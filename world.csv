"Bacılar vida videosu çəkib intihar etdilərRusiyada hüquq-mühafizə orqanları İjevskdə, fevralın 19-da meyitləri hündürmərtəbəli binalardan birinin yaxınlığında aşkarlanmış iki yeniyetmə qızın ölüm səbəbi və hallarını araşdırır.
Oxu.Az “İnterfaks”a istinadən xəbər verir ki, bu barədə Udmurtiya başçısı yanında uşaq hüquqları üzrə səlahiyyətli nümayəndə Olqa Avdeyeva açıqlama verib.
Açıqlamaya görə, qızlardan birinin 12, digərinin 15 yaşı olub. Yaxın zamanda həlak olan qızların valideynləri müstəntiqlər tərəfindən sorğu-sual olunacaq.
İlkin məlumatlara əsasən, ölən qızlar ögey bacı olublar. Onlardan biri ölümündən əvvəl “Instagram” səhifəsində onların sonuncu foto və videosunu paylaşıb.
Videoda qız ailə üzvlərinə yaşatdığı acıya görə üzr istəyib. Şərhlərdə istifadəçilər qızların ailə üzvlərinin, dostlarının onların intihar etmək niyyətlərindən bixəbər olmasından hiddətləndiklərini ifadə ediblər.
Ötən ilin oktyabr ayında son 30 ildə uşaqlar və yeniyetmələr arasında intihar hallarının əhəmiyyətli dərəcədə artdığı və bunun Rusiyada çoxluq təşkil etdiyi məlum olub.
Bu ölkədə hər yüz min ölümə 11,5 intihar halı düşür. Maraqlıdır ki, bütün dünyada bu göstərici – 7,4 intihar halına bərabərdir.
www.oxu.az
"
"Yerevanda partlayış – FOTOYerevanda yaşayış binasında partlayış baş verib.
Oxu.Az erməni KİV-ə istinadən xəbər verir ki, hadisə yerinə iki yanğınsöndürən briqadası cəlb olunub.
Vraçakan küçəsində yerləşən binada mənzillərin birində baş verən partlayış nəticəsində divar və eyvan uçub.
Hadisə nəticəsində ölən və xəsarət alan olmayıb. Binanın həyətində park olunan avtomobillərə də ziyan dəyib.
14 nəfər təxliyyə edilib.

















www.oxu.az
"
"Trampdan yeni – REKORDDonald Trapmp xalq arasında nüfuzla bağlı ABŞ prezidentləri arasında anti-reytinqi təzələyib.
Oxu.Az xəbər verir ki, bu barədə Boise Universitetinin apardığı araşdırmanın nəticələrində qeyd olunur.
45-ci prezident bu anti-rekorda ABŞ-ın 15-ci lideri, vəzifədən getməsindən sonra 1861-1865-ci illərdə vətəndaş müharibəsinin başladığı Ceymz Byukeneni və 4 mart 1841-ci ildə hakimiyyətə gəlmiş və 30 gündən sonra vəfat etmiş doqquzuncu ABŞ prezidenti Uilyam Henri Harrisonu üstələyib.
Qeyd edək ki, amerikalılar arasında ən yüksək nüfuza malik olan prezidentlər Abraham Linkoln, Corc Vaşinqton və Franklin Delano Ruzvelt hesab olunur. ABŞ-ın sabiq lideri Barak Obama reytinq cədvəlində səkkizinci yerdə qərarlaşıb.
Maraqlıdır ki, 18 dekabr 2017-ci ildə Trampın həyat yoldaşı Melanianın ərindən daha populyar olduğu ortaya çıxıb.
Sentyabr ayında Trampın reytinqi son 71 ildə rekord aşağı səviyyəyə düşüb. İctimai sorğularda respondentlərin 66 faizi prezidentin ölkəyə xeyirdən çox ziyan gətirdiyini hesab edib.
www.oxu.az
"
"Daha çox yaşamağın asan yolu açıqlandıBritaniyalı alimlər mütəmadi olaraq təmiz havada orta səviyyədə fikizi əmək və fitneslə məşğul olmanın yaşlı kişilərdə ölüm riskini aşağı saldığını müəyyən edib.
Oxu.Az xəbər verir ki, tədqiqatla bağlı məqalə “British Journal of Sports Medicine” jurnalında dərc olunub.
Tədqiqatlar göstərib ki, gündəlik olaraq yarım saat küçədə it gəzdirən və ya bağda işləyən kişilərdə ölüm riski 17 faiz aşağı düşür.
Bu elmi tapıntı yaşlı kişilərin günün böyük hissəsini oturaq vəziyyətdə keçirməsinin ölüm riskini artırdığı haqqında digər elmi araşdırmanın nəticələrinə yaxın olub.
Tədqiqat qrupu yaşı 78-dən yuxarı olan 1181 britaniyalı kişinin səhhətini və ölüm dinamikasını təqib edib. Hər şəxs orta hesabla beş il ərzində müşahidə olunub. Müşahidələrin sonuna 194 kişi dünyasını dəyişib.
Mütəxəssislər qeyd edir ki, intensiv fiziki tapşırıqlar itlə gəzinti və bağda işləməkdən daha effektiv olsa da, heç də bütün yaşlı kişilər idmanla məşğul ola bilmir. Bununla belə, alimlər gündəlik fiziki əmək və gəzintinin uzunömürlülüyə xidmət etdiyinə əmindir.
www.oxu.az
"
"Suriya bombalandı: 100-ə qədər ölən varSuriya hökumət qüvvələrinin Dəməşqin şəhər kənarında yerləşən Şərqi Quta qəsəbəsini bombalaması nəticəsində çox sayda dinc sakin həlak olub.
Oxu.Az xəbər verir ki, bu barədə Suriya İnsan Haqları Müşahidə qrupu məlumat yayıb.
Qrupun məlumatına görə, aviazərbələr və qurudan buraxılan raketlər azı 98 dinc sakin, o cümlədən 20 azyaşlı uşağın həyatına son qoyub.
Ordunun hazırda üsyançıların nəzarətində olan qəsəbədə quru əməliyyatına hazırlaşdığı bildirilir.
Birləşmiş Millətlər Təşkilatı bölgədə vəziyyətin nəzarətdən çıxdığını və yaşayış məntəqəsində çox sayda mülki əhalinin olduğunu nəzərə alaraq bombardmanın dərhal dayandırılmasını tələb edir.
Statistikaya görə, Şərqi Qutada qəsəbənin mühasirəyə düşdüyü 2013-cü ildə bəri 400 minə yaxın insan həyatını itirib.
www.oxu.az
"
"Mozambikdə 17 nəfər zibil altında qalaraq ölübMozambikin paytaxtı Maputu şəhərində 15 metr hündürlüyündə olan məişət tullantıları topasının uçması nəticəsində 17 nəfər ölüb.
Oxu.Az xəbər verir ki, bu barədə Portuqaliyanın “Lusa” informasiya agentliyi məlumat yayıb.
Ölkənin fövqəladə hallar naziri Fatimə Belşuirin sözlərinə görə, zibil topası evin üzərinə dağılıb və həmin zaman mənzildə bir neçə ailənin üzvləri olub. Bəzi sakinlər evi vaxtında tərk edə biliblər.
Yerli hökumət nümayəndələri güman edirlər ki, zibil dağıntıları altında insanlar qala və axtarış işləri başa çatdıqdan sonra faciə qurbanlarının sayı arta bilər.
A.M.
www.oxu.az
"
"Kürdlər Suriya qoşunları ilə birləşmə xəbərini təkzib edibSuriya kürdlərinin özünümüdafiə qüvvələri (YPG) və Bəşər Əsəd hökuməti arasında Suriya ordusunun Afrinə daxil olması barədə razılıq əldə olunmasına dair məlumatlar həqiqətə uyğun deyil.
Oxu.Az-ın məlumatına görə, bunu Reuters agentliyinə YPG-nin nümayəndəsi bəyan edib.
“Heç bir razılaşma yoxdur. Biz yalnız Suriya ordusuna çağırış etmişik ki, gəlib sərhədləri müdafiə etsinlər”, deyə YPG nümayəndəsi qeyd edib.
Ötən gün kürd qrupları və Bəşər Əsəd hökuməti arasında Suriya ordusunun Afrinə daxil olması barədə razılığa gəldiyinə dair məlumatlar yayılıb.
A.M.
www.oxu.az
 
"
"Rusiyanın məşhur şanson ifaçısı qətlə yetirilibRusiyanın şanson mahnılar ifaçısı Pyotr Qara (Pyotr Petrenko) Moskvada yerləşən mənzilində ölü tapılıb.
Oxu.Az xəbər verir ki, bu barədə Rusiya İstintaq Komitəsinin Moskva üzrə Baş İstintaq İdarəsi rəisinin böyük köməkçisi Yuliya İvanovaya istinadən TASS məlumat yayıb.
Onun sözlərinə görə, fevralın 19-da “Severnı bulvar”da yerləşən yaşayış evinin mənzilində 1984-cü il təvəllüdlü kişi meyiti tapılıb.
“Vizual baxış zamanı beş bıçaq yarası şəklində zorakı ölüm əlamətləri aşkar edilib”, - deyə İvanova əlavə edib.
Faktla bağlı cinayət işi qaldırılıb.
A.M.
www.oxu.az
"
"İranda polis etirazçılara atəş açıb – VİDEOİranın paytaxtı Tehranda polis hökümətə qarşı etiraz edən nümayişçilərə qarşı atəş açıb.
Oxu.Az-ın xarici KİV-ə istinadən verdiyi məlumata əsasən, ilkin məlumatlarda 2 nəfərin yaralandığı bildirilir.
Həbs olunanlar var.


#BreakingNews
Security forces are shooting at the protesters in #Tehran. #دراویش_گنابادی pic.twitter.com/HDPCA4GE9c
— Raman Ghavami (@Raman_Ghavami) 19 февраля 2018 г.



Qeyd edək ki, İranda etrirazlar artıq bir neçə aydır ki, davam edir. 2017-ci ilin dekabrın 28-də keçirilmiş nümayişlər son 10 ilin ən izdihamlısı olub.
A.M.
www.oxu.az
"
"İranda iğtişaşlar zamanı 3 polis əməkdaşı ölübİranın paytaxtı Tehranın şimalında baş verən iğtişaşlar nəticəsində 3 polis əməkdaşı ölüb.
Oxu.Az-ın İran mətbuatına istinadən xəbər verir ki, bu barədə İran polisinin sözçüsü Səid Müntəzirulməhdi bildirib.
Onun sözlərinə görə, Tehranın Pasdaran xiyabanında nümayiş zamanı ictimai asayişi pozan şəxslər avtobusu polis əməkdaşlarının üzərinə sürüb. Hadisə nəticəsində 3 asayiş keşikçisi ölüb.
“Təxirə salınmaz tədbirlər nəticəsində polis əməkdaşlarını öldürən şəxslər həbs olunub. Faktla bağlı cinayət işi açılıb, araşdırma aparılır”, deyə Səid Müntəzirulməhdi bildirib. O qeyd edib ki, hazırda Pasdaran xiyabanında durum stabilləşib, vəziyyət hüquq-mühafizə orqanlarının nəzarəti  altındadır.
A.M.
www.oxu.az
"
"ABŞ himnini həddindən artıq “seksual” ifa ediblər – VİDEOABŞ-da sosial şəbəkə istifadəçiləri, NBA All-Star Oyununda Amerika himninin çox “seksual” performansından sonra, populyar müğənni Ferqi haqqında müzakirələr aparırlar.
Oxu.Az-ın məlumatına görə, ifaçı ABŞ himnini “blyuz” şəklində oxumağa qərar verib.
Lakin o bunu çox “vulqar” bir şəkildə edib.
Belə qənaətə hətta oyunu şərh edən aparıcılar da gəliblər.

Keçmiş basketbolçu Çarlz Barkli eşitdiklərindən sonra siqaretə ehtiyac duyduğunu etiraf edib.


""Damn right it was different. I needed a cigarette after that"" - Charles Barkley on Fergie's national anthem 😂😂😂

CHUCK. GOAT. 🐐 pic.twitter.com/CjmEJ5Gl0b
— Daren Stoltzfus (@DarenStoltzfus) 19 февраля 2018 г.



Amerikalı musiqiçi Bou Bokan (Bowe Bocan) “Twitter”də Ferqinin performansını Haski itlərinin ulaması ilə müqayisə edib.


You’re doing amazing sweetie #Fergie#NBAAllStarGame

😭⚰️⚰️📸 pic.twitter.com/tPlxZG1qRh
— Boo Bacon (@beauknows) 19 февраля 2018 г.



Sosial şəbəkə istifadəçiləri bildirib ki, “Golden State Warriors”un oyunçusu Dreymond Qrin hamının əvəzinə reaksiyasını ifadə edib.


Draymond is all of us 😂😂😂😂😂 pic.twitter.com/ClWCmY4tfh
— Jemele Hill (@jemelehill) 19 февраля 2018 г.




A.M.
www.oxu.az
"
"Türkiyə, İran və Rusiya XİN rəhbərlərinin görüşünün tarixi məlum olubTürkiyə, İran və Rusiya xarici işlər nazirlərinin görüşü martın 14-də Qazaxıstanın paytaxtı Astanada keçiriləcək.
Oxu.Az-ın məlumatına görə, bu barədə Türkiyə hökumətinin sözçüsü Bəkir Bozdağ bildirib.
“Türkiyə, İran və Rusiya XİN rəhbərlərinin Suriya üzrə üçtərəfli görüşü martın 14-də Astanada baş tutacaq”, deyə B.Bozdağ qeyd edib.
Onun sözlərinə görə, aprelin əvvəlində Türkiyə prezidenti R.T.Ərdoğan və Rusiya dövlət başçısı Vladimir Putin arasında görüşün keçirilməsi planlaşdırılır.
“Bundan sonra Suriya üzrə Rusiya-Türkiyə-İran zirvə toplantısının keçiriləcəyi gözlənilir”, deyə B.Bozdağ əlavə edib.
A.M.
www.oxu.az
"
"Ağ Evin qarşısında ABŞ-da silahdan istifadəyə etiraz ediblərFevralın 19-da bir neçə tələbə və şagird Ağ Evin qarşısında etiraz aksiyası keçiriblər.
Oxu.Az-ın məlumatına görə, aksiya iştirakçıları Ağ Evin qarşısında üç dəqiqə ərzində yerdə uzanaraq hökuməti silah satışlarına dair qanunlara dəyişiklik etməyə çağırıblar.
Bununla da iştirakçılar ötən həftə Florida ştatında törədilmiş silahlı insident zamanı qısa müddətdə xeyli sayda insanın həlak olması və yaralanmasını ifadə etməyə çalışıblar.
Xatırladaq ki, fevralın 14-də Florida ştatındakı Marcori Stounman Duqlas məktəbində 19 yaşlı Nikolas Kruz tərəfindən üç dəqiqə ərzində törədilmiş silahlı insident nəticəsində 17 nəfər həlak olub, 14 nəfər yaralanıb. N.Kruz bu qanlı qırğını “AR-15” avtomat tüfəngi ilə törədib. Bu gün yayılmış yeni məlumata əsasan, qətliamdan qabaq Kruz 10 ədəd “AR-15” avtomat tüfəngi almağa nail olub.
A.M.
www.oxu.az
"
"Bəkir Bozdağ Suriyanın parçalanmasını proqnozlaşdırıbDəməşqin Türkiyə silahlı qüvvələrinin hazırda “Zeytun budağı” əməliyyatı apardığı Afrin şəhərinə qoşun yeritməsi, Suriyanın parçalanmasına gətirib çıxara bilər.
Oxu.Az Türkiyə mətbuatına istinadən xəbər verir ki, bunu bazar ertəsi Türkiyə baş nazirinin müavini Bəkir Bozdağ Ankarada keçirilən mətbuat konfransında deyib.
“Biz bütün istiqamətlər üzrə bu xəbərləri izləyirik. Rejim qüvvələrinin Afrinə daxil olacağına dair xəbərlər əsassızdır. Əgər Suriya kürdləri PYD/YPG terrorçularından qorumaq üçün Afrinə qoşun yeritsə, bu fəlakətə səbəb olacaq. Bu hücum həmçinin Suriyanın parçalanmasına gətirib çıxaracaq”, - deyə Bozdağ bildirib.
A.M.
www.oxu.az
"
"Türkiyə və İran prezidentləri Afrindəki vəziyyəti müzakirə ediblərBu gün Türkiyə prezidenti Rəcəb Tayyib Ərdoğan və İran prezidenti Həsən Ruhani arasında telefon danışığı olub.
Oxu.Az-ın Anadolu agentliyinə istinadən verdiyi xəbərə görə, tərəflər Suriya münaqişəsinin sülh yolu ilə nizamlanması, o cümlədən Afrin bölgəsində aparılan hərbi əməliyyatla bağlı vəziyyəti müzakirə ediblər.
Türkiyə prezidenti İranda baş verən təyyarə qəzası ilə bağlı iranlı həmkarına başsağlığı verib.
A.M.
www.oxu.az
"
"Bil Qeytsdən hamını təəcübləndirən təklif: Biz daha çox vergi verməliyik“Microsoft” şirkətinin təsisçisi Bil Qeyts (Bill Gates) daha çox vergi ödəməli olduğunu hesab edib və bildirib ki, ABŞ hökuməti digər superzəngin amerikalılardan bunu tələb etməlidir.
Oxu.Az xəbər verir ki, bu barədə açıqlamanı B.Qeyts CNN telekanalına müsahibəsində verib.
“Mən hamıdan çox, 10 mlrd. dollar vergi ödəmişəm. Hökumət mənim kimi zəngin digər insanlardan da yüksək vergi tutmalıdır”, - deyə “Microsoft”un rəhbəri bildirib.
B.Qeyts ABŞ prezidenti Donald Trampın son vergi islahatlarını tənqid edərək qeyd edib ki, yeni qanun zənginlərin və korporasiyaların daha az vergi ödəməsinə gətirib çıxaracaq. O, inkişaf etmiş ölkələrin gəlir bölgüsündə ədalətsizliyi tənqid edib.
Xatırladaq ki, daha əvvəl Corc Soros (George Soros), Rokfeller, Uorren Baffet (Warren Buffet) başda olmaqla 400 zəngin insan özlərinə qarşı vergi yükünün artırılması üçün Konqresə məktub ünvanlayıb. Onlar daha çox vergi ödəyərək ABŞ büdcə kəsirinin azaldılmasına nail olmağa çalışmaq istədiklərini bildiriblər.
A.M.
www.oxu.az
"
"Səudiyyə Ərəbistanı özünün moda həftəsini keçirəcəkSəudiyyə Ərəbistanında moda şurası fondu təsis edilib.
Oxu.Az-ın məlumatına görə, bu fond ərəb dünyasının moda sənayesini inkişaf etdirmək üçün infrastrukturun yaradılması ilə məşğul olacaq.
Bu məqsədlə Britaniya moda şurası ilə təcrübə mübadiləsi aparılacaq.
Ərəb moda həftəsinin ilk nümayışı Ər-Riyad şəhərində təşkil olunacaq.
Qeyri kommersiya təşkilatı 22 ərəb ölkəsini təmsil edəcək və baş ofisi Səudiyyə Ərəbistanının paytaxtında yerləşəcək.
A.M.
www.oxu.az
"
"Ərdoğan Afrika turnesinə çıxır Türkiyə prezidenti Rəcəb Tayyib Ərdoğan fevralın 26-dan martın 2-dək Afrikanın 4 ölkəsinə rəsmi səfər edəcəyi gözlənilir.
Oxu.Az Türkiyə prezidentinin mətbuat xidmətinə istinadən xəbər verir ki, R.T.Ərdoğan Əlcəzair, Mavritaniya, Seneqal və Maliyə səfər edəcək.
A.M.
www.oxu.az
"
"Ermənistanda Rusiya bankına hücum etdilərErmənistanın paytaxtı Yerevanda VTB-nin filialına hücum edilib.
Oxu.Az news.am-a istinadən xəbər verir ki, 2 nəfər maskalı şəxs tapança ilə banka daxil olub. 
Məlumatda qeyd olunur, bankdan 7 milyon dram (təxminən 15 min dollar) götürüblər.
E.Ə.
www.oxu.az
"
"Norveç Olimpiadada hegemonluğunu davam etdirirCənubi Koreyanın Pyançanq şəhərində keçirilən Qış Olimpiadasında Norveç hegemonluğunu davam etdirir.
Oxu.Az xəbər verir ki, indiyə olan duruma görə, Norveç 11 qızıl medalla liderdir. Almaniya 10 qızıl medalla II, Kanada isə III sıradadır. Kanadalılar 6 qızıl medal qazanıb.
Medal sayında da norveçlilər aşkar liderdir. Onlar ümumilikdə 28 medal qazanıb. Rusiya atletləri 11 medalla XX sırada qərarlaşıb. Onların aktivində 3 gümüş və 8 bürünc medal var. 
Səbuhi TOFİQOĞLU
www.oxu.az
"
"Ərdoğanla Putin arasında telefon danışığı olubBu gün Türkiyə prezidenti Rəcəb Tayyib Ərdoğan və Rusiya prezidenti Vladimir Putin arasında telefon danışığı olub.
Bu barədə Oxu.Az NTV telekanalına istinadən məlumat verir.
İki ölkə prezidentləri Suriyadakı son durumu, o cümlədən İdlib və Afrindəki vəziyyəti müzakirə ediblər.
E.Ə.
www.oxu.az
"
"ABŞ idmançısı öz qardaşının külünü Olimpiadaya gətirib23 yaşlı Conatan, 19 yaşlı Kris və 17 yaşlı Maykinin eyni vaxtda Olimpiya oyunlarında xizəklə hündürlükdən tullanma yarışlarında iştirak etməsi Lilis ailəsinin ən böyük arzusu olub.
Oxu.Az xəbər verir ki, ötən ilin dekabrında ailənin kiçiyi Maykinin qəflətən yuxuda olarkən ölməsindən sonra bu arzu valideynlərin ürəyində qalıb. 
İdmançının ölüm səbəbi indiyə kimi dəqiq müəyyənləşməyib. Böyük oğul və dünya çempionu Con fəxri kürsüyə düşə bilməsə də, bazar günü Pyanqçanqda final çıxışında böyük iradə sərgiləyib. 
O, təsirli jest olaraq, mərhum qardaşının əvvəllər çıxış etdiyi ABŞ komandasına aid formanı Cənubi Koreyaya gətirib və onun xatirəsinə həmin formanı geyinib. Conatan qardaşının külünü şüşə breloka yerləşdirərək açılış mərasimində boynundan taxıb.
“Olimpiya Oyunlarında birgə yarışmaq hamımızın arzusu olub. O, bu imkandan məhrum olduğundan... Onun iştirakını təmin etmək üçün bunun ən yaxşı vasitə olduğunu düşündüm.
Son bir neçə ayda mən həyatın nə qədər çətin olduğunun fərqinə vardım, hər gün əlimizə düşən imkanlardan tam şəkildə yararlanmalı olduğumuzu başa düşdüm... Lilis komandası çıxışlarını davam etdirəcək və dörd ilə siz tam fərqli qardaşları görəcəksiniz”, – deyə Con verdiyi açıqlamada bildirib.
Səbuhi TOFİQOĞLU
www.oxu.az
"
"Bakıya uçan təyyarə qəza enişi etdiFevralın 15-də “Aeroflot” hava yolları şirkətinə məxsus Frankfurt-Han aeroportundan Bakıya uçan yük təyyarəsinin göyərtəsində kənar səslərin eşidildiyinə görə qəza enişi etməli olub.
Oxu.Az xəbər verir ki, bu barədə “T-online” alman saytında məlumat yayılıb.
Məlumata görə, təyyarə havaya qalxdıqdan təxminən bir saat sonra, Almaniyanın hava məkanından kənarda, Bakı istiqamətində uçan zaman ekipaj üzvləri partlayışabənzər kənar səslər eşidib. Hava gəmisinin komandiri Frankfurt-Han aeroportuna geri dönməyi qərara alıb.
Təyyarənin qayıtdığı barədə informasiya daxil olduqdan sonra aeroportda dörd yanğın-mühafizə briqadası və 64 aeroport əməkdaşı tam hazır vəziyyətə gətirilib.
Frankfurt aeroportunun nümayəndəsi Kristof Qösmanın sözlərinə görə, təyyarənin qəza enişindən sonra hava gəmisi hərtərəfli şəkildə texniki baxışdan keçirilib, ancaq hər hansı şübhəli hal ortaya çıxmayıb. 
O bildirib ki, təhlükəsizlik məqsədilə yüklər təyyarədən boşalıdılıb və yoxlama başa çatdıqdan sonra yenidən təyyarənin göyərtəsinə yüklənib. Yalnız bundan sonra təyyarə yenidən Bakı istiqamətində yola düşüb.
www.oxu.az
"
"Türkiyə Afrinlə bağlı Suriyaya xəbərdarlıq etdiSuriya rejimi PYD/YPG-ni qorumaq üçün Afrinə gedərsə, heç kim bizi dayandıra bilməz.
Oxu.Az xəbr verir ki,  bunu Türkiyənin xarici işlər naziri Mövlud Çavuşoğlu PKK terror təşkilatının Suriya qolu olan PYD/YPG və Suriya prezidenti Bəşər Əsəd arasında Afrinlə bağlı razılaşma əldə edilməsi və Əsədə sadiq qüvvələrin bir neçə saat ərzində Afrin şəhərinin mərkəzinə daxil olaсağı barədə xəbərə münasibət bildirirkən deyib.
İordaniyada səfərdə olan M.Çavuşoğlu keçirilən mətbuat konfransında deyib ki, “Zeytun budağı” əməliyyatında məqsəd Afrini PYD/YPG-dən təmizləməkdir. Türkiyənin Suriyanın ərazi bütövlüyünü dəstəklədiyini bildirən M. Çavuşoğlu qeyd edib ki, əgər Əsəd rejimi  PYD/YPG-ni təmizləmək üçün Afrinə daxil olmaq istəyirsə, problem yoxdur:
“Ancaq Suriya rejimi PYD/YPG-ni qorumaq üçün Afrinə gedərsə, heç kim bizi dayandıra bilməz”.
www.oxu.az
"
"Rusiyaya medal qazandırmış idmançıda dopinq çıxıbCənubi Koreyanın Pyanqçanq şəhərində keçirilən XXIII Qış Olimpiya Oyunlarında körlinq növü üzrə bürünc medal qazanmış rusiyalı idmançı Aleksandr Kruşelnitskinin B dopinq-testi müsbət nəticə verib.
Oxu.Az xəbər verir ki, A nümunəsində də dopinq aşarkarlanan idmançının ikinci nümunəsi bu gün səhər saatlarında Seuldakı Anti-Dopinq Laboratoriyasında açılıb. 
İdmançının B nümunəsində də meldonium maddəsi aşkarlanıb. Artıq onun akkreditasiyası əlindən alınıb. İdmançı Olimpiya Kəndini tərk etməli olub.
Qeyd edək ki, Olimpiadada Aleksandr Kruşelnitski həyat yoldaşı Anastasiya Brızqalova ilə birgə çıxış edib. Onlar qarışıq qoşa yarışda bürünc medal qazanıblar.
Kişi körlinqçinin dopinq-testinin müsbət nəticə verməsi üzündən Rusiya Olimpiadada qazandığı ilk medaldan məhrum edilmə təhlükəsi ilə üzləşib.
S.T.
www.oxu.az
"
"Şaurma almadığına görə ərindən ayrıldıMisirli qadın ona şaurma almadığına görə ərində boşanmağa qərar verib.
Oxu.Az xəbər verir ki, bu qeyri-adi insident barədə “Khaleej Times” məlumat yayıb.
“Bizi valideynlərimiz evləndirib. Onu ilk dəfə toydan bir neçə ay əvvəl görmüşəm, o vaxt onun belə xəsis olduğunu hiss etməmişdim”, – deyə qadın bildirib.
Şikayətçinin sözlərinə görə, nikahın elə ilk həftəsində əri gəzməyə getməyə nifrət etdiyini, pul itkisi olduğunu söyləyib.
Toydan 40 gün sonra qadın onu evdən çölə çıxarmağı bacarıb. Gəzinti zamanı qadın ərindən ona şaurma almağı xahiş etsə də, əri bundan imtina edərək, ona artıq meyvə şirəsi aldığını söyləyib.
Kişi onu merkantillikdə ittiham edərək, qalmaqal salıb. Bundan sonra qadın birdəfəlik olaraq belə qərara gəlib ki, valideynlərinin evinə qayıtsın. O, eyni zamanda, əri ilə bağlanmış nikaha xitam verilməsi üçün məhkəməyə ərizə ilə müraciət edib. Yaxın həftələrdə məhkəmədə ərizəyə baxılacaq.  
2013-cü Misir qadınlara qarşı münasibətin ən bərbad vəziyyətdə olduğu ərəb dövləti seçilib. Ölkədə qadınlara qarşı zorakılıq ən yüksək səviyyədədir. İnsan haqları təşkilatlarının etirazlarına baxmayaraq, azyaşlı qızlar sünnət olunur, qadınlar hakimiyyət orqanlarında təmsil olunmur.   
www.oxu.az
"
"Transgenderlər Həcc ziyarətinə yollanacaqBu il Pakistandan olan transgender oğlan uşaqları ilk dəfə olaraq Səudiyyə Ərəbistanına yollanıb könüllü qismində Həcc ziyarətində iştirak edə biləcək.
Oxu.Az xəbər verir ki, bu barədə NDTV məlumat yayıb.
Sind vilayətinin Boyskaut Hərəkatının komissarı Atif Əmin Hüseynin sözlərinə görə, yeniyetmə transgenderlər digər uşaqlarla yanaşı, cəmiyyətin üzvləri arasından seçiləcək. Seçimlərdə namizədlər fiziki hazırlıq və sınaq tapşırığı yerinə yetirməli olacaq.
Seçilmiş kollektivin siyahısı sonradan təsdiq olunması üçün Din Məsələləri üzrə Nazirliyə göndəriləcək.
“Bu, oyun qaydalarını və bizim cəmiyyətin onlara olan münasibətini dəyişə bilər”, – deyə hərəkat komissarı bildirib.
Hüseyn bildirib ki, son illər ərzində 40 transgender oğlan Pakistan Boyskautlar Assosiasiyasına qoşulub.
Qeyd edək ki, Pakistan 2009-cu ildə rəsmi olaraq üçüncü cinsi tanıyan və müvafiq nişanla şəxsiyyət vəsiqəsi verən dünyanın ilk dövlətlərindən birinə çevrilib.  
Araşdırmaya görə, hazırda ölkədə yarım milyona yaxın transgender yaşayır. Cəmiyyətə inteqrasiya cəhdlərinə baxmayaraq, onların çoxu diskriminasiyaların qurbanı olur.
www.oxu.az
"
"Suriya Afrinə ordu yeridirPKK və YPG terrorçuları Afrin şəhərində və Türkiyə ilə sərhədyanı bir sıra rayonlarda mövqelərini Suriya ordusuna təhvil verəcəklər.
Oxu.Az xəbər verir ki, bu barədə bazar ertəsi “Fırat” agentliyi məlumat yayıb.
Agentliyin məlumatına görə, hökumət qoşunlarının bölmələri artıq yaxın 48 saat ərzində Afrinə yeridilə bilər.
Bu barədə razılıq tərəflərin Hələbdə apardığı danışıqların yekunu üzrə əldə olunub.
PKK və YPG qüvvələri həmçinin Dəməşqdən Afrinin hava hücumundan müdafiəsini təşkil etməyi tələb edəcəklər.
Xatırladaq ki, Türkiyə yanvarın 20-də Suriyanın Afrin əyalətində PKK və YPG terrorçularına qarşı əməliyyata başlayıb. Türkiyə Baş Qərargahının məlumatına görə, ordu ay ərzində 1614 terrorçunu zərərsizləşdirib.
www.oxu.az
"
"İŞİD-lə əməkdaşlıq edən azərbaycanlı qadınlara ağır cəzaİraqda 10-a yaxın Türkiyə və Azərbaycan vətəndaşı məhkəmə qarşısına çıxarılıb və ömürlük azadlıqdan məhrum edilib.
Oxu.Az-ın TASS-a istinadən verdiyi xəbərə görə, bu barədə “Al Sumaira” telekanalı məlumat yayıb.
Kanala müsahibə verən Ali Məhkəmə Şurasının nümayəndəsi Abdel Sattar Birkdarın sözlərinə görə, həbs olunanlar İŞİD terror qruplaşması ilə əməkdaşlıqda ittiham olunurlar. 
Türkiyədən olan bir qadına isə edam cəzası verilib.
www.oxu.az
"
"Ölümcül demensiyanın keçici olduğu aşkarlandıLondon Universiteti kollecinin alimləri qocalıqla bağlı demensiyanın cərrahiyə alətləri vasitəsilə başqalarına ötürülə bildiyini müəyyən edib. Alimlər əvvəllər beyin xəstəlikləri ilə bağlı əməliyyat olunmuş xəstələrdə beyin qansızması ilə müşayiət olunan səkkiz serebral amiloid anqiopatiya halı aşkarlayıb.
Oxu.Az xəbər verir ki, bu barədə “Science Alert” jurnalında məqalə dərc olunub.
Serebral  amiloid angiopatiya (SAA) zamanı beyin damarları zədələnir və amiloidlərin - Alzheymer xəstəliyinin inkişafına təkan verən zülalların beyinə yığılmasına gətirib çıxarır.
Ancaq buna qədər SAA-dan əziyyət çəkən xəstələrdə ölümcül təhlükəli demensiya üçün xarakterik olan, maddələrin hüceyrələrə daşınmasını təmin edən mikroboruların formalaşmasını pozan və yumaqlar ərsəyə gətirən tau-zülalların yüksək miqdarı aşkar olunmamışdı.
Tədqiqatçıların sözlərinə görə, əməliyyatlar zamanı patoloji zülalların başqa xəstələrin orqanizminə ötürülməsinin qarşısını almaq üçün mütləq şəkildə cərrahiyə alətlərinin yeni təmizlənmə metodları qəbul olunmalıdır. Belə ki, amiloidlər isitmə üsulu ilə  ilə dizinfeksiyaya, o cümlədən qaynatma, qurutma və formaldehidlə işlənməyə qarşı davamlıdır.
www.oxu.az
"
"Səudiyyə Ərəbistanında qadınlarla bağlı növbəti islahat  Səudiyyə Ərəbistanında qadınlar artıq həyat yoldaşlarının və ya kişi qohumlarının razılığı olmadan biznes qura və sahibkarlıq fəaliyyəti ilə məşğul ola biləcək.
Oxu.Az xəbər verir ki, bu barədə “Arab News” ölkənin ticarət və investisiya nazirliyinə istinadən məlumat yayıb.
Xatırladaq ki, bir neçə gün əvvəl Səudiyyə Ərəbistanında qadınlar ilk dəfə olaraq müstəntiq vəzifəsində işləməyə başlayıb, iyun ayından isə qadınlara motosiklet və yük maşınlarını idarə etmək hüququ veriləcək.
Qadın haqlarının genişləndirilməsi ilə bağlı qərarlar vəliəhd şahzadə Məhəmməd Bin Salman əl Saudun ölkədə apardığı islahat çərçivəsində qəbul olunur.  
www.oxu.az
"
"ABŞ-da Rusiyaya qarşı yeni sanksiyalardan danışdılarABŞ dövlət katibi Reks Tillerson Rusiyaya qarşı yeni sanksiyaların tətbiqinin gözlənilən olduğunu bildirib.
Oxu.Az “RİA Novosti”yə istinadən xəbər verir ki, bu bəyanatı ABŞ dövlət katibi jurnalistlərə verdiyi açıqlamada səsləndirib.
Jurnalistlərdən biri amerikalı ali diplomata nə üçün Vaşinqton administrasiyasının Rusiyaya qarşı tammiqyaslı sanksiyalar tətbiq etmədiyini soruşub.
Suala cavabında Tillerson artıq bəzi addımların qəbul olunduğunu, xüsusilə qüvvədə olan qanunvericilik əsasında, Rusiya hərbi texnikasının satışı ilə bağlı bir neçə müqavilənin qarşısının alındığını söyləyib.
“Biz bir sıra şəxslərə qarşı da sanksiyalar tətbiq edə bilərik, hazırda bu məsələni götür-qoy edirik”, - deyə Tillerson bildirib.
www.oxu.az
"
"Qocalmaya qarşı mübarizənin yolu tapıldıPortuqaliyalı alimlər qocalmaya qarşı mübarizənin yeni yolunu tapıb. Yeni metod hüceyrələrdə anomal sayda xromosomların qarşısının alınması ideyasına əsaslanır.
Oxu.Az xəbər verir ki, tədqiqatın yekunları BioRxiv.org-da dərc olunub.
Yaş ötdükcə aneuploidiya, yəni xromosom sayında dəyişikliyin baş veridiyi hüceyrələrin sayı artır. Bu  prosesin insan orqanizminin qocalması ilə əlaqəli olduğu təsdiq olunub.
Beləcə, hüceyrələrin mitoz (xromosomların iki yeni nüvəyə bərabər şəkildə bölünməsi yolu ilə parçalanmasına cavab verən genlərin aktivliyi dəyişir.
Siçanlar üzərində aparılmış təcrübələrdə mitozu təmin edən mexanizmdə pozuntunun yaranması nəticəsində progeriya (Hatçinson-Gilford sindromu) əlamətləri – erkən qocalmanın baş verdiyi xəstəliyin inkişaf etdiyi ortaya çıxıb.
Alimlər uşaqdan tutmuş qocalara kimi, kişi cinsindən olan avropoidlərdə fibroplast hüceyrələrindən qocalma markerlərini təhlil edib. Məlum olub ki, qocalma Forkhead box M1 (FoxM1) faktorunun – DNT ilə bağlı olan və hüceyrələrin parçalanmasını idarə edən G2-M geninin aktivliyini tənzimləyən zülalın zəifləməsi ilə əlaqəlidir.
Tədqiqat qrupu yaşlı insanlarda və progeriya xəstələrinin hüceyrələrində Forkhead box M1 səviyyəsini artıraraq, bununla da aneuploidin meydana gəlməsini qarşısını alıb.
Nəticədə qocalma markerlərinin miqdarı aşağı düşüb. Mütəxəssislərin fikrincə, tədqiqatın nəticələri qocalmaya qarşı mübarizənin terapevtik metodlarını təsbit etməyə imkan verəcək.
www.oxu.az
"
"İŞİD Dağıstandakı atışmaya görə məsuliyyəti öz üzərinə götürübİŞİD terror qurplaşması Dağıstanda pravoslav kilsəsinə hücuma görə məsuliyyətini öz üzərinə götürüb.
Oxu.Az-ın xəbərinə görə, bu barədə terrorçuların fəaliyyətinin monitorinqi ilə məşğul olan “Directorate 4” Telegram kanalı yazıb.
Analitiklər yaraqlıların “Amak” agentliyinin məlumatına istinad edirlər.
Xatırladaq ki, fevralın 18-də Dağıstanın Kizlər şəhərində Maslenitsa bayramının qeyd olunduğu kilsədə 22 yaşlı Xəlil Xəlilov insanlara atəş açıb. 
Hadisə nəticəsində 5 nəfər ölüb, 4-ü yaralanıb. X.Xəlilov polis əməkdaşının açdığı cavab atəşi ilə öldürülüb. Faktla bağlı cinayət işi açılıb, araşdırma aparılır.
www.oxu.az
"
"17 yaşlı almaniyalı qız İŞİD-lə əlaqəyə görə məhkum edildi İraqda 17 yaşlı Almaniya vətəndaşı V. Linda İŞİD terror qurplaşması ilə əlaqayə görə altı müddətinə azadlıqdan məhrum edilib.
Oxu.Az-ın xəbərinə görə, bu barədə Suddeutsche Zeitung nəşri yazır.
Məhkəmə Bağdadda keçirilib. Lindanın yetkinlik yaşına çatmadığı üçün proses qapalı olub. Almaniya XİN məhkəmə qərarı ilə bağlı məlumatı təsdiqləməyib.
Qeyd edək ki, 2016-cı ilin yayında məktəbli bildirib ki, İslam dinini qəbul edib və bundan sonra əlaqəyə çıxmayıb. Lindanı Mosulun azad edilməsi zamanı İraq hərbçiləri saxlayıblar. 
2017-ci ilin dekabr ayında Lindanın anası və bacısı ona baş çəkiblər. Linda deyib ki, “həyatını məhv edən” qərara görə peşmandır.
www.oxu.az
"
"Dağıstanda insanlara atəş açdılar: Ölənlər var –  YENİLƏNİBDağıstanın Kizlyar şəhərində atışma nəticəsində ölənlərin sayı beşə çatıb.
Oxu.Az RİA Novosti-yə istinadən xəbər verir ki, bu barədə şəhər administrasiyasının mətbuat xidmətindən bildiriblər.
“Xəstəxanada daha bir qadın dünyasını dəyişib. Beləliklə, ölənlərin sayı beşədək artıb”, - deyə, agentliyin müsahibi bildirib.
19:22
Dağıstanın Kizlyar şəhərində Maslenitsa bayramı zamanı insanlara atəş açılıb.
Oxu.Az-ın xəbərinə görə, bu barədə respublikanın hüquq-mühafizə orqanlarından məlumat verilib.
Hadisə zamanı dörd nəfər ölüb, daha dörd nəfər isə yaralanıb, atəş açan şəxs isə zərərsizləşdirilib.
Onun Dağıstanın Tsuntinski rayonunun 1995-ci il təvəllüdlü sakini Xəlilov Xəlil Öməroviç olduğu bildirilir.















www.oxu.az
"
"Netanyahu Zərifə: Bizi təhdid etməyin – VİDEOİsrailin baş naziri Binyamin Netanyahu Münhen Təhlükəsizlik Konfransında İranı “dünyaya ən böyük təhlükə” adlandırıb.
Oxu.Az-ın xəbərinə görə, baş nazir bildirib ki, “İsrail heç vaxt İran rejiminə terror kəndirini boyunlarına asmağa imkan verməyəcək”.
Netanyahu İranın xarici işlər naziri Məhəmməd Zərifi “İran rejiminin yalan danışan ruporu adlandırıb”.
O, İranı ötən həftə İsrail hava məkanında vurulan pilotsuz uçuş aparıtını göndərməkdə ittiham edib. Rəsmi Tehran bu ittihamları qəbul etmir. 
Əlində pilotsuz uçuş aparatının bir hissəsini tutan Netanyahu Zərifə müraciət edib: 
“Tanıyırsız? Tanımalısız, çünki bu sizindir. Bizi təhdid etməyin”.

www.oxu.az
"
"Təyyarə havanı korlayan sərnişinə görə təcili eniş etdiDubaydan Amsterdama uçan “Transavia Airlines” aviaşirkətinin təyyarəsi havanı korlayan sərnişinə görə Vyanada təcili eniş edib.
Oxu.Az-ın xəbərinə görə, bu barədə Metro nəşri yazır.
Nəşr qeyd edir ki, sərnişinin qonşuları ondan bunu etməməyi xahiş ediblər, lakin o xahişlərə məhəl qoymayıb. Ekipaj üzvləri də heç bir tədbir görməyiblər. Sərnişinlər arasında sonradan davaya çevrilən mübahisə yaranıb. Nəticədə pilot təyyarəni endirmək qərarı alıb.
Enişdən sonra göyərtəyə daxil olan polis iki kişini, həmçinin bacı olan iki qadını təyyarədən düşürüb.
Qadınlar Niderland məhkəməsinə müraciət etmək istəyirlər. Onlar polisin qərarını ədalətsiz sayırlar. 
“Bizim bütün baş verənlərlə heç bir əlaqəmiz olmayıb. Onları heç tanımırdıq, sadəcə həmin sərnişinlərlə bir cərgədə oturduğumuza görə bəxtimiz gətirməyib”, - bacılardan biri deyib.
Hazırda hər dörd sərnişin sərbəst buraxılıb, lakin “Transavia Airlines” onlara aviaşirkətin təyyarələri ilə uçmağı qadağan edib.
www.oxu.az
"
"Rusiyada yanğında ölən azərbaycanlıların sayı beşə çatıbRusiyanın Orenburq şəhərində yanğın nəticəsində yaralananlar azərbaycanlılardan biri xəstəxanada ölüb.
Oxu.Az-ın xəbərinə görə, bu barədə APA-nın Rusiya bürosuna Orenburqdakı Azərbaycan icmasının rəhbəri Yaşar Məsimov bildirib.
Fevralın 12-də Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində baş verən yanğın nəticəsində ağır yanıq xəsarəti alan 1992-ci il təvəllüdlü Quliyeva Sədaqət Eysevər qızı bu gün xəstəxanada ölüb. Diaspor rəhbəri yanğın nəticəsində yaralanan şəxslərdən hazırda dörd nəfərinin xəstəxanada olduğunu, onlardan 82 yaşlı İzzət Quliyevanın vəziyyətinin olduqca ağır olduğunu söyləyib.
Qeyd edək ki,  fevralın 12-də günorta saatlarında Orenburq şəhərinin Salmışskaya küçəsi 58/1 ünvanında yerləşən binanın 9-cu mərtəbəsində yanğın baş verib. Nəticədə 1980-ci il təvəllüdlü Quliyev Hatəm (Namiq) Akif oğlu, onun 3 yaşlı qızı Leyla və 6 yaşlı oğlu Eysevər, 1967-ci il təvəllüdlü Qabil Qarayev ölüblər. Yanğın zamanı 2009-cu il təvəllüdlü Sevinc Quliyeva, 1995-ci il təvəllüdlü Aytən Quliyeva, 1969-cu il təvəllüdlü Sevinc Quliyeva və 1936-cı il təvəllüdlü İzzət Quliyeva, o cümlədən 1992-ci il təvəllüdlü Sədaqət Quluyeva ağır yanıq xəsarəti almışdı.
www.oxu.az
"
"İranda təyyarə qəzasının səbəbi məlum olub“Aseman Airlines” şirkətinin nümayəndəsi ATR 72-500 təyyarəsinin qəzaya uğramasının ilkin səbəbini açıqlayıb.
Oxu.Az-ın Tasnim agentliyinə istinadən məlumatına görə, şirkət rəsmisi bildirib ki, hadisəyə səbəb atmosfer prosesləri və əlverişsiz hava şəraiti olub.
O bildirib ki, qəza Yasuc şəhərindən 22 km aralıda baş verib. Təyyarə Dena dağına çırpılıb. 
Qeyd edək ki, bu gün İranda paytaxt Tehrandan Yasuç şəhərinə uçan “Aseman Airlines” aviaşirkətinə məxsus “ART-72” tipli sərnişin təyyarəsi İsfahan vilayətinin Semiron rayonunda dağlıq ərazidə qəzaya uğrayıb. Yerli vaxtla səhər saat 08.00-da Tehrandan havaya qalxan sərnişin təyyarəsi 50 dəqiqə sonra qəzaya uğrayıb. Təyyarənin göyərtəsində 60 sərnişin və 6 heyət üzvü olub. Qəza nəticəsində sağ qalan olmayıb. 
www.oxu.az
"
"Lavrov Azərbaycanı Rusiyadan ayırmaq cəhdlərindən danışdı Rusiya “təhdidi” təxminən belə düşünülür. Siz öz sualınızı guya mənim “Şərq tərəfdaşlığından” Azərbaycan, Ermənistan və Belarusu Rusiyadan ‘ayırmaq’ üçün istifadə edildiyi barədə ifadə işlətməyimlə başladınız.
Oxu.Az xəbər verir ki, bu barədə Rusiyanın xarici işlər naziri Sergey Lavrov Münhen təhlükəsizlik siyasəti məsələləri barədə konfransda Rusiyanın Azərbaycan, Ermənistan və Belarusa Avropa İttifaqı ilə hərtərəfli əməkdaşlıq haqqında saziş imzalamağa mane olduğu barədə sualı cavablandırarkən deyib.
“Mən dedim ki, “Şərq tərəfdaşlığı” formalaşanda onun Rusiyaya qarşı yönəlməyəcəyinə əmin edirdilər. Mən ümid etdiyimi bildirdim ki, bu bəyanatlar yerinə yetiriləcək, çünki adını çəkdiyiniz ölkələrdən bəziləri “Şərq tərəfdaşlığından” məhz elə istifadəni (Rusiyaya qarşı olmayan – red.) istərdilər”, - deyə, Lavrov qeyd edib.  
www.oxu.az
"
"İranda təyyarə qəzası: 66 ölü – YENİLƏNİB“Aseman Airlines” aviaşirkətinin nümayəndəsi bildirib ki, ATR 72-500 təyyarasənin qəzaya uğraması zamanı göyərtədə olanların hamısı ölüb.
Oxu.Az-ın xəbərinə görə, bu barədə Tasnim agentliyi məlumat yayıb.
“Təəsüflər olsun ki, təyyaradə olan bütün sərnişinlər və ekipaj üzvləri ölüb”, - şirkətini nümayəndəsi deyib.
Onun sözlərinə görə, təyyarədə 60 sərnişin, iki stüardessa, iki mühafizəçi, həmçinin pilot və onun köməkçisi olub.
11:55
İranın İsfahan vilayətində göyərtəsində 60 nəfər olan sərnişin təyyarəsi qəzaya uğrayıb.
Oxu.Az-ın xəbərinə görə, bu barədə Tasnim agentliyi İranın Fövqəladə Hallar Mərkəzinə istinadən məlumat yayıb.
Agentliyin məlumatına əsasən, təyyarə Tehran-Yasuc reysini yerinə yetirirdi.
Qeyd olunur ki, bir neçə nəfər sağ qala bilər.
www.oxu.az
"
"Ermənistan prezidenti: Biz Türkiyəni əbədi gözləyə bilmərikTürkiyə Ermənistanla sərhədləri bağlı saxlamaqda davam edir.
Oxu.Az İnterfax-a istinadən xəbər verir ki, bunu Ermənistan prezidenti Serj Sarqsyan Münhen Təhlükəsizlik Konfransında çıxışı zamanı deyib.
“Burada zaman sanki dayanıb. Əminliklə deyə bilərəm ki, Ermənistan bu vəziyyətdən çıxmaq üçün əlindən gələni elədi. Mənim təşəbbüsümlə başlayan Ermənistan-Türkiyə münasibətlərinin normallaşması prosesi həm bizim ölkələr, həm də region üçün yeni imkanlar yarada bilərdi”, - Sarkisyan deyib.
Onun sözlərinə görə, bununla belə, Ermənistan-Türkiyə münasibətlərinin normallaşmasına dair protokollar yalnız kağızda qaldı:
“Türkiyə bu protokolları ratifikasiya etmədi və  sənədlərlə heç bir əlaqəsi olmayan şərtlər irəli sürdü. Bu, tarixi fürsəti qaçırmaqdan başqa bir şey deyil”.
“Azərbaycan Türkiyə-Ermənistan əlaqələrinin qurulmasına mane olurmu? Xeyr. Əsas maneə Türkiyə liderlərində siyasi iradənin olmamasıdır. Biz Türkiyədən cavab addımlarının atılmasını əbədi gözləyə bilmərik. Protokollar mövcud şəraitə əsaslanaraq imzalanıb”, - Ermənistan prezidenti qeyd edib.
“Əgər Türkiyə yeni şərtlər gözləyirsə və yalnız ondan sonra protokolları ratifikasiya etmək istəyirsə, yanılır. Yeni şəraitdə danışıqlar artıq yeni sənədlə aparılacaq. Ermənistan ilkin şərtlər irəli sürmür və heç kimdən ilkin şərtləri qəbul etməyəcək”, - deyə Sarkisyan çıxışı zamanı bildirib.
www.oxu.az
"
"Rusiyada hədiyyə qazanmaq istəyən kişi dirəkdən yıxıldı – VİDEORusiyanın Kemerovo vilayətində Maslenitsa bayramı zamanı hədiyyə qazanmaq istəyən kişi dirəkdən yıxılıb.
Oxu.Az-ın xəbərinə görə, hadisə Anjero-Sucensk şəhərinin mərkəzi meydanında baş verib. 
Kadrlarda görünür ki, hədiyyə qazanmaq istəyən şəxs dirəyə qalxır. O, mükafatı götürə bilmədikdə aşağı düşməyi qərara alır, lakin müvazinətini saxlaya bilməyərək yıxılıb.
İlkin məlumata görə, kişi ağır vəziyyətdə reanimasiyaya yerləşdirilib. 
Hadisədən sonra bayram şənliyi dayandırılıb.

www.oxu.az
"
"İsrail Qəzza zolağını bombaladıİsrail Hərbi-hava Qüvvələri “HƏMAS” təşkilatının nəzarəti altında olan Qəzza zolağının cənub hissəsinə aviazərbələr endirib.
Oxu.Az-ın xəbərinə görə, bu barədə ölkənin Müdafiə Nazirliyi məlumat yayıb.
Məlumatda bildirilir ki, aviahücum dörd İsrail əsgərinin minaya düşüb yaralanmasına cavabdır. 
Pilotlar altı hədəfə zərbələr endiriblər: İsrail ərazisinə aparan qanunsuz tunellər, “HƏMAS”a məxsus hərbi komplekslər və silah istehsalı obyektləri.
““HƏMAS” hadisə və onun nəticələrinə, Qəzza zolağında və ondan kənarda, yerin altında və üstündə bütün baş verənlərə görə məsuliyyət daşıyır”, - qurumun məlumatında qeyd olunur.
www.oxu.az
"
"Sarkisyan Azərbaycan dilində danışdıMünhen Təhlükəsizlik Konfransının panel sessiyasında Azərbaycanın Almaniyadakı səfirliyinin birinci katibi, gənc diplomat Sədi Cəfərov Ermənistan prezidenti Serj Sarkisyana suallarla müraciət edib.
Oxu.Az Virtualaz.org-a istinadən xəbər verir ki, erməni prezidenti nitqini tamamladıqdan sonra diplomata yaxınlaşıb və onunla Azərbaycan dilində danışıb.
Azərbaycan diplomatı çıxış edən S.Sarkisyana müraciət edərək qeyd edib ki, öz işğal siyasətinə görə Ermənistan bu gün bütün regional iqtisadi və nəqliyyat layihələrindən kənarda qalıb.
Panelin moderatoru, sualların Ermənistanın çıxış edən prezidentini pis vəziyyətdə qoya biləcəyindən ehtiyat edərək, Azərbaycan diplomatının sözünü kəsməyə çalışıb. Ancaq Sədi Cəfərov öz nitqini davam etdirib və bildirib ki, Ermənistan işğal etdiyi  ərazilərdə Azərbaycan əhalisinin etnik təmizləməsini həyata keçirib.
Diplomat qeyd edib ki, Qarabağ münaqişəsinin nizama salınması üçün Ermənistan işğal edilmiş əraziləri azad etməli, qaçqınlar öz evlərinə qayıtmalıdırlar və Ermənistan regional layihələrdə yalnız bundan sonra iştirak edə bilər.
Serj Sarkisyan birbaşa cavabdan yayınıb və Ermənistanın iqtisadi inkişafından danışmağa başlayıb, hansı ki, onun sözlərinə görə, adambaşına düşən gəlirə görə region ölkələrini qabaqlayır. Sarkisyanın məntiqinə görə, Ermənistan təcrid vəziyyətində olmasına baxmayaraq, inkişaf etməkdə davam edir.
Serj Sarkisyan öz çıxışını tamamladıqdan dərhal sonra Sədi Cəfərova yaxınlaşıb və Azərbaycan dilində soruşub: “Haralısan?”. Gənc diplomat cavab verib ki, Qarabağ sakinidir. Bundan sonra Sarkisyan susub və tədbirin keçirildiyi yeri tərk edib.
www.oxu.az
"
"Meksikada nazirin olduğu helikopter qəzaya uğradı: 14 ölü – YENİLƏNİBMeksikanın daxili işlər naziri Alfonso Navarrete və Oahaka ştatının qubernatoru Alexandro Muratın olduğu helikopterin qəzaya uğraması nəticəsində ölənlərin sayı 18-ə çatıb. 
Oxu.Az-ın xəbərinə görə, bu barədə fevralın 17-də 6TV telekanalı ştatın Baş prokurorluğuna istinadən məlumat yayıb.
Hadisə cümə günü axşam saatlarında Xamiltepek şəhərində baş verib. Qəza zamanı nazir və qubernator xəsarət almayıblar.
Bildirilir ki, eniş zamanı helikopterin pilotu idarəetməni itirib və bir neçə avtomobilə çırpılıb. Qəzadan sonra UH-60 Black helikopteri çevrilib. 
Qəza nəticəsində Oahaka ştatının infrastruktur naziri Fabian Errer də daxil olmaqla, bir neçə nəfər yaralanıb.
17.02.2018 10:55
Meksikada göyərtəsində daxili işlər naziri Alfonso Navarretanın və Oaxaka ştatının qubernatoru Alexandro Muratanın olduğu helikopter qəzaya uğrayıb.
Oxu.Az bu barədə “Reuters”ə istinadən xəbər verir.
Məlumata əsasən, hər iki dövlət məmuru qəzadan sağ çıxıb, ancaq onların sağlamlıq durumu barədə məlumat yoxdur.
Helikopter zəlzələdən ziyan görən zonaların havadan müşahidə uçuşu zamanı 30 metr yüksəklikdən yerdə olan avtomobilin üzərinə düşüb.
Bir neçə nəfərin həlak olduğu xəbər verilir.
www.oxu.az
"
"Gürcüstan biznesmenlər üçün cənnət olacaqGürcüstan Maliyyə Nazirliyi kiçik sahibkarlar üçün güzəştlərin nəzərdə tutduğu yeni vergi təşəbbüsü ilə çıxış edib.
Oxu.Az-ın xəbərinə görə, bu barədə “Qruziya Online nəşri” məlumat yayıb.
Vergi reforması layihəsinə əsasən, kiçik sahibkar qismində iqtisadi fəaliyyətinin gəlirləri ilə 500 min larini (200 min dollar) keçməyən şəxslər çıxış edə bilər.
Hazırkı qaydalara görə, kiçik sahibkar statusunu gəlirləri 100 min lariyə (40 min dollar) qədər olan şəxslər ala bilər.
Kiçik sahibkarlar üçün vergi dərəcəsi beş dəfə - 5 %-dən 1%-ə qədər endirilir.
Ölkənin maliyyə naziri Mamuka Baxtadze bildirib ki, yeni layihəyə əsasən, əvvəlcədən vergi ödəmə təcrübəsi ləğv olunur və kiçik sahibkarlar vergini yalnız hər ayın sonunda ödəyəcəklər.
Kiçik sahibkarlar həmçinin “əlavə müsahibatlıqdan” azad ediləcəklər, onlar yalnız kassa aparatı və qaimə-fakturalardan istifadə edəcəklər.
www.oxu.az
"
"İsrail hərbçiləri minaya düşübQəzza zolağı ilə sərhəddə 4 İsrail hərbçisi minaya düşərək yaralanıb.
Bu barədə Oxu.Az “RİA Novosti”-yə istinadən xəbər verir.
Məlumatda qeyd olunur ki, yaralananlardan ikisinin vəziyyəti ağırdır.  
İsrail tərəfi insidentdə cavab olaraq fələstinlilərin yaxınlıqdakı müşahidə qülləsini tankdan atəşə tutublar. 
E.Ə.
www.oxu.az
"
"ABŞ dünya ölkələrini Şimali Koreya ilə əlaqələri kəsməyə çağırıbABŞ bütün dünya ölkələrini Şimali Koreya ilə əlaqələrdən imtina etməyə çağırıb.
Oxu.Az RİA Novosti-yə istinadən xəbər verir ki, belə bir çağırışla ABŞ prezidenti Donald Trampın milli təhlükəsizlik məsələləri üzrə müşaviri Gerbert Makmaster Münhen Təhlükəsizlik Konfransında çıxış edib.
 O, Vaşinqtonun dünya ölkələrini Pxenyanla ticarət əlaqələrini, mal tədarükünü dayındırmağa çağırdığını bildirib.
Makmaster müvafiq addımları atmayan ölkələri məsuliyyətsiz adlandırıb .
E.Ə.
www.oxu.az
"
"Üç yaşlı Zəhranın ölüm səbəbi açıqlandıRusiya İstintaq Komitəsi Yeni Moskvada üç yaşlı azərbaycanlı Zəhra Rzayevanın ölümünün səbəbini açıqlayıb.
Oxu.Az xəbər verir ki, ilkin araşdırmalara əsasən, azyaşlı ürək çatışmazlığı nəticəsində dünyasını dəyişib.
Bildirilir ki, KİV-də uşağın uzun müddət şaxtalı havada nəzarətsiz qalması ilə bağlı yayılan məlumatlar təsdiqini tapmayıb.
Ekspertiza göstərib ki, Zəhra Rzayeva donma nəticəsində vəfat etməyib, həmçinin onun bədənində xəsarət izləri aşkarlanmayıb.
Hüquq-mühafizə orqanlarından bildiriblər ki, gəzinti zamanı azyaşlının ürəyi dayanıb. Təcili tibbi yardım çağırsalar da, tibb işçiləri uşağın həyatını xilas edə bilməyib. 
www.oxu.az
"
"Nigeriyada qoyun sürüsü 36 nəfərin ölümünə səbəb olubNigeriyada qoyun sürüsünə görə atışmada 36 nəfər ölüb.
Oxu.Az-ın xəbərinə görə, bu barədə News Agency of Nigeria agentliyi məlumat yayıb.
Yerli ovçular fevralın 13-də oğurluq heyvanların da olduğu sürü aşkarlayıblar. Sürünün çobanı qaçaraq qonşu rayonda yaraqlılara müraciət edib.
Yaraqlılar ovçulara pusqu qurublar və nəticədə tərəflər arasında atışma baş verib. 
Hadisə yerinə gələn polis 18 cəsəd aşkarlayıb. Lakin hüquq-mühafizə orqanları əmindirlər ki, cinayətkarlar daha 18 meyiti özləri ilə götürüblər. 
Yaraqlıların axtarışı davam edir.
www.oxu.az
"
"Azərbaycanlı ABŞ seçkilərinə müdaxilə etməkdə təqsirləndirilirAzərbaycan əsilli Rusiya vətəndaşı Ceyhun Aslanov ABŞ prezident seçkilərinə müdaxilə etməkdə təqsirləndirilir.  
Oxu.Az xəbər verir ki, ABŞ prezident seçkilərinə Rusiyanın müdaxiləsi ilə bağlı iddiaları araşdıran xüsusi prokuror Robert Müller 13 Rusiya vətəndaşı, o cümlədən Ceyhun Aslanova qarşı ittiham irəli sürüb.  
Müvafiq sənəd ABŞ ədliyyə nazirliyinin saytında dərc olunub.
Məlumata görə, Ceyhun Aslanov Rusiya prezidenti Vladimir Putinə yaxın olan  biznesmen Yevgeni Priqojinə işləyib.
İttiham sənədinə görə, Priqojininin maliyyələşdirdiyi internet-tədqiqat agentliyi 2014-2016-cı illərdə ABŞ-da yaşayan real insanların və ya uydurma şəxslərin adına sosial şəbəkələrdə saxta profillər və hesablar yaradıb. İttiham olunanların ABŞ sosial şəbəkələrində geniş auditoriyaya malik olduğu, həmin profillər vasitəsilə Donald Trapın namizədliyinə dəstək olan təbliğat xarakterli materiallar yaydığı iddia olunur. Həmçinin onların özlərini siyasi fəal kimi təqdim edərək ABŞ-da siyasi aksiyalar təşkil etdikləri bildirilir. Seçkilərdən sonra isə Trampın seçilməsinə qarşı bir sıra aksiyalar təşkil olunub.
İttiham olunan şəxsləri – yəni internet-tədqiqat agentliyinin əməkdaşları və menecerlərini həmçinin “trol fabriki” adlandırırlar. Bu təşkilatın fəaliyyəti barədə çoxsaylı şahid ifadələri o cümlədən təşkilatın keçmiş əməkdaşlarının ifadələri  dərc olunub.
“Beynəlxalq” şöbənin rəhbəri kimi qələmə verilən Ceyhun Aslanovu, keçmişdə tabeliyində olan bəzi işçilər “Cey Zi” adlandırıb. “Beynəlxalq şöbəyə” məhz onun başçılıq etdiyini və onun böyük ehtimalla hələ də vəzifəni davam etdirdiyi ilə bağlı iddiaları müxtəlif vaxtlarda “trol fabrikində”işləmiş 3 ayrı şəxs də təsdiqləyib.
www.oxu.az
 
"
"Jirinovski həlak olan 300 rusiyalı barədə – VİDEORusiyada prezidentliyə namizəd, Liberal Demokratlar Partiyasının lideri Vladimir Jirinovski cümə günü 300 rusiyalı ailənin “başsız” qaldığını bildirib.
Oxu.Az xəbər verir ki, Jirinovski bu bəyanatında Suriyada ABŞ-ın başçılıq etdiyi koalisiya qüvvələrinin hökumət qüvvələrinə zərbələr endirməsi zamanı baş verən hadisəni nəzərdə tutub.
“Hazırda Suriyada böyük qrup həlak olub. Qadınlar dul qalıb. Onların rəsmi hərbi qulluçu olmamaları vacib deyil, onlar bizim rus kişiləri idi. 300 ailə atasız, ərsiz qaldı”, - deyə Jirinovski mətbuat konfransında bildirib.
Xatırladaq ki, ötən həftə Qərb mediasında koalisiya qüvvələrinin “müdafiə xarakterli” aviazərbəsi nəticəsində Suriya hərbi birləşmələri ilə yanaşı, “Vaqner” özəl hərbi şirkətinin bölmələrinin böyük itki verdiyi, ÖHŞ-də xidmət göstərən çox sayda rusiyalının həlak olduğu barədə xəbərlər yayılıb.
200-dən çox insanın həlak olduğuna dair məlumatlar var. Hətta həlak olan bəzi insanların adları təqdim olunub. Onların arasında rusiyalı milli bolşevik fəalı Kiril Ananyev də yer alır.


В предвыборным порыве, Жириновский ляпнул. В Сирии убили 300 вагнеровцев. От сюда и минута молчания,в госдуме. pic.twitter.com/M9U5714uut
— Евдокимов Валентин (@evdok9) 16 февраля 2018 г.



www.oxu.az
"
"Türkiyə ordusu Afrində 1595 terrorçunu məhv edibTürkiyə ordusu “Zeytun budağı” əməliyyatı başlanan gündən bəri Suriyanın şimal-qərbində 1595 terrorçunu zərərsizləşdirib.
Oxu.Az xəbər verir ki, bu barədə Türkiyə Ordu Baş Qərargahı bəyanat yayıb.
Son bir gün ərzində Suriyanın şimal-qərbində 44 yaraqlı məhv edilib.
Suriyanın Afrin rayonunun PYD/PKK terrorçularından təmizlənməsi ilə bağlı “Zeytun budağı” əməliyyatı yanvarın 20-də başlanılıb.
www.oxu.az
"
"Moskvada donan üç yaşlı Zəhrada qançır izləri aşkarlanmayıbYeni Moskvada müstəntiqlər gəzinti zamanı tərbiyəçi tərəfindən döyülmüş üç yaşlı Zəhra Rzayevanın ölüm hallarını araşdırır.
Oxu.Az xəbər verir ki, bu barədə “Komsomolskaya pravda” məlumat yayıb.
İnsident Rusiya paytaxtı yaxınlığında yerləşən Yeni Moskvanın 2120 nömrəli məktəbinə aid uşaq bağçasında baş verib.
Rusiya KİV-də bundan əvvəl yayılan xəbərlərə görə,  tərbiyəçi uşaqları səhər gəzintisinə çıxarıb, yarım saatdan sonra səhər yeməyinə yollanan zaman guya uşağı küçədə unudub. Yalnız iki saatdan sonra uşağın ərazidə olmadığının fərqinə varıb. Azyaşlı qız qar komasında aşkarlanıb.
Müstəntiqlər bu versiyanı təkzib edir. Qadının iki saat keçdikdən sonra aşkarlanması ilə bağlı dedikləri həqiqəti əks etdirmir. Çünki uşağın həmyaşıdları arasında olmadığını dərhal görüblər.
İlkin məlumatlara görə, tərbiyəçi və dayə kiçik uşaq dəstəsi ilə gəzintidən qayıdan zaman qızın olmadığının fərqinə varıblar. Gəzinti yerinə qayıdan tərbiyəçilər 2014-cü il təvəllüdlü qızın qarın üzərində huşsuz vəziyyətdə uzandığını görüblər.
Təcili tibbi yardım çağırsalar da, tibb işçiləri uşağın həyatını xilas edə bilməyib. Ehtimal olunur ki, gəzinti zamanı uşağın halı pisləşib. O yıxılıb. Ancaq uşaqlara nəzarət edən böyüklər bunun fərqinə varmayıb. Hər halda uşaq bağçasının aid olduğu 2120 saylı məktəbin irəli sürdüyü versiya belədir.
“Bədbəxt hadisənin səbəbləri diqqətli şəkildə araşdırılır”, - deyə məktəbin saytında bildirilir.
“Hələlik ölümün səbəbi müəyyən edilməyib. Məktəbəqədər qruplar ştat rejimində işləyir, uşaqlar qonşu qruplara köçürülüb. Uşağın qohumları və yaxınlarına başsağlığı veririk. Bu, bizim məktəb üçün böyük faciədir.”
Müstəntiqlər ölən qızın atasını dindirib. Səlim Rəhimov (ad və soyadı şərtidir - red.) azərbaycanlıdır. Moskvada artıq bir neçə ildir ki, yaşayır, meyvə-tərəvəz satışı ilə məşğul olur. Üç yaşlı Zəhradan başqa üç uşağı var.
Mənbənin sözlərinə görə, o, İstintaq Komitəsinin əməkdaşlarına verdiyi açıqlamada, bir neçə gün əvvəl uşağın bədənində qançırlar aşkarladıqlarını söyləyib. Qız özü yıxıldığını deyib. Ancaq uşağın valideynləri buna şübhə edir:
“Bəlkə, onu bağçada kimsə döyüb?”
“Uşağın bədənində heç bir qançır izləri olmayıb, onu təcili tibbi yardımın həkimləri gözümün qabağında aparıb. Heç bir bədən xəsarəti olmayıb”, - deyə 2120 saylı məktəbin direktoru “Komsomolskaya Pravda” müxbirinə verdiyi açıqlamada bildirib.
İstintaq komitəsi ilkin baxış zamanı fiziki zorakılıq və ya hər hansı xəsarət izlərinin olmadığını qeyd edib.
www.oxu.az
"
"Merilin Menson cinsi istismarda ittiham olunurMəşhur “Doktor Haus” serialında Çi Pak rolunu oynamış amerikalı aktrisa Şarlin Yi şok-rokçu Merilin Mensonu cinsi istimsar və ona qarşı əxlaqsız hərəkətlərdə ittiham edib.
Oxu.Az xəbər verir ki, bu barədə aktrisa “Twitter” səhifəsində, fevralın 17-də yazı paylaşıb.
“Bu lap çoxdan olub – “Doktor Hausun” sonuncu mövsümünün çəkilişlərində. O, serialı çox sevirdi, bizim çəkiliş meydançasına baş çəkmişdi, çəkiliş qrupundan, demək olar ki, bütün qadınlara əxlaqsız təklif etmişdi”, - deyə Yi yazır.
32 yaşlı aktrisa qeyd edib ki, musiqiçi onlardan hansı seksual tərəfdaşlara üstünlük verdiklərini və cinsi əlaqə zamanı hansı pozaları sevdiklərini öyrənməyə çalışıb.
Qeyd edək ki, Şarlin Yi “Tvin Piks” serialının üçüncü mövsümündə və “Monstro”, “Azca hamilə” və “Fəlakət sənətkar” filmlərində çəkilib.
www.oxu.az 
"
"Poroşenko: Rusiya bayrağı bütün dünyada qadağan olunsunUkrayna prezidenti Pyotr Poroşenko Rusiya bayrağının bütün dünyada qadağan edilməsini təklif edib.
Oxu.Az Ukrayna prezidentinin mətbuat xidmətinə istinadən xəbər verir ki, Poroşenko bu çağırışla Münhen Təhülkəsizlik Konfransında çıxış edib.
Poroşenkonun sözlərinə görə, Moskvanın tutduğu cari siyasi kursda “ədalətli oyuna yer yoxdur” və ona görədir ki, bu gün Pyançanqda keçirilən Olimpiya Oyunlarında Rusiya bayrağı dalğalanmır.
“Mən daha da irəli gedərdim: Nə qədər ki, Rusiya bütün dünyanı hibrid müharibəyə təhrik edir, onların güllələri bizim simvollara tuşlanır, Rusiya bayrağı heç yerdə ucalmamalıdır”, - deyə Ukrayna prezidenti əlavə edib.
www.oxu.az
"
"Admiral ABŞ-ı Çinlə müharibəyə hazırlaşmağa çağırdıABŞ-ın Avstraliyaya yeni səfiri təyin olunmuş admiral Harri Harris konqresdə çıxışı zamanı Vaşinqtonun Çinlə müharibəyə fəal şəkildə hazırlaşmalı olduğunu bəyan edib.
Oxu.Az xəbər verir ki, bu barədə “The Guardian” məlumat yayıb.
Admiralın sözlərinə görə, Çin davamlı olaraq öz hərbi qüdrətini artırır və yaxın zamanda ÇXR ordusunun Cənubi Çin dənizində ABŞ qüvvələrindən daha güclü olacağı gözləniləndir.
Harris bildirib ki, Vaşinqton göz qabağında olan bu faktı nəzərdən qaçırır, bu təhdidə məhəl qoymur.
Admiralın sözlərinə görə, siyasətçilər potensial müharibənin qarşısını almaq üçün əllərindən gələni etməlidirlər. Ancaq paralel olaraq müharibəyə də hazırlaşmaq lazımdır.
Bu təhdidin bariz nümunəsi olaraq Harris Cənubi Çin dənizinin mübahisəli adalarında yeddi hərbi obyektin inşasını göstərib.  
www.oxu.az
"
"Meksikada güclü zəlzələMeksikanın cənubunda 7.5 bal gücündə zəlzələ baş verib.
Oxu.Az xəbər verir ki, bu barədə “Reuters” ABŞ Geoloji Tədqiqat Xidmətinə istinadən məlumat yayıb.
Məlumata görə, zəlzələdən sonra paytaxt Mexikoda binalar silkələnib, sakinlər gurultu səsləri eşidib.
Zəlzələdən sonra bir milyona yaxın ev və təsərrüfat obyekti işıqsız qalıb.
Hal-hazırda zərərçəkənlər və dağıntılar barədə heç bir məlumat yoxdur. Zəlzələ ilə əlaqəli sunami xəbərdarlığı elan edilməyib.
www.oxu.az
"
"Qazax şagird Kadırovun uşaqlarına meydan oxudu – VİDEOAlmatıda kikboksinqlə məşğul olan 10 yaşlı Abay Tajibay Çeçenistan Respublikasının prezidenti Ramzan Kadırovun oğlanlarını döyüşə çağırıb. Yeniyetmə idmançı bu barədə videomüraciət hazırlayıb.
Oxu.Az xəbər verir ki, bu barədə Tengrinews.kz məlumat yayıb.
“O, kikboksinqlə biz Astanada yaşadığımız illərdən etibarən, səkkiz ildir ki, məşğul olur. Həmin vaxt o, həmyaşıdları arasında çempion olmuşdu, iki ildən sonra 10 yaşlılar arasında şəhər çempionu oldu.
Bir il əvvəl “Axmat” klubunun liqasında döyüşlər keçirildi; Kadırovun uşaqları 10 yaşlılar üçün nəzərdə tutulan yeganə peşəkar MMA kəmərini sahib oldu, Abay onları döyüşə çağırmaq üçün şövqə gəldi.
Həmin vaxt ona icazə vermirdik, çünki güləşmək bacarığı yox idi. Ancaq sonradan inadkarlıqla güləşlə məşğul olmağa başladı və indi artıq döyüşə hazırdır”, - deyə Almat Tajibayın atası bildirib.

www.oxu.az
"
"Tramp Rusiyanın ABŞ seçkilərinə müdaxiləsini şərh edibRusiya ilə sövdələşmə olmayıb.
Oxu.Az xəbər verir ki, bu barədə ABŞ prezidenti Donald Tramp özünün “Tvitter” səhifəsində yazıb.
“Rusiya ABŞ-a qarşı kampaniyaya 2014-cü ildən başlayıb. Bu mənim prezidentliyə namizədliyimdən xeyli əvvəl baş verib. Seçkilərin nəticələrinə təsir olmayıb. Trampın komandası heç bir yanlışlıq etməyib. Sövdələşmə olmayıb”, Tramp yazıb.
Qeyd edək ki, ABŞ Ədliyyə nazirliyi “Rusiya işi” üzrə 13 nəfərə qarşı ittiham irəli sürüb. Bunlar iş adamı Yevgeni Priqojin və “İnternet araşdırmaları agentliyi”nin 12 əməkdaşıdır.
A.M.
www.oxu.az
"
"Sergey Lavrov ABŞ-ın ittihamlarına cavab veribRusiya ABŞ-dakı prezident seçkilərinə müdaxilə etməyib.
Oxu.Az RİA Novosti-yə istinadən xəbər verir ki, Rusiya diplomatiyasının rəhbəri qeyd edib ki, ABŞ indiyədək ittihamlarla bağlı heç bir sübut təqdim etməyib.
“Bu barədə çox danışırlar, lakin mən hələ ki bircə fakt olsun belə görməmişəm. Bu günlərdə ABŞ daxili təhlükəsizlik nazirinin köməkçisi qəti şəkildə bildirdi ki, Rusiyanın prezident seçkilərinə müdaxiləsinə dair sübut yoxdur”, deyə S.Lavrov qeyd edib.
Qeyd edək ki, ABŞ Ədliyyə nazirliyi “Rusiya işi” üzrə 13 nəfərə qarşı ittiham irəli sürüb. Bunlar iş adamı Yevgeni Priqojin və “İnternet araşdırmaları agentliyi”nin 12 əməkdaşıdır.
A.M.
www.oxu.az
"
"Rusiyalı iş adamı ABŞ-da seçkilərə müdaxilə etməkdə suçlanırABŞ Ədliyyə nazirliyi siyasi proseslərə və prezident seçkilərinə müdaxilə etdikləri üçün 13 Rusiya vətəndaşı və bu ölkənin 3 şirkətinə qarşı ittiham irəli sürüb.
Oxu.Az-ın məlumatına görə, bu barədə nazirliyin saytında müvafiq ittihamnamə dərc edilib.
İttiham olunan şəxslər arasında iş adamı Yevgeni Priqojin da var.
ABŞ baş prokurorunun müavini Rod Rozenstayn bildirib ki, Rəsmi Vaşinqton ABŞ-dakı seçkilərə təsir göstərməkdə günahlandırılan Rusiya vətəndaşlarının ekstradisiya olunmasını tələb edəcək.
“Bununla bağlı Rusiya tərəfi ilə hələ ki, heç bir əlaqəmiz yoxdur. Biz standart prosedurlara əsasən işimizi quraraq ekstradisiyaya nail olmağa çalışacağıq”, deyə R.Rozenstayn qeyd edib.
A.M.
www.oxu.az
"
"ABŞ-da kollecdə atışma olubABŞ-ın Sietl şəhəri yaxınlığında “Highline” kollecində atışma olub.
Oxu.Az RİA Novosti agentliyinə istinadən verdiyi xəbərə görə, insidentin kollec ərazisindəki yataqxanada qeydə alındığı bildirilir.
Hadisə yerinə polis qüvvələri cəlb edilib. Hadisənin təfərrüatları müəyyənləşdirilir.
Qeyd edək ki, fevralın 14-də Florida ştatının Parkland şəhərində məktəbə edilən hücum nəticəsində 17 nəfər həyatını itirib.
A.M.
www.oxu.az
"
"Məşhur musiqiçinin 1,3 milyon avroluq violonçeli oğurlanıbMəşhur fransız violonçel ifaçısı Ofeliya Qayar Paris yaxınlığında silahlı hücuma məruz qalıb.
Oxu.Az-ın məlumatına görə, evdən çıxıb avtomobilə əyləşən musiqiçiyə naməlum şəxs bıçaqla hücum edib. Hücum edən şəxs ondan violonçelini və mobil telefonunu tələb edib.
Ofeliya Qayardan oğurlanan violonçel 1737-ci ildə hazırlanıb və 1,3 milyon avro dəyəri var. Musiqi alətinin ona deyil, CIC banka məxsus olduğu, Qayarın aləti sadəcə icarəyə götürdüyü bildirilir.
A.M.
www.oxu.az
"
"İranda zəlzələ olubİranın qərb bölgəsində 4,1 bal gücündə zəlzələ baş verib.
Oxu.Az-ın məlumatına görə, bu barədə Avropa Seysmoloji Mərkəzin (EMSC) məlumatında bildirilir.
Yerli vaxtla saat 17:54-də qeydə alınan yeraltı təkanların episentri Şuştər şəhərindən 17  km cənub-qərbdə, ocağı isə 10 km dərinlikdə yerləşib.
Dağıntı və zərərçəkənlər barədə məlumat daxil olmayıb.
A.M.
www.oxu.az
"
"Hindistanlı özünü kişiliyə vurub bir neçə dəfə evləndiHindistanın Uttarakxand ştatında polis özünü kişi cildinə salan və cehizə görə bir neçə qızla evlənən Krişna Sen adlı qadını həbs edib.
Oxu.Az xəbər verir ki, bu barədə BBC News məlumat yayıb.
Polisə birinci “gəlinin” valideynləri şikayət edib. Onlar bildiriblər ki, keçmiş kürəkənləri qızın cehizini mənimsəyib, halbuki qanun bunu qadağan edir. Onların sözlərinə görə, “kişi” eyni zamanda özünə biznes açmaq üçün  onlardan 850 min rupi  (təxminən 13 min dollar) borc alıb ancaq sonradan bu borcu geri qaytarmayıb.
Dindirilən zaman Sen polisdə şübhə oyadıb. Onu tibbi müayinəyə göndəriblər. Müayinənin gedişində məlum olub ki, onların qarşısında əslində kişi cildinə girmiş qadın durub.
Hüquq mühafizə orqanları müəyyən edib ki, Sen ilk həyat yoldaşı ilə toydan sonra 2014-ci ildə ayrılıb, və 2017-ci ilin aprelində yenidən nikaha daxil olub.  Onun hazırda nikahda olub olmadığı xəbər verilmir.
Qadın xarici görünüşü ilə  “gələcək gəlinləri”ndə hər hansı şübhə oyatmayıb, belə ki,   onların qarşısında heç vaxt soyumayıb və onlarla cinsi əlaqəyə girməyib.  Onun çoxsaylı kişi dostları olub, kişilərə aid ayaq yolundan istifadə edib, kişi hərəkətləri ilə addımlayıb (yeriyib???). Hüquq mühafizə orqanlarına verdiyi açıqlamada Sen hər zaman kişi olmağı arzuladığını bildirib.
Jurnalın məlumatına görə, o əvvəllər Sviti adı ilə  tanınıb.  Hələlik cinayətkarın hansı ittihamlar üzrə mühakimə olunacağı bəlli deyil.
Hindistanda 1961-ci ildən cehiz vermək və almaq qanunla qadağan edilib. Ancaq uzun əsrlərdən miras qalan bu ənənə Cənub-Şərqi Asiyanın bir çox bölgələrində hələ də tətbiq olunur. Cehiz  daha çox gəlinin ailəsinin bəyin ailəsinə hədiyyə etdiyi puldan, geyim və bəzək əşyalarından ibarət olur.
www.oxu.az
"
"ABŞ Qiyamət günü peyklərini kosmosa buraxacaqABŞ Hərbi Hava Qüvvələri nüvə müharibəsi zamanı rabitəni təmin etməyə imkan verən və elektron maneələrə qarşı davamlı, AEHF (Advanced Extremely High Frequency) nəslindən olan yeni peykləri kosmosa buraxmağı planlaşdırır.  
Oxu.Az xəbər verir ki, bu barədə “Popular Mechanics” məlumat yayıb.
Hal-hazırda geostasionar orbitdə dörd AEHF aparatı var. 2019-2020-ci illərdə isə daha iki süni peykin buraxılması nəzərdə tutulur. Onların hazırlanmasına 29.8 milyon dollar vəsait ayrılacaq.
Belə peyklərdən ibarət sistem nüvə müharibəsi şəraitində atmosfer yüklü zərrəciklərdən ibarət elektromaqnit dalğalarla əhatələndikdə belə, siqnal ötürməyə imkan verir. Adətən, belə hallarda rabitə vasitələri sıradan çıxır.
Habelə AEHF texnologiyası bir neçə şüanın hesabına siqnalların ötürülüb hədəfə çatma ehtimalını artırır və Ağ Ev üçün xüsusi “qaynar xəttin” saxlanılmasını təmin edir.
www.oxu.az
"
"“Reuters”: Suriyada 300 Rusiya hərbçisi ölüb və yaralanıb     “Reuters” agentliyi üç mənbəyə istinadən Suriyada ötən həftə 300 hərbçinin öldüyü və yaralandığı barədə məlumat yayıb.
Oxu.Az xəbər verir ki, agentliyin informasiyasına görə, onların hər biri Rusiyanın Kremllə əlaqəli özəl hərbi şirkətində işləyib.
Adının gizli saxlanılmasını istəyən hərbi həkim agentliyə verdiyi açıqlamada 100-ə yaxın hərbçinin həlak olduğunu, 200 nəfərin yaralandığını bildirib.  
Həkimin sözlərinə görə, bu informasiyanı ötən həftə yaralıların müalicəsi üçün təyyarə ilə Suriyaya yollanan reanimotoloqdan əldə edib.
“Reuters”in “Vaqner” ÖHŞ və 7 fevral döyüşünün iştirakçıları ilə əlaqəli mənbəsi Rusiyadan olan səkkizdən çox muzdlu hərbi mütəxəssisin həlak olduğunu bildirib. Agentliyin müsahibinin sözlərinə görə, 300-ə yaxın ölən və yaralının olması ilə bağlı xəbər həqiqəti əks etdirir.
Agentlik məsələ ilə bağlı “Vaqner” ÖHŞ məsul şəxsləri ilə əlaqə yarada bilməyib. Rusiya Müdafiə Nazirliyi Suriyada rus hərbçilərin itkiləri barədə “Reuters”in suallarını cavablandırmayıb.
www.oxu.az
"
"Trampın adı növbəti seks-qalmaqalda hallandıKeçmiş “Playboy” modeli və aktrisa Karen Makduqal ABŞ prezidenti Donald Trampla 2006-2007-ci illərdəki əlaqələri haqqında danışıb.
Oxu.Az ABŞ mətbuatına istinadən xəbər verir ki, sözügedən dövrdə biznesmen olan Tramp Melania ilə evli olub.
Keçmiş modelin Trampla münasibətləri haqqında səkkiz səhifəlik əlyazmasını “The New Yorker” nəşrinə Makduqalın dostu təqdim edib.
Aktrisanın sözlərinə görə, o, Trampla 2006-cı ilin iyun ayında “Playboy” malikanəsində keçirilən şənlikdə tanış olub. Həmin vaxt Tramp Melania ilə artıq iki ilə yaxın idi ki, evli idi.
Makduqal dərhal Trampın xoşuna gəldiyini və onunla iki saata yaxın söhbətləşdiyini bildirib. Daha sonra isə onlar cinsi əlaqədə olub.
“Mən çox həyəcanlı idim. Onun zəkası və  cazibəsinin təsiri altında idim. Çox nəzakətli insan idi”, - deyə Makduqal yazıb.  
Onun sözlərinə görə, əynini geyinib getmək istəyən zaman Tramp ona pul təklif etməklə modeli təəcübləndirib. Makduqal pulu götürməkdən imtina edib və Tramp onun “xüsusi” olduğunu bildirib.
Makduqal deyib ki, Tramp hər dəfə Los-Ancelesə səfər edəndə onunla görüşüb, münasibətləri daha da irəlilədikdən sonra onu ailə üzvləri ilə tanış  edib.
O, şənliklərin birində Kim Kardaşyan, kiçik-Donald Tramp və onun həmin vaxt hamilə olan həyat yoldaşı ilə eyni masa arxasında əyləşdiyini bildirir.
Model Trampın evində də olduğunu qeyd edir.  Onun dediyinə görə, Tramp-tauerdə ona Melanianin yataq otağını göstərib və onun bəzi anlarda tənha qalmağı və ya kitab oxumağı sevdiyini deyib.
Aktrisa qeyd edib ki, Trampla onun əlaqələri doqquz aydan sonra – 2007-ci ilin aprel ayında kəsilib.














www.oxu.az
"
"General Süleymani İsrailin təməlini yıxmağa çağırdıİran İnqilab Keşikçiləri komandiri, general Qasım Süleymani bombalı hücumda öldürülən Hizbullah komandiri İmad Muğniyənin anma mərasimində İsrail əleyhinə fikirlər səsləndirib.
Oxu.Az xəbər verir ki, o, İsraili təhdid etməkdən çəkinməyib.
İran İnqilab Keşikçilərinin xarici əməliyyatlardan məsul Qüds Qüvvələri komandiri Qasım Süleymani Tehranda təşkil edilən mərasimdə ağır ifadələrlə İsraili hədəf alıb.
“Bu rejim keçirdiyi əməliyyatları qorxusundan həyata keçirir”, – İsrailin son zamanlar Suriyadakı əməliyyatlarından danışan komandir bildirib.
“İmad Muğniyə və onun kimi İsrail tərəfindən öldürülən insanların qanının qisası bir raket atmaq və ya bir insanın öldürülməsi deyil, bəlkə də, bu rejimin təməlini yıxmaqdır”, – Süleymani əlavə edib.
www.oxu.az
"
"Türkiyədə alman jurnalist azadlığa çıxıbTürkiyədə bir ildən çox həbsdə olan Almaniyanın “Die Welt” qəzetinin müxbiri Deniz Yücel sərbəst buraxılıb.
Oxu.Az xəbər verir ki, bu barədə “Die Welt” jurnalistin vəkilinə istinadən məlumat yayıb.
Almaniya XİN də informasiyanı təsdiq edib.
Türkiyə və Almaniya vətəndaşlığı olan Yücel 14 fevral 2017-ci ildə İstanbulda dindirilmə (sorğu-sual) məqsədilə saxlanılıb, daha sonra polis nəzarətinə götürülüb.
İki həftə sonra məhkəmə terror təbliğatı və milli zəmində ədavət salma ittihamı ilə ona qarşı həbs-qətimkan tədbiri seçib.  
Jurnalist ötən ilin fevralın 27-dən Silivri həbsxanasında saxlanılırdı.
www.oxu.az
"
"Tillerson: Türkiyə ilə birgə addımlar atacağıq“Bu mərhələdən sonra Türkiyə ilə birgə addımlar atacağıq.
Oxu.Az NTV telekanalına istinadən xəbər verir ki, bu bəyanatı Türkiyədə səfərdə olan ABŞ dövlət katibi Reks Tillerson Türkiyənin xarici işlər naziri Mövlud Çavuşoğlu ilə keçirdiyi birgə mətbuat konfransında səsləndirib.
R.Tillerson bildirib ki, bu iki müttəfiq artıq bir-birindən ayrı addımlar atmayacaq.
“Biz bərabər şəkildə Suriyadakı bütün problemləri qiymətləndirəcəyik. Birgə addımlar atacaq, İŞİD-ə qarşı mübarizə aparacağıq. Ərazilərin təhlükəsizliyini təmin edəcəyik.
Bizi qarşıda böyük işlər gözləyir. Vaxt itirmək olmaz. Bu istiqamətdə çalışacaq ilk qrup martın ortalarında bir araya gələcək. Ancaq zərurət yaranarsa, biz gözləməyəcəyik”.
www.oxu.az
"
"ABŞ-dakı qətliamının səbəbləri məlum olduABŞ-ın Florida ştatının Parklend şəhər məktəbində odlu silahla məktəbliləri qanına qəltan etmiş Nikolas Kruz hücumun səbəbini polis müstəntiqlərinə açıqlayıb.
Oxu.Az xəbər verir ki, bu barədə “ABC News” məlumat yayıb.
Dindirilən zaman cinayətkar səslər eşitdiyini və həmin səslərin onu cinayətə sövq etdiyini dilə gətirib.
19 yaşlı cinayətkarı tanıyanların hər biri onun özünü tənha hiss edən problemli yeniyetmə olduğunu bildirib. Ögey anasının ölümündən sonra onu qəyyumluğa götürən ailənin vəkili Nikolasın kəskin depressiyadan əziyyət çəkdiyini və psixoterapevtin qəbulunda olduğunu açıqlayıb. Ancaq sonradan  seanslar dayandırılıb.
Məktəbin hərbi kafedrasında onunla birgə dərslərdə iştirak etmiş Kruzun tanışı onu silah düşkünü və psixopat kimi qələmə verib.
Bundan əvvəl verilən xəbərə görə, Kruz “Instagram” səhifəsində tapança və bıçaqla poz verdiyi fotoşəkillərini paylaşıb. Məlumata görə, 19 yaşlı cinayətkar şəkillərlə bağlı yazılarında müsəlmanları məsxərəyə qoyub, atışmanın “qruplu terapiya” olduğunu bildirib.
Qeyd edək ki, Florida orta məktəbində qətliam fevralın 14-də törədilib. Hadisə nəticəsində 17 nəfər həlak olub, azı 14 nəfər yaralanıb. Qurbanların sayının artacağı istisna edilmir.  Yaralılardan üçü reanimasiyadadır. 
Hal-hazırda həbsdə olan cinayətkara qarşı 17 nəfərin qəsdən öldürülməsi ittihamı ilə cinayət işi açılıb. Polis onun qətliamı təkbaşına törətdiyini bildirir.
www.oxu.az
"
"Türkiyədə hərbi təyyarə qəzaya uğrayıb, iki pilot ölüb Türkiyənin İzmir vilayəti ərazisində hərbi təlim təyyarəsi qəzaya uğrayıb.
Oxu.Az-ın Hurriyet-ə istinadən məlumatına görə, hadisə fevralın 16-da Çiğli təlim mərkəzində baş verib.
Qəza nəticəsində iki pilot həlak olub.
Hadisənin səbəbləri araşdırılır.
www.oxu.az
"
"Azərbaycanlı Rusiya polisinə Cinayət Məcəlləsində rüşvət təklif etdiRusiyanın Omsk vilayətinin Çerlak rayonunda azərbaycanlı kiçik məbləğli rüşvətxorluğa cəhddə ittiham olunur.
Oxu.Az Rusiya mətbuatına istinadən xəbər verir ki, Çerlak rayon prokuroru Azərbaycan vətəndaşına qarşı açılmış cinayət işi üzrə ittihamnaməni təsdiqləyib.
İstintaq versiyasına görə, 7 dekabr 2017-ci ildə Azərbaycan vətəndaşı Çerlak rayon mərkəzində sənədlərin yoxlanılması məqsədilə polis tərəfindən saxlanılıb. Üzərində Rusiyada qanuni yolla qaldığını təsdiq edən hər hansı sənəd olmadığından həmin şəxs inzibati xətanın qeydə alınması məqsədilə polis bölməsinə aparılıb.
“İnzibati məsuliyyətdən yayınmaq üçün həmin şəxs polis bölməsinin xidməti ərazisində ola-ola,  hüquq-mühafizə orqanları əməkdaşlarına rüşvət təklif edib. Qanunu pozan şəxs 10 000 rubl məbləğində pul vəsaitini RF Cinayət Məcəlləsi kitabının səhifələri arasında qoyaraq, vəzifəli şəxsin kabinetini tərk edib”, – deyə Omsk vilayəti prokurorluğunun bəyanatında bildirilir.
Cinayət sona çatdırılmayıb, belə ki, polis Cinayət Məcəlləsindən pulları çıxarmayıb.
Cinayətkar törətdiyi əməli tam olaraq etiraf edib. Cinayət işi üzrə materialların artıq sülh məhkəməsinə göndərildiyi bildirilir.   
www.oxu.az
"
"Kadırov: Çeçenistan Putinin sayəsində çiçəklənirÇeçenistan başçısı Ramzan Kadırov Rusiya prezidenti Vladimir Putinə ömrünün sonuna kimi dövlətin başında olmasını arzulayıb və respublika üçün gördüyü işlərə görə ona təşəkkür edib.
Oxu.Az xəbər verir ki, bu barədə “RİA Novosti” məlumat yayıb.
“Bizim prezident, Ali Baş Komandana uzun ömür arzulayıram, qoy dövləti ömrünün sonuna kimi idarə etsin, biz də ona sadiq şəkildə xidmət edək və qoyulan bütün tapşırıqları yüksək səviyyədə yerinə yetirək”, - deyə Kadırov yazır.
Kadırov qeyd edir ki, məhz Putinin dəstəyi sayəsində Çeçenistanda terrorun kökü kəsilib, həmçinin bir sıra sosial-iqtisadi problemlər həllini tapıb.
Onun sözlərinə görə, Çeçenistan Respublikası çiçəklənir, onun sakinlərinin işləməsi, təhsil alması, istirahəti və özünü təsdiqləməsi üçün dövlət hər cür şərait yaradır.
www.oxu.az
"
"Niderland parlamenti qondarma “erməni soyqırımı”nı tanıdı Niderland parlamentinin aşağı palatası qondarma “erməni soyqırımını” tanıyıb.
Oxu.Az bu barədə Rusarm.info-ya istinadən məlumat yayıb.
Qeyd olunur ki, qətnamə layihəsi “Xristian ittifaqı” deputatı Coel Fordevind tərəfindən irəli sürülüb. Aşağı palatanın deputatlarının böyük əksəriyyəti 1915-ci il hadisələrini  qondarma “erməni soyqırımı” kimi tanıyıb.
Niderland ekspertlərinin sözlərinə görə, qondarma “soyqırımın tanınması” Türkiyə ilə Niderland arasında münasibətlərin korlanmasına səbəb olacaq.
www.oxu.az
"
"“WhatsApp” ismarıclarını həmişəlik yaddaşda saxlamağın yolu tapıldı“WhatsApp”da göndərən şəxsi yazısını silsə belə, ismarıcı saxlamağın yolu tapılıb: yazışmanı sitat vasitəsilə “xilas etmək” olar.
Oxu.Az Lenta.ru-ya istinadən xəbər verir ki, bu metod “The Next Web” portalının diqqətini çəkib.
Bir neçə ay əvvəl “WhatsApp” səhvən göndərilən və ya istifadəçinin yazışmada qalmasını istəmədiyi ismarıcları silmək imkanı yaradıb. Ancaq alqoritm tam olaraq plana uyğun işləməyib: ismarıcın yaddaşda qalması üçün onu sitata çevirmək və ya ismarıca cavab vermək kifayətdir.
“WhatsApp” administrasiyasının yaydığı təlimata əsasən, məktubu göndərdikdən sonra yalnız yeddi dəqiqə ərzində silmək olur. Ancaq təlimatda məktubların dırnaq işarələrinin köməyi və ya cavablama yolu ilə yadda saxlama müddətinin uzadılması haqqında heç bir şey deyilmir.   
Sitat gətirilən ismarıclar silindikdə belə, bu metodlarla istər qrup, istərsə də şəxsi yazışmalarda mövcud olmağa davam edir. İndi mütəxəsislər bu məsələ üzərində “baş sındırır”: bu, “WhatsApp” komandasının yol verdiyi xətadır, yoxsa istifadəçilərin sərəncamına verilmiş xüsusi tənzimləmə?!
www.oxu.az
"
"Breyvik peşman olub21 il müddətinə azadlıqdan məhrum edilmiş və Şien həbsxanasında cəza çəkən norveçli terrorçu Andres Breyvik törətdiyi əməllərə görə peşman olduğunu bəyan edib.
Oxu.Az xəbər verir ki, bu barədə “VG” qəzeti onun ötən il pentensiar xidmətin rəhbərliyinə ünvanlandığı məktuba istinadən məlumat yayıb.
O, “faşist, milli-sosialist və neonasist ideologiyasından” imtina etmək niyyətində olduğunu və intizamlı məhbus olacağını vəd edib.
“Mən 22 iyul 2011-ci ildə törətdiyim əməllərə görə peşmanam, mümkün olsaydı, onun heç vaxt baş verməməsi üçün əlimdən gələni edərdim”, – deyə o, məktubda qeyd edir.
Psixiatr Henninq Vorey belə bəyanatlara inanmamağı məsləhət görüb.
“Aydın görmək olur ki, Breyvik manipulyasiya etməyə çalışır”, – deyə ekspert bildirib.
Məktub 2017-ci ilin yaz aylarında yazılıb. Breyvik məhkəməyə müraciət edərək, kamerada tək saxlanıldığına görə təzminat istəyib, lakin məhkəmə onun tələbini təmin etməyib
22 iyul 2011-ci ildə Breyvik iki terror aktı törədib. Əvvəl o, Osloda hökumət binasının yerləşdiyi məhəllədə partlayış törədib – hadisə nəticəsində səkkiz nəfər həlak olub. Bundan sonra cinayətkar Norveç Fəhlə Partiyasının Yutoya adasındakı gənclər düşərgəsinə yollanaraq, 69 nəfəri qanına qəltan edib.
Məhkəmə Breyviki 21 il müddətinə azadlıqdan məhrum edib. Bu, Norveçdə  məhbusa verilən ən böyük cəzadır. Habelə məhkəmə onun hələ də cəmiyyət üçün təhlükəli olduğunu hesab edərsə, cəza müddəti dəfələrlə artırıla bilər. Hazırda terrorçu üç otaqlı kamerada saxlanılır.
www.oxu.az
"
"Xərçəngə qarşı effektiv peyvənd yaradıldıSan-Fransiskoda Kaliforniya Universitetinin alimləri xərçəng hüceyrələrini öldürən, həmçinin şişə qarşı reaksiyanı stimullaşdıran genetik modifikasiya olunmuş virus yaradıb.
Oxu.Az xəbər verir ki, bu barədə “Medical Xpess” pres-relizində deyilir.
Pexa-Vec onkoloji virusunu suçiçəyi virusunun modifikasiya olunmuş variantı adlandırmaq olar. Ona immun hüceyrələrin artımını stimullaşdıran, kiçik peptid molekulu kodlaşdıran gen əlavə olunub.
Bundan savayı, virusdan “timidinkinaza” geni kənarlaşdırılıb. Nəticədə infeksion agent yalnız spesifik genlərdə (RAS və p53) kinaza miqdarının yüksək olduğu xərçəng hüceyrələrində çoxalır.
Pexa-Vec bədxassəli şişi qidalandıran qan damarlarının inkişafını məhdudlaşdırır, onun  artımını ləngidir. Peyvəndi damardaxili inyeksiya yolu ilə də orqanizmə yeritmək olar. Bu modifikasiya olunmuş infeksion agentin təkcə xərçəng mənbəyinə deyil, eyni zamanda, orqanizmin digər hissəslərində olan metaztazlara hücum çəkməsinə imkan verir.
Pexa-Vec mədəaltı vəzinin neyroendokrin xərçəngindən əziyyət çəkən siçanlar üzərində sınaqdan keçirilib. Məlum olub ki, virus sağlam orqanları zədələmir, yalnız şişləri qidalandıran qan damarlarına təsir edir. İnfeksion agent bədxassəli şişlərin yalnız müəyyən qismini məhv etsə də, onun səbəb olduğu immun reaksiya yeni törəmələrin yoxa çıxmasına təkan verib.
www.oxu.az
"
"Türkiyə PKK ilə mübarizədə müttəfiqlərdən daha çox dəstək gözləyirTürkiyə PKK, PYD/YPG terror qruplaşmaları ilə mübarizədə müttəfiqlərdən daha çox dəstək gözləyir.
Oxu.Az Anadolu agentliyinə istinadən xəbər verir ki, bunu Berlində rəsmi səfərdə olan Türkiyənin baş naziri Binəli Yıldırım bildirib.
“YPG və PYD PKK-nın Suriyadakı qollarıdır. Bunu Britaniya və ABŞ xüsusi xidmət qurumları da etiraf edir. Bu cinayətkar təşkilatın məqsədi bölgədə gərginlik və yeni münaqişə ocaqları yaratmaqdır. Ankara PKK ilə mübarizədə müttəfiqlərdən daha çox dəstək gözləyir”, - deyə baş nazir qeyd edib.
Qeyd edək ki, yanvarın 21-dən Türkiyə Baş Qərargahı Afrin bölgəsində “Zeytun budağı” əməliyyatı başladığını, hərbi əməliyyatda məqsədin bölgənin PKK terror təşkilatının Suriya qolu PYD/YPG, İŞİD və digər terror təşkilatlarından təmizləmək olduğunu bəyan edib. Bir gün sonra isə Türkiyə ordusu Suriyanın Afrin bölgəsində quru əməliyyatına başlayıb.
A.M.
www.oxu.az
"
"İranda casus şəbəkəsi aşkar edilibİranda casus şəbəkəsi aşkar edilib.
Oxu.Az-ın məlumatına görə, Tehran şəhərinin prokuroru Abbas Cəfəri Dövlətəbadi keçirdiyi mətbuat konfransında deyib ki, həbs olunanlar İran əleyhinə casusluqda şübhəli bilinirlər və onların fəaliyyəti ciddi şəkildə araşdırılır.



O qeyd edib ki, ekoloji problemlərlə məşğul olmaq adı altında İrana daxil olanlar strateji müəssisələrin yaxınlığında kameralar qurub müşahidə aparıblar. Onların məqsədləri İranın raket proqramı haqqında məlumat toplayıb xarici dövlətlərin kəşfiyyat orqanlarına ötürmək olub.
Prokuror bildirib ki, həbs olunanlardan Kavis Seyid İmami həbsxanada özünə qəsd edib. O, fakt qarşısında qalaraq törətdiyi cinayətin ağırlığını başa düşüb. Onun casusluq fəaliyyəti ilə məşğul olmasını sübuta yetirən faktlar mövcuddur. Digər həbs olunanlar da K.S.İmaminin əleyhinə ifadə veriblər.
Xatırladaq ki, K.S.İmaminin həbsxanada vəfat etməsi İranda geniş müzakirə mövzusu olmuşdu. Qeyd olunurdu ki, guya ekoloq döyülərək öldürülüb. Məsələ İran İslam Şurası Məclisinin (parlamentin) də müzakirəsinə çıxarılmış və ölüm hadisəsinin araşdırılması üçün komissiya yaradılmışdı. Komissiyaya rəhbərlik edən parlamentin sədr müavini Əli Motahiri araşdırmaların nəticəsini parlamentə təqdim edib və aydın olub ki, K.S.İmami doğrudan da özünə qəsd edib.
A.M.
www.oxu.az
 
"
"ABŞ dövlət katibinin Ərdoğanla görüşü 3 saatdan artıq çəkib – FOTO + YENİLƏNİBAnakarada  ABŞ dövlət katibi Reks Tillerson və Türkiyə prezidenti Rəcəb Tayyib Ərdoğan arasında görüş baş açatıb.
Oxu.Az Anadolu agentliyinə istinadən xəbər verir ki, 3 saat 15 dəqiqə davam edib.
Əlavə məlumat hələlik verilmir.
Səhər saatlarında isə Reks Tillersonun Mövlud Çavuşoğlu ilə görüşü nəzərdə tutulub.
Görüşdən sonra gər iki XİN rəhbəri birgə mətbuat qarşısına çıxacaqlar.








 
15.02.2018 (21:31)
Anakarada səfərdə olan ABŞ dövlət katibi Reks Tillerson və Türkiyə prezidenti Rəcəb Tayyib Ərdoğan arasında görüş olub.
Oxu.Az xəbər verir ki, görüş jurnalistlər üçün qapalı olub.
Reks Tillersonun həmçinin xarici işlər naziri Mövlud Çavuşoğlu ilə görüşü nəzərdə tutulub.
Görüşlərdə Türkiyənin Afrində həyata keçirdiyi əməliyyatlar, Suriyada vəziyyət və ikitərəfli əlaqələrdə yaranmış problemlər müzakirə olunacağı bildirilmişdi.
19:19
ABŞ dövlət katibi Reks Tillerson Türkiyəyə səfər edib.
Oxu.Az xəbər verir ki, R. Tillersonun Ankarada Türkiyə prezidenti Rəcəb Tayyib Ərdoğan və xarici işlər naziri Mövlud Çavuşoğlu ilə görüşü nəzərdə tutulub.
Görüşlərdə Türkiyənin Afrində həyata keçirdiyi əməliyyatlar, Suriyada vəziyyət və ikitərəfli əlaqələrdə yaranmış problemlər müzakirə olunacaq.
A.M.
www.oxu.az
"
"ABŞ Məhkəməsi: Trampın Miqrasiya fərmanı müsəlmanların hüquqlarını tapdayırABŞ-ın Virciniya ştatının Apellyasiya Məhkəməsi ölkə prezidenti Donald Trampın 6 müsəlman ölkəsindən olan vətəndaşların Birləşmiş Ştatlara gəlişinə müvəqqəti qadağa qoyan Miqrasiya fərmanının müsəlmanları ayrıseçkiliyə məruz qoyması barədə qərar çıxarıb.
Oxu.Az xəbər verir ki, bu barədə Reuters məlumat yayıb.
Məlumatda bildirilir ki, məhkəmə bunun həmçinin Amerika Konstitusiyasına zidd olduğunu bildirib.
“Prezident Trampın və icra hakimiyyətinin digər rəsmi şəxslərinin rəsmi bəyanatlarını, həmçinin bəyannamənin (Miqrasiya fərmanı - red), araşdıraraq bu nəticə çıxardıq ki, bəyannamədə İslamla bağlı düşmənçilik var və buna görə Konstitusiyaya ziddir”, - deyə hakim Rocer Qreqorinin qərarında deyilir.
A.M.
www.oxu.az
"
"FTB Floridada faciənin baş verəcəyi ilə bağlı məlumatlı olubBirləşmiş Ştatların Florida ştatında, Parklend şəhərciyindəki (Brovard dairəsi) yerləşən məktəblərdən birində baş vermiş silahlı insidenti törətmiş 19 yaşlı Nikolas Kruzla bağlı yeni təfərrüatlar məlum olub.
Oxu.Az xəbər verir ki, bu barədə CNN telekanalı məlumat yayıb.
Telekanalın məlumatına görə, ABŞ-ın Federal Təhqiqat Bürosu azı 2 dəfə Kruz tərəfindən təhlükənin olması ilə bağlı xəbərdar edilib. Lakin güc strukturu orqanları faciənin qarşısını almaq üçün heç bir addım atmayıblar.
O, 2017-ci ilin sentyabrında “YouTube”da videolardan birində “Mən professional məktəb atıcısı olmaq istəyirəm” – rəyini yazıb. Kanalın müəllifi bu barədə Federal Təhqiqat Bürosuna telefonla məlumat verib. Sonra isə şəxsən büronun idarəsinə gəlib.
İkinci xəbərdarlığın necə olması barədə məlumat verilmir. Mənb ""CNN""ə bildirib ki, Federal Təhqiqat Bürosu hər iki halda bu informasiyanı yerli güc strukturlarına verməyib.
Büroda Kruzun 2017-ci ildəki rəyi barədə informasiya aldıqlarını təsdiqləyiblər.



Qeyd edək ki, fevralın 14-də Florida ştatında yerləşən məktəblərdən birində baş vermiş atışma nəticəsində azı 17 nəfər ölüb, daha 17 nəfər yaralanıb. Hadisə ilə bağlı 19 yaşlı Nikolas Kruz şübhəli şəxs qismində saxlanılıb. 
A.M.
www.oxu.az
"
"Moskva təsdiqlədi: ABŞ ordusu rusiyalıları bombalayıbRusiya Xarici İşlər Nazirliyi Suriyada ABŞ-ın başçılıq etdiyi koalisiya qüvvələrinin endirdiyi aviazərbə nəticəsində beş rusiyalının ölməsi ilə bağlı xəbəri təsdiqləyib.
Rusiya XİN rəsmisinin sözlərinə görə, onların vətəndaşlığı hələlik müəyyən olunmayıb.
Oxu.Az xəbər verir ki, bu  barədə “RİA Novosti” Rusiya XİN rəsmi nümayəndəsi Mariya Zaxarovaya istinadən məlumat yayıb.
“İlkin məlumatlara görə, səbəbləri hal-hazırda araşdırılan silahlı toqquşma nəticəsində Rusiya vətəndaşı olduğu ehtimal edilən beş nəfər həlak olub. Yaralılar da var, ancaq bütün bu məlumatlar, xüsusən onların Rusiya vətəndaşları olub-olmadığı faktı yoxlanılmalıdır.
Bir daha vurğulamaq istəyirəm ki, söhbət rusiyalı hərbi qulluqçulardan getmir”, - deyə Zaxarova brifinqdə bildirib.
www.oxu.az
"
"NATO ölkələri “hərbi Şengen” yaradırNATO üzv dövlətlərinin müdafiə nazirləri Şimali Atlantik Alyansının Avropa sərhədlərində “hərbi Şengen” zonasını yaratmaqla bağlı razılığa gəlib.
Oxu.Az xəbər verir ki, bu barədə “RİA Novosti” Brüsseldən olan hərbi-diplomatik mənbəyə istinadən məlumat yayıb.
NATO müdafiə nazirləri Brüsseldə keçirilən toplantıda hərbi qüvvələr və vasitələrin Avropaya göndərilməsinin təmin olunması üzrə komanda qərargahının yaradılması planını dəstəkləyib.
“Bir növ “hərbi Şengen” zonasının yaradılması nəzərdə tutulur”, – deyə agentliyin müsahibi  bildirib.
Bu ideyanı ilkin olaraq ABŞ-ın Avropadakı quru qoşunlarının keçmiş komandanı, general-leytenant Ben Hocs irəli sürüb.
Onun sözlərinə görə, müttəfiq ölkələrin qoşunları və hərbi texnikası Avropa hüdudlarında ölkədən-ölkəyə miqrantlar kimi asan və çevik şəkildə hərəkət edə bilməlidir.
www.oxu.az
"
"Suriyada daha 15 rusiyalı öldüSuriyanın Deyr Əz-Zor vilayətində, Təbiyə Cəzirə yaşayış məntəqəsində yerləşən silah-sursat anbarının partlaması nəticəsində özəl hərbi şirkətin əməkdaşı olan 15 rusiyalı ölüb.
Oxu.Az “The Guardian” istinadən xəbər verir ki, bu barədə Suriya İnsan Haqları Müşahidə Qrupu məlumat yayıb.
“ÖHŞ-də çalışan 15 rusiyalı silah-sursat anbarında baş vermiş partlayış nəticəsində həlak olub”, - deyə Britaniya qəzeti təşkilatın rəhbəri Rami Abdül Rəhmandan sitat gətirib.
Qeyd olunur ki, arsenal suriyalı hərbçilərin silah-sursat ələ keçirməyə çalışdığı vaxt tələ tipli minanın işə düşməsi nəticəsində partlayıb. 
www.oxu.az
"
"Neymar “Real”a keçəcəkBraziliya millisinin və Fransanın PSJ klubunun hücumçusu Neymar Madridin “Real” komandasına keçəcək.
Oxu.Az xəbər verir ki, bu iddia ilə Mundo Deportivo çıxış edib.
Bu nəşrin iddiasına görə, İspaniya klubunun prezidenti Florentino Peres Neymarın atası ilə danışıqlar aparır və daha bir mövsüm gözləməyə hazırdır. Keçidin 2019-cu ilin yayında baş tutacağı deyilir.
Qeyd edək ki, Neymar Fransa çempionatında 18 matçda iştirak edib və 19 qola imza atıb. O, Çempionlar Liqasında keçirdiyi altı matçda isə altı dəfə rəqib qapıçıları məyus edib.
S.T.
www.oxu.az
"
"ABŞ Ermənistanı sanksiyalarla hədələyirABŞ bu ölkənin sanksiya siyahısına düşmüş Rusiya şirkətləri ilə “strateji müqavilələr” bağlayacağı təqdirdə bir sıra ölkələrin hökumətləri və özəl şirkətlərinə qarşı potensial sanksiyaların qəbul olunacağı ilə bağlı xəbərdar edib.
Oxu.Az bu barədə Ermənistanın “Aykakan jamanak” qəzetinə istinadən məlumat verir.
“Rusiyaya qarşı təzyiq göstərməklə, konqres Rusiyanın Ukraynaya qarşı təcavüzü, digər ölkələrin daxili işlərinə müdaxilə etməsi və insan haqlarını pozması ilə bağlı narahatlıq ifadə edir.
Digər ölkələrin hökumətləri və özəl şirkətləri xəbərdar edilib ki, siyahıya düşən Rusiya şirkətləri ilə strateji müqavilələr bağlansa, onlara qarşı sanksiyaların tətbiqi mümkündür”, - deyə ABŞ-ın İrəvandakı səfirliyindən “Aykakan Jamanak” erməni qəzetinə verilən açıqlamada bildirilir.
2017-ci ilin dekabr ayında Ermənistan prezidenti Serj Sarkisyan Rusiya silah-sursatının alınması üçün Ermənistana 100 milyon dollar məbləğində hərbi kreditin ayrılması haqqında Rusiya ilə bağlanmış sazişin ratifikasiyası haqqında qanun imzalayıb.
Bundan əvvəl  Moskva, Rusiya silahları ilə təchizatın maliyyələşdirilməsi üçün Ermənistana 200 milyon dollar həcmində dövlət ixracat krediti ayırıb.  
“Sanksiya tətbiq olunsa, bu sanksiyalar başlıca olaraq, Rusiyanın hərbi-kəşfiyyat sahəsi ilə strateji müqavilələr bağlamış qeyri-Rusiya şirkətlərinə yönələcək. Bu sanksiyaların hədəfi Rusiyanın öz hərəkətlərinin cəzasını çəkməsidir.
Digər ölkələrin hərbi-kəşfiyyat avadanlıqlarını alma imkanlarını məhdudlaşdırmaqla, Rusiyanı satışdan əldə olunan gəlirlərdən məhrum edirik, o gəlirlər ki, Rusiyanın neqativ təsir və sabitliyi pozmaqla bağlı beynəlxalq kampaniyanı davam etdirməsi üçün istifadə oluna bilər”, - deyə səfirliyin açıqlamasında qeyd olunur.
Ermənistan Müdafiə Nazirliyi məsələyə münasibət bildirməkdən imtina edərək, jurnalistləri Xarici İşlər Nazirliyinə yönləndirib.
Ermənistan XİN mətbuat katibi Tiqran Balayan “Yerevanın tərəfdaş ölkələrlə əməkdaşlığı yüksək qiymətləndirdiyini” bildirib.
Ermənistan maliyyə naziri Vardan Aramyan isə qəzetə verdiyi açıqlamada sanksiya riskinin mövcud olduğunu etiraf edib.
“ABŞ-ın qlobal iqtisadiyyata çox böyük təsir gücü var və onların sanksiya qəbul edərkən digər ölkələrlə hesablaşmalı olduğunu düşünmək düzgün deyil. ABŞ hətta Avropa ölkələri ilə də hesablaşmır”, - deyə Aramyan bildirib.
“Belə bir situasiya yaransa, biz danışıqlar masasına əyləşib, söhbət aparmalıyıq, ona görə ki, bir vaxtlar İrana qarşı beynəlxalq sanksiyalar qüvvədə olan dönəmlərdə oxşar vəziyyət yaranmışdı. Risklər hər zaman mövcuddur”, - deyə Ermənistanın maliyyə naziri bildirib. 
www.oxu.az
 
"
"Ronaldudan növbəti rekord“Real”ın portuqaliyalı futbolçusu Kriştyanu Ronaldu növbəti rekorda imza atıb. 
Oxu.Az xəbər verir ki, 33 yaşlı hücumçu Çempionlar Liqasında (ÇL) bir klubda 100 qol vuran ilk futbolçu olub.
Ronaldu bunu PSJ ilə 1/8 final matçının 45-ci dəqiqəsində penaltidən hesabı 1:1 etməklə reallaşdırıb. O, 83-cü dəqiqədə etdiyi dublla komandasını hesabda irəli çıxarıb. Madridlilər yekunda 3:1 hesabı ilə qalib gəlib.
Ona 100 qol həddinə çatmaqla bağlı tarixi rekorda imza atmaq üçün doqquz ildir çıxış etdiyi Madrid klubunun heyətində ÇL-də 95 oyun keçirmək lazım gəlib. O, bu matçlarda 30 məhsuldar ötürmə edib.
Qeyd edək ki, Kriştyanu Ronaldu ÇL-də ölkəsinin “Sportinq” və İngiltərənin “Mançester Yunayted” klublarının heyətində də oynayıb və ümumilikdə 147 matçda 116 qol vurub, 39 məhsuldar ötürmə edib.  
S.T.
www.oxu.az
"
"Yaponiya xəritədən silinə bilər  Yaponiyalı mütəxəssislər dənizin dibində olan vulkanda nəhəng maqma təbəqəsinin formalaşdığını aşkarlayıb.
Sözügedən supervulkan Yaponiyanın cənub sularında yerləşir. Alimlərin ehtimalına görə, həmin vulkanın püskürməsi riski mövcuddur. Sonuncu dəfə həmin vulkan 7.3 min il əvvəl maqma püskürüb və Kyusu adasında qədim sivilizasiyanı məhv edib.
Oxu.Az xəbər verir ki, bu barədə “The Independent” məlumat yayıb.
Mütəxəssislər sualtı püskürmədən sonra Kikay kalderasını – kraterini araşdırıb. Onlar kalderanın aşağı hissəsində ucalan 600 metr hündürlüyündə qübbənin əmələ gəldiyini müəyyən edib.
Əmələ gələn qübbənin içində maqma ilə dolu geniş kamera yerləşir. Maqma həcminin 41 kub kilometrə yaxın olduğu bildirilir. Alimlərin hesablamalarına görə, həmin vulkanın 100 il ərzində püskürmə ehtimalı bir faizə bərabər olsa da,fəlakət baş verəcəyi təqdirdə 100 milyona yaxın insan məhv ola bilər.
Alimlər sualtı strukturun daha dəqiq araşdırılması üçün xüsusi sualtı robotlardan istifadə etməyi planlaşdırır. Vulkanşünaslar maqmanın yığılma tezliyini müəyyən etməyə, supervulkanın meydana gəlmə səbəbini araşdırmağa hazırlaşır.
www.oxu.az
"
"ABŞ-da məktəbdə qətliam – VİDEO + YENİLƏNİBABŞ-ın Florida ştatında məktəbə edilmiş silahlı hücumda ölənlərin sayı 17 nəfərə çatıb.
Oxu.Az “USA Today”ə istinadən xəbər verir ki, hüquq-mühafizə orqanları orta məktəbdə törədilmiş qanlı insident nəticəsində 17 nəfərin öldüyü xəbərini təsdiqləyib.
Şübhəli şəxs saxlanılıb. O, əvvəllər həmin məktəbdə təhsil alıb. Polis atıcının Nikolas Kruz olduğunu açıqlayıb.
Bundan əvvəl bir nəfərin öldüyü, 20 nəfərin yaralandığı xəbər verilirdi. Cinayətin motivləri hələlik bəlli deyil.
Xatırladaq ki, bundan əvvəl ABŞ-ın Kentukki ştatının Benton şəhərində 15 yaşlı yeniyetmə məktəbdə olan insanları atəşə tutmuşdu. Silahlı insident nəticəsində 15 yaşlarında olan bir qız və bir oğlan ölmüşdü. Ümumilikdə 19 nəfər xəsarət almış, onlardan 14-ü güllə yarası ilə xəstəxanaya yerləşdirilmişdi. 
01:43
ABŞ-ın Florida ştatında şagirdləri güllələyən şəxsin kimliyi məlum olub.
Oxu.Az xəbər verir ki, yerli hakimiyyətin nümayəndəsi Robert Ransi bildirib ki, hadisəni məktəbin keçmiş şagirdi törədib.
“Hazırda mən onun adını bilmirəm, amma o bu məktəbdə təhsil alıb” - deyə Robert Ransi əlavə edib.
Onun sözlərinə görə, dəqiq say olmasa da, hadisənin bir neçə qurbanının olduğunu bildirib.
“Hazırda bir düşünmürük ki, bu hadisəni törədən şagird kimlərləsə əlbir olub. Amma araşdırma aparılır”.
01:13
ABŞ-ın Florida ştatının cəbub hissəsində orta məktəblərin birində şagirdləri öldürən şəxs saxlanılıb. 
Oxu.Az-ın məlumatına görə, bu barədə Fox News məlumat yayıb.
İlkin məlumata görə, baş vermiş atışmada bir nəfər ölüb, 50 nəfərin isə yaralandığı bildirilir. 
ABŞ prezidenti Donald Tramp, ölənlərin yaxınlarına baş sağlığı verib.
00:55
ABŞ-ın Florida ştatının cəbub hissəsində orta məktəblərin birində baş vermiş atışmada ən azı bir şagirdin öldüyü, 50 nəfər isə yaralandığı bildirilir.
Oxu.Az-ın məlumatına görə, bu barədə ABŞ-ın yanğın söndürənləri bildirib.
Polisin verdiyi məlumata əsasən, hadisəni şagirdlərdən biri törədib. Hazırda onun axtarışları aparılır.


BREAKING: White House says President Trump has been 'made aware' of the possible school shooting in South Florida. - MSNBC pic.twitter.com/rs0hsKbDG7
— TheResistance Report (@AntiTrumpReport) 14 февраля 2018 г.



00:23
ABŞ-ın Florida ştatının cəbub hissəsində orta məktəblərin birində atışma baş verib.
Oxu.Az xarici mətbuata istinadən xəbər verir ki, hadisə nəticəsində ən azı 20 nəfər yaralanıb.
CNN telekanalı hadisə yerindən canlı bağlantı yaradıb. Kadrlarda da göründüyü kimi, şagirdlər təlaş içində məktəbdən qaçırlar.



#UPDATE: Person of interest identified in Marjory Stoneman Douglas High School pic.twitter.com/4RtDRtlrBL
— WSVN 7 News (@wsvn) 14 февраля 2018 г.



A.M.
www.oxu.az
"
"Azərbaycanlı Rusiya vətəndaşlığı üçün 71 yaşlı qadınla evləndiRusiya prokurorluğu 50 yaşlı Azərbaycan vətəndaşı ilə 71 yaşlı Çerepovts sakini arasında saxta nikah faktını aşkarlayıb.
Bu barədə Oxu.Az Rusiya mətbuatına istinadən xəbər verir.
Azərbaycanlı vətəndaşlıq almaq üçün sənədlərini müvafiq dövlət orqanına təqdim etdikdən sonra yoxlama aparılıb.    
Məlum olub ki, kişi qadınla iş yerində, kolxoz bazarında tanış olub. Onlar 2009-cu ildə Çerepovsk VVAQ idarəsində nikaha daxil olub.
“Qanuna görə, xarici vətəndaş Rusiya vətəndaşı ilə ailə quran zaman ona kvota nəzərə alınmadan Rusiyada müvəqqəti yaşamaq icazəsi verilir. Sonra o, Rusiya vətəndaşlığı almağı planlaşdırıb və buna nail olub.
Yoxlama zamanı məlum olub ki, Azərbaycan vətəndaşı qadına saxta nikah qurmağı təklif edib, bunun müqabilində isə “həyat yoldaşını” maddi cəhətdən təmin etməyi öhdəsinə götürüb. O, bu vədini yerinə yetirib. Məlum olub ki, cütlük heç vaxt eyni ünvanda yaşamayıb, birgə təsərrüfatla məşğul olmayıb və nikahdan övladları yoxdur.
Nikah ailə qurmaq məqsədilə bağlanmayıb. Ona görə də Ailə Məcəlləsinə əsasən etibarsız hesab olunur”, – deyə prokuror köməkçisi Anton Upadışev bildirib.
Məhkəmə azərbaycanlı ilə Çerepovts şəhər sakini arasında bağlanmış nikahı etibarsızlaşdırıb. 
Hazırda kişinin Rusiyadan deportasiya olunacağı gözlənilir.
www.oxu.az
"
"ABŞ-da şagirdlərin güllələnməsi lentə alındı – VİDEOABŞ-da yeniyetmələr Floridada orta məktəbdə 17 nəfərin ölümü, azı 14 nəfərin yaralanması ilə nəticələnmiş atışmanın görünütüsünü lentə alıb.
Oxu.Az xəbər verir ki, videoçarx “CBS News” telekanalının canlı efirində yayımlanıb.
Kadrlarda sinifdə döşəmədə əyləşən uşaqları görmək olur. Atışma səsləri gəldikdən sonra təşviş düşür, uşaqlar qışqırmağa başlayır.
Şübhəli şəxs saxlanılıb, onun əvvəllər həmin məktəbdə oxuduğu bildirilir. Polis artıq atıcının adını açıqlayıb – Nikolas Kruz. 
O, fevralın 14-də təhsil ocağına silahlı hücum edib. Şahidlərin dediyinə görə, o, əvvəl yanğın həyəcan siqnalizasiyasını işə salıb, ara qarışdıqdan sonra kortəbii şəkildə atəş açmağa başlayıb.
Atıcını tanıyan məktəblilərin sözlərinə görə, o, “qəribə uşaq”, bəzilərinin dediyinə görə isə ruhi xəstə olub. “Bir neçə il əvvəl onunla bir layihə üzərində çalışırdım, ona bel çantası ilə məktəbə daxil olmağa icazə vermirdilər. O, uşaqlara hədə-qorxu gəlirdi, sonra onu məktəbdən qovdular”, – deyə atıcının tanışlarından biri bildirib.

www.oxu.az
"
"Yadplanetlilərin ismarıcları ölümcül təhlükəlidirAlmaniya və ABŞ-dan olan astronomlar belə bir nəticəyə gəlib ki, yadplanetlilər Yerə ismarıc göndərsə, onu mütləq şəkildə deşifrə etmədən məhv etmək lazımdır.
Alimlər hesab edir ki, bəşəriyyət kosmosdan qaynaqlanan təhlükəli kompüter viruslarını  müəyyən etmək potensialına malik deyil və ismarıcda gizlənən belə viruslar bütün dünya əhalisini təhlükə qarşısında qoya bilər.   
Oxu.Az xəbər verir ki,araşdırmanın nəticələri Arxiv.org-da dərc olunub.
Alimlərin fikrincə, yadplanetli sivilizasiyaların ismarıcları radioteleskopların qəbul edəcəyi siqnallar şəklində və ya yadplanetlilərə aid artefaktlar şəklində ola bilər.  
Tədqiqatçılar hesab edir ki, “şüurlu yadplanetli qardaşlarımızın” göndərəcəyi ismarıc, böyük ehtimalla, ziyan vurmaq məqsədi daşıyacaq. İnsanlar bu ismarıcları oxumaqdan qaçmalıdır, belə ki, onu göndərənin zalım və barışmaz sivilizasiya olmayacağına heç bir zəmanət yoxdur.
Alimlər qeyd edirlər ki, bir neçə növ təhlükəli ismarıc ola bilər.
“Sabah sizin Günəşi yeni bir fövqəlulduza çevirəcəyik” tipli ismarıc, bu təhdidin həqiqət olub olmamasından asılı olmayaraq, dünya əhalisini təşvişə salacaq.
Başqa bir ehtimal, mədəniyyətlərə mənfi təsir edə biləcək mətnin göndərilməsidir. Misal üçün, ekspertlər belə bir fərziyyə irəli sürüb ki, Roma imperiyasının süqutuna Bibliya təkan verib.
Alimlərin ən gözlənilən hesab etdiyi  ismarıc da məqalədə göstərilib. Bu, bir növ Yevpatoriya şəhəri yaxınlığında olan PT-70 radioteleskopunun Cosmic Call  siqnalının analoqudur.
Bu, təsvir şəklində deşifrə olunan ikili simvollar cərgəsindən ibarətdir. İsmarışı təhlil etmək üçün kağız şəklində çap etdikdə, yalnız ismarıcın məğzi zərərli olur. 
Ancaq adi yolla deşifrəsi çox müşkül olan ismarıcı təhlil etmək üçün kompüterdən istifadə etdikdə, bu təhlükəli koda çevrilə bilər və buna görə rəqəmsal qurğunun izolyasiya olunmasını tələb edir.
Alimlər hesab edir ki, ismarıcın deşifrəsi zamanı bütün təhlükəsizlik qaydalarına əməl etmək mümkünsüzdür. Onlar dünya əhalisinə “dost” ismarıcının göndərilməsi ssenarisini də istisna etmir.
Belə bir ismarıc “süni intellekt şəklində olan qalaktik kitabxana ola bilər”. Eksperiment hətta Yerdə yox, onun peyki olan Ayda, izolyasiyalı kompüterin köməyi ilə keçirilsə belə, təhlükə zamanı nüvə raketləri işə salına bilər.
Belə olan halda süni intellekt raket hücumundan qorunmaq üçün dünya əhalisini manipulyasiya etməyə çalışacaq. “Qalaktik kitabxana” əks təsirləri barədə hər hansı xəbərdarlıq etmədən insanları mürəkkəb yadplanetli texnologiyalardan istifadə etməyi öyrədə bilər.  
www.oxu.az
"
"CAR prezidenti istefa veribCAR prezidenti Ceykob Zuma istefaya getməyə razılıq verib.
Oxu.Az xəbər verir ki, bu barədə TASS məlumat yayıb.
O, çərşənbə günü televiziya vasitəsi ilə xalqa etdiyi müraciətində mənsub olduğu partiyanın qərarı ilə razı olmadığını, lakin bir intizamlı üzv kimi qurumun qərarına tabe olduğunu bildirib.
A.M.
www.oxu.az
"
"ÇL-in bu gün keçirilmiş oyunlarında 9 qol vurulub - VİDEOÇempionlar Liqasında 1/8 final mərhələsinin ilk oyunları çərçivəsində daha iki qarşılaşma keçirilib.
Oxu.Az-ın məlumatına görə, növbəti matçlar İspaniya və Portuqaliyada baş tutub.
Turnirin son qalibi və Çempionlar Liqasının kubokunu ən çox (12 dəfə) qazanmış “Real” PSJ ilə münasibətlərinə aydınlıq gətirib. 
Görüş meydan sahiblərinin 3:1 hesablı qələbəsi ilə yekunlaşıb. “Real”ın heyətində Kriştyanu Ronaldu dubl etdiyi halda, digər qola Marselo imza atıb. PSJ-nin qolunun müəllifi isə Adrien Rabio olub.   

Günün digər matçında “Portu” və “Liverpul” üz-üzə gəlib. Qonaqlar rəqibə göz açmağa imkan verməyiblər. 5:0 hesablı qələbə qazanan “Liverpul” növbəti mərhələyə vəsiqəni böyük ölçüdə təmin edib.

A.M.
www.oxu.az
"
"İsrail “erməni soyqırımını” tanımaqdan imtina edibBu gün İsrail Knesseti qondarma “erməni soyqırımı”nın  tanınması ilə bağlı qanun layihəsini rədd edib.
Oxu.Az xəbər verir ki, bu barədə “Jerusalem post” xəbər verib.
“Knesset “Yeş Atid"" partiyasının sədri Yair Lapidin irəli sürdüyü  erməni soyqırımı  layihəsini rədd edib”, məlumatda deyilir.
İsrailin xarici işlər nazirinin müavini Tsipi Xotoveli bəyan edib ki, “soyqırımı”na həsr edilmiş tədbirlərdə iştirak etmək üçün 2015-ci ildə İrəvana nümayəndə heyəti göndərilsə də, məsələnin son dərəcə siyasi xarakter daşıdığını və diplomatik fəsadlara gətirib çıxaracağını nəzərə alaraq İsrail adıçəkilən məsələ ilə bağlı rəsmi mövqe tutmayacaq.
A.M.
www.oxu.az
"
"ABŞ Milli Təhlükəsizlik Agentliyi hücuma məruz qalıb – FOTO + YENİLƏNİBABŞ Milli Təhlükəsizlik Agentliyinə hücum edənlərdən ikisi saxlanılaraq istintaqa təhvil verilib, biri isə xəstəxanadadır.
Oxu.Az-ın RİA Novosti-yə istinadən verdiyi xəbərə görə, bu barədə Federal Təhqiqatlar Bürosu (FTB) bildirib.
Məlumata görə, FTB insidentin münaqişə zəminində baş verdiyini və terrorla əlaqəli olmadığını qeyd edib.
Bundan əvvəl ABŞ-ın Merilend ştatında, Milli Təhlükəsizlik Agentliyinin binası qarşısında atışma olduğu, hadisə nəticəsində 3 nəfərin yaralandığı bildirilirdi.  
19:43
ABŞ-ın Merilend ştatında, Milli Təhlükəsizlik Agentliyinin binası qarşısında atışma baş verib.
Oxu.Az-ın xarici mətbuata istinadən verdiyi məlumata görə, hadisə nəticəsində 3 nəfər yaralanıb.
Hadisə yerinə Federal Təhqiqatlar Bürosunun (FBİ) əməkdaşları yollanıb. Bir nəfər saxlanılıb.














A.M.
www.oxu.az
"
"Litvada Rusiya telekanalına qadağaLitvanın Radio və Televiziya Komissiyası Rusiyanın “RTR-Planeta” telekanalının yayımının dayandırılması barədə qərar qəbul edib.
Oxu.Az “Diena” nəşrinə istinadən xəbər verir ki, telekanal bir il müddətinə efir hüququndan məhrum olub.
Buna kanalda efirə gedən bir sıra verilişlərdə Litvanın nifrət, ədavətin qızışdırılması və müharibənin təbliğatını qadağan edən maddəsini pozan məlumatların səsləndirilməsi olub.
Komissiyanın üç bu kimi qanun pozuntusu qeydə aldığı bildirilir.
A.M.
www.oxu.az
"
"Tramp Rusiyaya qarşı yeni sanksiya təklifini alqışlayıbABŞ prezidenti Donald Tramp Rusiyaya qarşı Maliyyə nazirliyi tərəfindən hazırlanan yeni sanksiyalara dair təklifi alqışlayıb.
Oxu.Az RT-yə istinadən xəbər verir ki, bu barədə ABŞ-ın Maliyyə naziri Stiven Mnuçin Senatda keçirilən dinləmələrdə bildirib.
“Mən prezidentə sanksiyaların tətbiqi prosesinə dair məlumat verdim, o bunu alqışlayıb. Dövlət başçısı Rusiyaya qarşı sanksiyaların  hazırlanmasını mənə həvalə edib. Rusiyaya qarşı yeni sanksiyalar tətbiq ediləcək. Bu qəti qərardır. Hazırda sanksiyaların tətbiqi ilə bağlı iş aparılır”, - deyə nazir vurğulayıb.
A.M.
www.oxu.az
"
"ABŞ-ın Türkiyədəki səfirliyinin yerləşdiyi prospektə “Zeytun budağı” adı verilibABŞ-ın Türkiyədəki səfirliyinin yerləşdiyi prospektin adı dəyişdirilib.
Oxu.Az Türkiyə mətbuatına istinadən xəbər verir ki, bu barədə Ankara Böyükşəhər Bələdiyyəsinin Məclisinin toplantısında qərar qəbul olunub.
Qərara görə, Ankara şəhərində ABŞ səfirliyinin yerləşdiyi Nevzat Tandoğan prospekti bundan sonra “Zeytun budağı” adlanacaq.
Bundan əlavə, paytaxtın müxtəlif rayonlarındakı “Gülən” adlı 7 küçə və prospektə də, müvafiq olaraq, Vətən, Diriliş, Bayraq, Qayı və Hilal adlarının verilməsinə qərar verilib.
A.M.
www.oxu.az
"
"Erməni deputat: O mənim döşümə toxundu və şillələndi – VİDEOErmənistanda Yerevan Şurasının iclasında dava düşüb.
Oxu.Az erməni mətbuatına istinadən xəbər verir ki, “Yerkin tsirani” («Еркир цирани») partiyası fraksiyasının üzvü Marina Xaçatryanın, hakim Respublikaçılar partiyasının nümayəndəsi Edmon Kirakosyanı şillələdi.
Hadisə fevralın 13-də baş verib. Belə ki, Xaçatryanın, partiya üzvləri ilə birlikdə, şəhər sovetinin iclasına Yerevanın Nubaraşen rayonundan çirkli axıntı sularını qablara dolduraraq gətirib. Bununla da o, həmkarlarını rayonun kanalizasiya sisteminin dəyişdirilməsinə ehtiyacın olduğunu çatdırmaq istəyib.
Çirkablı suyun iyi qısa müddət ərzində otağı bürüdü. Marina Xaçatryan bu suyu Yerevanın meri Taron Markaryana təqdim etmək istəyib.
Bu isə hakim Respublikaçılar partiyasının təmsilçilərinin qəzəbinə səbəb olub.
Bir neçə deputat yerindən qalxaraq davaya başlayıblar və davanın gedişində Marina Xaçatryana zərbələr vurulub, qolların dartılıb, saçları yolunub. Bundan sonra Xaçatryan bəyan edib ki, ona qarşı seksual təhdid olunub və bunun əvəzində respublikaçı Edmond Kirakosyana şillə vurub.
“Mən heç kimə imkan vermərəm ki, əynimdən paltarımı çıxarsın və döşlərimə, bədənimə toxunsun. Ara qarışıqda bunu dərk edən kimi həmin adamı özünə gətirmək üçün şillə vurdum. Bəxti gətirdi ki, orda yer dar idi, yoxsa ayağımın da gücünü hiss edəcəkdi”, – o deyib.
Ermənistan polisi artıq məlumat verib ki, hadisə ilə bağlı materialları hazırlayır.

A.M.
www.oxu.az
"
"Türkiyədə “robot balıq” yaradıldı – VİDEOTürkiyəli alimlər “balıq robotu” yaradıb.
Oxu.Az bu barədə Türkiyənin Elmi və Texnoloji Tədqiqatlar Təşkilatına (TUBİTAK) istinadən xəbər verir.
Robot TUBİTAK-ın dəstəyi ilə Fırat Texnologiya Universitetində işıq üzü görüb. Balıq robotunun hazırlanmasına 360 min lirə sərf olunub.
Həqiqi balığa bənzəyən bu robot suyun altında müşahidə aparmağa imkan verir.
Perspektivdə yeni növ robotların hazırlanması ilə bağlı planlar var.

www.oxu.az
"
"Yasamal rayonunda qeyri-adi qarətFevralın 13-də, axşam saatlarında Bakı şəhəri Yasamal rayonu ərazisində qəribə qarət hadisəsi baş verib.
Oxu.Az-a Yasamal rayonu Polis İdarəsindən verilən məlumata görə, naməlum şəxs açıq qalmış qapıdan Bünyadzadə küçəsində yaşayan, 1966-cı il təvəllüdlü R.Novruzovanın mənzilinə daxil olub.
Hadisə 17:50 radələrində baş verib. Cinayətkar qadına bıçaqla hədə-qorxu gələrək onu evdə olan ümumilikdə 10 min manat dəyərində qızıl-zinət əşyalarının yerini göstərməyə məcbur edib.    
Qiymətli əşyaları oğurladıqdan sonra cinayətkar qadının sağlamlığına heç bir ziyan vurmadan, hadisə yerini tərk edib. Hadisə ilə əlaqədar Novruzova Yasamal rayonun 28 saylı Polis İdarəsinə ərizə ilə müraciət edib.
İşi Yasamal rayon Polis İdarəsinin istintaq şöbəsi araşdırsa da, qadının dedikləri müəyyən şübhələr doğurur.
Hüquq-mühafizə orqanı əməkdaşları heç bir qarətin olmadığını bildirir. Belə ki, müstəntiqlərin fikrincə, evində pulları və qiymətli kağızları olan şəxs qapını heç vaxt açıq saxlamaz. Böyük ehtimalla, qadın bu yolla yoxa çıxmış qızıllarla bağlı bəhanə gətirməyə çalışıb.
Həqiqəti müəyyən etmək üçün müstəntiqlər şikayətçi ilə bağlı məlumatları nəzərdən keçirir. 
Qeyd edək ki, bəzi hallarda pulların və ya qızıl-zinət əşyalarının yoxa çıxmasına görə məhz şikayətçilər özləri cavabdeh olur və müxtəlif silahlı qarətlərlə bağlı uydurmalar irəli sürürlər.
Ülvi Kərimov
www.oxu.az
"
"Güclü qasırğa Olimpiya Oyunlarına mane olur – FOTO + VİDEOBu gün Qış Olimpiya Oyunlarının keçirildiyi parkı güclü qasırğa bürüyüb.
Oxu.Az Sports.ru-ya istinadən xəbər verir ki, insanlar təcili şəkildə təxliyyə edilir, zərərçəkənlərin olduğu bildirilir.
Əlverişsiz hava şəraiti ilə əlaqədar 11:00-a nəzərdə tutulan qadınlar üzrə fərdi biatlon yarışı təxirə salınıb.  
Qasırğa digər yarışların da keçirilməsinə əngəl ola bilər. Rusiya-Slovakiya arasında hokkey matçının keçirilməsi sual altındadır. Arenanın yerləşdiyi rayonda sərt külək əsir, küləyin təsiri nəticəsində arenanın həyətindəki çəpərlər və lövhələr aşıb.
Pyanqçanqda Olimpiya Oyunlarının start götürdüyü ilk gündən hava soyuq və küləkli olub. Şənbə günü isə temperatur mənfi 23 dərəcəyə düşdüyündən dağ xizəkçilərinin yarışının vaxtı dəyişdirilib.
İdmançılar soyuqdan qurtulmaq üçün hər vasitəyə əl atır. Qalın geyimlərə bürünür, dərinin şaxtadan donmaması üçün üzlərinə məlhəm vurur, fitə bənzəyən qeyri-adi qadcetlərdən istifadə edirlər.
Bu cihaz bir növ qızdırıcı rolunu oynayır. İstehsalçıların bildirdiyinə görə, açıq havada temperatur mənfi on beş dərəcə olduqda bu cihaz müsbət 20 dərəcədə olduğu kimi rahat tənəffüsü təmin edir.


Olympic Park in #PyeongChang has been evacuated due to high winds of 4️⃣0️⃣+ MPH. Here’s some video from earlier. #RoadtotheOlympics pic.twitter.com/dKF4a3YeJI
— Aaron Nolan (@AaronNolanNews) February 14, 2018














www.oxu.az
"
"Azərbaycanlı Rusiyada saxta əskinaslar satıb Tver vilayətinin Kimrı şəhərində qanunsuz yaşayan Azərbaycanlı saxta əskinaslar satıb.
Oxu.Az xəbər verir ki, bu barədə bölgə prokurorluğu məlumat verib.  
Tver vilayətində aşkarlanan saxta pullar arasında daha çox beş minlik əskinaslara rast gəlinir. Qurumun mətbuat xidmətinin məlumatına görə, 38 yaşlı kişi 2017-ci ilin aprel ayında Moskvanın “Timiryazevskaya” metrosunun qarşısında saxta beşminlik əskinaslar alıb.
Daha sonra o, həmin “pulları” qeydiyyatsız yaşadığı Kimrı şəhərinə gətirib.
12 aprel 2017-ci ildə o, aldığı mallara görə iki dəfə həmin pulla ödəniş edib və satıcıdan dörd min rubl və beş min beş yüz rubl məbləğlərində artıq qalan pul qəbul edib.  
Prokurorluq bildirir ki, həmin şəxs üç il müddətinə həbs cəzası alıb və 30 min rubl məbləğində cərimələnib. Azərbaycanlı dələduzun cəzasını ciddi rejimli islah koloniyasında çəkəcəyi bildirilir.
www.oxu.az
"
"Suriya ordusuna endirilən aviazərbələrin görüntüsü yayıldı – VİDEOABŞ-ın “CNN” telekanalı Deyr-əz-Zor şəhərində Suriya hərbi birləşmələrinə və bəzi iddialara görə, “Vaqner” özəl hərbi şirkətinə aid dəstələrə endirilən aviazərbələrin görüntüsünü yayıb.
Oxu.Az xəbər verir ki, kadrlarda hərbi aviasiyanın əvvəl T-72 tankını məhv etdiyini, daha sonra isə yaxınlıqda olan artilleriya silahlarına zərbə endirdiyini görmək olur.
ABŞ hərbçilərinin bəyanatına görə, hava zərbələri “özünümüdafiə” məqsədilə endirilib.
Məhv edilən obyektlərin hər hansı təhlükə yaradıb-yaratmadığı bəlli deyil.
Jurnalistin dediyinə görə, Suriya Demokratik Qüvvələrinin mövqeləri 500 suriyalı hərbçinin hücumuna məruz qalıb. ABŞ hava qüvvələri hücuma keçən yüzlərlə  hərbçini məhv edib, qalanları geri çəkilməli olub.

www.oxu.az
"
"Ankara və Moskva hərbi əlaqələri genişləndirirRusiya və Türkiyə 2020-ci ildə C-400 “Triumf” zenit raket sistemlərinin ikinci bölmə dəstinin təchizatı ilə bağlı müqavilə bağlamağı planlaşdırır.
Oxu.Az xəbər verir ki, bu barədə TASS hərbi-diplomatik mənbəyə istinadən məlumat yayıb.
“İlk bölmənin təchizatının 2020-ci ilin may-iyun aylarında başa çatmasından sonra Türkiyəyə 2021-ci ildə S-400 komplekslərinin sayca ikinci bölmə dəstinin təchizatı haqqında yeni müqavilənin imzalanması planlaşdırılır.
Təchizat nomenklaturu birinci müqavilədəkinə uyğun olacaq”, – deyə mənbə bildirib.  
Mənbənin sözlərinə görə, yeni sənəddə istehsalatın qismən lokallaşdırılması ilə bağlı müddəa olacaq. Türkiyə şirkətləri Rusiya lisenziyası əsasında S-400 sistemlərinin o qədər də yüksək əhəmiyyəti olmayan hissələrini istehsal edəcək.
Xatırladaq ki, bundan əvvəl dekabr ayında “Rostex”in rəhbəri Sergey Çemezov “Kommersant”a verdiyi açıqlamada Türkiyənin dörd  S-400 bölməsi alacağını bildirmişdi. Müqavilənin məbləği 2.5 milyard dollardır. Təchizatın 2019-cu ildən başlayacağı planlaşdırılır.
www.oxu.az
"
"Peterburqda azərbaycanlı ailə qəzaya uğrayıbFevralın 12-də, axşam saatlarında Rusiyanın Sankt-Peterburq şəhərində ağır yol-nəqliyyat hadisəsi baş verib.
Oxu.Az “IA news”a istinadən xəbər verir ki, qəzada azərbaycanlılar zərər çəkib.
Qəza Boqatır prospekti ilə Yaxtennaya küçəsinin kəsişməsində baş verib. “VAZ” avtomobili iki xarici markalı avtomobillə toqquşub.
Polis əməkdaşlarının məlumatına görə, qəza əks hərəkət axınına yol verməyən “VAZ” markalı avtomobilin sürücüsünün ehtiyatsızlığından baş verib.
“VAZ” sürücüsünün Peterburqda yaşayan Azərbaycan vətəndaşı olduğu bildirilir. Məlumata görə, sürücü təhlükəsizlik qaydalarını pozaraq qabaq sərnişin oturacağında uşaqlarını daşıyıb. Zərbə altıyaşlı uşağı ön şüşədən çölə atıb. O, ağır vəziyyətdə 19 saylı şəhər uşaq xəstəxanasına çatdırılıb.
Xəstəxanadan verilən məlumata görə, uşaq ciddi kəllə-beyin travması alıb, hazırda reanimasiya şöbəsinə yerləşdirilmiş azyaşlının süni tənəffüs aparatına qoşulduğu bildirilir.
Sürücünün digər övladı isə qəzadan sonra Müqəddəs Mariya Maqdalena adına 2 saylı şəhər uşaq xəstəxanasına yerləşdirilib. Qardaşından fərqli olaraq, qızın vəziyyəti kafidir, aldığı xəsarətlər həyati təhlükəli deyil.
www.oxu.az
"
"Klimtin yoxa çıxmış rəsmi təqaüdçünün şkafında aşkarlandıAvstriyada rəssam Qustav Klimtin uzun müddət itirilmiş hesab olunan eskizi aşkarlanıb.
Oxu.Az xəbər verir ki, bu barədə ORF radiosunun saytında məlumat yayılıb.
Məlum olub ki, “Uzanan iki nəfər” adlı rəsm Lins şəhərində, müasir incəsənət muzeyində katibə işləmiş avstriyalı qadında olub. O, 1977-ci ildə təqaüdə çıxıb. Eskiz 1951-ci ilə kimi muzeydə saxlanılıb, ancaq rəsm sahibinin varisi Olqa Yeqer əsəri qaytarmağa çalışan zaman onun yoxa çıxdığının fərqinə varıb.
Aydın olub ki, katibə eskizi uzun illər öz şkafında saxlayıb. Qadının vəkili bildirir ki, mərhumun vəsiyyətinə görə, rəsm şəhər administrasiyasının mülkiyyətinə ötürülüb.
Xatırladaq ki, bundan əvvəl yanvar ayında, ABŞ-da Tinek şəhərinin üç sakininin Rembrantın yoxa çıxmış əsərini 800 dollara satmağa çalışdığı ortaya çıxmışdı.Ucuz qiymətə əldə olunan rəsm 1930-cu illərə kimi həmin sakinlərin evindən asılıb.



www.oxu.az
"
"Sığın helikopter qəzasına səbəb olduABŞ-ın Yuta ştatında sığın helikopterin sükan pərinə dəyərək, onun qəzaya uğramasına səbəb olub.
Oxu.Az xəbər verir ki, bu barədə ABŞ-ın KUTV telekanalı məlumat yayıb.
Helikopterin göyərtəsində iki nəfər olub. Onlar vəhşi təbiət resursları idarəsinin tapşırığı əsasında sığını tutmağa çalışıb.
Yerdən təxminən üç metr yüksəklikdə olan zaman heyət üzvlərindən biri vəhşi heyvanın üzərinə xüsusi silahla tor atıb və sığın müqavimət göstərərək, sükan pərini zədələyib.
Bundan sonra helikopter qəzaya uğrayıb. Ancaq hər iki heyət üzvü sağ qalıb, yalnız yüngül sıyrıqlarla xilas olublar. Vəhşi sığın isə tələf olub.
www.oxu.az
"
"Çempionlar Liqasının 1/8 finalı bol qollu başladı - VİDEOUEFA Çempionlar Liqasında 1/8 final mərhələsinə start verilib.
Oxu.Az xəbər verir ki, “Mançester Siti” səfərdə “Bazel”ə böyük hesabla qalib gəlib.
“Yuventus” isə öz meydanında “Totenhem”lə matçda bərabərə qalıb.
“Yuventus” (İtaliya) – “Totenhem” (İngiltərə) - 2:2
Qollar: İquayn, 2, 9 (pen.) - Keyn, 35, Eriksen, 72

“Bazel” (İsveçrə) – “Mançester Siti” (İngiltərə) - 0:4
Qollar: Gündoğan, 14, 53; Silva, 18; Aquero, 23

Qeyd edək ki, bu gün Çempionlar Liqasında daha iki oyun keçiriləcək. “Portu” Portuqaliyada “Liverpul”u, “Real” İspaniyada PSJ-ni qəbul edəcək.
Hər iki oyun Bakı vaxtı ilə saat 23:45-də başlayacaq.
S.T.
www.oxu.az
"
"Almaniya Olimpiadada liderliyini davam etdirir – SİYAHICənubi Koreyanın Pyanqçanq şəhərində keçirilən XXIII Qış Olimpiya Oyunlarında beşinci gün arxada qalıb. 
Oxu.Az indiyə olan nəticəyə görə medal qazanan ölkələrin siyahısını təqdim edir:




N


Ölkə


Q


G


B


Cəmi




1


Almaniya


5


   2   


   2    


9




2


Hollandiya


4


4


2


10




3


ABŞ


4


1


2


7




4


Norveç


3


5


3


11




5


Kanada


3


4


3


10




6


Fransa


2


1


2


5




7


İsveç


2


1


0


3




8


Avstriya


2


0


0


2




9


İtaliya


1


1


1


3




10


Cənubi Koreya


1


0


1


2




11


Yaponiya


0


2


2


4




12


 Rusiyanın Atletləri 


    0     


1


4


5




13


Avstraliya


0


1


1


2




14


Çexiya


0


1


1


2




15


Çin


0


1


0


1




16


Slovakiya


0


1


0


1




17


İsveçrə


0


1


0


1




18


Finlandiya


0


0


2


2




19


Qazaxıstan


0


0


1


1




www.oxu.az
"
"Androidlə çalışan qurğular kütləvi şəkildə virusa yoluxurMütəxəssislər Android əməliyyat sistemi ilə çalışan milyonlarla mobil qurğuda, gizli kriptovalyuta mayninq funksiyası olan zərərli proqram təminatı aşkarlayıb.
Oxu.Az xəbər verir ki, bu barədə “Malwarebytes Labs” şirkətinin bloqunda məlumat yayılıb.  
Araşdırmaya görə, yeni virus qadjeti “Monero” kriptovalyutası əldə etmək üçün bir mexanizmə çevirir. Əldə olunmuş bütün vəsaitlər avtomatik olaraq dələduzların pul kisəsinə köçürülür.
Ekspertlər müəyyən edib ki, ələ keçirmə sisteminə əsasən, qurğudan sayta sorğu göndərilir və bu zaman qadjet şəbəkədə “şübhəli fəaliyyətlə bağlı xəbərdarlığı bloklayır.
“Malwarebytes Labs” şirkətinin mütəxəssisləri bildiriblər ki, mobil qurğulara nəzarəti ələ keçirmək üçün kiberhücum zamanı beş internet domenindən istifadə olunub. Onlardan ikisində  təkcə son ay ərzində 30 milyondan çox giriş qeydə alınıb.
İstifadəçilər müəyyən müddətdən sonra həmin saytı tərk etsələr də, belə saytlarda keçirilən 4-5 dəqiqə virtual dələduzların zənginləşməsinə kifayət edib.
Kibertəhlükəsizlik mütəxəssisləri istifadəçiləri öz mobil qurğularını, fərdi kompüterlərini belə hücumlardan qorumağı tövsiyə edir.
www.oxu.az
"
"Amerikalı idmançı 100 km/s sürətlə hərəkət edən kirşədən çıxıb – VİDEOAmerikalı kirşəçi Emili Suini olimpiya trasından eniş zamanı xətaya yol verib və kirşədən yıxılıb.
Oxu.Az xəbər ki, hadisənin görüntüsü “Twitter”də yayılıb.
100 km/s-dan çox sürətlə aşağı yuvarlanan idmançını trasın kənarında olan nov xilas edib. 
Amerikalı müstəqil şəkildə özünü finişə çatdırıb və sonradan xəstəxanaya yerləşdirilib. İdmançının hər hansı ciddi xəsarət almadığı bildirilir.

 www.oxu.az
"
"Yuri Mavaşev: Türkiyə heç vaxt əvvəlki kimi olmayacaqSuriyada vəziyyət gündən-günə kəskinləşir. Əvvəllər Suriya “marionetlərin” müharibə meydanı idisə, hazırda ölkələr açıq-aydın qarşıdurmaya girişib.
Belə ki, ötən həftə dünya ictimaiyyəti Suriya qüvvələri və iranyönümlü qruplaşmaların apardığı əməliyyat çərçivəsində Suriya HHM bölüyünün İsrail təyyarəsini necə vurduğuna şahidlik etdik. “Vaqner” ÖHŞ-nin rusiyalı muzdlu döyüşçüləri  həlak oldu.
Suriyada baş verənlər və Türkiyə ordusunun Mənbic və digər bölgələrdə kürd mövqelərinə hücum edəcəyi təqdirdə, ABŞ-ın buna hansı şəkildə reaksiya göstərəcəyi ilə bağlı şərqşünas, türkoloq Yuri Mavaşev Oxu.Az-a verdiyi müsahibədə danışıb.  
– Ötən gün ABŞ-ın başçılıq etdiyi koalisiya qüvvələrinin Suriyanın Deyr-əz-Zor vilayətinə endirdiyi aviazərbə nəticəsində suriyalı əsgərlərlə yanaşı, “Vaqner”​ özəl hərbi şirkətinin rusiyalı döyüşçüləri də həlak olub. 
Müxtəlif hesablamalara görə, “Vaqner” “ordusunun” 210-a yaxın əsgəri həyatını itirib. Necə düşünürsünüz, bu, Suriyada RF ilə ABŞ arasında vəziyyətin gərginləşməsinə səbəb ola bilərmi?
– Vaqnerçilərin ölümü ilə bağlı xəbər elə təqdim olunur ki, bunu ya zəngin, ya da xəstə təxəyyülün  məhsulu hesab etmək olar.
Suriya münaqişəsi başlayar-başlamaz yeni növ müharibəyə şahidlik edəcəyimiz bəlli idi. Qaynar, klassik müharibəyə paralel olaraq informasiya müharibəsi gedir. Yəni hər bir qruplaşmanın, hər bir münaqişə iştirakçısının şaxələnmiş mətbuat mərkəzi şəbəkələri, informatorları var.
Bu, ən çox sənədləşdirilmiş müharibələrdəndir, kim bilir, bəlkə də, ən çox sənədləşdirilmişidir. 210 “Vaqner” nümayəndəsinin ölümü ilə bağlı informasiyada “bir damla” həqiqət olsaydı, internetdə o dəqiqə bunu təsdiq edən foto və ya videogörüntülər yayılardı.
Buna nümunələr tapmaq elə də çətin deyil. Halbuki fevralın 8-də Suriya döyüşçü mövqelərinə endirilən zərbələrdən sonra internet yaralı suriyalıların videoları və dəfn mərasimindən görüntülərlə dolu idi.   
Halbuki, bu “feyk” xəbərləri yayan vicdansız adamların göstərdiyi kimi, çox sayda rus döyüşçünün həlak olduğu haqqında məlumat təsdiqini tapsaydı, kürdlər bu fürsəti əldən qaçırmazdı. Bu günə kimi, siyasi ekspertlərin diqqətini qazanacaq heç bir təsdiq xəbəri ortaya çıxmayıb.
Gəlin, təxribatçılar haqqında danışmayaq.
– Türkiyə prezidenti Ərdoğan öz çıxışlarında dəfələrlə Türkiyənin Mənbicdə əməliyyat keçirəcəyini bəyan edib. Sizcə, amerikalılar türklərin Mənbic əməliyyatına kəskin reaksiya göstərəcəkmi?
– ABŞ-ın Mənbicə əlavə qüvvələr göndərdiyi bir vaxtda Türkiyə ordusunun orada əməliyyatı hansı şəkildə aparmaq niyyətində olduğu hələ aydın deyil. Hesab edirəm ki, inkidi mərhələdə bu, qeyri-realdır.
Bəli, Mənbicdə hər kimdən qaynaqlanır-qaynaqlansın, təxribatlar da mümkündür, ancaq Ankara ilə Vaşinqtonun açıq qarşıdurmaya gedəcəyinə inanmıram.
Hesab edirəm ki, ABŞ “Mənbicə daxil olmaq lazım deyil” fikrini türklərə birmənalı olaraq çatdırmaq üçün əlindən gələni edəcək. Bundan sonrası Türkiyə siyasi rəhbərliyinin verdiyi qərardan asılı olacaq.
– Türkiyə-ABŞ münasibətlərinin pik həddə çatacağı, Suriyada hərbi qarşıdurmaya çevriləcəyi ehtimalı nə dərəcədərealdır?
– Bunun mümkün olduğuna şübhə edirəm. Məncə, heç lazım da deyil. Ankara regionda öz milli maraqlarını müdafiə etməyə davam edəcək. Türklər öz maraqlarından əl çəkən deyil.
Bunun üçün problemi hərbi qarşıdurma müstəvisinə çıxarmağın heç bir mənası yoxdur. Türkiyə bundan sonra əvvəlki kimi olmayacaq. Rəsmi Ankaranın Yaxın Şərqdə amerikalıların göstərişlərini yerinə yetirməyəcəyi artıq bir faktdır. 
R.Q.
www.oxu.az
"
"Ərdoğan: ABŞ komandanlığı hələ Osmanlı şapalağı görməyibABŞ komandanlığı hələ Osmanlı şapalağı görməyib.
Oxu.Az “Milliyet”ə istinadən xəbər verir ki, bu barədə Türkiyə prezidenti Rəcəb Tayyib Ərdoğan bəyanat verib.
Ərdoğan Türkiyə kimi, ABŞ-ın da NATO nizamnaməsinin tələblərinə əməl etməli olduğunu bildirib.
“Bütün NATO ölkələri və ABŞ bərabər hüquqlara malikdir. Tezliklə ABŞ dövlət katibi bura gələcək və onunla danışacağıq”, – deyə Türkiyə lideri qeyd edib.
Türkiyə Silahlı Qüvvələrinin Mənbicdə kürdlərə qarşı hərbi əməliyyatlar başlayacağı təqdirdə sərt əks-hücumla qarşılaşacaqları ilə bağlı ABŞ hərbi komandanlığının bəyanatını şərh edən zaman Ərdoğan bu sözləri deyib.
“Sərt əks-hücum barədə danışanlar, sadəcə, həyatlarında heç vaxt Osmanlı şapalağı  görməyib”.
Qeyd edək ki, Türkiyə prezidenti öz çıxışlarında dəfələrlə Türkiyə ordusunun Mənbicə daxil olacağı və onu terrorçulardan təmizləməyə hazırlaşdığı barədə danışıb. ABŞ hərbi komandanlığı belə olacağı təqdirdə, Türkiyənin sərt əks-hücumla üzləşəcəyini bildirib.
www.oxu.az
"
"ABŞ: İran bölgədə ballistik raketlərin ən böyük arsenalına malikdirİran Yaxın Şərqdə ballistik raket silahlarının ən böyük arsenalına malikdir.
Oxu.Az TASS-a istinadən xəbər verir ki, bunu ABŞ Milli Kəşfiyyat İdarəsinin direktoru Deniel Kouts ölkə Senatının Kəşfiyyat məsələləri komitəsinin dinləmələrində ənənəvi illik hesabatla çıxışı zamanı bildirib.
“İran Yaxın Şərqdə ballistik raketlərin ən böyük arsenalına malikdir və ölkənin sərhədlərindən təxminən 2 km məsafədə olan hədəflərə hücum etmək iqtidarındadır”, - deyə o bildirib.
Kouts qeyd edib ki, Tehranın bu cür hərbi potensiala malik olması ABŞ, onun regiondakı qoşunları və müttəfiqləri üçün təhlükə kəsb edir.
Onun sözlərinə görə, İran ABŞ və onun regiondakı müttəfiqlərinin hərbi obyektlərini hədəfdə saxlamaq üçün silah sistemlərini inkişaf etdirməkdə davam edir.
“Bu silahlar arasında dronlar, ballistik raketlər, dəniz minaları, uzaqdan idarə edilən minalanmış katerlər, müasir torpedolarla təchiz olunmuş sualtı qayıqlar, gəmi əleyhinə qanadlı raketlər və yerdən idarə olunan qanadlı raketlər var”, - deyə idarə direktoru əlavə edib.
A.M.
www.oxu.az
"
"İsveçdə cibində 740 min dollar olan dilənçi saxlanılıbİsveçin Uppsala şəhərinin polisləri cibində 6 milyon kron (təxminən 741 min dollar) olan dilənçini saxlayıblar.
Oxu.Az xəbər verir ki, dilənçi asayiş keşikçilərinin diqqətini aqressiv davranışı ilə cəlb edib.
Polisin sözlərinə görə, dilənçini saxlanılarkən onun cibindən pullar düşməyə başlayıb.
Qeyd edək ki, İsveçdə dilənçilik problemi kəskindi. Cəmiyyətdə dilənçiliyə qadağa qoyulması barədə qanunun diskussiyası aparılır.
A.M.
www.oxu.az
"
"Fransa Suriyaya zərbə endirməyə hazır olduğunu bəyan edibFransa prezidenti Emanuel Makron, Suriyada dinc əhaliyə qarşı kimyəvi silahdan istifadə olunduğu sübuta yetiriləcəyi halda, bu ölkəyə zərbə endirməyə hazır olduğunu bəyan edib.
Oxu.Az xəbər verir ki, bu Reuters məlumat yayıb.
Lakin bütün narahatlıqlara baxmayaraq, Suriyada kimyəvi silahdan istifadə olunduğunu sübuta yetirəcək dəlil yoxdu.
A.M.
www.oxu.az
"
"Türkiyə Yunanıstanı Egey dənizindəki gərginliyi azaltmağa çağırıbTürkiyənin baş naziri Binəli Yıldırım yunanıstanlı həmkarı Aleksis Tsipras ilə telefon danışığı zamanı Afinanı Egey dənizində iki ölkə arasında yaranmış gərginliyi azaltmağa çağırıb.
Oxu.Az-ın məlumatına görə, Binəli Yıldırım Aleksis Tsiprasa Egey dənizindəki vəziyyətlə əlaqədar narahatlığını bildirib.
Baş nazirlər problemin dialoq yolu ilə həll olunmasının vacibliyini qeyd edərək, hər iki ölkənin hərbi qurumlarının nümayəndələri arasında məsələ ilə bağlı görüşün keçirilməsinə dair razılığa gəliblər.
Qeyd edək ki, ötən gün Egey dənizindəki mübahisəli adaların yaxınlığında Türkiyəyə məxsus patrul kateri Yunanıstanın Sahil Mühafizə gəmisi ilə toqquşub. İnsident nəticəsində xəsarət alan olmayıb.
Yunanıstan tərəfi insidentlə əlaqədar etiraz bildirərək, Türkiyə səfirini XİN-ə çağırıb.
Türkiyə prezidenti Rəcəb Tayyip Ərdoğan insidentdə görə məsuliyyəti Yunanıstan tərəfinin üzərinə qoyub.
A.M.
www.oxu.az
"
"Nigeriyada ağır yol qəzasında 22 məktəbli həlak olubNigeriyanın Kano ştatında məktəbliləri daşıyan avtobus yük maşını ilə toqquşub.
Oxu.Az-ın məlumatına görə, toqquşma nəticəsində azı 22 məktbəli və avtobusun sürücüsü həlak olub, 3 nəfər isə xəsarət alıb.
Kano ştatının yol hərəkəti xidmətinin nümayəndəsi Kabir İbrahim-Daura bildirib ki, həlak olan məktəblilərin 12-si oğlan və 10-u isə qız olub.
A.M.
www.oxu.az
"
"Braziliyada karnaval zamanı 100-dən çox kloun həbs olunubBraziliyanın Rio-de-Janeyro şəhərində kloun geyimli 110 nəfər saxlanılıb.
Oxu.Az TASS-a istinadən xəbər verir ki, bu barədə çərşənbə axşamı ""Globo"" telekanalı məlumat yayıb.
Onlar hazırda şəhərdə davam edən karnaval zamanı kütləvi oğurluq edərkən “isti izlərlə” tutulublar.
Hadisə Rio-de-Janeyronun ofis və inzibati binalar yerləşən mərkəzi hissəsində qeydə alınıb. Asayiş keşikçiləri şübhəli şəxslərin üzərinə baxış zamanı tapança, patron və qumbara, həmçinin qarət edilmiş əşyalar - 5 mobil telefon, saat və iki qolbaq aşkar ediblər. Saxlanılan ""kloun""ların polis bölməsinə aparılması üçün üç avtobus lazım olub.
Onların karnaval geyimləri və qrimdə olmasına baxmayaraq, bir neçə nəfər qarətçiləri tanıyıb. Nəticədə saxlanılan şəxslərdən 10 nəfəri həbs olunub.
A.M.
www.oxu.az
"
"Fələstin İsraillə danışıqlara hazır olduğunu bəyan edibFələstin İsraillə üçüncü tərəfin təşkil edəcəyi birbaşa danışıqlara hazırdır. Moskva və ya Soçi bunun üçün neytral meydança ola bilər. 
Oxu.Az RİA Novosti-yə istinadən verdiyi xəbərə görə, bu barədə Fələstin XİN rəhbəri Riyad əl Maliki bildirib.
“Hesab etmirəm ki, bu cür danışıqlar Qüdsdə keçirilməlidir”, - deyə diplomat bildirib.
Riyad əl Maliki İsrail tərəfinə qeyd olunan variant üzərində düşünməyə və təklifi müsbət qəbul etməyə çağırıb. 
Bundan əvvəl Fələstin liderinin xarici siyasət məsələləri üzrə müşaviri Nabil Şaas bildirib ki, Fələstin xarici tərəfdarlarla İsraillə münaqişənin nizamlanmasının yeni çoxtərəfli formatın yaradılması üzərində çalışır.
A.M.
www.oxu.az
"
"Türkiyə ordusu PKK terrorçularının artilleriyasını məhv edib – VİDEOSuriyada xalqın ölümünə səbəb olan döyüşlər davam edir.
Oxu.Az Anadolu agentliyinə istinadən xəbər verir ki, YPG/PKK terrorçularının Afrin rayonunda olan yaşayış məntəqələrinin atəşə tutulması Türkiyənin PUA-ları tərəfindən müəyyən edilib.
PUA kameraları, Suriyadakı Cinderes kəndindən Türkiyənin ərazisini bombalayan vətəndaş geyimdə terroristləri qeyd edib. Türkiyəyə atəş açdıqdan sonra, üzərində artilleriya silahı olan avtomobil sürətlə öz yerini dəyişıb.
Türk Hava Qüvvələri terrorçuların gizləndiyi bu qərargahı məhv edib.
Anadolu agentliyinin yaydığı videodan da göründüyü kimi, terrorçular artelleriya qurğuların daşınmasında İran istehsalı olan “Safir” avtomobillərindən istifadə edir.
PUA uzun müddət obyekti izləyib, təyinatı başa çatdıqda və yerinə qayıtdıqda, Türk Hava Qüvvələri dəqiq zərbə ilə avtomobili və terrorçuları məhv edib.

A.M.
www.oxu.az
"
"Rusiya klubunun futbolçusu kağız pulla burnunu sildi – VİDEORusiyanın “Tosno” klubunun futbolçusu Stanislav Manayev azarkeşlərin qəzəbinə tuş gəlib.
Oxu.Az Lenta.ru saytına istinadən xəbər verir ki, buna səbəb 19 yaşlı yarımmüdafiəçinin komanda ilə birgə uçuş zamanı 5 min manatlıq kağız pulla burnunu silməsi və bu davranışının videosunu “Instagram” səhifəsində paylaşmasıdır.
Eyni zamanda sosial şəbəkə istifadəçiləri Manayevi həmin görüntüyə “Bu pulu ehtiyacı olanlarla verə bilərdim, amma verməyəcəyəm, çünki qripəm” formasında şərh yazmasına görə də qınayıblar. Habelə onun üzr istəməsini tələb ediblər.
Futbolçu isə videonu silib və pulun saxta olduğunu bildirib.
Qeyd edək ki, Manayev “Tosno”nun əsas heyətində oyun keçirməyib. O, əvəzedici komanda ilə 18 qarşılaşmada iştirak edib və 1 qol vurub.

A.M.
www.oxu.az
"
" Altı milyon adam Rio Karnavalına axın etdi – FOTODünyanın ən böyük karnavallarından olan Rio Karnavalı Brazilyanın paytaxtı Rio De Janeyroda start götürüb.
Oxu.Az xəbər verir ki, Samba məktəblərinin Sambadrom prospektində başlayan parad rəngli görüntülərlə yadda qalıb.
Dünyanın ən rəngli karnavalına bu il altı milyon nəfər qatılıb. Onların 1,5 milyonunu isə turistlər təşkil edib.















































Pərviz Hüseyn
www.oxu.az
"
"Malayziyada “maviləri” müəyyənləşdirməyin yolunu göstərdilərMalayziya qəzeti homoseksualları müəyyən etməyin yolları haqqında yazıb.  
Oxu.Az xəbər verir ki, məqalə Britaniyanın “The Independent” qəzetinin diqqətindən yayınmayıb.
“Sinar Harian” qəzetində dərc olunan məqaləyə görə, homoseksual kişilərin əsas fərqləndirici əlamətlərinə brend geyimlər, saqqal, bədən formasını göstərən dar t-şörtlər daxildir.
Müəllifin fikrincə, “mavilər” fitnes-zallara baş çəkməyi sevir. Ancaq məşq etməkdən çox başqa kişilərlə ünsiyyət qurur.
“Lezbiyanları isə tənha olmaq istəyi və kişilərə qarşı nifrəti əsasında normal oriyentasiyalı qadınlardan seçmək olur. Onlar qucaqlaşmağı və bir-birinin əlindən tutmağı  sevir”, - deyə məqalədə qeyd olunur.
Qəzet homoseksuallığın ziyanları barədə məqalə dərc edib. Həmin məqalədə homoseksuallıq cəmiyyət üçün  böyük problem kimi təqdim olunur. Müəllif fikrini “Qurani-Kərim”dən gətirdiyi ayələrlə əsaslandırmağa çalışır.
Material Malayziyada insan haqları fəallarının ciddi narazılığı ilə qarşılanıb. İctimai fəal və “Youtube” bloqeri Arvind Kumar  məqaləni belə şərh edib:
“Bilmirəm, bunu kim yazıb, ancaq sizə tövsiyəm var: Tanrı olmağa çalışmayın (...) Cəmiyyəti maarifləndirmək istəyirsinizsə, pedofillərin, qatillərin, oğruların və real təhlükə yaradan digər insanların əməllərini izah edin. “Mavilər” sizin həyata hansı şəkildə təhlükə yaradır?”, - deyə fəal bildirib.
Qeyd edək ki, Malayziyada əhalinin 60 faizini müsəlmanlar təşkil edir. Şəriət qaydalarına söykənən bəzi qanunlara görə, ölkədə eynicinslilər arasında intim əlaqə qadağan edilib. Qanunu pozanları 20 ilə qədər həbs gözləyir.
www.oxu.az
"
"Ronaldu uşaq geyim brendini oğlu vasitəsilə reklam etdi – FOTOPortuqaliya millisinin və Madrid “Real”ının futbolçusu Kriştyanu Ronaldu özünün yeni uşaq geyimləri brendini təqdim edib.
Oxu.Az xəbər verir ki, Ronaldu bu geyim brendində özünün yeddi yaşlı oğlu Kriştyanu Juniorun şəkillərini paylaşıb.




Qeyd edək ki, Kriştyanu Ronaldunun dörd övladı var. Onun surroqat olan Eva və Mateo adlı əkizləri, həmçinin Alana adlı qızı var.


Səbuhi TOFİQOĞLU
www.oxu.az
"
"An-148 qəzasının əsas səbəbi açıqlandıFevralın 11-də Moskva şəhərinin kənarında yerə çırpılmış Saratov Hava Yolları şirkətinə aid An-148 sərnişin təyyarəsi mühərrikin lazımi səviyyədə qızdırılmaması səbəbindən qəzaya uğrayıb.
Oxu.Az xəbər verir ki, bu barədə “Snoba” araşdırma ilə əlaqəli mənbəyə istinadən məlumat yayıb.
Aviaqəza ilə bağlı əsas ehtimal pilotun uçuşdan əvvəl turbinləri lazımınca qızdırmaması və antifrizin lazımi miqdarda olub-olmadığını yoxlamamasıdır.
Bundan əvvəl yayılan xəbərə görə, ötən il aparılan texniki baxış zamanı təyyarənin  reduktorlarında yağın mövsümə uyğun dəyişmə qaydalarının və hava starteri filterinin təmizlənməsi qaydalarının pozulması faktı ortaya çıxıb, son uçuşdan əvvəl isə təyyarənin kapitanı buzlanmadan qoruyan vasitəni, yəni antifrizi tətbiq etməkdən imtina edib. 
Saratov Hava Yolları şirkətinə aid An-148 sərnişin təyyarəsi fevralın 11-də, Ramensk rayonunda Domodedovo aeroportundan qalxdıqdan dörd dəqiqə sonra qəzaya uğrayıb.
Təyyarənin göyərtəsində altı ekipaj üzvü və 65 sərnişin, o cümlədən üç uşaq olub. Qəzadan sağ çıxan olmayıb.
www.oxu.az
"
"Messi “Qızıl Top”a namizədlərini açıqladı“Barselona”nın və Argentina millisinin hücumçusu Lyonel Messi bu il üçün “Qızıl Top” mükafatı uğrunda rəqiblərini açıqlayıb.
Oxu.Az xəbər verir ki, son 10 ildə mükafatı “Real”ın hücumçusu Kriştyanu Ronaldu ilə bölüşən Leo xarici mətbuata açıqlamasında bu il mükafat uğrunda mübarizənin daha gərgin keçəcəyini bildirib:
“Hazırda dünyada “Qızıl Top”u qazana biləcək çox oyunçu var. Son illərdə iki futbolçu arasında bölüşdürüldü, ancaq indi Neymar, Kilyan Embape və Luis Suares kimi oyunçular da əsas namizədlərdir”.
Messi cari mövsümdə şans qazandığı 36 oyunda 27 qol vurub, 14 məhsuldar ötürmə edib.
Xatırladaq ki, son 10 ildə “Qızıl Top” mükafatını ancaq Lyonel Messi və Kriştyanu Ronaldu qazanıb. Argentinalı və portuqaliyalı hücumçular hərəyə beş dəfə bu mükafata yiyələniblər.
S.T.
www.oxu.az
"
"Qlobal fəlakətlə bağlı qorxulu proqnozlarAmerikalı alimlərdən ibarət qrup dəniz səviyyəsinin yarım metrdən çox qalxmasına görə XXI əsrin sonunda bütün dünyanın sahilyanı şəhərlərinin su altında qalacağını bildirib.
Oxu.Az xəbər verir ki, alimlərin məqaləsi “Proceedings of the National Academy of Sciences” jurnalında dərc olunub.
Mütəxəssislər dəniz səviyyəsinin artımını qabaqcadan xəbər verən iqlim modelləri hazırlamaq üçün son 25 il ərzində peyklər vasitəsilə toplanan məlumatları təhlil edib.
Məlum olub ki, 1993-cü ildən bəri dünya okeanında su səviyyəsinin qalxması əlavə olaraq ilə 0.084 millimetrə qədər sürətlənib. Bu müddət ərzində orta artımın ilə 2.9 millimetr olduğunu nəzərə alsaq, 2005-2100-cü illərdə su səviyyəsi bu sürətlə 65 santimetr qalxacaq.
Yeni tədqiqatda alimlər qlobal istiləşmə, buzların əriməsi, həmçinin vulkanların təsirilə əlaqədar okean tutumunun genişlənməsini qiymətləndirib.
Cənubi Florida, Banqladeş, Şanxay və Vaşinqtonun bir hissəsini su altında qoyacaq daşqının əsas səbəbi qlobal istiləşmənin təsiri altında Qrenlandiya və Antarktidadakı buzlaqların sürətlə əriməsidir.
www.oxu.az
"
"Saakaşvili Gürcüstana ekstradisiya oluna bilərGürcüstan ötən gün Ukraynadan deportasiya olunmuş keçmiş Gürcüstan prezidenti Mixail Saakaşvilinin vətənə ekstradisiyası ilə bağlı Polşaya sorğu göndərməyə hazırlaşır.
Oxu.Az “Qruziya onlayn”a istinadən xəbər verir ki, bu barədə Gürcüstan deputatı Aleksandr  Kantariya mətbuata açıqlama verib.  
“Saakaşvili Polşada məskunlaşsa və orada yaşayış yerini dəyişsə, oraya da sorğu göndərəcəyik”, – deyə Kantariya bildirib.
Deputat Gürcüstan məhkəməsinin Saakaşvili barəsində hökm çıxardığını xatırladıb.
“O, şübhəli şəxs deyil, məhkəmə artıq baş tutub, hökm çıxarılıb və təbii ki, indi onu burada gözləyirlər”, – deyə deputat vurğulayıb.
www.oxu.az
"
"Moskvada azərbaycanlının qatili saxlanıldıMoskvada “Slavyan bulvarı” metrosu yaxınlığında hüquq-mühafizə orqanları əməkdaşları Azərbaycan vətəndaşını öldürməkdə şübhəli bilinən şəxsi saxlayıb.
Oxu.Az xəbər verir ki, Rusiya paytaxtının hüquq-mühafizə orqanlarından olan mənbənin MK-ya verdiyi məlumata görə, ötən gün əvvəllər məhkumluğu olan 36 yaşlı Kabardin-Balkardan olan şübhəli şəxs Moskva Cinayət-Axtarış Şöbəsinin əməkdaşları tərəfindən saxlanılıb.
Saxlanılan şəxsin yanvarın 29-da metrostansiya yaxınlığında mübahisə etdiyi 32 yaşlı azərbaycanlını şahidlərin gözləri qarşısında güllələdiyi bildirilir.
www.oxu.az
"
"“Zeytun budağı” ilə bağlı son məlumatTürkiyə ordusu “Zeytun budağı” əməliyyatı başlanan gündən bəri Suriyanın şimal-qərbində 1439 terrorçunu zərərsizləşdirib.
Oxu.Az xəbər verir ki, bu barədə Türkiyə Ordu Baş Qərargahı bəyanat yayıb.
Suriyanın Afrin rayonunun PYD/PKK terrorçularından təmizlənməsi ilə bağlı “Zeytun budağı”əməliyyatı yanvarın 20-də başlanılıb.
Türkiyə SQ Afrindəki döyüş əməliyyatları beynəlxalq hüquq normaları, BMT Təhlükəsizlik  Şurasının  terrora qarşı mübarizə məsələləri ilə bağlı qətnamələri və BMT Nizamnaməsinin fərdi və kollektiv özünümüdafiə haqqında 51-ci maddəsinin tələblərinə uyğun şəkildə aparılır.
www.oxu.az
"
"Rusiyada yanğında ölən azərbaycanlıların adları məlum olduRusiyanın Orenburq şəhərində baş verən güclü yanğın nəticəsində bir ailədən dörd nəfər ölüb, beş nəfər xəsarət alıb. Onların hamısı azərbaycanlı olub.
Oxu.Az-ın Report-a istinadən məlumatına görə, ilkin məlumatlara əsasən, yanğın zamanı Rusiya və Azərbaycan vətəndaşları - Hətəm Quliyev (1980-ci il təvəllüdlü), Leyla Quliyeva Hətəm qızı (3 yaş), Eysavar Quliyev Hətəm oğlu (6 yaş) və Əmrah (45-46 yaş) ölüb.
Sevinc Quliyeva Zaur qızı (8 yaş), Aytən Quliyeva Eysavar qızı (19 yaş), Sədaqət Quliyeva Eysavar qızı (1992-ci il təvəllüdlü), Sevinc Quliyeva Şiraslan qızı (1969-cu il təvəllüdlü), İzzət Quliyeva (82 yaş) yanıq xəsarətləri alıblar.
Yanğın binanın 9-cu mərtəbəsindəki mənzildə baş verib. İlkin məlumatlara görə, yanğın təxminən 10 kvadratmetr sahəni əhatə edib.
Yanğın məişət zəminində ailə münaqişəsi nəticəsində baş verib. Sədaqət Quliyeva mənzildə olanların və özünün üstünə benzin tökərək yandırıb.
Şəhərin tibb məntəqəsinə yeddi nəfər, o cümlədən üç azyaşlı uşaq göndərilib. Amma Leyla və Eysavar Quliyevlər xəstəxanaya gedərkən təcili tibbi yardım maşınında keçiniblər. Dörd qadın və səkkiz yaşlı qız uşağı Orenburq şəhər xəstəxanasında ağır vəziyyətdədir.
Sədaqət Quliyevanın bədənin 95%-i yanıb.
Faktla bağlı cinayət işi açılıb.
www.oxu.az
"
"Yaponiyalı idmançı ölkəsinin tarixində “ilk”ə imza atdıCənubi Koreyanın Pyanqçanq şəhərində keçirilən Qış Olimpiya Oyunlarında ilk dəfə dopinqdən istifadə hadisəsi qeydə alınıb.
Oxu.Az xəbər verir ki, buz üstə sürətli konkisürmə yarışının iştirakçısı, yapon idmançısı Kei Saitö dopinq testindən keçib.
21 yaşlı yapon idmançısında qadağan edilmiş dərman preparatı aşkar olunub. İdmançının özü isə açıqlamasında bundan şoka düşdüyünü, heç vaxt stereoid qəbul etmədiyini bildirib.
O, çəkisini azaltmaq üçün bu dərmandan istifadə etmədiyini və günahsızlığını sübuta yetirmək istədiyini qeyd edib.
Komandanın rəhbəri Yasuo Saitö isə bildirib ki, ondan yanvarın 29-da Beynəlxalq Konkisürmə İttifaqı test götürüb və bu, neqativ çıxıb. Ona görə də bu testin müsbət çıxması “izahedilməzdir”.
O əlavə edib ki, idmançının yarışdan kənarlaşdırılması ilkin addım idi. Çünki onun adının təmizə çıxarılması üçün hazırda vaxt yoxdur.
Qeyd edək ki, Kei Saitö Qış Olimpiya Oyunlarında dopinq testində “ilişən” ilk yapon idmançısı olub.
Səbuhi TOFİQOĞLU
www.oxu.az
"
"NASA Ayın orbitində stansiya quracaq2022-ci ildə ABŞ-da Ayın orbitində stansiyanın inşası üzrə işlərə başlanacaq.
Oxu.Az “RİA Novosti”yə istinadən xəbər verir ki, bu barədə NASA rəhbəri vəzifəsini icra edən Robert Laytfut bildirib.
“Yaxın qonşumuzun uzunmüddətli tədqiqi və öyrənilməsi məqsədilə biz Ayın orbitində kosmik infrastrukturun inşasına başlayacağıq.
2022-ci ildə əsas güc və mühərrik elementini Ayın orbitinə göndərəcəyik. Bu seqmentlər ayın orbital stansiyasının təməli olacaq”, - deyə NASA rəhbəri bildirib.
Stansiyanın Lunar Orbital Platform-Gateway adlandırılacağı bildirilir.
Laytfut ABŞ-ın 2019-cu il büdcə layihəsinin ictimailəşdirilməsindən sonra NASA-nın  planları barədə danışıb. O bildirib ki, ABŞ 2020-ci illərdə Aya qayıtmağı və kosmosu ay orbitindən tədqiqini planlaşdırır. 
Laytfutun sözlərinə görə, NASA ay proqramını davam etdirəcək və gələcək perspektivlər baxımından əsas nəzərləri Mars planetinə yönəldəcək.
www.oxu.az
"
"Əməliyyatçılar Saakaşvilini saçlarından sürüdülər – VİDEOKiyevdə keçmiş Odessa vilayəti meri Mixail Saakaşvilinin saxlanılmasında 10-dan çox əməliyyatçı iştirak edib.
Oxu.Az xəbər verir ki, “Zrada çi Peremoqa” “Telegram” kanalının yaydığı “Suluquni” restoranının müşahidə kamerasından çəkilmiş videogörüntüdə əməliyyatçıların onu məcburi şəkildə binadan çıxardığını görmək olur.
Kadrlarda növbə ilə üzü maskalı və kamuflyaj geyimdə olan 14 nəfərin restorana daxil olması, Saakaşvilini yerə yıxmaları, daha sonra isə saçlarından dartaraq çölə çıxarması əksini tapır.
Daha sonra açıqlama verən Saakaşvili ukraynalı əməliyyatçıları faşistlərlə müqayisə edərək, ona qarşı çox kobud davranmaqla güc tətbiq etdiklərini bildirib.
Qeyd edək ki, fevralın 12-də Ukrayna sərhəd xidmətinin xüsusi təyinatlıları Saakaşvilini restoranda saxlayaraq, onu helikopterlə Borispol aeroportuna aparıb, daha sonra isə Ukrayna vətəndaşlığından məhrum olan siyasətçi təyyarəyə mindirilib və Polşa paytaxtına göndərilib.
Xatırladaq ki, 2017-ci ilin sonlarında, Kiyev dairə-inzibati məhkəməsi vətəndaşlığı əlindən alınan Saakaşvilinin ölkədən ekstradisiyasına əngəl olacaq hər hansı halın və ya səbəbin olmadığını qət edib.

www.oxu.az
"
"Çində magistral yolda cəhənnəm atəşi – VİDEOÇində Pekin-Harbin sürətli hərəkət avtomagistralında aşmış yanacaq daşıyan maşın yolda əsl alov fırtınası yaradıb.
Maraqlı görüntü videoreqistrator tərəfindən qeydə alınıb.  
Oxu.Az xəbər verir ki, “Channel News Asia” məlumatına görə, insident nəticəsində iki nəfər ciddi yanıq xəsarətləri alıb, daha altı nəfər yüngül zədələnib.
Yanacaq daşıyan maşının qəzaya uğradığı avtoyol daş kömür və maye qazın yük maşınları ilə daşındığı əsas yol sayılır.

www.oxu.az
"
"Meksikada cinayətkarlar Prokurorluq əməkdaşlarını oğurlayıbMeksikada “Halisko – Yeni nəsil” narkokartelinin üzvləri Baş Prokurorluğun iki əməkdaşını oğurlayıb.
Oxu.Az RİA Novosti-yə istinadən xəbər verir ki, cinayətkarlar sosial şəbəkədə oğurlanmış şəxslərin diz üstə dayanmış şəxslərin üzü maskalılarla videosunu yerləşdiriblər.
Baş Prokurorluq iki əməkdaşının yoxa çıxmasını təsdiqləyib. Rəsmi məlumatda bildirilir ki, onlar Nayarit ştatında, fevralın 5-də, qohumlarının evində dincələrkən yoxa çıxıblar.
Oğurlananlar Baş Prokurorluğun tərkibindəki Kriminal Təhqiqat Agentliyinin əməkdaşlarıdır.
A.M.
www.oxu.az
"
"ABŞ Avropaya 1,3 milyard dollarlıq hərbi texnika göndərirABŞ 2019-ci ildə Avropaya 1,3 milyard dollarlıq hərbi texnika göndərəcək.
Oxu.Az RİA Novosti-yə istinadən xəbər verir ki, bunu ABŞ Quru qoşunları büdcə planlaşdırılması idarəsinin rəis müavini Devis Uolş bəyan edib.
O, hərbi texnikanın hansı ölkələrə göndəriləcəyini dəqiqləşdirməyib.
Bundan əvvəl ABŞ prezidenti Donald Tramp 2019-cu maliyyə ili üçün Konqresdən 716 milyard dollar istəyib.
A.M.
www.oxu.az
"
"Rusiyada yanğın nəticəsində azərbaycanlı ailə ölüb – VİDEO + YENİLƏNİBRusiyada baş verən güclü yanğın zamanı azərbaycanlı ailənin üzvləri yanaraq ölüb.
Oxu.Az bu ölkənin mətbuatına istinadən xəbər verir ki, hadisə dünən Orenburq şəhərində, Salmışskaya küçəsində, yaşayış binasının 9-cu mərtəbəsində baş verib.
Hadisə zamanı bir ailənin 4 üzvü yanaraq ölüb. Onlardan 2-i (3 yaşlı qız və 6 yaşlı oğlan) uşaqdır. 
Yağın söndürüləndən sonra əvvəlcə mənzildə iki kişi meyiti aşkarlanıb. Xəstəxanaya aparılarkən isə yolda iki azyaşlı da dünyasını dəyişib.   
""Orenburq Bezformata"" portalı yazıb ki, yanğın zamanı xəsarət alan daha 4 nəfər xəstəxanaya yerləşdirilib. Onlardan 3-ü qadın, 1-i uşaqdır. Yaralıların vəziyyəti ağırdır. 
Hadisənin başvermə səbəbləri araşdırılır. Yanğın lokallaşdırılıb.
""RİA56"" portalı isə qonşuların sözlərinə istinadən bildirib ki, bu ailədə 2016-cı ildə daha bir faciə yaşanıb. Belə ki, həmin ilin mayında azyaşlı yuxarı mərtəbədən yıxılıb. Həmin vaxt uşaq sağ qalıb, lakin ciddi xəsarətlər alıb.   

00:34
Rusiyanın Orenburq şəhərində yanğın nəticəsində azərbaycanlı ailə ölüb.
Oxu.Az-ın məlumatına görə, bu barədə APA-ya Orenburqdaki Azerbaycan diasporunun rəhbəri Yaşar Məsimov bildirib.
Məlumata görə, yanğın fevralın 12-si, yerli vaxtla saat 13:54-də Orenburq şəhəri, Salmışskaya küçəsi, ev 58/1-də, 9-cu mərtəbədə qeydə alınıb. Yanğın nəticəsində ikisi uşaq olmaqla 4 nəfər ölüb, 5 nəfər yaralanıb. Hazırda ölənlərdən ikisinin adı məlumdur. Bunlar Namiq Quliyev və onun azyaşlı qızı Leyladır.
Hazırda hadisə yerində istintaq qrupu işləyir, hadisənin səbəbləri araşdırılır. 
A.M.
www.oxu.az
"
"Suriyada Rusiya hərbçiləri ölübMüstəgil araşdırmaçıların birliyi olan “Conflict Intelligence Team” (CIT), ABŞ qüvvələrinin fevralın 7-də Suriyanın Deyr əz-Zor əyalətinə endirdiyi aviazərbələr nəticəsində ölən Rusiyalı hərbçilərinin adlarını açıqlayıb.
Oxu.Az-ın məlumatına görə, Rusiyanın Kommersant nəşri xəbər verir ki, ölən hərbçilər Rusiyanın özəl hərbi təşkilatı olan “Vaqnerin ordusu”nun döyüşçüləri olub.  
CIT-in məlumatına əsasən, aviazərbələr nəticəsində Rusiyanın Ryazan şəhərindən olan Aleksey Ladıqin, Stanislav Matveyev və İqor Kosoturov Asbest-dən və Vladimir Loqinov olub.
Təşkilatın məlumatında qeyd olunur ki, Ladıqin və Kosoturov bundan əvvəl Donbas döyüşlərində iştirak edib, Loqinov isə Kazak hərəkatının fəal üzvüdür.
«Другая Россия» (“Digər Rusiya”) hərəkatının həmtəsisçisi Aleksandr Averin isə bildirib ki, ölən hərbçilər arasında Kiril Ananyev də var.
Qeyd edək ki, Rusiyanın Müdafiə Nazirliyində həmin gün Deyr əz-Zor-a endirilən aviazərbələr nəticəsində rusiyalı hərbçilərinin ölmədiyini bildirib.
A.M.
www.oxu.az
"
"Mahmud Abbas ABŞ-la əməkdaşlıqdan imtina edirFələstin rəsmi Vaşinqtonun hərəkətləriylə əlaqədar, o cümlədən Amerika səfirliyinin Təl-Əvivdən Qüdsə köçürülməsinə görə Birləşmiş Ştatlarla istənilən formada əməkdaşlıqdan imtina edir.
Oxu.Az TASS-a istinadən xəbər verir ki, bu barədə Rusiya prezidenti Vladimir Putinlə görüşün gedişatında Fələstin lideri Mahmud Abbas bildirib.
Abbasın sözlərinə görə, Vaşinqtonun ABŞ səfirliyinin Qüdsə köçürülməsi haqqında qərarı (Fələstin üçün-red) şillədir.
“ABŞ-ın hərəkətləri ilə yaradılmış belə mühitdə indiki andan amerikalılarla onların hər hansı növ statusunda əməkdaşlıqdan imtina edirik. Çünki biz onların hərəkətlərinə qarşı çıxırıq”, - deyə o bildirib.
Daha əvvəl Tramp ABŞ-ın vitse-prezidenti Mayk Pensin Yaxın Şərqə səfəri zamanı ona qarşı edilən “hörmətsilizyə” görə Fələstini maddi yardımdan məhrum etməsi ilə hədələyib.
A.M.
www.oxu.az
"
"Trampın gəlini xəstəxanaya yerləşdirilib – YENİLƏNİBABŞ prezidenti Donald Trampın oğlunun ünvanına göndərilmiş zərfdəki tozun təhlükəli olmadığı məlum olub.
Oxu.Az-ın məlumatına görə, bu barədə ABC telekanalı Nyu-York polisinə istinadən xəbər verib.
Qeyd edilir ki, ABŞ prezidentinin oğlunun həyat yoldaşının vəziyyəti onunla yanaşı xəstəxanaya yerləşdirilmiş iki şəxsin səhhəri kimi normalıdır.
Hazırda zərfdəki toz təhqiqatın davam etməsi üçün Nyu-Yorkdakı laboratoriyaya aparılır. 
Qeyd edək ki, ABŞ prezidenti Donald Trampın oğlu Vanesin həyat yoldaşı içində naməlum ağ tozun olduğu zərfi açmasından sonra xəstəxanaya yerləşdirilib.
23:02
Trampin oğlu Vanesin həyat yoldaşı içində naməlum ağ tozun olduğu zərfi açmasından sonra xəstəxanaya yerləşdirilib.
Oxu.Az xəbər verir ki, bu barədə ABC Nyu-York polisinə istinadən məlumat yayıb.
Bildirilir ki, zərf Trampın oğlunun evinə çatdırılıb. Telekanalın məlumatına görə, hadisədən sonra qadın yoluxmaya qarşı dezinfeksiya prosedurunu keçib.
Hazırda polis əməkdaşları və Məxfi xidmət təhqiqatla məşğuldur.



A.M.
www.oxu.az
"
"Trump “ağılsız” xərclənən 7 trilyon dollardan danışıbABŞ prezidenti Donald Trump Yaxın Şərqdə “yeddi trilyon dollar sərf etdiyini” söylədi.
Oxu.Az-ın məlumatına görə, bu barədə dövləş başçısı özünü Twitter hesabında yazıb.
Tramp bildirib ki, bu həftə infrastruktur layihələri üçün gözəl olacaq.
“Yaxın Şərqdə boş-boş yerlərə xərclənən 7 trilyon dollardan sonra, ölkəmizə investisiya qoymağın vaxtı gəldi”, deyə Amerikanın lideri Twitter mikroblogunda yazıb.
A.M.
www.oxu.az
"
"Putin xəstələnibRusiya dövlət başçısının mətbuat katibi Dmitri Peskov prezident Vladimir Putinin xəstələndiyini bildirib.
Oxu.Az xəbər verir ki, bu barədə “Rossiyskaya qazeta” məlumat yayıb.
“Soyuqlayıb, amma işini davam etdirir”, - deyə Peskov qeyd edib.
Bu gün Rusiya prezidenti Soçidə “Rusiya liderləri” müsabiqəsinin finalçıları ilə görüşüb. Tədbirin açılışı zamanı Putin sakit danışdığına görə üzr istəyib.
“Mən üzr istəyirəm, səsim batıb”, - deyə dövlət başçısı üzrxahlıq edib.
A.M.
www.oxu.az
"
"Ermənistanda cinayətkarların sayı artır2017-ci ildə Ermənistanda cinayətkarlığın səviyyəsi 2016-cı illə müqayisədə 8,1 faiz (yaxud 1520 cinayət hadisəsi -red) artıb.
Oxu.Az news.am-a istinadən xəbər verir ki, bu barədə ölkə polisi məlumat yayıb.
Qeyd edilir ki, 2016-cı ildə bu rəqəm 18764 olub. 2017-ci ildə isə cinayət hadisələrinin sayı 20284 təşkil edib.
Polisin hesabatına əsasən, əsasən orta ağırlıqlı cinayətlərin sayı artıb. Eyni zamanda xüsusi ağır cinayətlər 17,2% (2016-cı illə müqayisədə 198-in 2017-ci ildə 164-ə) sayı azalıb və ağır cinayətlərdə bu göstərici 11,4% (3081-in 2729-ə) təşkil edib.
Ölkədə qanunsuz silah dövriyyəsi də artıb. 2016-cı ildə cinayət hallarına dair bu rəqəm 729 fakt olubsa, 2017-ci ildə bununla bağlı 858 cinayət faktı qeydə alınıb.
A.M.
www.oxu.az
"
"Rusiyada keçmiş deputat məşhur musiqiçini döydü – VİDEODJ Smash kimi tanınan rusiyalı musiqiçi Andrey Şirman Perm şəhərində gecə klublarının birində döyülüb.
Oxu.Az-ın məlumatına görə, musiqiçiyə yerli qanunvericilik şurasının keçmiş deputatı, döyüş sənətləri üzrə idman ustası Aleksandr Telepnev ağır xəsarətlər yetirib.
DJ Smash-in sözlərinə əsasən, barda ona bir nəfər yaxınlaşaraq şəkil çəkdirmək istədiyini bildirib.
Razılıq almadıqda, içkili vəziyyətdə olan eks-deputat diceyin gicgahından zərbə vuraraq onu yerə yıxıb. Sonra musiqiçini ayaqla döyməyə başlayıblar.
Faktla  bağlı cinayət işi başlanılıb.

www.oxu.az
"
"Saakaşvili Ukraynadan qovuldu  – VİDEO + YENİLƏNİBMixeil Saakaşvili  artıq Polşa ərazisindədir.
Oxu.Az TASS-a istinadən xəbər verir ki, bu barədə Polşa Dövlət Sərhəd Xidmətindən bildirilib.
20:08
Ukraynada saxlanılan Mixeil Saakaşvili yerli vaxtla saat 16:00-da Polşaya göndərildi.
Oxu.Az-ın məlumatına görə, bu barədə Ukrayna Dövlət Sərhəd Xidməti məlumat yayıb.
Mənbənin verdiyi məlumata görə, bu deportasiya deyil, bu readmissiyadır.
“Saakaşvili, Ukraynaya qeyri-qanuni yolla keçib. Biz də onu həmin ölkəyə geri qaytardıq”.
18:17
Gürcüstanın sabiq prezidenti Mixail Saakaşvili  Kiyev restoranında saxlanılıb.   
Oxu.Az RİA Novosti-ə istinadən xəbər verir ki, bu barədə  Ukrayna KİV-ə  siyasətçinin silahdaşı, Ukrayna ali radasının deputatı Yuri Derevyanko açıqlama verib.
“Elə indicə onu naməlum şəxslər  Kiyevdə yerləşən “Suluquni restoranından oğurlayıb aparıb”, - deyə Derevyanko bildirib.
Onun sözlərinə görə, bunu xüsusi təyinatlılar həyata keçirib. Rada deputatları Saakaşvilinin hara aparıldığını bilmir.

www.oxu.az
"
"Mirziyoyev “ədəbaz generalı” necə cəzalandırdığından danışdıÖzbəkistanın Milli Təhlükəsizlik Xidmətinin keçmiş birinci sədr müavini general Şöhrət Qulyamov ömürlük azadlıqdan məhrum edilib.
Oxu.Az “Fərqanə” informasiya agentliyinə istinadən xəbər verir ki, bu barədə Özbəkistan prezidenti Şavkat Mirziyoyev Surxandaryin vilayətində etdiyi çıxışda bəyanat verib.
“MTX-da daha bir ədabaz var idi. Vətənə xəyanət etdiyinə görə ömürlük azadlıqdan məhrum edildi. Qulyamov soyadlı yaramaz. Ancaq onun izləri hələ də qalmaqdadır” - deyə prezidentin informasiya agentliyi sitat gətirir.
Həmin çıxışda prezident xüsusi xidmət orqanından iki sədr müavinini kənarlaşdırdığını bildirsə də, Kun.uz saytında dərc olunan həmin audioyazı parçasında yalnız Şöhrət Taşpulatovun adı çəkilir. Taşpulatov 2017-ci ilin iyul ayından bəri MTX sədr müavini postunu tutub. Mirziyoyev ona “oğru” damğası vurub.
Bundan əvvəl yayılan xəbərə görə, 2017-ci ilin iyul ayında Mirziyoyev, Ş.Qulyamovu general rütbəsində məhrum edib və ona qarşı cinayət işinin açılmasına göstəriş verib.
www.oxu.az
"
"Rusiyada helikopter qəzası: Ölənlər varRusiyanın Tomsk şəhərinin kənarında Mi-8 helikopteri sərt eniş edərək yanıb.
Oxu.Az xəbər verir ki, bu barədə “Mash” “Teleqram” kanalı məlumat yayıb.
Mi-8-in göyərtəsində 45 yaşlı qadın yaxınlıqdakı xəstəxanalardan birinə təxliyyə olunurmuş. “Telegram” kanalının məlumatına görə, pasiyent ötən gün affekt vəziyyətində öz evini yandırıb. Ev yanaraq kül olsa da, qadın sağ qalıb.
Yeri gəlmişkən, həmin qadın aviaqəzada sağ qalanlardan biridir. Helikopterin göyərtəsində ümumilikdə altı nəfər olub: tibbi işçiləri, pasiyent və ekipaj üzvləri.
Qəzalı eniş nəticəsində iki nəfər həlak olub. Hər iki qurbanın – helikopterin pilotları Şepelyov və Mesyaçko olduğu bildirilir. Onların meyitləri helikopterin dağıntıları altında qalıb. Dörd nəfər yaralanıb.
Xatırladaq ki, ötən gün isə Moskvanın şəhər kənarında Saratov hava yolları şirkətinə aid An-148 sərnişin təyyarəsi yerə çırpılıb. Təyyarənin göyərtəsində 71 nəfər – 65 sərnişin və altı ekipaj üzvü olub. Qəzadan sağ çıxan olmayıb.
www.oxu.az
"
"“Zeytun budağı”nda 31 türk əsgəri şəhid olubTürkiyə Silahlı Qvvələrinin Afrində həyata keçirdiyi “Zeytun budağı” əməliyyatında həlak olan şəhidlərin sayı açıqlanıb.
Oxu.Az-ın xəbərinə görə, əməliyyatın 24 günü ərzində Türkiyə pordusunun 31 hərbçisi şəhid olub.
Eyni zamanda, 143 türk hərbçisi yaralanıb.
Kamil HƏMZƏOĞLU
www.oxu.az
"
"Afrində daha bir kənd terrorçulardan təmizləndiTürkiyə Silahlı Qüvvələri tərəfindən Suriyanın Afrin bölgəsində həyata keçirilən “Zeytun budağı” hərəkatı zamanı daha bir kənd PKK, KCK, PYD və YPG-li terrorçulardan təmizlənib.
Oxu.Az-ın xəbərinə görə, terrorçulardan azad olunan kənd Muhammediyə kəndidir.
Məhv edilən terrorçuların sayı 1369-a çatıb.
Kamil HƏMZƏOĞLU
www.oxu.az
"
"“Çılğın” koreyalı azarkeşlər gündəm oldu – VİDEOOlimpiya Oyunlarında iştirak edən idmançılarına azarkeşlik etmək üçün Pyanqçanqa gəlmiş Şimali Koreyalı çılğın azarkeşlər “Twitter”də geniş müzakirə mövzusuna çevrilib.
Oxu.Az Lenta.ru-ya istinadən xəbər verir ki, sosial şəbəkə istifadəçilərinə görə, qırmızı formada olan fanat qızlardan ibarət komandanın ucadan xorla oxuduğu mahnılar hər kəsi qıcıqlandırır.
“Bir ağızdan” mahnı oxuyan, milli rəqsləri ifa edən və bayraqları yelləyən KXDR fan-qrupunun çıxışlarının görüntüsü, tribunada onlarla yanbayan əyləşən azarkeşlər tərəfindən sosial şəbəkələrə yerləşdirilib.  
Hokkey və xizək yarışlarında qızların komandalarını həddindən artıq çılğın şəkildə dəstəkləməsi, tribunada olan digər tamaşaçıları qıcıqlandırıb.
“Şimali Koreyanın Olimpiya salamlaması həyatımda öz gözlərimlə gördüyüm ən vəhşi davranışlardan idi”, - deyə “Twitter” istifadəçilərindən biri bildirib.
Azarkeşləri oyunlarda fasilələr zamanı ucadan səslənən pop-musiqi belə dayandıra bilmir.
Qeyd edək ki, Cənubi Koreyanın Pyanqçanq şəhərində keçirilən Qış Olimpiya Oyunlarında Şimali Koreya 10 idmançı ilə təmsil olunur. Açılış mərasimində KXDR və Cənubi Koreya vahid bayraq altında meydana çıxıb.


This is one of the wildest things I have ever witnessed with my own two eyes!! A North Korean cheer sqaud at the Olympics 😱😱😱 pic.twitter.com/ijJysVGLXf
— Matt Stopera (@mattstopera) 10 февраля 2018 г.





When you sit next to #NorthKorea’s cheering squad at speedskating.#PyeongChang2018 #olympics @NBCOlympics pic.twitter.com/e3TRP7NYiL
— Carl Quintanilla (@carlquintanilla) 10 февраля 2018 г.





Collaboration with @BTS_twt ? North Korean cheering squad shows off Korean ballet moves while BTS' mega hit song Blood, Sweat & Tears is playing pic.twitter.com/TLveHdCQuC
— Sohee Kim (@soheefication) 10 февраля 2018 г.



www.oxu.az
"
"Ərəb şahzadələrinin beş ulduzlu “həbsxanasının” görüntüsü yayıldıSəudiyyə Ərəbistanının paytaxtı Ər-Riyadda  yerləşən, 2017-ci ilin noyabr ayından bu ilin fevral ayına kimi korrupsiyada şübhəli bilinən şahzadə, dövlət məmuru və biznesmenlərin saxlanıldığı beş ulduzlu “Ritz-Karlton” hoteli yenidən qapılarını müştərilərin üzünə açıb.
Oxu.Az xəbər verir ki, “BBC News” həmin hotelin son görüntülərini yayıb.
Korrupsiya istintaqı çərçivəsində hoteldə 200-ə yaxın insan, o cümlədən ikisi kral Salmanın yaxın qohumları olan 11 şahzadə saxlanılıb. Məlum olub ki, təcrid edildikləri müddətdə bahalı restoranlar, hovuzlar və idman zalı onların sərəncamına verilib.
“BBC News” jurnalisti bildirib ki, noyabrın 4-də hotelə gətirilən zaman kralın qohumları buna çox məyus olub. Əvvəl onlar kütləvi həbslərin nümayiş xarakterli olduğunu düşünüb. Ancaq hoteldə qeyri-müəyyən müddətə saxlanacaqlarını öyrəndikdən sonra bundan hiddətləniblər.
Xatırladaq ki, 5 noyabr 2017-ci ildə Səudiyyə şahzadələri, o cümlədən dörd vəzifədə olan və onlarla keçmiş nazir, vəliəhd şahzadə Məhəmməd bin Salman əl Saudun başçılıq etdiyi Milli Korrupsiya ilə mübarizə Komitəsinin təşəbbüsü ilə aparılan istintaq çərçivəsində saxlanılıb.
Yanvarın 22-də məlum olub ki, hökumət 100 milyard dollar ödəməyə razılıq verəcəkləri halda onları sərbəst buraxacaq.
Dövlət vəsaitlərinin talan edilməsi və rüşvətxorluqda şübhəli bilinən hər saxlanılan şəxsin səkkiz gündən sonra sərbəst buraxıldığı bildirilir.

www.oxu.az
"
"Türkiyədən ABŞ-a xəbərdarlıq: Əlaqələrimiz tamamilə pozula bilərABŞ-dan gözləntilərimiz açıq və birmənalıdır: biz artıq vəd  istəmirik, konkret adımmlar istəyirik.
Oxu.Az Türkiyə mətbuatına istinadən xəbər verir ki, bunu Türkiyənin xarici işlər naziri Mövlud Çavuşoğlu ABŞ-ın dövlət katibi Reks Tillersonun Ankaraya səfərini şərh edərkən deyib.
“ABŞ bizə verdiyi vədləri yerinə yetirməyib. Xalqımızın və hökumət olaraq bizim ABŞ-a inamımızın itməsi təbiidir”, - deyən Türkiyə XİN başçısı bildirib ki, Türkiyə artıq ABŞ-ın vədlərinə inanmır, konkret addımların atılmasını istəyir: 
“Afrindəki antiterror əməliyyatı uğurla davam edir. Bölgəni terrorçulardan təmizləyəcəyik. ABŞ lazım olan addımları atmazsa, bu əməliyyatı Münbiçdə davam etdirəcəyik. Vaşinqtondan gözlədiklərimiz açıq-aşkar və qətidir. ABŞ-la əlaqələrimiz ya düzələcək, ya da tamamilə pozulacaq”.
Kamil HƏMZƏOĞLU
www.oxu.az
"
"Rusiyada azərbaycanlı avtomobil oğrusu yaxalanıb – VİDEORusiyanın Volqoqrad şəhərində, fevralın 11-də 24 yaşlı azərbaycanlı maşın oğrusu saxlanılıb.
Oxu.az xəbər verir ki, gəncin saxlanılma anının videogörüntüsü yayılıb.
Volqoqrad sakinlərinin məlumatına görə, o, başqasına məxsus “Lada Vesta” avtomobilində uzağa qaça bilməyib və dövlət yol təhlükəsizliyi müfəttişliyinin əməkdaşları onu təqib edərək yaxalayıb.
Maşını qaçıran şəxs nə Volqoqrad, nə də digər Rusiya şəhərinin sakini olmadığını bildirir. Onun sözlərinə görə, Azərbaycandan gəlib və hələlik Rusiyada müvəqqəti yaşama icazəsi almayıb.
O qeyd edir ki, “Lada”nın açarını oğurlamayıb,  onu tələbə yataqxanasının çıxışından tapıb. Maşını görüb və onu sürmək istəyinə düşüb.

www.oxu.az
"
"Suriyada azərbaycanlı öldürüldü – FOTO (18+)Suriyanın İdlib şəhərində azərbaycanlı öldürülüb.
Oxu.Az xəbər verir ki, jurnalist Furkan Azərinin yaydığı məlumata görə, Suriyada döyüşlərdə “Tel Sultan” cəbhəsində iştirak edən Səid adlı azərbaycanlı aldığı güllə yarasından dünyasını dəyişib.
Bildirilir ki, Səid Azəri hökumət qüvvələri ilə gedən döyüşlərdə məhv edilib.



E.Ə.
www.oxu.az
"
"Ermənidən Azərbaycanda saxladığı maşına görə vergi istəyirlərErmənistanda sərhədyanı bölgədə yaşayan sakindən Azərbaycan ərazisində saxladığı avtomobilə görə əmlak vergisi tələb olunur.
Oxu.Az Epress.am saytına istinadən xəbər verir ki, Ermənistanın Çəmbərək şəhərinin sakini Samvel Arakelyana yerli icma administrasiyadan məktub daxil olub.
Həmin məktubda vəziyyətin daha da çətinləşməməsi üçün onun qəti tədbirlər görməsi və QAZ-69 markalı avtomobilinə görə 160 dollar məbləğində əmlak vergisi ödəməsi tələb olunub.
Məsələ ondadır ki, həmin avtomobili Arakelyan 26 il əvvəl Azərbaycanda qoyub.
“Atamın Arsvaşendə (tarixi və indiki adı Başkənd; Gədəbəy rayonu ərazisində yerləşir) nasaz “Villis”i var idi. İndi ona görə əmlak vergisi ödəməyimi istəyirlər”, - deyə Arakelyan Express.am müxbirinə bildirib.
Onun sözlərinə görə, Çəmbərək icma administrasiyası əllərində olan sənədlərə əsasən, borcun yığıldığını bildirir.
“Deyirlər, gərək ödəyəsən ki, problemin həll olunsun”.
Arakelyan məktuba hər hansı reaksiya göstərmək fikrində deyil. Belə ki, bu tələbin absurd olduğunu düşünür.
“Qoy mənim “Villisim”i qaytarsınlar, onda mən on qat pulunu ödəyərəm”, – deyə o bildirib.
www.oxu.az
"
"“Zeytun budağı”nda daha 103 terrorçu məhv edilibTürkiyə Silahlı Qüvvələri Afrində keçirilən “Zeytun budağv əməliyyatı ilə bağlı hərəkatın 24-cü günündə “son dəqiqə” açıqlaması yayıb.
Oxu.Az-ın xəbərinə görə, açıqlamada 15 hədəfin məhv edildiyi və daha 103 terrorçunun öldürüldüyü bildirilir.
Beləliklə, öldürülən terrorçuların sayı 1369-a çatıb.
Kamil HƏMZƏOĞLU
www.oxu.az
"
"Ermənistanda rus pilotlar şərti düşmən aeroportunu məhv etdiRusiyanın Ermənistandakı “Erebuni” hərbi hava bazasında Rusiyanın Mi-8MT helikopterlərinin pilotları şərti düşmənin hərbi aerodromunu məhv edib.
Oxu.Az “RİA Novosti”yə istinadən xəbər verir ki, bu barədə jurnalistlərə Rusiyanın cənub hərbi dairəsinin mətbuat xidmətinin rəhbəri Vadim Astafyev açıqlama verib.
Təlim-tədris uçuşları həm gündüz, həm də gecə saatlarında həyata keçirilib.
“Dağ məskənində, əlverişsiz hava şəraitində uçuş tapşırıqları yerinə yetirən zaman helikopterlərin heyət üzvləri şərti düşmənin aviasiya texnikası, aeroport infrastruktur obyektlərinə zərbələr endirib və uçuş-enmə zolağını məhv edib”, – deyə Astafyev bildirib.
“MiQ-29 pilotları Ermənistan aviasiyasının şərti düşmənin yerdə olan HHM sistemlərindən qorumaq üçün tədbirlər görüb, aviazərbələrlə aeroport və rabitə sistemləri yararsız hala gətirilib. Təlim zamanı MiQ-29 qırıcısı və Mi-24P və Mi-8MT ordu aviasiyası 20-dən çox uçuş həyata keçirib”, - deyə bəyanatda bildirilir.
www.oxu.az
"
"Partlayış təhlükəsi ilə əlaqədar London aeroportu bağlandıLondon şəhər aeroportu yaxınlıqdan keçən Temza çayında II Dünya Müharibəsi zamanından qalan bombanın aşkarlanmasına görə təhlükəsizlik məqsədilə bağlanıb.  
Oxu.Az xəbər verir ki, bu barədə BBC məlumat yayıb.
Bomba bazar günü, gecə saatlarında hava limanı yaxınlığında olan “5-ci Corc” limanında tapılıb. Saat 22:00 radələrində aeroport müvəqqəti olaraq bağlanıb. 
London baş polis idarəsi hərbi dəniz qüvvələrinin partlamamış bombanı ərazidən uzaqlaşdırmaq üçün işlər apardığını açıqlayıb. Sərnişinlərə aeroporta gəlməmələri və təxirə salınan təyyarə reysləri ilə bağlı aviaşirkətlərlə telefonla əlaqə saxlamaları tapşırılıb. 
Bombanın tapıldığı 214 metrlik çevrədə insanlar və daşınar əmlak kənarlaşdırılıb.
Qeyd edək ki, naməlum müddətə bağlanan aeroport ötən gün 16 min sərnişinə xidmət göstərməli idi.
www.oxu.az
"
"İlham Əliyev Putinə başsağlığı verdiAzərbaycan prezidenti  İlham Əliyev Rusiya Federasiyasının prezidenti Vladimir Putinə Rusiyada baş vermiş dəhşətli təyyarə qəzası ilə bağlı başsağlığı verib.
Oxu.Az xəbər verir ki, başsağlığında qeyd olunur:
“Hörmətli Vladimir Vladimiroviç,
Moskva vilayəti ətrafında baş vermiş və çoxsaylı insan tələfatına səbəb olmuş aviasiya qəzası barədə xəbər məni dərindən sarsıtdı.
Sizə, həlak olanların doğmalarına və yaxınlarına, bütün Rusiya xalqına Azərbaycan xalqı adından və şəxsən öz adımdan dərin hüznlə başsağlığı verirəm”.
www.oxu.az
"
"Məktəbliyə qarşı zorakılıq edən 11-ci sinif şagirdindən xəbər varBakı şəhərindəki 132-134 saylı Təhsil Kompleksində 7-ci sinif şagirdinə qarşı seksual xarakterli zorakılıq hərəkətləri etməkdə təqsirləndirilən həmin məktəbin 11-ci sinif şagirdi R.C. Bakı İstintaq Təcridxanasına köçürülüb.
Oxu.Az-ın Report-a istinadən xəbərinə görə, fevralın 11-də Səbail Rayon Məhkəməsinin qərarı ilə barəsində üç ay müddətinə həbs-qətimkan tədbiri seçilmiş şəxs istintaq təcridxanasına etap edilib.
İstintaq dövründə R.C. Bakı İstintaq Təcridxanasında saxlanılacaq.
Qeyd edək ki, R.C. 7-ci sinif şagirdinə qarşı seksual xarakterli zorakılıq hərəkətləri etməkdə təqsirləndirilir. Onun barəsində Bakı Şəhər Prokurorluğunda Cinayət Məcəlləsinin 150.3.3-cü (Seksual xarakterli zorakılıq hərəkətləri, təqsirkar şəxs üçün aşkar surətdə on dörd yaşına çatmayan şəxs barəsində törədildikdə) maddəsi ilə cinayət işi başlanıb.
www.oxu.az
"
"An-148 qəzası anbaan kameralara düşdü – VİDEOMoskva şəhərinin kənarında An-148 sərnişin təyyarəsinin qəza anı şəxsi evlərdən birinin təhlükəsizlik kamerasına düşüb. 
Oxu.Az xəbər verir ki, həmin videogörüntü “Youtube” portalına yerləşdirilib.
Kameradan çəkilmiş görüntüdə yerlə toqquşma zamanı laynerdə partlayışın baş verdiyi anı görmək olur.
An-148 təyyarəsi bazar günü, Domodedovo aeroportundan qalxdıqdan bir neçə dəqiqə sonra Moskvanın şəhərkənarı Ramenski rayonunda qəzaya uğrayıb. Təyyarə Moskvadan Orska (Orenburq vilayəti) uçub. Təyyarənin göyərtəsində 65 sərnişin və altı ekipaj üzvü olub. Qəzada sağ qalan olmayıb.
İki və daha artıq insanın ölümü ilə nəticələnmiş uçuş təhlükəsizliyi qaydalarının pozulması ilə bağlı  cinayət işi açılıb (RF CM 263 m. 3-cü hissəsi).
Qəza səbəbilə bağlı ilkin ehtimallar – əlverişsiz hava şəraiti, insan faktoru və laynerin texniki nasazlığıdır.

www.oxu.az
"
"Moskvada İlham Rəhimovun qohumunu öldürdülərRusiya paytaxtında azərbaycanlı gənc qətlə yetirilib. 
Oxu.Az-ın APA-ya istinadən verdiyi məlumata görə, qətl hadisəsi fevralın 9-da baş verib.
25 yaşlı Ruhin Rəhimov naməlum şəxs və ya şəxslər tərəfindən öldürülüb.
Onun küt alətlə qətlə yetirildiyi bildirilib.
Mərhumun cəsədi Bakıya göndərilib və dəfn olunub. 
Qeyd edək ki, Ruhin Rəhimov tanınmış azərbaycanlı iş adamı, hüquq elmləri doktoru İlham Rəhimovun yaxın qohumu, əmisinin nəvəsidir.
www.oxu.az
"
"Üç qoyun dörd insanın ölümünə səbəb oldu – VİDEOÇində magistral yolu keçən qoyunlar ağır yol-nəqliyyat hadisəsinə səbəb olublar.
Oxu.Az-ın xəbərinə görə, dörd nəfərin ölümü ilə nəticələnən qəza 2017-ci ilin oktyabrın 31-də baş versə də, hadisənin videosu bu gün sosial şəbəkələrdə yayılıb və geniş müzakirələrə səbəb olub.
Kadrlarda görünür bir-birinin ardınca üç qoyun yola çıxır. Sürücülər dayanaraq onların keçməsini gözləyirlər, lakin “Chevrolet” markalı avtomobilin sürücüsünün diqqətsizliyi nəticəsində zəncirvari qəza baş verir.
İlk iki maşının sürücüləri və sərnişinləri qəzanın fəsadlarını qiymətləndirmək üçün avtomobildən çölə çıxırlar, bu zamanı yük maşını onları əzib üstündən keçir.

www.oxu.az
"
"Rusiyada təyyarə qəzası: 71 ölü – YENİLƏNİB + VİDEORusiyada qəzaya uğrayan AN-148 tipli sərnişin təyyarəsinin pilotu dispetçerlərə nasazlığın yarandığını bildirib. 
Oxu.Az xəbər verir ki, təyyarə Jukovski aerodromunda qəza enişi etməyi planlaşdırırmış. 
19:00
Xilasedicilər Moskva ətrafında An-148 təyyarəsinin qəzaya uğradığı yerdə sağ insan tapmayıblar.
Oxu.Az-ın xəbərinə görə, bu barədə TASS agentliyinə xilasetmə əməliyyatlarında iştirak edən mənbə deyib.
Qeyd edilir ki,  “Saratov hava yolları”na məxsus təyyarənin göyərtəsində 65 sərnişin və altı ekipaj üzvü olub. Mənbənin sözlərinə görə, onlar hamısı ölüb.
17:43
Moskva ətrafında qəzaya uğrayan “Saratov hava yolları”nın An-148 sərnişin təyyarəsi yaxınlığında helikopter qalıqları tapılıb.
Oxu.Az-ın xəbərinə görə, bu barədə Lenta.ru-ya hüquq-mühafizə orqanlarındakı mənbə məlumat verib.
Helikopterin An-148-lə toqquşduğu ehtimal olunur.
Qəza yerində ən azı 60 nəfərin cəsədi aşkarlanıb. Təyyarənin göyərtəsində 65 sərnişin və altı ekipaj üzvü olub.
17:12
Rusiyada Moskva ətrafında Ramensk rayonunda An-148 sərnişin təyyarəsi qəzaya uğrayıb.
Oxu.Az-ın xəbərinə görə, bu barədə RİA Novosti nəşri məlumat yayıb.
Qeyd olunur ki, təyyarə Zavorovo və Stepanovskoye yaşayış məntəqələri arasında qəzaya düşüb. 
İlkin məlumata əsasən, təyyarənin göyərtəsində 71 nəfər olub, onlardan 65-i sərnişin, altısı isə ekipaj üzvüdür.

www.oxu.az
"
"Rusiyada təyyarə qəzasında ölən azərbaycanlı biznesmen imiş – YENİLƏNİBRusiyada təyyarə qəzasında ölən Namiq Qəhrəmanovun azərbaycanlı olduğu təsdiqlənib.
Oxu.Az xəbər verir ki, Orskdakı Azərbaycan icmasından APA-nın Rusiya bürosuna verilən məlumata görə, N. Qəhrəmanov əslən Azərbaycanın Yevlax rayonundan olub.
N. Qəhrəmanov 2 il əvvəl Orenburqun Orsk şəhərinə gəlib, biznes fəaliyyət ilə məşğul olmağa başlayıb. Rusiya vətəndaşı olan N. Qəhrəmanovun tikiş sexi olub.
19:24
Xəbər verdiyimiz kimi, Rusiyada  An-148 sərnişin təyyarəsi qəzaya uğrayıb. Qəzada həyatını itirən sərnişinlərin siyahısı dərc edilib.
Oxu.Az-ın məlumatına görə, sərnişinlərin siyahısında Namiq Qəhrəmanov adlı şəxsin də adı yer alıb.
N. Qəhrəmanovun Azərbaycan vətəndaşı olduğu ehtimal edilir.



www.oxu.az
"
"Putin təyyarə qəzası ilə bağlı xüsusi göstəriş verdiRusiya prezidenti Vladimir Putin An-148 təyyarəsinin qəzaya uğrama səbəblərini araşdırmağı tapşırıb.
Oxu.Az-ın RİA Novosti-yə istinadən məlumatına görə, bu barədə Rusiya dövlət başçısının mətbuat katibi Dmitri Peskov deyib.
Prezident hökumətə xüsusi komissiya yaratmağı tapşırıb. Müvafiq qurumlara da axtarış tədbirləri ilə bağlı göstərişlər verilib.
Xatırladaq ki, bu gün yerli vaxtla saat 14.21 radələrində Moskvanın “Domodedovo” hava limanından qalxan və Orska uçan təyyarə uçuşdan 2 dəqiqə sonra radardan itib. Göyərtəsində 65 sərnişin və 6 heyət üzvü olan təyyarənin qalıqları Moskva ətrafında Ramensk rayonunun Stepanovsk kəndi ərazisində aşkarlanıb. Rusiya Fövqəladə Hallar Nazirliyi sərnişin və heyət üzvlərinin qəza nəticəsində həyatlarını itirdiyini açıqlayıb. 
www.oxu.az
"
"“Zeytun budağı”nın 23-cü günü: 1266 terrorçu məhv edilib Türkiyənin Suriyanın Afrindəki terror yuvalarına qarşı başlatdığı “Zeytun budağı” əməliyyatının 23-cü  günündə yeni bir açıqlama yayılıb.
Oxu.Az xəbər verir ki, Türkiyə Silahlı Qüvvələrinin (TSQ) “son dəqiqə” açıqlamasına görə, daha 86 terrorçu öldürülüb və məlum əməliyyat başlayandan bu günə qədər məhv edilən terrorçuların sayı 1266-ya çatıb.
www.oxu.az
"
"Azərbaycanlı Çernobıl AES-in ərazisinə girmək istədiUkraynada Çernobıl atom elektrik stansiyasının ərazisinə daxil olmaq istəyən Azərbaycan vətəndaşı saxlanılıb.
Oxu.Az-ın xəbərinə görə, bu barədə Ukrayna Dövlət Sərhəd Xidmətinin rəsmi saytında məlumat verilir.
“Kiyevşinada Jitomir sərhəd dəstəsinin hərbçiləri polis əməkdaşları ilə birgə ekstremal turisti saxlayıblar. 39 yaşlı Azərbaycan vətəndaşı qanunsuz olaraq Çernobıl AES-in ərazisinə daxil olmağa cəhd edib”, -  məlumatda deyilir.
www.oxu.az
"
"ABŞ-da kişi dörd nəfəri güllələdi və intihar etdiABŞ-ın Kentukki ştatında dörd nəfəri güllələyən şəxs intihar edib.
Oxu.Az-ın xəbərinə görə, bu barədə Conson dairəsinin şerifinin Facebook səhifəsində məlumat verilir.
Polisə dairənin şimalında atışma barədə məlumat daxil olub. Hadisə yerinə gələn hüquq-mühafizə orqanlarının əməkdaşları iki meyit aşkarlayıblar. Şübhəli şəxs avtomobildə hadisə yerindən qaçıb.
Polis cinayətkarın avtomobili tapanda, orada daha iki cəsədin olduğu məlum olub. Şübhəli şəxs isə intihar edib.
www.oxu.az
"
"Türkiyə bir gündə 11 şəhid verdi – YENİLƏNİBTürkiyə Silahlı Qüvvələrinin Suriyanın Afrin bölgəsində keçirdiyi “Zeytun budağı” əməliyyatı çərçivəsində şəhid olan türk hərbçilərinin sayı 11 çatıb.
Oxu.Az-ın məlumatına görə, bu barədə Türkiyə Silahlı Qüvvələrinin Baş Qərargahının son məlumatında bildirilir.
Qeyd olunur ki, döyüşlər zamanı daha iki əsgər yaralanıb. Hərbi əməliyyatlar nəticəsində ən azı 26 terrorçu zərərsizləşdirilib. 
10.02.2018 23:23
Bu gün Suriyanın Afrin şəhərində terrorçularla döyüşlərdə Türkiyə ordusunun beş hərbi qulluqçusu şəhid olub.
Oxu.Az-ın xəbərinə görə, bu barədə Türkiyə Silahlı qüvvələrinin Baş Qərargahı məlumat yayıb.
Qeyd edilir ki, fevralın 10-da keçirilən hərbi əməliyyatlar zamanı PYD, YPG və İŞİD terror qruplaşmalarının 15 yaraqlısı məhv edilib.
Xatırladaq ki, bundan əvvəl Türkiyə Hərbi Hava Qüvvələrinə məxsus helikopterin vurulması nəticəsində iki pilot şəhid olmuşdu.
Ümumilikdə Türkiyə ordusu Afrində əməliyyat zamanı 21 hərbçisini itirib, bunun əvəzində isə 1141 terrorçunu zərərsizləşdirib.
www.oxu.az
"
"İnterpolun axtardığı Azərbaycan vətəndaşı Ukraynada saxlanıldıUkrayna Təhlükəsizlik Xidmətinin əməkdaşları Dnepropetrovsk vilayətində İnterpol xətti ilə beynəlxalq axtarışda olan Azərbaycan vətəndaşını saxlayıblar.
Oxu.Az-ın xəbərinə görə, saxlanılan şəxs Azərbaycanda Cinayət Məcəlləsinin 178.3.2 maddəsi ilə (külli miqdarda ziyan vurmaqla törədilmiş dələduzluq) ittiham olunur.
Hazırda onun Azərbaycana ekstradisiya məsələsi həll olunur.
www.oxu.az
"
"İndoneziyada yol qəzasında 27 nəfər ölübİndoneziyada avtobusun iştirakı baş verən yol qəzasında ən azı 27 nəfər ölüb, daha 16 nəfər isə yaralanıb.
Oxu.Az-ın xəbərinə görə, bu barədə Sinxua agentliyi yazır.
Nəşrin məlumatına əsasən, qəza Qərbi yava magistral yolunda qeydə alınıb. Xəsarət alanlar xəstəxanaya yerləşdiriliblər. Onlardan bəzilərinin vəziyyəti ağırdır.
Qəzanın baş vermə səbəbləri araşdırılır.
www.oxu.az
"
"Türkiyədə 17 İŞİD üzvü saxlanılıbTürkiyə polisi terror aktları hazırlamaqda şübhəli bilinən İŞİD terror qruplaşmasının 17 üzvünü saxlayıb.
Oxu.Az-ın xəbərinə görə, bu barədə Anadolu agentliyi məlumat yayıb.
Hüquq-mühafizə orqanlarındakı mənbə bildirib ki, yaraqlılar paytaxt Ankarada terror aktları həyata keçirməyi planlaşdırmışdılar.
Qeyd edilir ki, daha 31 terrorçu İstanbulda keçirilən xüsusi əməliyyat zamanı saxlanılıb. Onların hamısı xarici vətəndaşlardır.
www.oxu.az
"
"İnquşetiyada döyüşlər – VİDEOİnquşetiyanın Nazran rayonunda keçirilən antiterror əməliyyatı zamanı iki yaraqlı zərərsizləşdirilib.
Oxu.Az-ın İnterfax-a istinadən məlumatına görə, onlardan biri İŞİD terror qruplaşması ilə əlaqəyə görə federal axtarışa verilmişdi.
Güc strukturlarının əməkdaşları və silahlı terrorçular arasında atışmanın videosunu “Directorate 4” Telegram kanalı yayıb.
Hüquq-mühafizə orqanlarının əməkdaşlarının təslim olmaq tələbinə yaraqlılar atəşlə cavab veriblər. Atışma nəticəsində onların hər ikisi məhv edilib.

www.oxu.az
"
"Afrində Türkiyə helikopteri vuruldu, iki pilot şəhid oldu – VİDEOBir qədər əvvəl Afrində keçirilən “Zeytun budağı” əməliyyatı zamanı Türkiyəyə məxsus hərbi helikopter vurulub.
Oxu.Az Anadolu agentliyinə istinadən xəbər verir ki, bu barədə Türkiyə prezidenti Rəcəb Tayyib Ərdoğan sədri olduğu Ədalət və İnkişaf Partiyasının İstanbul əyalət təşkilatının toplantısında bildirib.
“Təbii, bunlar olacaq. Biz müharibənin içindəyik. İtkimiz də olacaq. Bizim bir helokopterimiz vuruldusa, bunun əvəzini onlar qat-qat ödəyəcək”, - deyə o, vurğulayıb.
Türkiyə mətbuatının yaydığı məlumata görə, vurulan helikopterin hər iki pilotu şəhid olub.



A.M.
www.oxu.az
"
"Bakıda bir neçə dükandan oğurluq edən yeniyetmələr tutulub – FOTO Bakıda oğurluqla məşğul olan yeniyetmələr tutulub.
Bu barədə Oxu.Az-a Daxili İşlər Nazirliyindən məlumat verilib.
Məlumata əsasən, fevralın 9-da gecə saatlarında Bakıxanov qəsəbəsində yerləşən xüsusi texniki vasitələrlə qorunan şirniyyat evlərindən birindən Baş Mühafizə İdarəsinin Kompüterləşdirilmiş Mərkəzi Mühafizə Məntəqəsinə “həyəcan” siqnalı daxil olub. Dərhal Sabunçu Rayon Mühafizə İdarəsinin xidmətdə olan əməkdaşları bir neçə saniyə ərzində həmin ünvana çatıblar.
Obyektə baxış zamanı mağazanın qapısının naməlum şəxslər tərəfindən sındırıldığı və oğurluq edildiyi müəyyən edilib.
Həmin cinayəti törətməkdə şübhəli bilinən, 2 nəfər hadisə yerindən qaçmaq istəyərkən mühafizə polisinin əməkdaşlarının çevikliyi sayəsində saxlanılaraq 13-cü Polis Bölməsinə təhvil verilib. Saxlanılan şəxslərin üzərlərinə baxış keçirilən zaman qeyd edilən obyektdən oğurladıqları bir ədəd planşet və mobil telefon aşkar olunaraq maddi sübut kimi götürülüb.
Bölmədə şəxsiyyətləri dəqiqləşdirilən zaman onların heç birinin yetkinlik yaşına çatmadığı müəyyən edilib. Araşdırma zamanı yetkinlik yaşına çatmayan bu şəxslərin tutulana qədər elə həmin gecə Sabunçu və Nizami rayonlarında ümumilikdə 4 geyim dükanı, mağaza və daha bir şirniyyat evindən oğurluq etdikləri, eləcə də oğurluğa cəhd göstərdikləri məlum olub. Belə ki, onlar  Bakıxanov qəsəbəsində yerləşən geyim mağazasından 1 ədəd qol saatı və bijuteriya əşyaları oğurlayıblar. Eləcə də, həmin ünvanda yerləşən daha bir şirniyyat evindən oğurluğa cəhd göstəriblər. Bundan başqa saxlanılan şəxslər Nizami rayonunda yerləşən uşaq aləmi mağazasında 3 ədəd, hər birinin qiyməti təxminən 700 manat olan velosiped də oğurlayıblar. Qeyd edək ki, saxlanılan şəxslərin törətdikləri oğurluqlar həmin obyektlərin təhlükəsizlik kameraları tərəfindən də qeydə alınıb. Saxlanılan şəxslər barəsində toplanan materiallar araşdırılması üçün Sabunçu Rayon Polis İdarəsinin İstintaq Şöbəsinə göndərilib.





























A.M.
www.oxu.az
"
"“Zeytun budağı”: Məhv edilən terrorçuların sayı 1141-ə çatıbTürkiyənin Suriyanın Afrindəki terror yuvalarına qarşı başlatdığı  “Zeytun budağı”  əməliyyatının  22-ci  günündə yeni bir açıqlama yayılıb.
Oxu.Az xəbər verir ki, Türkiyə Silahlı Qüvvələrinin (TSQ) “son dəqiqə” açıqlamasına görə, daha 79 terrorçu öldürülüb və məlum əməliyyat başlayandan bu günə qədər məhv edilən  terrorçuların sayı 1141-ə çatıb.
Kamil HƏMZƏOĞLU
www.oxu.az
"
"In Cənubi Koreyanın prezidentini Pxenyana dəvət etdiŞimali Koreya lideri Kim Çen In Cənubi Koreyanın prezidenti Mun Çje İni rəsmi Pxenyana səfərə dəvət edib.
Oxu.Az-ın Yonhap agentliyinə istinadən xəbərinə görə, dəvət Kem çen Inın bacısı tərəfindən təqdim edilib.
Kim Çen Inın bacısı Yo Çjon Phençhanda keçirilən Olimpiadanın açılış mərasimində iştirak edən nümayəndə heyətinə daxildir.
Şənbə günü o, Cənubi Koreya prezidenti tərəfindən verilən səhər yeməyində iştirak edib.
Prezident iqamətgahında Yo Çjon Cənubi Koreya liderinə şifahi olaraq Kim Çen Inın dəvətini çatdırıb.
www.oxu.az
"
"İsrail İranın Suriyadakı hərbi obyektlərinə zərbələr endiribİsrail Silahlı Qüvvələri fevralın 10-na keçən gecə Suriyadan ölkənin hava məkanına daxil olan İrana məxsus pilotsuz uçuş aparatını vurublar.
Oxu.Az-ın xəbərinə görə, bu barədə İsrail ordusunun rəsmi saytında məlumat verilir.
Bundan əlavə İsrail hərbçiləri Suriyada yerləşən İran hərbi obyektlərinə cavab atəşi endiriblər.
Qeyd olunur ki, Suriya ərazisindən İsrail təyyarələrinə bir neçə raket atılıb.
Hadisəyə rəsmi mənbələr hələ ki, münasibət bildirməyib. 
www.oxu.az
"
"Rusiyalı aparıcı amerikalı eksperti verilişindən qovdu – VİDEO“Rossiya-1” telekanalında Vladimir Solovyovun aparıcılığı ilə yayımlanan “Vladimir Solovyov ilə axşam” verilişi zamanı qalmaqal yaşanıb.
Oxu.Az xəbər verir ki, proqramın aparıcısı V.Solovyov amerikalı ekspert Qriqori Vinnikovu studiyadan qovub. Buna səbəb isə ekspertin Suriyada həlak olan pilot Roman Filipov barədə təhqiredici ifadələr işlətməsindən sonra baş verib.
Belə ki, Dövlət Dumasının Təhsil Komitəsinin sədri Vyaçeslav Nikonov ölən pilotun 1 dəqiqəlik sükutla yad edilməsini təklif edib. Vinnikov isə hərbçi haqqında xoşagəlməz sözlər deyib.
Aparıcı isə qonağın bu hərəkətindən sonra “Rusiyada “ölümə hörmət” deyə bir anlayış var, xüsusilə də qəhrəmanlara” deyərək ekspertdən studiyanı tərk etməsini istəyib.
Qeyd edək ki, Rusiyanın “Su-25” bombardmançısı fevralın 3-də terrorçular tərəfindən öldürülüb.

Pərviz Hüseyn
www.oxu.az
"
"Amsterdamda turistlərə qadağa: Fahişələrə baxmaq olmazNiderlandın Amsterdam bələdiyyəsi ekskursiya qruplarının Qırmızı fənərlər küçəsinə ziyarətini sərtləşdirən qərar qəbul edib.
Oxu.Az-ın xəbərinə görə, bu barədə şəhər hökumətinin rəsmi informasiya portalından məlumat verilir.
2018-ci ilin aprel ayından etibarən beş nəfərdən çox olan qruplar “seks sənayesinin” işçilərini görmək üçün meriyadan xüsusi icazə almalı olacaqlar.
Bundan əlavə, bu küçədə turistlərə spirtli içki və narkotik maddələrin qəbulu qadağan olunacaq. Ən əsası dəyişiklik isə ondan ibarətdir ki, turistlər vitrindəki fahişələrə baxa bilməyəcəklər.
Qırmızı fənərlər küçəsində həmçinin fotoçəkilişə rəsmi qadağa qoyulur. Ekskursiyalar saat 23:00-da qurtaracaq. Ekskursiyadan əvvəl bələdçi turistlərdən yerli sakinlərə, iş adamlarına və fahişələrə hörmətlə yanaşmağı tələb edəcək. 
Qaydalara riayətə görə məsuliyyəti ekskursiya bələdçiləri daşıyacaqlar. Qayda pozuntusuna görə sərbəst bələdçilər 190 avro, turizm şirkətlərinin akkreditasiyadan keçmiş bələdçiləri isə 950 avro məbləğində cərimə oluncaqlar. Üç qayda pozuntusundan sonra bələdçi lisenziyasından məhrum ediləcək.
www.oxu.az
"
"ABŞ-da 50 avtomobil toqquşubABŞ-da avtomagistralda 50 nəqliyyat vasitəsi toqquşub.
Oxu.Az-ın məlumatına görə, bu barədə BreakingNNow xəbər verib.
Hadisə Miçiqan ştatında qeydə alınıb.
İlkin məlumata əsasən, hadisə nəticəsində xəsarət alanlar var.
Hadisəyə yolun buz bağlaması səbəb olub. Hadisə yerinə polis və xilasedicilər cəlb edilib.
Qeyd edək ki, ABŞ-ın Detroyt və Çikaqo şəhərlərinin (Miçiqan ştatı) hava limanlarında güclü qar səbəbindən 1500-ə yaxın aviareys ləğv olunub.
A.M.
www.oxu.az
"
"Suriya ordusu Həma və Alepponu azad edibSuriyanın hərbi komandanlığı Həma, Aleppo və İdlib əyalətlərinin böyük hissəsini terrorçulardan azad ediblər.
Oxu.Az-ın məlumatına görə, bu barədə Suriyanın SANA agenliyi məlumat yayıb.
“Bu bir strateji qələbədir. Çünki Aleppo və Həma əyalətlərini tamamilə İŞİD-dən geri alınıb, “Cəbhət ən Nüsrə” terror təşkilatının nümayəndələrin böyük hissəsi məhv edilib”, komandanlığın məlumatında belə deyilir.
A.M.
www.oxu.az
"
"Las-Veqasda “hip-hop”un yaradıcısı vəfat edibABŞ-ın Las-Veqas şəhəridə “hip-hop”un yaradıcısı, məşhur rep ustası və dicey Lovbuq Starski (Lovebug Starski) ürək tutmasından vəfat edib.
Oxu.Az-ın məlumatına görə, musiqiçinin 57 yaşı olub.
Qeyd edək ki, Lovbuq Starski (Lovebug Starski) kimi tanınan ifaçının əsl adı Kevin Smit olub.
A.M.
www.oxu.az
"
"Fransalı inkassator cinayətkarlara 26 milyon avro veribFransalı inkassator Lionda qızını qaçıran cinayətkarlara 26 milyon avro verməyə məcbur olub.
Oxu.Az “Parisien” qəzetinə istinadla xəbər verir ki, fevralın 8-də axşam saatlarında cinayətkarlar çilingər adı ilə qızın evinə girib və onu qaçırıblar.
Bundan sonra onlar girovun İsveçrədə inkassator işləyən atası ilə əlaqə saxlayaraq qızının qarşılığında furqondakı nağd pulu tələb ediblər.
Görüş İsveçrədə baş tutub. İnkassator cinayətkarlara 15 milyondan 30 milyonadək İsveçrə frankı (13-26 milyon avro) məbləğində pul verib. Bir qədər sonra jandarmeriya qızı Fransanın En departamentinin Tramua kommunasında aşkarlayıb.
Hazırda Fransa polisi hadisə ilə bağlı təhqiqat aparır.
A.M.
www.oxu.az
"
"İranda zəlzələ olubİranda 3,6 bal gücündə zəlzələ baş verib.
Oxu.Az xəbər verir ki, bu barədə Avropa-Aralıq dənizi Seysmoloji Mərkəzi (EMSC) məlumat yayıb.
Yerli vaxtla saat 21:08-də qeydə alınan yeraltı təkanların episentri paytaxt Tehrandan 48 km cənub-şərqdə, ocağı 13 km dərinlikdə yerləşib.
Dağıntı və zərərçəkənlər barədə məlumat daxil olmayıb.
A.M.
www.oxu.az
"
"ABŞ-da hava aeroportların işini iflic edibABŞ-da yağan qar bir çox sahələr olmaqla, aeroportların işinə də mənfi təsir göstərməyə davam edir.
Oxu.Az FlightAware-a istinadən xəbər verir ki, ölkədə 1,2 mindən çox reys ləğv olunub.
İndiyə kimi, 1254 reys ləğv olunub, 1159 aviareys gecikib.
Bununla belə, daha çox reys Çikaqo (İllinoys ştatı) və Detroyt (Miçiqan ştatı) hava limanlarında ləğv olunub.
Arktika siklonu mərkəzi ştatlardan keçməklə şimal-qərbdən hərəkət edir. Həmin ərazilərdə 25 milyondan çox amerikalının yaşadığı bildirilir.
A.M.
www.oxu.az
"
"Türkiyə aviasiyası Afrində terrorçuları belə məhv edir – VİDEOBu gün Türkiyə HHQ-i terrorçulara aid olan 19 obyekti məhv edib.
Oxu.Az Anadolu agentliyinə istinadən xəbər verir ki, terrorçulara məxsus silah anbarı, atəş nöqtəsinin məhv edilməsini əks etdirən görüntülər, Türkiyə bombardmançıları üzərində yerləşdirilmiş kameralar vasitəsilə çəkilib.
Qeyd edək ki, aviazərbələr Afrində “Zeytun budağı” əməliyyatı çərçivəsində endirilib.

A.M.
www.oxu.az
"
"Planetlərin paradı başlayıbRusiya əhalisi səmada əsl kosmik tamaşanı seyr edir. 
Saturn, Mars və Yupiter planetləri bir xətt boyunca düzülüb və ay növbə ilə onların hər birinə yaxınlaşıb. Bu işıldayan ulduz triosunu gözlə seçmək elə də çətin deyil: planetlər bərabər işıq saçır.
Oxu.Az xəbər verir ki, bu barədə Rusiya mətbuatı məlumat yayıb.
Planetlərin paradı fevralın 11-nə kimi davam edir. Bu unikal kosmik hadisəni gün batdıqdan sonra, buludsuz səmada daha aydın seyr etmək olur. 
Xatırladaq ki, bundan əvvəl yanvarın 31-də dünya sakinləri sonuncu dəfə bir əsr əvvəl müşahidə olunmuş tam ay tutulmasına tamaşa etmişdi.
www.oxu.az
"
"Liviyada məsciddə partlayış: Səkkiz ölü – FOTOLiviyada – Benqazidə məsciddə partlayış törədilib.
Oxu.Az “Reuters”ə istinadla xəbər verir ki, hadisə Ağdəniz sahillərində qeydə alınıb.
Şəhər sakinlərinin bildirdiyinə görə, məsciddə partlayış olub. Partlayış nəticəsində səkkiz nəfər ölüb.
Partlayış Macuri rayonunda baş verib.



www.oxu.az
"
"Erməni oliqarx onunla əlbir olanları satmağa söz verdiErməni əsilli biznesmen cəzasının yüngülləşdirilməsi məqsədilə Oleq Mkrtçyan Rusiya İstintaq Komitəsi ilə razılaşmaya gəlməyə çalışır.
Oxu.Az-ın “Mash” “Telegram” kanalına istinadən verdiyi xəbərə görə, “Kuban” futbol klubunun keçmiş rəhbəri razılaşma müqabilində onunla cinayətdə əlbir olmuş tərəfdaşlarının adlarını açıqlamağa söz verib.
İstintaq Mkrtçyanı böyük məbləğli dələduzluqda şübhəli bilir. Onun barəsində aprelin 5-nə kimi həbs-qətimkan tədbiri seçilib.
Rusiyada biznesmen 100 milyon dollardan çox kredit pulla bağlı dələduzluqda ittiham olunur. O, kredit pulları ilə Armavirdə metalyayan zavod inşa etməli olsa da, üzərinə götürdüyü öhdəliyi yerinə yetirməyib.
www.oxu.az
"
"Afrində daha iki yaşayış məntəqəsi azad edildiTürkiyə Silahlı Qüvvələrinin Azad Suriya Ordusu ilə birgə apardığı “Zeytun budağı” əməliyyatı çərçivəsində Afrinin qərbində yerləşən Nisriyyə və Dükan kəndləri PYD/PKK döyüşçülərindən azad edilib.
Oxu.Az “Anadolu” xəbər agentliyinə istinadən xəbər verir ki, bu barədə Türkiyə Baş Ordu Qərargahı bəyanat yayıb.
Döyüş əməliyyatlarının gedişində bir türk hərbçisi şəhid olub.
Bundan əvvəl Baş Qərargah Türkiyə Silahlı Qüvvələrinin itkiləri barədə bəyanat vermişdi. Həmin bəyanata görə, “Zeytun budağı” əməliyyatı ərzində 18 nəfər həlak olub, 60-dan çox hərbçi yaralanıb.  
www.oxu.az
"
"“WhatsApp” ödəniş sisteminin tətbiqinə başladı“WhatsApp” smartfonla xidmətlər və pullara görə ödəniş həyata keçirmək üçün “WhatsApp Pay” xidmətini işə salıb.
Oxu.Az xəbər verir ki, bu barədə Telecomtalk.info saytında məlumat yayılıb.
“WhatsApp” yeni funksiyasının sınağını Hindistanda həyata keçirir.
“WhatsApp Pay” kommersiya hesabları istisna olmaqla, istifadəçilərə messencerin digər istfadəçilərinə, pul köçürməyə imkan verəcək.
Artıq əlavənin beta-versiyasını  iOS və Android əməliyyat sistemləri dəstəkləyir. Hələlik pul köçürmələri yalnız “WhatsApp Pay” pul kisələri arasında mümkün olacaq.
Gələcəkdə funksiyanın digər pulköçürmə sistemləri ilə əlaqələndirilməsi planlaşdırılır.
Hələlik “WhatsApp Pay”in nə vaxtdan digər ölkələrdə istismara veriləcəyi açıqlanmır.
www.oxu.az
"
"Moskvada azərbaycanlı avtoritet saxlanıldıMoskvada Rusiyada 20 il ərzində müxtəlif adlarla hüquq-mühafizə orqanlarından gizlənən, Azərbaycandan olan mütəşəkkil cinayətkar dəstənin lideri polisin keçirdiyi əməliyyat nəticəsində saxlanılıb.
Oxu.Az “RİA Novosti”yə istinadən xəbər verir ki, bu barədə Rusiya DİN rəsmi nümayəndəsi İrina Volk jurnalistlərə verdiyi açıqlamada bildirib.
Rəsminin sözlərinə görə, Cənubi Qafqazda doğulmuş 49 yaşlı həmin şəxs Azərbaycanda törətdiyi  soyğunçuluq, insan oğurluğu və banditizmə görə beynəlxalq axtarışda olub. 
Onun  polisin SOBR xüsusi təyinatlılarının dəstəyi ilə Miçurin prospektində keçirdiyi əməliyyat nəticəsində saxlanıldığı bildirilir.
“Sözügedən şəxs 1997-ci ildən bəri cinayət məsuliyyətindən yayınıb. Başqasının SSRİ vətəndaşı pasportundan istifadə etməklə, Rusiya vətəndaşlığı və Rusiya ümumvətəndaş pasportunu əldə edib.
Hüquq-mühafizə orqanları müəyyən edib ki, həmin adla Azərbaycanda başqa bir şəxs yaşayır”, – deyə Volk bildirib.
Volk bildirib ki, cinayətkarın Rusiya vətəndaşlığı ləğv olunub, əldə etdiyi pasport isə etibarsızlaşdırılıb.
Onun kirayə qaldığı mənzildə aparılan axtarış zamanı İJ-70, Brauninq tapançaları, 9 mm kalibrli 23 patron, həmçinin üzərində cinayətarın şəklinin həkk olunduğu və şəxsi məlumatlarının qeyd edildiyi saxta Qazaxıstan pasportu aşkarlanıb.
Cinayətkara qarşı qanunsuz silah dövriyyəsi ittihamı ilə cinayət işi açılıb, barəsində həbs-qətimkan tədbiri seçilib. Cəza müddəti başa çatdıqdan sonra onun Azərbaycana ekstradisiya olunacağı bildirilir.
Hal-hazırda saxlanılan şəxsin Rusiya Federasiyası ərazisində digər cinayətlər törədib-törətməməsi araşdırılır.
www.oxu.az
"
"Günəş enerjisi teleportasiya olunubSəudiyyə Ərəbistanında Elm və Texnologiya Universitetinin alimləri Günəş şüaları ilə isinən Yer planetindən çıxan infraqırmızı şüa enerjisini elektrik cərəyanına çevirməyin yolunu tapıblar.
Oxu.Az “Science Alert” jurnalına istinadən xəbər verir ki, alimlər bu məqsədlə “kvant tuneli”ndən istifadə edib.
Yer planetinə daxil olan günəş şüalarının çoxu atmosferin üst təbəqələrinə hopur və infraqırmızı dalğa şəklində yenidən şüalanır. Alimlərin hesablamalarına görə, bu yolla saniyədə 1 milyon qiqavata yaxın enerji hasil olunur.
Bu enerjidən yararlanmaq üçün tədqiqatçılar nanoölçülü antenalar və onunla əlaqəli olan, iki metal təbəqə arasında sıxılmış izolyasiya təbəsindən ibarət olan diodlardan istifadə etməyi təklif edib.
“Rekten” adlandırılan belə qurğularda “kvant tuneli” adlandırılan hal, yəni zərrəciklərin keçilməz enerji baryerindən teleportasiyasıbaş verir.
Klassik fizika nöqteyi-nəzərindən “kvant tuneli”nin praktikada tətbiqi mümkünsüz olsa da, onun kvant mexanikası əsasında izahı var. Heyzenberqin qeyri-müəyyənlik prinsipinə görə, yeri dəqiq məlum olan zərrəcikdə, impuls qeyri-müəyyən olur, yəni o, ixtiyari qiymət ala bilər.  
Beləcə, zərrəcik ona bu baryeri aşmağa kömək olan əlavə potensial enerji əldə edir. Bu haldan diodların daxilində elektrik sahələrinin gücləndirilməsi məqsədilə istifadə olunur.
Alimlər qızıl və titandan olan iki metal kronşteyn arasında nazik izolyasiya qatı yerləşdirməklə diodun sınaq nümunəsini yaradıb. İnfraqırmızı şüalanmadan qaynaqlanan fotonlar rektenaya düşür və metal-izolyatorda metaldan elektronları sıxışdırır.
Kronşteynin xəfifcə örtüldüyü yerdə baş verən tunel effekti plazmonların (əlaqələndirilmiş elektron titrəyişlər) meydana gəlməsinə və elektrik sahəsinin güclənməsinə səbəb olur.
Tunel effekti yaratmaq üçün, adətən, gərginliyin tətbiq edilməsi tələb olunsa da, bu qurğu infraqırmızı şüaları tutaraq, onları elektrik cərəyanına çevirir və onu gücləndirir.
www.oxu.az
"
"ABŞ birjaları həftə ərzində ikinci dəfə çökdüABŞ fond birjalarında indekslər yenidən kəskin şəkildə aşağı düşüb.
8 fevral yekunlarına görə, “Dow Jones” indeksi 1033 bənd geriləyərək (mənfi 4,1 faiz) 23860 bənd olub.
Oxu.Az Lenta.ru-ya istinadən xəbər verir ki, S&P indeksi 3.75% azalaraq 2581 bənd təşkil edib. “Nasdaq”da isə 3,9 faiz geriləmə qeydə alınıb. Hazırda “Nasdaq” indeksi 6777 bənddir.
“2017-ci ilin uzunmüddətli artım dönəmindən sonra qiymətli kağız bazarlarında “korreksiya” tendensiyası müşahidə olunur. “Növbəti “ayı” bazarı həyatımızda üzləşdiyimiz ən kəskin azalma olacaq” (Ayı bazarı – səhm birjalarında indekslərin azalması ilə müşahidə olunan bazar trendi - red.), – deyə investor Cim Rocers “Bloomberg” agentliyinə verdiyi müsahibədə bildirib.
İndekslər artıq bir həftə ərzində ikinci dəfədir ki, çökür. Fevralın 5-də “Dow Jones” 1175 bənd  (4.6 faiz) aşağı düşmüşdü. Bu, indeksin tarixində rekord azalma sayılır. İndekslərin çöküşü Ağ Evin ABŞ iqtisadiyyatının uğurları haqqında bəyanatı fonunda baş verib.
ABŞ fond birjalarında yaşanan “təlatümdən” sonra dünyanın ən zəngin 500 insanı ümumilikdə 114 milyard dollar itirib.
www.oxu.az
"
"Dərbənd icra başçısı həbs olunubDağıstanda aparılan genişmiqyaslı istintaq tədbirləri çərçivəsində Rusiyanın Federal Təhlükəsizlik Xidmətinin əməkdaşları Dərbənd rayonunun başçısı Məhəmməd Cəlilovu saxlayıb.
Oxu.Az xəbər verir ki, bu barədə “Кавказский узел” məlumat yayıb.
Məlumata görə, Dərbənd başçısı torpaq sahələrinin ayrılması ilə bağlı maxinasiyalarda şübhəli bilinir.
Cəlilov dindiriləndən dərhal sonra saxlanılıb. O, 2015-ci ildən bəri Dərbənd rayon Administrasiyasının rəhbəri olub.
Məlumata görə, Dərbənd başçısı ilə yanaşı, onun qardaşı, yerli meşə təsərrüfatı idarəsinin rəhbəri Zülfitdin Cəlilov da polisin nəzarətinə götürülüb.
Bundan əvvəl hüquq-mühafizə orqanları rayon administrasiyasında axtarış apararaq, torpaq təsərrüfatı ilə bağlı sənədləri müsadirə edib.
www.oxu.az
"
"Sobçak Trampın verdiyi ziyafəti pislədi Rusiyalı prezidentliyə namizəd Kseniya Sobçak ABŞ prezidentinin Vaşinqtonda təşkil etdiyi  Milli Dua Səhər yeməyi ziyafətinə qatılıb.
Tədbirdə iştirakını şərh edən Sobçak onun “tamamilə faydasız və mənasız” olduğunu söyləyib.
Oxu.Az bu barədə BBC-yə istinadən xəbər verir.
“Bu, maraqsızdır, səslənən nitqlər mənasızdır. Bu çıxışların heç bir mənası yoxdur. Öz aralarında ünsiyyət belə qura bilməyən insanlar əyləşir”, - deyə Sobçak bildirib.
Rusiyalı prezidentliyə namizədin sözlərinə görə, səhər yeməyinə çox sayda siyasətçi qatılsa da, tədbir ünsiyyət üçün heç də münasib yer olmayıb.
“Bütün günü qulaq rəsmi, heç bir mənası olmayan nitqləri eşitdiyindən insanlar öz aralarında söhbət edə bilir”, – deyə Sobçak bildirib.
Sobçak seçkiqabağı gərgin qrafiki ilə əlaqədar tədbirdə yalnız beş dəqiqə iştirak edə bilib.
BBC-nin məlumatına görə, o, qalmaqallı “Krmel siyahısının” müəllifi ilə qeyri-rəsmi görüş keçirib.
 www.oxu.az
"
"“Tesla” avtomobili süni peykə çevrildiABŞ hərbi hava qüvvələrinin kosmik komandanlığı kosmosa “Falcon Heavy” raketində buraxılan avtomobili süni peyk kataloquna daxil edib.
Oxu.Az xəbər verir ki, bu barədə hərbi qurumun “Twitter” səhifəsində məlumat yayılıb.
Peyklərin siyahısı Harvard-Smitsonian Astrofizika Mərkəzinin alimi Conatan Makdauelin diqqətindən yayınmayıb. O, avtomobilin 43 205 nömrə altında qeydə alındığı siyahını skrinşot edərək, şəklini “Twitter” səhifəsində paylaşıb.
“Bəli, biz, həqiqətən, “Tesla Roadster”i peyk kataloquna daxil etmişik”, - deyə kosmik komandanlığın açıqlamasında qeyd olunur.
Qurumun əməkdaşları avtomobilin yer orbitində olacağı müddətdə onu digər kosmik obyektlər kimi radarlar və teleskopların köməyi ilə təqib edə biləcəklər.
Xatırladaq ki, fevralın 6-da “SpaceX” şirkəti Devid Bounin “Space Oddity” mahnısının müşayiəti altında orbitə tünd qırmızı rəngli, sükan arxasında maneken kosmonavtın əyləşdiyi “Tesla Roadster” avtomobili göndərib. Avtomobil “Space X”-in dünyanın ən güclü raketi adlandırdığı “Falcon Heavy” daşıyıcı raketinə faydalı yük rolunu oynayıb.
Raketin maksimum yükgötürmə qabiliyyəti 64 tondur, onunla gələcəkdə Marsa 17 tona yaxın yük daşına bilər. İlon Mask etiraf edib ki, içində manekenin olduğu yükü əyləncə xatirinə kosmosa buraxıb, belə ki, buna qədər raketin sınaqlarında mühəndislər hər dəfə daşıyıcıya maraqsız beton bloklar və ya dəmir parçaları bərkidib”.
www.oxu.az
"
"“Femen” fəalı Poroşenkoya görə Vyana balında soyundu  – FOTO (18+)Avstriyada “Femen” fəalı Ukrayna prezidenti Pyotr Poroşenkoya etiraz olaraq, onun baş çəkdiyi Vyana balında aksiya keçirib.   
Oxu.Az xəbər verir ki, bu barədə “Femen”in “Facebook” səhifəsində məlumat verilir.
 Fəal Alisa Vinoqradova qırmızı xalıya çıxaraq  sinəsini açıb. Onun bədənində ingilis dilində “Poroşenko, get the f**k out of the Ball” (“Poroşenko baldan cəhənnəm ol”) şüarı yazılıb.
“Femen” bildirir ki, bu aksiya ilə dünya ictimaiyyətinə Poroşenkonun, əslində, kübar insanlar arasında olmağa layiq olmadığını bildirməyə çalışıb.
Məlumata görə, fəal Ukrayna lideri pilləkənlərlə eyvana qalxan anda soyunub.
UNİAN Ukrayna müstəqil informasiya agentliyi bildirir ki, Ukrayna prezidenti Pyotr Poroşenkonun Avstriyanın Vyana balında iştirakı ölkənin dövlət büdcəsinə 800 min qrivinə başa gəlib.



www.oxu.az
"
"Şimali Koreyalı hokkeyçilər hamını təəcübləndirdiŞimali Koreyadan olan idmançılar Pyanqçanqda keçirilən Olimpiya Oyunlarına köhnəlmiş inventarla – daha dəqiq desək, taxtadan hazırlanmış hokkey ağacı ilə gəlib.
Bu növ idman alətindən beynəlxalq idman yarışlarında 90-cı illərdən bəri istifadə olunmur.
Oxu.Az NTV-yə istinadən xəbər verir ki, təşkilatçılar KXDR hokkey komandasını müasir fibr-karbondan hazırlanmış hokkey ağacları ilə təchiz etməyə qərar verib.
Şimali koreyalı idmançılarla bağlı daha bir çətinlik ortaya çıxıb. Olimpiya Oyunlarının rəsmi sponsoru, ABŞ-ın “Nike” şirkəti KXDR-ə qarşı sanksiyalara görə onlara forma verə bilmir. Elə şimali koreyalı idmançılar da ABŞ istehsalı olan istənilən məhsullardan imtina edir.   
Nəticədə tərəflər belə bir ortaq məxrəcə gəlib ki, şimali koreyalı idmançıların idman ləvazimatı və forması ilə təchizatını Finlandiyanın “Lahta” şirkəti həyata keçirəcək. 
Koreyalı idmançılar oyunlar ərzində həmin şirkətin hokkey ağacından istifadə edəcək, yarışlar yekunlaşdıqdan sonra isə Şimali Koreyaya gətirilməsi qadağan olunan bu idman ləvazimatlarını geri qaytarmalı olacaq.
Ən maraqlısı odur ki, bu idmançılar “Samsung” şirkətinin onlara hədiyyə etdiyi “Galaxy Note 8”i də vətənlərinə apara bilməyəcəklər.
www.oxu.az
"
"İŞİD cəlladları ələ keçirildiSuriyada İŞİD terrorçu qruplaşmasının iki britaniyalı üzvü – 34 yaşlı Aleksanda Koti və 29 yaşlı Əl Şəfi Əl-Şeyx kürd döyüşçüləri tərəfindən ələ keçirilib.
Oxu.Az BBC-yə istinadən xəbər verir ki, bu şəxslər  İŞİD-in “işgəncə aparatının” azadlıqda olan sonuncu üzvləri idi. 
ABŞ rəsmiləri səlis ingilis dilində danışan “işgəncə  aparatı” üzvlərinin Qərb ölkələrindən olan azı 27 vətəndaşı, o cümlədən jurnalistləri və humanitar işçiləri edam etdiyini iddia edir.
Koti və Əl-Şeyxin də daxil olduğu Londondan olan cəllad dördlüyünə qeyri-rəsmi olaraq İŞİD-in “Bitlz” qrupu adı verilmişdi.
“İşgəncə aparatın” rəhbəri Məhəmməd Emvazi 2015-ci ildə Suriyada aviazərbə nəticəsində həlak olub. İŞİD təbliğat videolarının əksəriyyətində danışan Emvazi girovların başını kəsməzdən əvvəl Qərb hökumətlərinə təhdid dolu ismarıclar göndərirdi.
Aparatın digər üzvü Eyn Devis isə 2015-ci ildə İstanbulda saxlanılıb.  
www.oxu.az
"
"ABŞ-da uşaq oyun aparatında ilişib qalıb – VİDEOABŞ-ın Floruda ştatının Taytusvill şəhərində resroranların birində qeyri-adi hadisə baş verib.
Oxu.Az-ın məlumatına görə, Meyson adlı oğlan, yumşaq oyuncaq əldə etmək məqsədi ilə oyun aparatının içinə daxil olur.
Verilən məlumata görə, o, adətən “mükafat”ın verildiyi dəlikdən işəri keçib. Ancaq geriyə qayıda bilməyib. Bu zaman uşağın imdadına yanğınsöndürən Ceremi Haus gəlib.
Qeyd olunur ki, bütün bu baş verənlərə baxmayaraq, uşaq istədiyinə nail ola bilib. Belə ki, Meysonu aparatdan çıxaran zaman, onun əlində bir neçə oyuncaq olub.












A.M.
www.oxu.az
"
"Pentaqon: ABŞ Suriya ordusu ilə münaqişə axtarmırABŞ Suriya ordusu ilə münaqişə axtarmır və özünümüdafiə hüququna malikdir.
Oxu.Az-ın  Reuters-ə istinadən verdiyi xəbərə görə, bu barədə brifinq zamanı Pentaqonun rəsmi nümayəndəsi Dana Uayt bildirib.
Qeyd edək ki, Suriya XİN-i bundan əvvəl ABŞ koalisiyasının hücumunu hərbi cinayətkarlıq adlandırıb.
Xatırladaq ki, ABŞ-ın rəhbərlik etdiyi koalisiyanın Suriya ordusuna hücumu nəticəsində 100-dək hərbçi həlak olub.
A.M.
www.оxu.az
"
"Corc Buş: Putin SSSR-nin hegemonluğunu qaytarmaq istəyirABŞ-ın keçmiş prezidenti Çorc Buş (kiçik), Rusiyanı Amerikanın daxili işlərinə, o cümlədən 2016-cı ildə keçirilmiş seçkilərə qarışmasında ittiham edib.
Oxu.Az-ın məlumatına görə, o, bu barədə Adu-Dabidə keçirilən Milken İnstitutunun elmi-tədqiqat mərkəzinin konfransında deyib.
Onun sözlərinə görə, Rusiyanın müdaxiləsi ilə bağlı “tamamilə aydın sübut”lar var. Amma Buş seçkilərin nəticəsinə məhz bu müdaxilənin nəticəsi təsir edib-etmədiyini açıqlamayıb.
 “Xarici dövlətin seçkilərimizə qarışması, bu artıq problemdir”, - Buş bunu deyərək, Moskvanın atdığı addığı addımlarını “demokratiya üçün təhlükə” adlandırıb.
ABŞ-ın keçmiş prezidenti həmçinin Vladimir Putin haqqında düşüncələrini bölüşüb.
“Putin – gözəl bir taktikdir, o, qarşıdakının zəifliyini taparaq, ondan necə istifadə etmək lazım olduğunu yaxşı bilir”.
Buş bildirib ki, Putin SSSR-nin dağılmasından narazıdır, buna görə də, o, “Sovet hegemonluğunu” bərpa etmək istəyir.
“Putin, hər ikimizin qalib gəlməsi kimi düşünə bilmir. O yalnız belə fikirləşir, “Mən necə edim ki, udum, qarşımdakı isə uduzsun”, - Buş əlavə edib.
A.M.
www.oxu.az
"
"Suriya ABŞ-ı hərbi cinayətkar adlandırıbSuriya XİN-i ABŞ-ı və onun müttəfiqlərini hərbi cinayətkar adlandırıb.
Oxu.Az-ın məlumatəına görə, bu barədə Suriya XİN-in BMT-yə təqdim etdiyi məktubda bildirilir.
“Biz beynəlxalq ictimaiyyətdən bu qətliamı pisləməyi və koalisiyanın məsuliyyətə cəlb olunmasını təmin etməyə çağırırıq”, - deyə Suriya XİN-i qeyd edib.
Məktubda həmçinin koalisiyanın buraxılması tələb olunur.
Qeyd edək ki, koalisiyanın Suriya ordusuna hücumu nəticəsində 100-dək hərbçi həlak olub.
A.M.
www.oxu.az
"
"Tayvanda zəlzələ nəticəsində ölənlərin sayı artırTayvanda zəlzələ nəticəsində ölənlərin sayı artır.
Oxu.Az-ın məlumatına görə, zəlzələ qurbanlarının sayı 10 nəfərə çatıb, 272 nəfər müxtəlif dərəcəli xəsarətlər alıb, 7 nəfərin itkin düşdüyü bildirilir.
Fevralın 6-sı axşam adanın Hualyan qəzası sahillərində 6,5 maqnituda zəlzələ baş verib.
A.M.
www.oxu.az
"
"Afrində 1028 terrorçu məhv edilibTürkiyə ordusunun Suriyanın Afrin bölgəsində keçirdiyi “Zeytun budağı” əməliyyatı çərçivəsində 1028 terrorçu məhv edilib.
Oxu.Az Anadolu agentliyinə istinadən xəbər verir ki, bu barədə Türkiyə Silahlı Qüvvələri Baş qərərgahı məlumat yayıb.
Məlumata əsasən, sutka ərzində keçirilən əməliyyatda İŞİD və PYD terror təşkilatının 29 üzvü məhv edilib.
Əməliyyat planlaşdırılmş şəkildə davam edir.
A.M.
www.oxu.az
"
"Ərdoğan və Ruhani Suriyanı müzakirə ediblərTürkiyə prezidenti Rəcəb Tayyib Ərdoğanla İran prezidenti Həsən Ruhani arasında telefon danışığı olub.
Oxu.Az Anadolu agentliyinə istinadən xəbər verir ki, söhbət zamanı Suriya məsələsi ilə bağlı son vəziyyət müzakirə edilib.
Ərdoğan Suriya məsələsi ilə bağlı Soçidə keçirilən sammitin davamı olaraq növbəti görüşün İstanbulda keçirilməsinin nəzərdə tutulduğunu deyib.
Söhbət əsnasında həmçinin regional məsələlər, terrorizmlə mübarizə və təhlükəsizlik sahəsində əməkdaşlıq məsələləri müzakirə olunub. 
A.M.
www.oxu.az
"
"Finlandiyada “Super Qadın” adası açılırFinlandiya sahillərinə yaxın ərazidə yerləşən, girişi yalnız qadınlar üçün olacaq şəxsi ada açılacaq. Layihənin adı “Super She” (“Super O” (qadın) adlanır.
Oxu.Az-ın məlumatına görə, layihənin rəhbəri Kristina Rot (Kristina Roth), öz ideyasını “ətrafda testosteronun çoxluğu” ilə izah edir, bununla yanaşı “kişiləri də sevdiyini” açıqlayıb.
Ada sahibəsi bildirir ki, bu ideya onda artıq uzun müddətdir ki, yaranıb.
“Qadın, kişinin yanında rahatlana bilmir. Baxın, çimərliklərdə nə baş verir. Misal üçün, qadınlar, uzaqdan kişi görən kimi, pomada və daraqlara əl atırlar. Ona görə də, mən hormonları həyəcanlandırmaq üçün deyil, özümə diqqət etmək istərdim”, - deyə layinənin rəhbəri əlavə edib.
Qeyd edək ki, adanın açılışı bu ilin iyul ayına təsadüf edəcək.
A.M.
www.oxu.az
"
"Həmsədrlər ErmənistandaATƏT-in Minsk qrupunun həmsədrləri Azərbaycandan sonra Ermənistana səfər ediblər.
Oxu.Az-ın aysor.am saytına istinadən xəbər verir ki, diplomatlar Ermənistanın xarici işlər naziri Edvard Nalbandyanla görüşüblər.
Daha sonra onlar Dağlıq Qarabağa səfər edəcəklər.
Qeyd edək ki, ATƏT-in Minsk qrupunun həmsədrləri regiona səfərləri çərçivəsində fevralın 6-7-də Bakıda olublar.
A.M.
www.oxu.az
"
"Bred Pit  üç maşının toqquşmasına səbəb olubLos-Ancelesdə məşhur Hollivud aktyoru Bred Pit üç avtomobilin iştirakı ilə baş vermiş  yol qəzasına düşüb.
Oxu.Az xəbər verir ki, bu barədə “Daily Mail” məlumat yayıb.
Məlumata görə, aktyor öz tünd-göy “Tesla”sı ilə qarşısında olan “Nissan Altima” ilə toqquşub, sonuncu isə qarşısında olan “KİA Soul”a çırpılıb. İntizamlı sürücü kimi Pit qəzaya düşmüş avtomobillərin fotoşəkillərini telefonun kamerası ilə çəkib.
Sürücülər öz əlaqə və digər məlumatlarını mübadilə edib, Pit onların sürücülüklə bağlı sənədlərinin sürətini smartfonu ilə çəkib.
Məlumata görə, Pit həmin sürücülərlə səmimi söhbət aparıb, onlar qəzanı törədənin məşhur Hollivud aktyoru olduğunu görəndə məəttəl qalıb, gülüməsəyərək onun əlini sıxıb.  
Qəzadan maşınlara o qədər də ciddi ziyan dəyməyib. Bəzi detalları müzakirə etdikdən sonra sürücülər avtomobillərinə minərək, hadisə yerini tərk edib.
www.oxu.az
"
"Rusiyada prezident seçilmək uğrunda səkkiz namizəd mübarizə aparacaqRusiya Mərkəzi Seçki Komissiyası prezidentliyə namizədlərin qeydiyyatı prosesini yekunlaşdırıb.
Oxu.Az Rusiya mətbuatına istinadən xəbər verir ki, bu barədə komissiyanın iclasında, komissiyanın sədri Ella Pamfilova açıqlama verib.
Onun sözlərinə görə, seçki bülletenində qeydiyyatdan keçmiş səkkiz namizədin adı yer alacaq.
Prezidentliyə namizədlər Sergey Baburin, Pavel Qrudinin, Vladimir Jirinovski, hazırkı prezident Vladimir Putin, Kseniya Sobçak, Maksim Suraykin, Boris Titov və Qriqori Yavlinskidir.
Seçki bülletenində adlar namizədlərin soyadlarının əlifba ardıcıllığı ilə sıralanacaq.
“Vətəndaş təşəbbüsü” partiyasından namizədliyi irəli sürülən Sobçak və Kommunist Partiyasından namizədliyi irəli sürülən Suraykin qeydiyyata alınmış sonuncu namizədlər olub.  
Qeyd edək ki, Rusiyada prezident seçkiləri martın 18-də keçiriləcək.
www.oxu.az
"
"Putin smartfonunun olmadığını etiraf edib – VİDEORusiya prezidenti Vladimir Putin Novosibirskdə Elm və Təhsil Şurasının iclasında çıxışı zamanı hələ də smartfonu olmadığını açıqlayıb.  
Oxu.Az xəbər verir ki, bu barədə TASS məlumat yayıb.  
Rusiya lideri Kurçatovks institutun prezidenti, Rusiya Elmlər Akademiyasının müxbir üzvü Mixayil Kovalçuka müraciət edən zaman bunu etiraf edib. Alim öz məruzəsində müasir smartfonda təkcə bir səsli ismarıcın göndərilməsinə sərf olunan enerjinin suyun qaynadılmasına tələb olunan enerjiyə yaxın olduğu faktını iclasda iştirak edənlərin diqqətinə çatdırıb.
“Mixayil Valentinoviç, siz dediniz kimi, hamının smartfonu var. Ancaq mənim smartfonum yoxdur, sizin də smartfonunuz yoxdur, görürüsüz. Amma deyirsiz ki, hamıda var”, – deyə Putin bildirib.
Ötən ilin noyabr ayında Vyetnamda keçirilən Asiya-Sakit Okean İqtisadi Əməkdaşlıq sammiti zamanı Vladimir Putinin əlində olan “iPhone” jurnalistlərin diqqətindən yayınmamışdı.
Sonradan həmin smartfonun Rusiya iqtisadi inkişaf naziri Maksim Oreşkinə məxsus olduğu məlum olmuşdu. “Vesti Nedeli s Dmitriyem Kiselyovım” proqramının müəllifləri Putinin nazirin telefonunda “iqtisadi mövzu” ilə maraqlandığını iddia edirdi.

www.oxu.az
"
"Tacikistan Qırğızıstanla sərhədi bağlayıbTacikistan Qırğızıstan vətəndaşları və tacik sərhəd xidməti əməkdaşlarının iştirakı ilə baş vermiş insidentdən sonra Qırğızıstanla sərhədi birtərəfli qaydada bağlayıb. 
Oxu.Az “İnterfaks”a istinadən xəbər verir ki, bu barədə Qırğızıstanın Dövlət Sərhəd Xidmətinin mətbuat xidməti məlumat yayıb.
Məlumata görə, “Kulundu-avtodorojnıy” nəzarət buraxılı məntəqəsi beynəlxalq buraxılış məntəqəsi  olduğundan tətbiq olunan məhdudiyyət üçüncü dövlətlərin vətəndaşlarına şamil olunmur və onlar dövlət sərhədini həmin məntəqədən keçə bilir.
“Bundan başqa, Tacikistan sərhədçilər Batken vilayətinin Say Leylək rayonunda sərhəddə yerləşən körpünü bağlayıb, ərazidə hərbçilərin sayı artılıb”, - deyə Tacikistan Dövlət Sərhəd Xidmətinin nümayəndəsi bildirib
Hazırda hər iki ölkənin sərhəd xidmətinin nümayəndələri məsələ ilə bağlı görüş keçirir.
www.oxu.az
"
"Taylanda milyonluq bileti itirən kişi özünü öldürdüTaylandda lotereyada bir milyon funt sterlinqə yaxın mükafatın qalibi olmuş Ciravuta Ponqfana, bəlkə də, ölkənin ən xoşbəxt insanlarından birinə çevriləcəkdi.
Ponqfananın ona qələbə qazandırmış bileti itirməsi bütün arzularını ürəyində qoyub və o, çıxış yolunu intihar etməkdə görüb.
Oxu.Az xəbər verir ki, bu barədə Britaniyanın “Mirror” jurnalında məlumat yayılıb.
Kişi qələbəni ailəsi və dostlarının ətrafında qeyd etmək istəyib, onları evinə dəvət edib. Ancaq ertəsi gün nə qədər axtarsa da, evdə bileti tapa bilməyib.  
Ponqfana ona uğur gətirəcəyi ümidilə oxşar nömrələrdən ibarət ümumilikdə yeddi bilet alıb. Onları tapa bilmədikdən sonra depressiyaya düşüb və stres ucbatından işdən ayrılıb.
“Uçurumdan düşən” Ponqfana yanvarın 31-də intihar edib. Ölümündən qabaq qoyduğu məktubda bu sözlər yazılıb:
“Çox təəssüf edirəm. Xahiş edirəm ailəmə hədə-qorxu gəlməyin. Mən, həqiqətən, lotereyada qalib gəlmişdim”.
Qalib biletin aqibəti indiyə kimi məlum deyil.
www.oxu.az
"
"Kim Çen In yeni raket təqdim etdiKXDR cümə günü Pxenyanda keçirilən hərbi paradda yeni növ “Hvason-15” qitələrarası ballistik raketi ictimaiyyətə təqdim edilib.
Oxu.Az xəbər verir ki, parad Şimali Koreya dövlət telekanalı vasitəsilə canlı yayımlanıb.
Tədbirdə azı dörd ədəd “Hvason-15” buraxılış qurğusu və üzərində “Hvason-14” ballistik raketi olan bir neçə yedəkçi nümayiş olunub.
“Hvason-15” 13 min kilometrə yaxın məsafayə uça bilir və nəzəri baxımdan ABŞ-ın istənilən ərazisini hədəfə ala bilər.   
Tədbirdə KXDR lideri Kim Çen In da iştirak edib. O, parad rəhbərindən raport qəbul edərək, nümayişə tamaşa etmək üçün Kim İr Sen meydanının mərkəzindəki tribunaya qalxıb.
Cənubi Koreya mətbuatının məlumatına görə, paradda 13 minə yaxın hərbçi iştirak edib.
www.oxu.az
"
"Venesuelada inflyasiya 4000 faizi ötübVenesuelada illik inflyasiya səviyyəsi (yanvar 2017-yanvar 2018) səviyyəsi 4068% faiz təşkil edib.
Oxu.Az RBK-ya istinadən xəbər verir ki, bu barədə ölkə parlamentinin maliyyə və iqtisadi inkişaf üzrə komissiya rəhbəri Rafael Qusmanın hesabatında bildirilir.
Hökumət iclasında çıxış edən Qusmanın sözlərinə görə, yanvar ayında hiperinflyasiya indeksi 84.2 % təşkil edib ki, bu faiz istənilən dövlətin anoloji göstəricilərini üstələyir. İqtisadiyyatda müşahidə olunan problemlərə görə Qusman Nikolas Maduronu təqsirkar bilib.
Komissiya rəhbəri bildirib ki, Venesuela liderinin qeyri-effektiv iqtisadi ölçüləri ucbatından ölkə öz tarixi ərzində ən kəskin iqtisadi böhranla üzləşib.
“Bu gün hamımızın üzləşdiyi faciəyə görə cavabdeh olan yeganə şəxs Nikolas Madurodur”, - deyə komissiya rəhbəri bildirib.
2018-ci ilin proqnozlarına gəldikdə, Qusman valyuta mübadiləsinə nəzarət üzrə icra orqanının yürütdüyü siyasətin ucbatından bu gün proqnozların heç də ürəkaçan olmadığını dilə gətirib.
Onun sözlərinə görə, mövcud sistemdə dəyişikliklər Venesuelaya investisiya axınını bərpa edə və ölkə xaricində olan venesuelalıların öz ailələrinə göndərdiyi beynəlxalq pul köçürmələrini asanlaşdıra bilər.
www.oxu.az
"
"İnternetin həmtəsisçisi vəfat edibMüasir internetin yaradıcısı və kiberməkanda hüquqların qorunması üzrə ixtisaslaşmış “Electronic Fronties Foundation” təşkilatının təsisçisi Con Perri Barlou 70 yaşında vəfat edib.
Oxu.Az xəbər verir ki, bu barədə məlumat şirkətin rəsmi “Facebook” səhifəsində dərc olunub.
“Bu gün internet öz qəhrəmanını itirdi. EFF öz müdrik həmtəsisçisi Con Perri Barlounun ölümünə çox üzülür”, - deyə postda bildirilir.
Şirkətin bəyanatına görə, əsas internet seqmentləri bu gün məhz Barlounun sayəsində mövcuddur və inkişaf edir.  Barlou ümumdünya şəbəkəsini fiziki məsafələrdən asılı olmayaraq, insanların ünsiyyətini təmin edən azadlıq məkanı hesab edib.
www.oxu.az
"
"Rusiyada azərbaycanlılardan saxta spirtli içki müsadirə olunduRusiyanın Tver vilayətində Andreapol rayon Məhkəməsi 12 min şüşə saxta spirtli içkinin qanunsuz dövriyyəsinə görə iki azərbaycanlını şərti olaraq azadlıqdan məhrum edib.
Oxu.Az Rusiya KİV-ə istinadən xəbər verir ki, iyul 2016-yanvar 2017-ci il müddəti ərzində müttəhimlərdən biri Tver və Moskvada nişanlanmamış spirtli içki məhsulları alıb.
Onunla əlbir olan şəxs saxta spirtli içkiləri Andreopol rayonuna daşıyıb və onu yerli satış nöqtələrinə paylayıb.
Məhsulun ümumi dəyəri azı 2 milyon 200 min rubl (65 000 AZN) təşkil edib.
Əməliyyatçılar müxtəlif brendlərdə olan 12 min 976 şüşə spirtli içkini qanunsuz dövriyyədən  çıxarıb.
“Məhkəmə qərarına görə, müttəhimlər şərti olaraq 2, 3 və 2 il müddətinə azadlıqdan məhrum edilib”, – deyə prokurorluğun açıqlamasında bildirilir.
www.oxu.az
"
"Türkiyə, Rusiya və İran prezidentlərinin zirvə toplantısı keçiriləcəkTürkiyə prezidenti Rəcəb Tayyib Ərdoğan və Rusiya prezidenti Vladimir Putin arasında telefon danışığı baş tutub.
Oxu.Az Milliyet-ə istinadla xəbər verir ki, söhbət əsnasında Afrin hərəkatı və İdlib məsələsi müzakirə edilib.
Ərdoğan, Ruhani və Putinin növbəti zirvə görüşünün İstanbulda keçirilməsi üçün razılıq əldə olunduğu bildirilir.
Telefon danışığında “Zeytun budağı” əməliyyatı ilə əlaqədar fikir mübadiləsi aparılıb.
www.oxu.az
"
"Erməni alimin beynəlxalq konfransda iştirakına qadağa qoyulduErmənistanlı alimin Florensiyada İran və Qafqaz ərazisində olan kurqan tipli qəbir abidələrlə bağlı elmi konfransda iştirakına qadağa qoyulub.
Oxu.Az xəbər verir ki, bu haqda  News.am saytında məlumat yayılıb.
Məlumata görə, Ermənistan Milli Elmlər Akademiyasının Arxeologiya və Etnoqrafiya İnstitutunun  arxeoloji qrupunun üzvü, tarix elmləri namizədi Njde Yeranyanın tədqiqat predmenti Dağlıq Qarabağda yerləşdiyinə görə konfransda iştirak üçün verdiyi ərizə rədd edilib.
“UNESCO-nun qərarını əsas götürüb, ərizəmi qəbul etmədilər”, - deyə erməni alim bildirib.
O,  qərardan şikayət vermək imkanının olmadığını deyib. Njde Yeranyan elmi konfransın komissiyasına məktub yazıb. Cavabında ona bildiriblər ki, ərizəsi rədd edilib və məsələ müzakirə mövzusu deyil.
Qeyd edək ki, İran və Qafqaz ərazisində  olan kurqanlara həsr olunmuş elmi konfrans 29-30 mart tarixlərində, İtaliyanın Florensiya şəhərində keçiriləcək.
www.oxu.az
"
"Fransanın Afrin bəyanatı Ankaranı hiddətləndirdiAnkara bundan sonra da özünümüdafiə hüququndan istifadə etməkdə qətiyyətlidir.
Oxu.Az xəbəri verir ki, bu bəyanatı Türkiyənin Xarici İşlər Nazirliyinin rəsmi nümayəndəsi Hami Aksoy fransalı ali diplomat Jan-İv Le Drianın “Zeytun Budağı” əməliyyatı haqqında dediklərini şərh edərkən səsləndirib.
Fransalı nazir Suriyanın Afrin bölgəsində aparılan əməliyyatın beynəlxalq normalara zidd olduğunu bildirib.
Türkiyəli diplomatın sözlərinə görə, Ankara öz müttəfiqlərindən Afrində təşəkkül tapan terrorçu qruplaşmalarla bağlı dəqiq mövqe gözləyir və Suriyada istənilən cinayətkar struktura hər hansı formada dəstəkdən imtina etməsini istəyir.
Aksoy bildirib ki, PYD/PKK və İŞİD terrorçularından qaynaqlanan təhdidlərin yox edilməsi Türkiyə milli təhlükəsizliyi baxımından böyük önəm kəsb edir.
“Afrində aparılan “Zeytun budağı” əməliyyatı Türkiyə sərhədlərini qorumaq və regionda terrora qarşı mübarizə aparmaq məqsədi daşıyır.
Bu, eyni zamanda, bölgənin dost və qardaş əhalisinin təhlükəsizliyini təmin etməyə kömək olacaq. Bu barədə bir müddət əvvəl xarici həmkarlarımızı məlumatlandırmışıq. Ancaq təəssüflər olsun ki, Fransa xarici işlər naziri “Zeytun budağı” əməliyyatı haqqında əsaslandırılmamış və uğursuz bəyanatlar səsləndirib”, – deyə diplomat bildirib.  
Aksoy Afrində əməliyyatın başladığı gündən bəri bir dinc sakinin belə həlak olmadığı faktını vurğulayıb.
www.oxu.az
"
"Cənubi Koreyada Olimpiada start götürübBu gün Cənubi Koreyada Qış Olimpiya Oyunlarının ilk yarışları start götürüb.
Oxu.Az “Deutsche Welle”yə istinadən xəbər verir ki, Pyanqçanq şəhərinin kerlinq mərkəzində dabl-mikstdə çıxış edən rusiyalı idmançılar ABŞ komandasına 3:9 hesabı ilə məğlub olub.
Bu gün, eyni zamanda, tramplindən tullanma üzrə yarış start götürür.  
Olimpiya Oyunlarının rəsmi açılış mərasimi fevralın 9-da keçiriləcək. Oyunlar fevralın 25-nə kimi davam edəcək. Pyanqçanqda keçirilən oyunlarda atletlər 102 medal uğrunda yarışacaq.
www.oxu.az
"
"Dünya çempionunun qətli: Allahverənov ittihamla razı deyilPauerliftinq üzrə dünya və Avropa çempionu Andrey Draçyovu qətlə yetirməkdə şübhəli bilinən Anar Allahverənov məhkəmənin ilk iclasında qətli törətmədiyini, sadəcə, dalaşdığını bildirib.
Oxu.Az “RİA Novosti”yə istinadən xəbər verir ki, bu barədə onun vəkili Konstantin Lısenko mətbuata açıqlama verib.
Xabarov Diyar Məhkəməsi bu gündən etibarən Andrey Draçyovun qətli ilə bağlı cinayət işinin mahiyyəti üzrə baxılmasına başlayıb.
Bundan əvvəl yayılan xəbərə görə, 20 avqust 2017-ci ildə Xabarovskda kafelərin birinin qarşısında Andrey Draçyovla təqsirləndirilən şəxs Anar Allahverənov arasında dava düşüb.
Aldığı xəsarətlərin ağırlığından idmançı xəstəxanada dünyasını dəyişib. Dələduzluq məqsədilə adam öldürmədə ittiham olunan Allahverən hadisədən bir ay sonra hüquq-mühafizə orqanlarına təslim olub.
“İlk məhkəmə iclasında müdafiə etdiyim Anar Allahverənov qətli törətmədiyini bildirib. Bu ədavət zəminində düşən adi bir dava olub”, – deyə Lısenko iclasda elan olunan fasilə zamanı bildirib.
Artıq iclasda bir şahiddən ifadə alındığı bildirilir.
Bu arada, Draçyov ailəsinin vəkili isə məhkəmədə cinayət hallarının araşdırılmasına başlandığını bildirib.
Dövlət ittihamçısı iclasa iki şahid dəvət edib. Məhkəmə iclasının axşam saatlarına kimi davam edəcəyi bildirilir.











www.oxu.az
"
"Günəşin sönəcəyi proqnozlaşdırılırABŞ-ın Kaliforniya Universitetinin alimləri Yer planeti üçün heç də ürəkaçan olmayan proqnozlar verib.
Tədqiqat qrupu belə bir nəticəyə gəlib ki, XXI əsrin ortalarında Günəşin aktivliyi ən aşağı səviyyəyə düşəcək, nəticədə Yer planetinə daha az günəş şüası və istiliyi daxil olacaq.
Oxu.Az Lenta.ru-ya istinadən xəbər verir ki, tədqiqat qrupunun rəsmi press-relizi Phys.org saytında dərc olunub.
“International Ultraviolet Explorer” kosmik teleskopu ilə son 20 ildə aparılan müşahidələr əsasında toplanan məlumatları təhlil edən alimlər belə nəticəyə gəlib ki, günəşdə ləkələrin əmələ gəlmə tezliyinə əsasən ulduzun aktivlik səviyyəsini müəyyən etmək olur.
Tədqiqatçılar hesab edir ki, yaxın gələcəkdə günəş aktivliyinin misli görülməmiş “minimuma” düşməsi ehtimalı olduqca yüksəkdir.
Planetimizdə baş verə biləcək qlobal soyumanı istixana qazları hesabına temperaturu qaldırmaqla kompensasiya etmək mümkün olmayacaq.
www.oxu.az
"
"Dubayda bir milyon dollarlıq tort hazırlandı – FOTODubayda tam ölçülü gəlin şəklində qeyri-adi tort hazırlanıb.
Oxu.Az “Reuters”ə istinadən xəbər verir ki, bu sənət əsəri yeni şadlıq evlərindən birində yerləşir.
Yeməli gəlin paltarının müəllifi britaniyalı dizayner Debbi Uinqhemdir. Gəlin paltarı və hicab krem, şokolad və mastikadan ibarətdir. O, kremdən ibarət iki mindən çox çiçək və 1000-ə yaxın yeyilə bilən mirvari ilə bəzədilib.  
Bundan başqa, gəlinin adsız barmağında olan üzük əsl brilyantdır. Gəlin tortunun dəyəri bir milyon dollardır.











www.oxu.az
"
"Co Bayden Trampı “məzəli insan” adlandırıbABŞ-ın keçmiş vitse-prezidenti Co Bayden Birləşmiş Ştatların hazırkı dövlət başçısı Donald Trampı məzəli insan adlandırıb.
Oxu.Az xəbər verir ki, bu barədə “ABC” məlumat yayıb.
Qeyd edilir ki, Bayden Ağ Ev rəhbərinin açıqlamasına bu cür cavab verib. Xatırladaq ki, Tramp Konqres rəhbərinin illik müraciətinin sonunda demokratlar tərəfindən alqışların olmamasını zarafatla xəyanət adlandırıb.
A.M.
www.oxu.az
"
"Rusiyada kömür mədənində uçqun: Ölən və yaralanan varRusiyanın Kemerovo vilayətində kömür mədənində uçqun baş verib.
Oxu.Az RİA Novosti agentliyinə istinadən xəbər verir ki, hadisə “Osinnikovskaya” («Осинниковская») mədənində qeydə alınıb.
Hadisə nəticəsində 1 şaxtaçı ölüb, daha biri xəsarət alıb. Uçqun zamanı mədəndə 125 nəfər olub.
Hadisə yerində operativ-əməliyyat tədbirləri davam etdirilir. 
A.M.
www.oxu.az
"
"Avropa Parlamentinin vitse-prezidenti vəzifəsindən azad edilibPolşanın iqtidar partiyası “PiS”dən olan avropalı deputat Rışard Çarnetski Avropa Parlamentinin vitse-prezidenti vəzifəsindən azad edilib.
Oxu.Az-ın məlumatına görə, bununla bağlı qərar Avropa parlamentariləri tərəfindən qəbul edilib.
Səbəb Rışard Çarnetskinin həmkarı – Avropa parlamentinin Polşanın “Vətəndaş Platforması” partiyasından olan deputatı Roza Tunun ünvanına təhqiramiz sözlər söyləməsidir.
Qeyd edək ki, alman telekanallarının birində yayımlanan reportajda Roza Tun Polşadakı vəziyyəti tənqid edib. Rışard Çarnetski buna cavab olaraq Polşanın “niezależna.pl” portalına müsahibəsində deyib: “İkinci Dünya müharibəsi zamanı bizdə şmalçovniklər (yəhudiləri almanlara təslim etməklə hədələyib onlardan pul alanları təhqir edən söz) vardı, bu gün isə, təəssüf ki, bu ənənəyə uyğun gələn Roza Tun var”.
Rışard Çarnetskinin xələfinin Avropa Parlamentinin növbəti sessiyasında seçiləcəyi gözlənilir.
A.M.
www.oxu.az
"
"Moskvada erməni oliqarxı həbs olunduRusiyanın paytaxtı Moskvada tanınmış biznesmen, Donbasda mülkləri olan erməni əsilli oliqarx Oleq Mkrtçyan həbs olunub.
Oxu.Az-ın məlumatına görə, bu barədə “Moskovski komsomolets” («Московский комсомолец») nəşri yazır.
Oleq Mkrtçyan “Donbas sənaye birliyi”nin təsisçisi və rəhbəri sayılır. O, Rusiya Vnesheconombankının (Внешэкономбанк) vəsaitlərinin mənimsənilməsində ittiham olunaraq, 2 ay müddətinə saxlanılıb.
Qeyd edək ki, onun sərvəti 1.25 milyard dollar dəyərində qiymətləndirilir.
A.M.
www.oxu.az
"
"Ermənilər Afrində Türkiyəyə qarşı döyüşürlər – İDDİABeynəlxalq Əsilsiz Erməni İddiaları ilə Mübazirə Dərnəyinin (ASİMDER) rəhbəri Göksəl Gülbəy Suriyada yaşayan erməni və süryanilərin PYD, YPG, PKK sıralarında, Afrində Türkiyəyə qarşı mübarizə apardıqlarını iddia edib.
Oxu.Az xəbər verir ki, iddiaya görə, onlar təhdid altında kürd, türkmən və ərəbləri də öz sıralarına qatıblar.
“PYD/YPG/PKK terror təşkilatının işğalda saxladığı bölgələrdə yaşayan, erməni və süryanilərin də içində olduğu 14 xristian gənc Türkiyəyə qarşı Afrində döyüşür. Bu xristian qrupun içərisində dördü erməni olmaqla, 14 xristian gənc  19 yanvarda terrorçulara qoşulub. Türk ordusunun hücumu nəticəsində 24 yaşlı, Roşer Konis adlı erməni ölüb”, – dərnək rəhbəri bildirib.
Gülbəy Ermənistanda yaşayan yezidi kürdlərinin İran və İraqdan keçərək Qamışlıdakı terrorçulara qoşulduğunu dilə gətirib:
“Ermənistan terrora verdiyi dəstəyi yenə dünya ictimaiyyətinin gözü önündə davam etdirir. İşğal olunmuş Qarabağ bölgəsində İŞİD-in 12 təlim kampı, 1750 üzvü var”.
www.oxu.az
"
"Suriyada iki türk əsgəri şəhid olubTürkiyə ordusunun Suriyanın Afrin bölgəsində keçirdiyi “Zeytun budağı” əməliyyatında iki türk əsgəri şəhid olub.
Oxu.Az xəbər verir ki, bu barədə “CNN Türk” telekanalı Türkiyə Silahlı Qüvvələrinə istinadən məlumat yayıb.
Qeyd edək ki, “Zeytun budağı” əməliyyatı bu il yanvarın 20-də başlayıb.
A.M.
www.oxu.az
"
"Ekspert: Qətər qonşularına qarşı İran kartından istifadə edir – MÜSAHİBƏ Bu yaxınlarda “Əl-Cəzirə” telekanalında yayımlanmış reportaj böyük əks-səda doğurdu.
Reportajda bildirilirdi ki, Səudiyyə Ərəbistanı Krallığı və bir neçə ərəb dövləti Qətərə qarşı blokada tətbiq edir. Bu blokada ucbatından Qətərdən olan zəvvarlar Məkkə və Mədinəyə “kiçik həcc” adlandırılan ümrə ziyarəti edə bilmir.
Telekanal müsəlman zəvvarların sərbəst hərəkəti məqsədilə Məkkə və Mədinədə olan müqəddəs ziyarətgahların idarəçiliyinin İslam dövlətlərindən ibarət beynəlxalq qrupun nəzarətinə verilməsini məqsədəuyğun sayıb. 
Səudiyyə Ərəbistanı xarici işlər naziri Adil Əl-Cübeyr buna dərhal reaksiya verib. O, müqəddəs məkanların beynəlxalq nəzarətə verilməsi ilə bağlı tələbləri krallığa qarşı müharibə elanına bərabər tutduğunu bildirib.  
Qeyd etmək lazımdır ki, İran əvvəllər oxşar təşəbbüslə çıxış edib. İslam Respublikası bəyan edib ki, müqəddəs məkanlar heç bir dövlətə aid olmamalıdır.
Ər-Riyad-Tehran münasibətlərinin soyuq olduğunu nəzərə alsaq, bu kifayət qədər mübahisəli məsələdir.
Qətərin bəyanatını necə başa düşmək olar və bu dövlət İranla birgə Səudiyyə Ərəbistanına qarşı hansı oyunları aparır?
Oxu.Az-a verdiyi müsahibədə suallarımızı Yaxın Şərq üzrə ekspert, “The Great Middle East” layihəsinin rəhbəri Əli Hacızadə cavablandırıb:
– Səudiyyə Ərəbistanı bildirib ki, Məkkə və Mədinənin beynəlxalq nəzarətə verilməsi ilə bağlı istənilən təklif rəsmi Ər-Riyad tərəfindən müharibə elanı kimi qəbul olunacaq. Oxşar bəyanatla əvvəllər İran da çıxış edib. Dohanın bu bəyanatını necə dəyərləndirirsiniz? Nəyə nail olmağa çalışırlar?
– Bunu müəyyən qədər Doha-Ər-Riyad çəkişmələrindən doğan təxribatçı bəyanat hesab edirəm. Səudiyyə Ərəbistanının təşəbbüsə neqativ münasibət bildirməsi təbii idi.
İstənilən ölkə ərazisinin beynəlxalq idarəçiliyə verilməsi və bu qəbildən olan təkliflərə belə reaksiyası göstərərdi. Oxşar təşəbbüsü Tehran və Qərbdən olan bir sıra İslam qurumları da səsləndirib.
Qətər polemikaya bu yaxınlarda qoşulub. Daha dəqiq desək, Qətər böhranının meydana çıxması və ölkənin bir sıra ərəb dövlətlərinin blokadası ilə üzləşməsi onu bu polemikaya vadar edib.
Bütün dövrlərdə insan kütlələrinə nəzarət və müəyyən siyasi-iqtisadi hədəflərə nail olmaq məqsədilə dindən alət kimi istifadə olunub.
Yüksək texnologiyalar dövründə yaşamağımıza baxmayaraq, müxtəlif qüvvələrin dindən alət, hakimiyyət və təsir mənbəyi kimi istifadə etməyə çalışması hələ də müşahidə olunur.
Bu fonda, əlbəttə ki, dini məkanlar üzərində nəzarət vacib təsir aləti, hakimiyyətin və iddiaların legitimləşdirilməsi vasitəsidir. Heç şübhəsiz, Ər-Riyad və Tehran bunu yaxşı anlayır.
– Söhbət müsəlmanların etiqadı və müqəddəs borcun yerinə yetirilməsindən gedirsə,  Səudiyyə Ərəbistanının bu və ya digər ölkələrdən olan zəvvarları ölkəyə buraxmamağa haqqı varmı?
– Kimi buraxıb, kimi buraxmayacağına hər ölkə müstəqil qərar verir. Qətərdən olan zəvvarlara gəlincə, bu məsələdə dəfolunmaz, böyük problemlər yoxdur. Həcc üçün viza almış bütün qətərlilər ziyarətə gedə bilər.
“Qatar Airways”in zəvvarların daşınması prosesinə cəlb olunmaması ilə bağlı rəsmi Doha öz iradlarını bildirib.
İranlı zəvvarlarla bağlı problemlər isə hələ ötən il həllini tapıb.
Səudiyyə Ərəbistanı ilə İran arasında olan ədavəti nəzərə alsaq, iranlı zəvvarlarla bağlı gələcəkdə yeni problemlərin ortaya çıxacağı istisna edilmir.
– Səudiyyə Ərəbistanı ilə Qətər arasındakı münaqişə Doha və Tehranı bir-birinə yaxınlaşdırdı. Necə düşünürsünüz, Doha, Tehran və Ankaranın Səudiyyə Ərəbistanına qarşı birliyi effektivdirmi?
– Deyərdim ki, daha çox Doha Ankaraya yaxınlaşır. Şübhəsiz, Tehran istiqamətində də müəyyən “dreyf” mövcuddur. Bu, daha çox Səudiyyə Ərəbistanının acığınadır. 
Əl-Tani İran İslam Respublikasının uzunmüddətli perspektivdə onun düşməni olduğunu yaxşı bilir, nəinki dostu olduğunu. Qətər güclü olduğu dönəmlərin geridə qaldığını nəzərə alır və ərəb qonşularına qarşı İran kartından istifadə  edir, üstəlik, bunu ehtiyatlı şəkildə həyata keçirir.
Səudiyyə Ərəbistanına qarşı Doha, Ankara və Tehran birliyindən danışmağa dəyməz. Tehran regiona tək nəzarət etmək istəyir.
Türkiyənin Qətərlə yaxınlaşması və bu ölkədə hərbi bazasını yaratması Tehranı qıcıqlandırır, onun işğalçı meyillərinə mane olur.
Düzdür, İran regionda ABŞ və Türkiyə bazası görmək istəməzdi. İndiki şəraitdə Tehran Qətərə göz yumur. Halic bölgəsində ərəb qonşularına qarşı hibrid qarşıdurmasında Qətər böhranından faydalanmağa çalışır. Uzunmüddətli perspektivdə İranın maraqları bu körfəz monarxiyasının, Türkiyənin və indiki ABŞ administrasiyasının maraqlarından tamamilə fərqlənir.
www.oxu.az
"
"Rusiyanın Su-25 təyyarəsini terrorçu Kastro vurub – FOTOSuriyanın “Ceyş İdlib Xur” qruplaşmasında bəyan edirlər ki, Rusiyanın Su-25 hücum təyyarəsini, Kastro adlı terrorçu vurub.
Oxu.Az-ın məlumatına görə, bu barədə Telegram-канал Directorate 4 xəbər verib.
Məlumata əsasən, özünü Suriya müstəqil jurnalistlər birliyi kimi tanınan Northern Syria Observer təşkilatı, terrorçu ilə müsahibəni təqdim edib.
Mahmud Həc İsmayıl, Rusiya təyyarəsini məhz onun vurduğunu bildirir.
Terrorçu bildirir ki, təyyarəni zenit raket kompleksi ilə yox, Rusiyanın ZU-23-2 zenit qurğusu ilə vurublar.



A.M.
www.oxu.az
"
"İtaliyada güclü partlayış baş veribİtaliyanın Komo əyalətində sənaye tullantıları emalı zavodunda partlayış baş verib.
Oxu.Az-ın RİA Novosti agentliyinə istinadən verdiyi xəbərə görə, hadisə nəticəsində 9 nəfər xəsarət alıb, onların həyatlarına təhlükə olmadığı bildirilir.
Partlayışdan sonra müəssisədə yanğın başlayıb. Hadisə yerinə 15 yanğınsöndürən briqada cəlb edilib. Partlayış nəticəsində yaxınlıqda saxlanılan avtomobillərə ziyan dəyib.
Hadisənin səbəbləri barədə hələ ki, məlumat verilmir.
A.M.
www.oxu.az
"
"Tayvanda yenidən güclü zəlzələ olubTayvanda 6,1 bal gücündə zəlzələ baş verib.
Oxu.Az-ın RİA Novosti agentliyinə istinadən verdiyi xəbərə görə, yeraltı təkanların episentri Xualyan şəhəri yaxınlığında, ocağı isə 12 km dərinlikdə yerləşib.
Dağıntı və zərərçəkənlər barədə məlumat verilmir.
Qeyd edək ki, ötən gün Xualyan şəhəri yaxınlığında 6,5 maqnitudalı zəlzələ nəticəsində 6 nəfər ölüb, 260 nəfər xəsarət alıb, 67 nəfər itkin düşüb.
A.M.
www.oxu.az
"
"Ərdoğandan “Türk” sözünə qadağaTürkiyə prezidenti Rəcəb Tayyib Ərdoğanın göstərişilə ölkədə peşə birliklərinin önündəki “türk” sözünün ləğv edilməsi qərara alınıb.
Oxu.Az xəbər verir ki, Ərdoğan bir müddət öncə Türk Təbiblər Birliyini nəzərdə tutaraq təşkilatın adından “türk” sözünün götürülməsinə göstəriş vermişdi.
Peşə birliklərinin adındakı təkcə “türk” deyil, “Türkiyə” sözünün də götürülməsi gündəmə gəlib. Məsələn, Türk Təbiblər Birliyi və Türkiyə Barolar Birliyi kimi təşkilatların adları dəyişdiriləcək.
Eyni zamanda müstəqil vəkil işləmək üçün “Barolar Birliyinin”, həkim kimi çalışmaq üçün Təbiblər Birliyinin üzvü olmaq şərtləri aradan qaldırılacaq.
Peşə sahibləri istənilən təşkilata üzv ola biləcəklər.
A.M.
www.oxu.az
"
"Türkiyədə 64 hərbçi ömürlük azadlıqdan məhrum edildiTürkiyə məhkəməsi 2016-cı ilin iyul ayında dövlət çevrilişinə cəhddə iştirak etdiyinə görə piyada qoşunlarına aid hərbi məktəbin 64 müəllimi və kursantını ömürlük azadlıqdan məhrum edib.
Oxu.Az xəbər verir ki, bu barədə Türkiyənin NTV telekanalı məlumat yayıb.
Məlumata görə, Ankara məhkəməsi həmin iş üzrə 100 nəfərə bəraət verib.
İttihama görə, səkkiz müəllim və 156 kursant helikopterlərlə Türkiyə Ordu Baş Qərargahının Ankarada yerləşən binasına gələrək, dövlət çevrilişinə cəhddə iştirak edib.
 www.oxu.az
"
"Dağıstanlı məmurlara gözlənilməz qadağaDağıstanda yaşayış məntəqələrinin icra orqanlarından tutmuş, respublika səviyyəsində olan məmurlara kimi – bütün məmurların Rusiya hüdudlarını tərk etməsinə qadağa qoyulub, onlar barədə Dövlət Sərhəd Xidmətinə müvafiq məlumatlar ötürülüb.
Oxu.Az xəbər verir ki, bu barədə “Lenta.ru” fevralın 7-də hüquq-mühafizə orqanlarından olan iki mənbəyə istinadən məlumat yayıb.
“Bu gündən Respublikanın dekriminalizasiyası üzrə federal komissiyanın işini bitirəcəyi günə qədər Dağıstanda rəhbər vəzifədə olan bütün şəxslərin ölkə xaricinə getməsinə tam qadağa qoyulub”, - deyə redaksiyanın müsahibi bildirib.
Qeyd edək ki, son xəbərlərə görə, istintaq orqanı və güc strukturlarının əməkdaşları  respublikanın bütün nazirliklərində axtarışlar həyata keçirir, külli miqdarda sənədlərin müsadirə olunduğu bildirilir.
www.oxu.az
"
"Erməni həkimlər sidiyi çaydan ayıra bilmədiErmənistanın Masis şəhərində yerli xəstəxananın direktoru həmin tibb müəssisəsinin laboratoriyasında müayinəyə dəm almış çay təqdim edib, əvəzinə sidik analizinin nəticəsini əldə edib.
Oxu.Az xəbər verir ki, bu barədə “Qazeta.ru” məlumat yayıb.   
Məlumata görə, xəstəxananın rəhbəri Nune Avanesyan çoxsaylı şikayətlərin daxil olmasından sonra bu yolla tabeliyində olan işçiləri yoxlamağa çalışıb.
“Müxtəlif adlar altında qanımı analizə verirdim, hər dəfə də fərqli nəticələr alırdım.
Laboratoriyaya sidik əvəzinə dəm almış çay porsiyasını təqdim etdim, əvəzində sidik analizinin nəticəsini aldım, bütün hüceyrə komponentləri: eritrositlər, leykositlər, epitellər göstərilmişdi. Halbuki sadaladıqlarım çayda heç bir halda ola bilməz”, – deyə direktor bildirib.
Onun sözlərinə görə, müayinənin nəticələri pielonefrit xəstəsinin müayinə nəticələrinə uyğun olub. Həmin xəstəxananın əməkdaşları artıq xəbərdar edilib və insidentdən sonra 15 nəfərdən səkkizi ərizə verərək öz istəyi ilə işdən çıxıb.
www.oxu.az
"
"Dağıstana yeni baş nazir təyin olunubDağıstan parlamenti Tatarıstanın iqtisadiyyat naziri Artyom Zdunovun Dağıstan Respublikası hökumət başçısı vəzifəsinə namizədliyini qəbul edib.
Oxu.Az xəbər verir ki, bu barədə TASS məlumat yayıb.
Sessiyada iştirak edən 75 deputatdan 68-i Zdunovun baş nazir vəzifəsinə təyin olunmasının lehinə səs verib.
Zdunovun namizədliyi ötən gün Dağıstan regional parlamentinin sədri Vladimir Vasilyev tərəfindən irəli sürülüb. 
Bundan əvvəl o, hökumətin istefaya göndərilməsi barədə fərman verib. Bu bir neçə yüksək çinli yerli məmurun, o cümlədən Dağıstan hökumət başçısı Əbdüsəməd Həmidovun saxlanılmasından sonra baş verib.
www.oxu.az
"
"Avtoyumanın işçisi bir zərbəyə öldürüldü – VİDEORusiya paytaxtında - Moskvada avtoyuma servisinin əməkdaşı bir zərbəyə öldürülüb.
Oxu.Az xəbər verir ki, fevralın 7-də cinayətkar öz dostları ilə avtoyuma məntəqəsinə gəlib.
Qəzəbli sürücü avtomobilini məntəqədən çıxarsa da, maşından düşərək servisin əməkdaşları ilə məsələni çözmək üçün geri dönüb.
Söhbət əsnasında sürücü hər iki əməkdaşı döyüb. Zərərçəkənlərdən biri döşəməyə yıxılaraq, başından xəsarət alıb və huşunu itirib, daha sonra aldığı xəsarətdən xəstəxanada dünyasını dəyişib.

www.oxu.az
"
"İran nüvə sazişinin ləğvinə hazırdırTehran ABŞ-ın “Birgə hərtərəfli tədbirlər planını” (İranın nüvə proqramı ilə bağlı İranla “5+1” dövlətlər qrupu arasında bağlanmış siyasi saziş – red.)  ləğv edəcəyi təqdirdə atılacaq cavab addımlarının ssenarisini hazırlayıb. 
İran tərəfi artıq bu barədə Moskvanı məlumatlandırıb.
Oxu.Az xəbər verir ki, bu barədə İranın Rusiyadakı səfiri Mehdi Sənai “RİA Novosti”yə verdiyi müsahibədə bildirib.
“İran, əlbəttə ki, Rusiya və Çinlə, həmçinin bir sıra Avropa ölkələri ilə qarşılıqlı əlaqə yaratmağa çalışacaq, birgə hərtərəfli tədbirlər planının qorunub-saxlanılması üçün əlindən gələni edəcək. Ancaq o pozulsa, əlbəttə ki, İranın öz tədbir ssenariləri var. İranın konkret cavab tədbirləri artıq hazırdır”, - deyə səfir bildirib.  
Diplomatın sözlərinə görə, Tehran bu potensial ssenarilər barədə Rusiya tərəfini məlumatlandırıb.
www.oxu.az
"
"Türk tankçıları terrorçu kamikadzenin hücumunu dəf etdi – VİDEOAfrində aparılan əməliyyatda Türkiyə Silahlı Qüvvələrinin tank ekipajı dəqiq zərbə ilə “Azad Suriya Ordusu” yaraqlılarının mövqeləri istiqamətində irəliləyən içi partlayıcı ilə dolu avtomobili sıradan çıxarıb.
Oxu.Az xəbər verir ki, “Anadolu” agentliyinin ərazidə olan çəkiliş qrupu içində terrorçu-kamikadzenin olduğu avtomobilin məhv edildiyi anın görüntüsünü lentə alıb.     
Kadrlarda içi partlayıcı ilə dolu avtomobilin Afrinin qərbində Türkiyə ordusu və Azad Suriya Ordusu birləşmələrinin nəzarətinə keçmiş strateji yüksəkliklərə doğru irəlilədiyini görmək olur.
Avtomobil termal videokamera hesabına müəyyənləşdirilib. Terrorçu-kamikadzenin idarə etdiyi  avtomobil yaşayış məntəqəsindən uzaqlaşan kimi tankçılar sərrast atışla onu məhv edib.

www.oxu.az
"
"Filippe Koutinyo: Əvvəl Messini “Play Station”da görürdümBraziliya millisinin və İspaniyanın “Barselona” klubunun yarımmüdafiəçisi Filippe Koutinyo yeni komanda yoldaşları haqda maraqlı fikirlər səsləndirib.
Oxu.Az xəbər verir ki, o, Kataloniya təmsilçisində özünü rahat hiss etdiyini və ulduz futbolçularla birgə oynamaqdan məmnun olduğunu deyib:
“İnyesta, Messi, Suares, Buskets və “Barselona”nın digər ulduz futbolçuları ilə yanaşı oynamaq inanılmaz hissdir. Adını çəkdiklərimi əvvəl televiziya ekranında və “Play Station”da görürdüm.
İndi isə bu futbolçularla eyni paltardəyişmə otağında otururam. İnyesta dahidir. Messi dünyanın ən yaxşı futbolçusudur. O, istənilən oyunun taleyini təkbaşına həll edə bilər. Suares buraya uyğunlaşmağıma çox kömək etdi. Luis əsl futbol ulduzudur”.
Qeyd edək ki, Filipp Koutinyo “Barselona”ya ötən ay İngiltərənin “Liverpul” klubundan keçib.
S.T.
www.oxu.az
"
"İnquşetiya liderinin qardaşı oğlunun meyiti tapıldıİnquşetiyanın başçısı Yunus-bek Yevkurov qardaşı oğlu Həsən Yevkurovun ölü tapıldığını bildirib.
Oxu.Az bu barədə RBK-ya istinadən xəbər verir.
“Hazırda ölkə xaricindəyəm. Təəsüflər olsun ki,onun ölü tapılması xəbəri doğrudur, hazırda orada (İnquşetiya Respublikasında - red.) faktla bağlı araşdırma aparılır”, – deyə İnquşetiya başçısı bildirib.
Bundan əvvəl, Həsən Yevkurovun fevralın 6-da öz evində ölü tapılması ilə bağlı  “360” və “Mash” “Telegram” kanalında xəbər yayılmışdı.
İlkin ehtimala görə, İnquşetiya liderinin qardaşı oğlu intihar edib. Müstəntiqlər Həsənin meyitinin yanında ov tüfəngi aşkarlayıb.
“360” hüquq-mühafizə orqanlarında olan mənbəyə istinadən xəbər verir ki, Həsən, Yevkurovun böyük qardaşının oğlu olub və İnquşetiya başçısının mühafizə xidmətində, sonralar isə Nazran dairəsinin 58-ci alayında işləyib.
Telekanalın informasiyasına görə, ölümündən bir neçə ay əvvəl Həsən Milli Qvardiyadan ixtisara düşüb.
Respublikanın istintaq komitəsinin mətbuat xidməti və yerli prokurorluq RBK telekanalının sorğusuna cavabında Həsən Yevkurovun ölümü ilə bağlı heç bir məlumatın daxil olmadığını bildirib.
www.oxu.az
"
"Afrində zərərsizləşdirilən terrorçuların sayı 1000-ə yaxınlaşırTürkiyə Ordu Baş Qərargahı Suriyanın şimal-şərqində terrorçulara qarşı apardığı əməliyyatın gedişatı ilə bağlı son məlumatları ictimaiyyətə açıqlayıb.
“Zeytun budağı” əməliyyatının başlandığı vaxtdan bu günə kimi 999 terrorçu zərərsizləşdirilib.
Oxu.Az Türkiyə KİV-ə istinadən xəbər verir ki, bu barədə Türkiyə Ordu Baş Qərargahının bəyanatında deyilir.
Təkcə son bir neçə gün ərzində Afrində 29 terrorçunun öldürüldüyü bildirilir.
Bəyanata görə, “Zeytun budağı” əməliyyatı təyin olunmuş plan üzrə davam edir.
Xatırladaq ki, Türkiyə Silahlı Qüvvələri 20 yanvar, saat 17:00-da Afrinin PYD/YPG/ PKK və İŞİD terrorçularından təmizlənməsi ilə bağlı “Zeytun budağı” əməliyyatına başlayıb.
www.oxu.az
"
"İsrail Dəməşqi bombaladıİsrail ordusu Dəməşqi bombalayıb. 
Oxu.Az “Haaretz”ə istinadən xəbər verir ki, Suriya paytaxtı yaxınlığında yerləşən tədqiqat mərkəzlərinə raket atılıb.
Ərazidə üç partlayış səsi eşidilib. Bəşər Əsəd rejiminə aid hava hücumundan müdafiə qüvvələri İsrailin raket zərbələrinə cavab verib.
Əsəd hökuməti İsrailin Suriyaya hücum etdiyi faktını təsdiqləyib.
Qurbanlar və dağıntılar barədə hələlik məlumat  verilmir.
www.oxu.az
"
"Ankara Vaşinqtonla Afrini müzakirə etməyəcəkAnkara Türkiyə Silahlı Qüvvələrinin Suriyanın Afrin bölgəsində apardığı əməliyyatları  Vaşinqtonla müzakirə etməyə lüzum görmür, belə ki, həmin bölgədə amerikalı hərbçilər yoxdur.
Oxu.Az TGRT-yə istinadən xəbər verir ki, bu barədə Türkiyənin xarici işlər naziri Mövlud Çavuşoğlu açıqlama verib.
“Afrində amerikalı hərbçi yoxdur. Ola bilər ki, orada ara-sıra ABŞ-ın xüsusi xidmət orqanlarının əməkdaşları olur.
Buna görə Afrin mövzusunu ABŞ-da müzakirə etməyə lüzum görmürük”, - deyə Çavuşoğlu bildirib.
Türkiyəli ali diplomat bir daha Vaşinqtonu YPG qüvvələrinin silah-sursatla təchizatını dayandırmağa çağırıb.
“Pentaqon Suriyada terrorçuları silahlandırmamalıdır. Türkiyə-ABŞ münasibətlərini zərbə altına qoymaq lazım deyil. Bir halda ki biz müttəfiqik, ABŞ mütləq bu addımı atmalıdır.
Onlar bunu etməsə, bu təhlükəni aradan qaldırmasa, özümüz bu təhdidi yox etməliyik”, - deyə nazir bildirib.
O qeyd edib ki, Türkiyə ABŞ-a bel bağlaya bilməz, çünki Vaşinqton Ankaraya Suriya ilə bağlı verdiyi vədlərin üstündə durmur.
“Bizim ABŞ-ın götürdüyü öhdəlikləri yerinə yetirməsini gözləməyə ixtiyarımız var. Onlar YPG-ni Mənbicdən kənarlaşdırmalı, YPG ilə əlaqələri kəsməlidir”, – deyə Çavuşoğlu bildirib.
www.oxu.az
"
"Kral kobrası ilə torlu pitonun ölüm-dirim savaşı – FOTOİri torlu piton kral kobrasını boğub, daha sonra onun zəhərindən ölüb.
Oxu.Az xəbər verir ki, sosial şəbəkələrdə kifayət qədər populyarlaşan “savaşın” təsviri “Daily Mail”in diqqətini çəkib.
Fotoqraf onları aşkarlayan zaman hər iki ilan ölmüş vəziyyətdə olub.
“İmgur”da dərc olunmuş təsvirdə kral kobrasının bədəninə bir neçə halqada sarılan və onu boğan pitonu zəhərli dişləri ilə sancdığını görmək olur.
Şəkli sosial şəbəkəyə yükləyən müəllifin sözlərinə görə, kobra pitonu yeməyə çalışıb, ancaq qarşı tərəfin müqaviməti ilə üzləşib.
Fotoşəklin harada çəkildiyi barədə məlumat verilmir. “İmgur”da yayımlanan şəkil 334 min baxış sayı qazanıb və 7 mindən çox bal toplayıb.
Torlu pitonun əsas təbii məskənləri Banqladeş, Birma, Hindistan, Tayland, Laos, Kamboca, Vyetnam, Malaziya, Sinqapur, İndoneziya, Filippin, həmçinin Nikobar adaları sayılır.
Bu pitonlar dünyanın ən böyük ilanları hesab olunur. Bəzən bu bölgələrdə uzunluğu yeddi metrə çatan pitonlara rast gəlmək olur.



www.оxu.az
"
"Tillerson Rusiyanı ittiham etdiABŞ dövlət katibi Reks Tillerson Rusiyanın Suriyada kimyəvi silahların utilizasiyası ilə bağlı götürmüş olduğu öhdəlikləri yerinə yetirmədiyini hesab edir.
Oxu.Az xəbər verir ki, bu bəyanatı Amerikalı ali diplomat çərşənbə axşamı “Fox News” telekanalına verdiyi müsahibədə səsləndirib.
“Onlar Əsəd rejimini dəstəkləyir, onlara havadan dəstək göstərir. Rusiya cavabdehlik daşıyır, onlar Suriyada olan kimyəvi silahlarla bağlı müəyyən ölçülər götürməyə razılaşıb, ancaq görünən odur ki, bunu yerinə yetirməyiblər”, - deyə hazırda Boqotada olan ABŞ dövlət katibi bildirib.
ABŞ dövlət katibi hesab edir ki, Rusiya bu məsələ ilə bağlı mövqeyini dəyişməlidir:
“Rusiya bunu nə qədər danmağa çalışsa da, fakt fakt olaraq qalır”.
Xatırladaq ki, bazar ertəsi BMT Təhlükəsizlik Şurasında Suriyada kimyəvi hücumlar mövzusunda açıq iclas keçirilib.
ABŞ, Böyük Britaniya və Fransa səfirləri Suriya hökumətinin ünvanına ittihamlar səsləndirib. Rusiya Federasiyasının daimi nümayəndəsi Vasili Nebenzya qərb ölkələrinə günahsızlıq prezumpsiyasını xatırladıb.
Diplomat bildirib ki, Qərb ölkələri zəhərli maddələrdən istifadə etməklə həyata keçirilmiş hücumlarla bağlı qərəzsiz araşdırma aparmır. 
www.oxu.az
"
"Məkkə ilə bağlı təklif Səudiyyə Ərəbistanını hiddətləndiribSəudiyyə Ərəbistanı Məkkə və Mədinə şəhərlərində olan müqəddəs məkanların beynəlxalq nəzarətə götürülməsi haqqında təkliflərin müharibə elanına bərabər olduğunu hesab edir.
Oxu.Az “RİA Novosti”yə istinadən xəbər verir ki, bu barədə Səudiyyə Ərəbistanı xarici işlər naziri Adil əl Cübeyr bəyanat verib.
Bundan əvvəl “Əl-Cəzirə” telekanalının reportajında krallığın bir sıra ərəb dövlətləri ilə Qətərə qarşı tətbiq etdiyi blokada ucbatından bu ölkədən olan zəvvarların Məkkə və Mədinəyə “kiçik həcc” adlandırılan ümrə ziyarəti edə bilmədiyi bildirilirdi.
Telekanal müsəlman zəvvarların sərbəst hərəkəti məqsədilə Məkkə və Mədinədə olan müqəddəs ziyarətgahların idarəçiliyinin İslam dövlətlərindən ibarət beynəlxalq qrupun nəzarətinə verilməsini məqsədəuyğun sayır.
“Səudiyyə Ərəbistanı Krallığı müqəddəs ziyarətgahların beynəlxalq qrup tərəfindən idarə olunması ilə bağlı tələbləri düşməncəsinə addım və krallığa qarşı müharibə elanı kimi qəbul edir və bu tələblərə layiqli cavab vermək hüququnu qoruyub saxlayır”, - deyə əl-Cübeyr bildirib.    
Ötən ilin iyun ayında Səudiyyə Ərəbistanı, B.Ə.Ə., Bəhreyn və Misir Qətərlə diplomatik münasibətləri dayandırıb.
www.оxu.az
"
"ABŞ Rusiyanın hərbi üstünlüyünü etiraf edibRusiyanın hava hücumundan müdafiə sistemləri ABŞ-ın arsenalında olan analoji silahları üstələyir.
Oxu.Az xəbər verir ki, bu barədə “Business Insider” jurnalında məqalə dərc olunub.
Məqalədə “S-400” və “Pansir-C1” kompleksləri nümunə göstərilir. Birinci HHM sistemi səmanı düşmənin bombardmançıları və qırıcılarından, həmçinin ballistik raketlərdən qoruyur. 
İkinci HHM sistemi isə qanadlı raketlər və aşağı yüksəkliklərdə uçan obyektlər, o cümlədən pilotsuz uçan aparatlardan qorunmağa imkan verir.
Məqalənin müəllifinə görə, bu tandem Qərb ölkələrinin ordusunda analoqu olmayan hava hücumundan müdafiə sistemini təşkil edir.
CNA (Hərbi Dəniz Araşdırmaları Mərkəzi) analitiki Cefri Edmondsun fikrincə,  amerikalı hərbçilər “təmassız döyüş modelinə” üstünlük verir və  bu baxımdan, əməliyyatlarda əsas yük hərbi aviasiyanın üzərinə düşür .
“Rusiya üçün isə ABŞ-la istənilən münaqişədə, bir nömrəli tapşırıq  kütləvi hava hücumundan müdafiəni təmin etmək olacaq. Onun çoxşaxəli hərbi müdafiə sistemi məhz bu təhlükənin əsasında qurulub”, - deyə ekspert bildirib.
Onun sözlərinə görə, belə opponentlə Pentaqon əməli olaraq hələ qarşılaşmayıb. Ona görə də Rusiyanın HHM sistemləri ABŞ- sistemlərindən bu baxımdan üstündür.
www.oxu.az
"
"Amerikalı qazandığı 560 milyon dollar mükafatı almaq istəmir560 milyon dollar qazanmış, ABŞ-ın “Powerball” lotereyasının qalibi mükafatı götürmək üçün tələb olunan şəxsiyyəti təsdiq edən sənədləri təqdim etməkdən imtina edib.
Oxu.Az xəbər verir ki, bu barədə “The Washington Post” məlumat yayıb.
Qadın məhkəmə yolu ilə mükafatı anonim olaraq götürmək niyyətindədir.  Məhkəmə sənədlərində onun adı Ceyn Dou (Jane Doe) kimi təqdim olunur.
Bir qayda olaraq anonim iddia qaldıran şəxslərə şərti olaraq bu ad və soyad verilir.
İddiaçı qonşularının onun birdən-birə varlanmasından xəbər tutacağından, potensial cinayət və dələduzluq qurbanına çevriləcəyindən qorxur.
“O  gündəlik bazarlığa sakit, həyəcansız şəkildə  getmək, şəhərdə keçirilən tədbirlərdə təhlükəsiz şəkildə iştirak etmək istəyir, insanların onun milyonluq mükafat qazandığını bilməsini istəmir”, - deyə vəkili bildirib.
Lotereya təşkilatçıları hesab edir ki, qalibin ictimaiyyətə təqdim olunması bir tərəfdən, dələduzlardan sığortalanmasına kömək edir, digər tərəfdən, lotereya oyununu amerikalılar arasına populyarlaşdıran  güclü marketinq gedişidir.
Nyu Hempşir ştatının qanunlarına görə, qalibin adı, yaşadığı şəhər və əldə etdiyi məbləğ ictimai şəkildə elan edilməlidir.  
www.oxu.az
"
"Tayvanda güclü zəlzələ: Ölənlər var – YENİLƏNİBTayvanın şərqində baş vermiş güclü zəlzələ nəticəsində ən azı 2 nəfər ölüb, 202 nəfər isə müxtəlif dərəcədə xəsarət alıb.
Oxu.Az-ın məlumatına görə, bu barədə Çinin CGTN telekanalı “Twitter”də məlumat yayıb.
Məlumata əsasən, daha 29 nəfərin hələdə dağılmış “Marshal” otelində çıxılmaz vəziyyətdə qalıb.
00:21
Tayvanın şərqində yerləşən Xualyan şəhərində baş vermiş güclü zəlzələ nəticəsində xəsarət alanların sayı 188 nəfərə çatıb.
Oxu.Az xəbər verir ki, bu barədə Çinin CGTN dövlət televiziyası məlumat yayıb.
Qeyd edək ki, zəlzələ nəticəsində dağılmış “Marshal” otelindən 116 nəfər təxliyə olunsa da, hələ də dağıntılar altında qalan qonaqların olduğu bildirilir.
Məlumata əsasən, zəlzələ zamanı azı beş bina dağılıb, körpülərə, asfalt örtüklərinə, səkilərə ciddi ziyan dəyib.
560 evin elektrik enerjisi kəsilib.
06.02.2018 (23:33)
Tayvanın şərqində baş vermiş 6,1 bal gücündə zəlzələ nəticəsində xəsarət alanların sayı durmadan artır.
Oxu.Az-ın əldə etdiyi son məlumata əsasən, 115 nəfər xəsarət alıb.
Otelin dağılması nəticəsində isə ən azı 17 nəfər bloklanıb.
Ölənlərin olub-olmaması ilə bağlı məlumat verilmir.
Qeyd edək ki, Tayvan Müdafiə Nazirliyi dağıntı olan ərazilərdə axtarış-xilasetmə əməliyyatlarınnı aparılması məqsədi ilə 100-ə yaxın hərbçi göndərib.
21:55
Tayvanın şərqində 6,1 bal gücündə zəlzələ baş verib.
Oxu.Az-ın məlumatına görə, yeraltı təkanlar adanın şimal-şərqində - Hualyan şəhərində 5 km dərinlikdə qeydə alınıb.
Zəlzələ nəticəsində otel binası uçub.
Otel Xualyan qəzasında yerləşir.
Ölən və yaralananlar barədə məlumat verilmir. Sunami təhlükəsi elan edilməyib. 
A.M.
www.oxu.az
"
"Həsən Ruhani: Türkiyənin Suriyadakı əməliyyatı yekunlaşmalıdırİran prezidenti Həsən Ruhani Türkiyəyə çağırış edib.
Oxu.Az-ın məlumatına görə, İran lideri bildirib ki, Türkiyə silahlı qüvvələrinin Suriyanın Afrin şəhərində keçirdiyi əməliyyatları başa çatmalıdır.
“Afrindəki hərbi əməliyyatlar yekunlaşdırılmalıdır. Çünki bu əməliyyatlar həm Türkiyə, həm də digər tərəfin də insan itkisinə səbəb olur. Bu isə yaxşı nəticəyə gətirib çıxarmayacaq. Eyni qayda ilə biz ABŞ-ın Suriyada mövcudluğunu da qınayırıq. Bu bizim tövsiyəmiz və mövqeyimizdir. Hesab edirik ki, ABŞ qüvvələri Suriyanın dağılması məqsədini güdür”, - deyə Ruhani bildirib.
H.Ruhani əlavə edib ki, bir ordunun digər ölkənin ərazinə girməsi həmin ölkə xalqının və hökumətinin icazəsi ilə olmalıdır. Eyni zamanda, o, İran, Rusiya və Türkiyənin Suriya ilə bağlı əməkdaşlığının vacibliyini vurğulayaraq, üçtərəfli sammitin də keçirilməsinə ehtiyacın olduğunu əlavə edib.
A.M.
www.oxu.az
"
"Qlobal faciə baş verə bilərABŞ Geoloji Tədqiqat Xidmətinin alimləri şimal qütbdə permafrost, yəni uzun müddət donmuş torpaq təbəqəsində 793 milyon kiloqram civənin yığıldığını ortaya çıxarıb.
Qlobal istiləşmə nəticəsində buzların əriməsi toksik metalın ətraf mühiti çirkləndirməsinə yol açacaq. Bu isə qlobal ekoloji faciəyə səbəb ola bilər.
Oxu.Az Lenta.ru-ya istinadən xəbər verir ki, araşdırmanın nəticələri “Geophysical Research Letters”də dərc olunub.
Şimal qütbünün buzlaqlarında atmosferdən daxil olan və torpağın üzvi maddələri ilə qarşılıqlı əlaqəli olan təbii civə var.
Tədqiqatçılar Alyaskadan 2004-2012-ci illərdən gətirilmiş 13 buz nümunəsini analiz edib. Əldə olunmuş məlumatlar bütün dünya üzrə 11 min tundra torpaq nümunəsi ilə müqayisə edilib.
Məlum olub ki, donmuş torpaq təbəqəsində olan civənin miqdarı son 30 ilə antropogen fəaliyyətlə əlaqədar ətraf  mühitə atılan civənin miqdarından 10 dəfə çoxdur.
Permafrostun üst təbəqələrinin əriməsi nəticəsində külli miqdarda civənin metil-civəyə - canlıların orqanizminə yığılan və ciddi pozuntulara yol açan, o cümlədən mərkəzi sinir sistemini iflic edən toksik birləşməyə çevriləcəyi bildirilir.
www.oxu.az
"
"Ərdoğan: Türkiyə ordusu İdlibə doğru irəliləyəcəkHal-hazırda Türkiyə Silahlı Qüvvələrinin Suriyanın şimalında - Afrin bölgəsində apardığı “Zeytun budağı” əməliyyatı İdlibdə davam edəcək.  
Oxu.Az-ın “Habertürk”ə istinadən verdiyi xəbərə görə, bu bəyanatı Türkiyə prezidenti Rəcəb Tayyib Ərdoğan Ankaradakı çıxışında səsləndirib.
“Afrində aparılan əməliyyatlar İdlibdə davam edəcək. Bizim cənubda olan kürdlərlə heç bir problemimiz yoxdur. İşimiz yalnız hamıya məlum olan terrorçu qruplaşmalar – YPG/PYD, PKK və İŞİD-lədir”, - deyə Türkiyə lideri vurğulayıb.
www.oxu.az
"
"81 yaşlı qadın diplom aldıÇində 81 yaşlı qadın ali təhsil haqqında diplom alaraq, elektron ticarət sahəsi üzrə mütəxəssissə çevrilib.
Oxu.Az xəbər verir ki, bu barədə “Sinxua” agentliyi məlumat yayıb.
Tyanzsin Universitetinin məzunu Syue Minsyu adıçəkilən təhsil ocağına 77 yaşında qəbul olunub. Onun distant təhsil aldığı bildirilir.
“Oxumaqdan zövq alırdım, mənim üçün mükafat kimi idi. Həyatımda ən vacib şeylər öz yolumu tutmaq, çətinliklər qarşısında  təslim olmamaq, cəsarətli şəkildə irəli getmək olub.”
Məlumatda qeyd olunur ki, sonuncu imtahanı qadın 6-cı cəhddən sonra verib.
www.oxu.az
"
"İran zərbəçi PUA istehsal edəcək – FOTOİran İslam Respublikasının müdafiə naziri, general Əmir Hatəmi və İslam İnqilab Keşikçiləri Korpusunun quru qoşunları komandanı, general Məhəmməd Pakpur Tehranda yeni hərbi zavodun açılış mərasimində iştirak edib.
Oxu.Az xəbər verir ki, bu barədə Press TV məlumat yayıb.  
Məlumata görə, zavodda “Mohacer 6” pilotsuz uçan aparatların kütləvi istehsalı həyata keçiriləcək. PUA həm kəşfiyyat uçuşları, həm də zərbə endirməklə bağlı tapşırıqları yerinə yetirə biləcək.
İranlı hərbçilərin sözlərinə görə, “Mohacer 6” stasionar və hərəkətdə olan hədəflərin gecə və gündüz rejimlərində, həmçinin əlverişsiz hava şəraitində məhv edilməsinə imkan verən ağıllı texnologiya və silahlarla təchiz olunacaq.


























www.oxu.az
"
"Suriyada həlak olmuş rusiyalı pilotun nəşi vətəninə aparılıbFevralın 3-də Suriyanın İdlib vilayətində həlak olmuş rusiyalı hərbi pilot Roman Filipovun nəşi Moskva kənarında yerləşən Çkalov aerodromuna aparılıb.
Oxu.Az RBK-ya istinadən məlumat verir ki, bu barədə Rusiya Müdafiə Nazirliyi məlumat yayıb. 
“Hərbçinin nəşi ilə yanaşı, vurulmuş hərbi təyyarənin dağıntılarının bir hissəsi çatdırılıb”, – agentliyin əməkdaşı bildirib.
Rusiya Müdafiə Nazirliyi, Rusiya hərbi kəşfiyyatı türkiyəli həmkarlarının əməkdaşlığı ilə fevralın 3-də Suriyada qəhrəmancasına həlak olmuş hərbi pilot, mayor Roman Filipovun nəşini Rusiya Federasiyasına qaytardığı ilə bağlı xəbəri təsdiqləyib.  
www.oxu.az
"
"Qətllə bağlı axtarışda olan şəxs İranda saxlanıldıBakı şəhərinin Baş Cinayət Axtarış İdarəsinin əməliyyatçılarının Qaradağ Rayon Polis İdarəsindən olan həmkarları ilə birgə keçirdiyi əməliyyat-axtarış tədbirləri nəticəsində 26 yaşlı Osman Abdullayevin qətlində şübhəli bilinən bütün şəxslər saxlanılıb.  
Oxu.Az xəbər verir ki, bu barədə hüquq-mühafizə orqanları məlumat yayıb.
Qeyd edək ki, yanvarın 15-də Lökbatanda “Makarov” tapançası ilə əvvəllər məhkumluğu olan Xırdalan sakini Osman Abdullayev qətlə yetirilib.
Yanvarın 25-də əməliyyatçılar qətli törətməkdə şübhəli bilinən şəxslərdən biri – 24 yaşlı Bakı  şəhər sakini, əvvəllər məhkumluğu olan Həsən Məşədiyevin izinə düşüb.
Polislər onu Abşeron rayonunun Hökməli qəsəbəsində aşkarlayıb. Keçirilən əməliyyat zamanı Məşədiyevlə polis əməkdaşları arasında atışma baş verib. 
Şübhəli Abdullayevi qətlə yetirdiyi “Makarov” tapançası ilə müqavimət göstərib. Atışmanın gedişində əməliyyatçılar Məşədiyevi zərərsizləşdirib.
Bu arada, Abdullayevin Tatarıstan hüquq-mühafizə orqanları tərəfindən axtarışa verildiyi məlum olub.
Hüquq-mühafizə orqanlarının məlumatına görə, yanvarın 15-də Səbail rayonunun Badamdar qəsəbəsinin kafelərinin birində gənclər arasında mübahisə düşüb. Daha sonra gənclər maşına minərək Qaradağ rayonunun Sahil qəsəbəsinə yollanıb.
Yolda mübahisə daha da gərginləşib və gənclər maşını yanacaqdoldurma məntəqəsi yaxınlığında saxlayıb. Məşədiyev odlu silahla Abdullayevin başına atəş açıb. Daha sonra qurbanın meyitini cinayət yerində tərk edərək, aradan çıxıb.
İstintaqın gedişində məlum olub ki, cinayətin digər iştirakçıları, 1993-cü il təvəllüdlü Emin Həmidov və Nicat Quliyev olub.
Quliyev hadisədən sonra Azərbaycanı tərk  edib və İranda gizlənib. Ancaq polis onu İranda da yaxalaya bilib. Hər iki gəncin saxlanıldığı xəbər verilir.
Cinayət faktı ilə bağlı istintaq davam edir.
Ülvi Kərimov
www.oxu.az
"
"Nyu-York polisinə “iPhone7” verilibABŞ-da Nyu-York şəhər Polis İdarəsi öz əməkdaşlarına yeni “iPhone7” və “iPhone7 plus” paylamağa başlayıb.
Oxu.Az “New York Daily News”a istinadən xəbər verir ki, həmin smartfonların köməyi ilə polis zabitləri küçələrdə patrula çıxacaq, cinayətkarları axtaracaq.
Cənubi Manhetten polis departamentinin patrul xidmətinin 36 min əməkdaşı artıq yeni smartfonla təmin olunub. “iPhone”lar ştatın mülkiyyəti hesab olunur və polislərin onlardan şəxsi məqsədlərlə deyil, yalnız xidməti alət kimi istifadə etmələri tələb olunur.
Yeni smartfonların köməyi ilə patrul polisi həmkarları ilə rabitə quracaq, bələdçilərin göndərdiyi istiqamətlərlə tanış olacaq, polis qərargahının göndərdiyi ismarıcları oxuyacaq və lazım gəldikdə sosial şəbəkələri izləyəcək.
www.oxu.az
"
"Ərdoğan: Vatikan “erməni soyqırımı” məsələsində Türkiyə ilə həmrəydir Türkiyə ermənilərin 1915-ci il hadisələri ilə bağlı iddialarından Vatikana narazılıq ifadə edib.
Oxu.Az Hüriyyet-ə istinadən xəbər verir ki, bu barədə Türkiyə prezidenti Rəcəb Tayyib Ərdoğan  Vatikan səfərinin yekunları ilə bağlı verdiyi açıqlamada deyib.
Ərdoğanın sözlərinə görə, Roma papası Fransisk onun bu məsələ ilə bağlı dediklərini dinləyib.
“Papa Fransisk “erməni soyqırımı” ilə bağlı məsələdə Türkiyə ilə həmrəydir”.
www.oxu.az
"
"Xəzər sammitinə hazırlıqlar müzakirə olunubRusiya Federasiyası xarici işlər naziri Sergey Lavrov qazaxıstanlı həmkarı Kayrat Əbdürrəhmanovla V Xəzər sammitinə hazırlıqla bağlı müzakirələr aparıb.
Oxu.Az xəbər verir ki, bu barədə “RİA Novosti” məlumat yayıb.
“Xəzəryanı dövlətlərin xarici işlər nazirlərinin müşavirəsində (4-5 dekabr 2017-ci il, Moskva) qəbul olunan qərarlara əsasən, xarici siyasət orqanlarının rəhbərləri Qazaxıstanda keçiriləcək  V Xəzər sammitinə hazırlıqların modallığını müzakirə edib”, - deyə Rusiya XİN-nin bəyanatında qeyd olunur.  
www.oxu.az
"
"Erməni futbolçu İngiltərədən siyasi sığınacaq istəyirBBC telekanalının internet səhifəsində Ermənistan hökumətinin hərbi xidmətdən möhlət hüququnun ləğvi ilə bağlı qərarından narazı olan “Uitçörç Alport” adlı ingilis klubunun 23 yaşlı futbolçusu Ovika Nersesyan barədə məqalə dərc olunub.
Möhlət hüququnun ləğvindən sonra Nersesyan Britaniyanı tərk etməli olacaq.
Oxu.Az xəbər verir ki, “Shropshire star”a verdiyi müsahibədə Ovik Nersesyan Ermənistan ordusunda xidmət çəkməklə həyatını təhlükəyə atmaq istəmədiyini bildirib.
Ona görə futbolçu İngiltərədən siyasi sığınacaq istəmək qərarına gəlib.
Onun müraciətinə fevralın 19-da İngiltərə məhkəməsində baxılacaq.
UEFA-nın məlumatına görə, Yerevanda doğulmuş Ovik Nersesyan 2013-cü ildən “Pünik” futbol klubunun müdafiəçisi olub və 26 nömrəli forma ilə çıxış edib.
Nersesyan Ermənistanın gənclər üzrə futbol yığmasının üzvü olub. 2015-2016-cı illərdə gənclər üzrə Avropa Çempionatında iştirak edib.
Xatırladaq ki, bir müddət əvvəl Ermənistanda “Hərbi xidmət və hərbi qulluqçuların statusu haqqında “ qanun imzalanıb. Həmin qanuna görə, həqiqi hərbi xidmətə çağırışdan möhlət hüququ ləğv olunub.
Ermənistan müdafiə naziri Viqen Sarqsyan yeni qanunun yalnız Olimpiya Oyunlarının mükafatçıları, dünya və Avropa çempionlarına şamil olunmayacağını bildirib.
www.oxu.az
"
"Kürdlər Türkiyəni ABŞ silahları ilə atəşə tuturSuriyanın Afrin bölgəsində olan Kürd PYD və YPQ qüvvələri ABŞ-ın İŞİD-ə qarşı mübarizə üçün göndərdiyi silahlarla Türkiyə ərazilərini atəşə tutur.
Oxu.Az “Anadolu” xəbər agentliyinə istinadən xəbər verir ki, bu bəyanatı Türkiyə baş nazirinin müavini Bekir Bozdağ səsləndirib.
“ABŞ İŞİD-ə qarşı mübarizə məqsədilə YPG-yə silahlar göndərib. Ankara bundan əvvəl Vaşinqtonu xəbərdar etmişdi ki, bu silahlara nəticədə Türkiyəyə qarşı istifadə oluna bilər. 
YPG və PYD ABŞ-ın göndərdiyi silahlarla Türkiyə ərazilərini atəşə tutur. Halbuki Türkiyə NATO-ya üzv dövlət və ABŞ-ın yaxın müttəfiqidir”, – deyə nazir müavini bildirib.
Ötən il ABŞ prezidenti Donald Tramp Rəcəb Tayyib Ərdoğanla telefon söhbətində türkiyəli həmkarına Suriyadakı kürd birləşmələrin silah-sursatla təchizatının dərhal dayandırılacağına dair söz vermişdi.
Daha sonra Pentaqon bəyanatla çıxış edərək, kürdlərin silah təchizatının davam etdiyini bildirmişdi.
Yanvar ayında Türkiyə prezidentinin  mətbuat xidmətinin rəhbəri İbrahim Kalın ABŞ prezidentinin milli təhlükəsizlik məsələləri üzrə köməkçisi Herbert Makmasterlə telefonla söhbət aparıb.
Söhbətdən sonra Vaşinqton kürdlərin silah təchizatının dayandırılacağını vəd edib. Buna baxmayaraq, fevralın 1-də ABŞ Silahlı qüvvələrinin mərkəzi komandanlığının başçısı İŞİD-ə qarşı savaşacaqları günə qədər Suriya Demokratik Qüvvələrinə (YPQ) dəstəyi davam etdirəcəklərini bəyan edib.
www.oxu.az
"
"Xərçəngin başlıca səbəbi məlum olduŞotlandiyanın Dandi Universitetinin alimləri qocalan immun sisteminin xərçəngə səbəb olduğunu ortaya çıxarıb.
Oxu.Az xəbər verir ki, tədqiqatın nəticələri “Proceedings of the National Academy of Sciences”  jurnalında dərc olunub.
Əldə olunan nəticələr onkoloji xəstəliklərin profilaktikası və müalicəsi üzrə yeni metodların hazırlanmasına kömək edəcək.
Bədxassəli şişlərin inkişafı ehtimalı yaşın artması ilə kəskin şəkildə artır. Bu, onunla izah olunur ki, vaxtaşırı DNT-də törəmələrə yol aça bilən qüsurlar toplanır.
Alimlər iddia edir ki, xərçəngin inkişafı üçün beş və ya altı mutasiyaya ehtiyac var.
Mütəxəssislər xərçəngdən əziyyət çəkən 18-70 yaşlarında olan iki milyona yaxın insanın xəstəlik tarixçəsini təhlil edib. Daha sonra  immun sistemin fəallığının aşağı düşməsinin şişlərin əmələ gəlməsi ehtimalına nə dərəcədə təsir etdiyini hesablamağa imkan verən tənlik qurub,  nəzəri nəticələri 100 növ bədxassəli törəmə haqqında faktiki məlumatlarla müqayisə edib.
Məlum olub ki, mutasiyaların toplanması fərziyyəsindən fərqli olaraq, bu model xərçəng riskini daha effektiv şəkildə müəyyən etməyə kömək olur.
İmmun sisteminin qocalmasına təsir edən əsas amil T-hüceyrələrin yetkinləşməsinin baş verdiyi timusun (çəngələbənzər vəzi) funksionallığının pozulmasıdır. Hər 16 ildən bir insanın çəngələbənzər vəzisi ölçü baxımından kiçilir, bu isə öz yerində şiş hüceyrələrini tapan və onları məhv edən limfosiylərin hasilatını zəiflədir.
www.oxu.az
"
" Putinin prezidentliyə namizədliyi qeydə alınıbRusiya Mərkəzi Seçki Komissiyası hazırkı prezident Vladimir Putinin prezidentliyə namizədliyini qeydə alıb.
Oxu.Az Rusiya KİV-nə istinadən xəbər verir ki, qeydiyyat vəsiqəsi V. Putinin etibarlı nümayəndəsi Serqey Kabışevə verilib. 
Seçkilərə hər hansı siyasi partiyanın namizədi kimi deyil, sərbəst qatılan Putinin lehinə 1,6 milyondan çox imza toplanıb.
Qeydiyyat üçün azı 300 min seçicinin imzası tələb olunduğu halda, V. Putinin lehinə 1,6 milyondan çox imza toplanıb. Lakin yoxlanıldıqdan sonra 314 min imza MSK-ya göndərilib. 
Qeyd edək ki, prezident seçkiləri martın 18-də keçiriləcək. Artıq Liberal Demokrat Partiyasının sədri Vladimir Jirinovski və Kommunist Partiyasının namizədi Pavel Qrudinin namizəd kimi qeydə alınıb.
Onlar parlament partiyaları tərəfindən irəli sürüldüyü üçün imza tələb olunmurdu.
Daha 5 namizəd - Kseniya Sobçak, Qriqori Yavlinski, Maksim Suraykin, Sergey Baburin və Boris Titov qeydiyyat üçün gözləyir.
Xatırlada ki, Rusiyada prezident seçkiləri martın 18-də keçiriləcək.
E.Ə.
www.oxu.az
"
"Android üçün yeni təhlükə aşkarlandıİT mütəxəsisləri Android əməliyyat sistemi ilə çalışan mobil qurğu sahiblərini virtual hücuma məruz qoyan yeni botnet aşkarlayıb.
Oxu.Az xəbər verir ki, “Bleeping Computer” bu barədə məlumat yayıb.
Botnet açıq sazlama portlarının, o cümlədən Androidin vacib komponentlərində tətbiq olunan və əsas funksiyalara giriş imkanı verən 5555 portunun axtarışına yönəlib.   
Cihaza daxil olduqdan sonra zərərli proqram onu “Monero” kriptovalyutası əldə etməyə vadar edir.
Botneti aşkarlamış QiHo360 təşkilatının tədqiqatçılarına görə, o, smartfonlardan tutmuş ağıllı ev texnikasına kimi Android əməliyyat sistemi ilə çalışan bütün qurğulara real təhlükə yaradır.
Mütəxəssislərin hesablamalarına görə, artıq 7.4 min mobil qurğu bu zərərli botnetə yoluxub. Botnetin yüksək templə yayıldığı əsas qurbanların isə Çin və Cənubi Koreyadan olan istifadəçilər olduğu bildirilir.
www.oxu.az
"
"Türkiyə Hollandiya ilə barışmağa hazırdırTürkiyə Xarici İşlər Nazirliyinin sözçüsü Hami Aksoy Hollandiya ilə aralarında yaranan siyasi gərginliyə münasibət bildirib.
“Hazırkı vəziyyətdə Hollandiya tərəfi normallaşma yolunda lazım olan real addımlar atma iradəsi göstərsə, Türkiyə iki ölkə arasındakı münasibətləri dəyərləndirməyə hazırdır”.
Oxu.Az bu barədə “Hürriyet”ə istinadla xəbər yayır.
Xatırladaq ki, dünən Hollandiya Xarici İşlər Nazirliyi Türkiyədəki səfirini geri çağırıb, Türkiyə də Hollandiyaya yeni səfir göndərməyəcəyini ifadə edib.
www.oxu.az
"
"Afrindəki əməliyyatlar barədə son məlumatTürkiyə Silahlı Qüvvələri Suriyanın Afrin bölgəsində “Zeytun budağı” əməliyyatı başlanandan bəri 970 terrorçunu zərərsizləşdirib.
Oxu.Az-ın Türkiyə KİV-ə istinadən verdiyi xəbərə görə, bu barədə Türkiyə Baş Ordu Qərargahı bu gün bəyanat yayıb.
“Fevralın 6-da “Zeytun budağı” əməliyyatının gedişində PYD, YPG və İŞİD terrorçu qruplaşmalarının 23 üzvü öldürülüb.
Ümumilikdə, əməliyyatın başlandığı vaxtdan bu günə kimi öldürülən terrorçuların sayı 970-ə çatıb”, - deyə qərargahın bəyanatında deyilir.
Xatırladaq ki, yanvarın 20-də Türkiyə Silahlı Qüvvələri Azad Suriya Ordusu birləşmələri ilə birgə Suriyanı Afrin bölgəsində terrorçulara qarşı “Zeytun budağı” əməliyyatına başlayıb.
Bundan əvvəl Türkiyə baş naziri Binəli Yıldırım Afrində 8-10 minə yaxın PYD və YPG terrorçusunun olduğunu bildirmişdi.
www.oxu.az
"
"Canlı yayımda tamaşaçılara bir milyon pul payladı – FOTOAmerikalı aparıcı Ellen Diceneres bir markanın reklam kampaniyasına həsr etdiyi proqramda tamaşaçılara möhtəşəm sürpriz edib.
Oxu.Az xəbər verir ki, “Bir milyon yaxşılıq” şüarı ilə aparılan reklam kampaniyası zamanı Ellen studiyadakı insanlara stullarının altında pop-korn paketi olduğunu söyləyib:
“Stullarınızın alt hissəsində pop-korn paketləri var. Pop-kornu yedikdən sonra atmayın, çünki bu paketə sahib olan hər kəs bir milyon dollar puldan bir hissə qazanacaq”.
Qeyd edək ki, studiyada 100 nəfər olub və onların hər biri 10 min dollar pul qazanıb.











Pərviz Hüseyn
www.oxu.az
"
"Qış olimpiya zonasında virus aşkarlandıSon dörd gün ərzində Qış Olimpiya oyunları ilə bağlı iş üçün Cənubi Koreyaya gedən və kəskin qarın ağrılarından şikayət edən insanların sayı artıb.
Oxu.Az “Koreaboo”ya istinadən xəbər verir ki, Norfolk virusuna yoluxanların sayı 36 nəfərə çatıb.
Virusun əsas simptomları ishal, qızdırma, ürəkbulanma, titrətmədir və yoluxmadan iki gün sonra müşahidə olunur.
Təhlükəsizlik xidməti əsas yoluxma mənbəyinin içməli su olduğundan şübhələnir.
Qeyd edək ki, Qış Olimpiya Oyunları 9-25 fevralda, Cənubi Koreyanın Pxyonçxan şəhərində keçiriləcək.
www.oxu.az
"
"Türkiyədə sol əldən istifadə məhdudlaşdırılacaqTürkiyədə müsəlmanlara sol əllə qida qəbul etmək və su içmək tövsiyə olunmur.
Oxu.Az “Sözcü”yə istinadən xəbər verir ki, bu barədə Türkiyənin Din Məsələləri üzrə Dövlət İdarəsinin (Diyanət) fitvasında bildirilir.
Həmin fitvaya görə, Hz.Məhəmməd qida qəbulu ilə bağlı ümumi prinsipləri müəyyən edən zaman “sol əldən istifadəni arzuolunan saymayıb”.
“Belə ki, peyğəmbərimiz bu məsələ üzərində duraraq, şeytanların sol əllə yeyib-içdiyini xəbər verib, ümməti və uşaqları övladlarına sağ əllə yemək yeməyi öyrədib”, - deyə fitvada deyilir.
“Diyanət” müsəlman valideynlərə övladlarını erkən yaşlarından buna öyrətməyə çağırıb.
Fitvaya görə, qidalanma zamanı sol əldən istifadə o zaman məqbul sayılır ki, həmin şəxsin hər hansı fiziki qüsuru olsun.
Xatırladaq ki, Türkiyənin Din Məsələləri üzrə Dövlət İdarəsi bundan əvvəl – dekabr ayında boşanma haqqında fitva vermişdi. Böyük əks-səda doğuran fitvaya görə, öz həyat yoldaşını bacı və ya ana adlandıran kişi həyat yoldaşından boşanmış hesab olunur.
www.oxu.az
"
"Qocalmanı ləngidən zülal aşkarlandıHindistan alimləri müəyyən edib ki, mitoxondriyadakı sirtuinlər (SIR) adlandırılan xüsusi zülallar qocalma prosesini ləngidir.
Oxu.Az Lenta.ru-ya istinadən xəbər verir ki, araşdırmanın nəticələri bioRxiv.org-da dərc olunub.
Sirtuinlər müxtəlif zülallardan asetilazların kənarlaşdırılmasını katalizasiya edən fermentlərdir. Araşdırmaya görə, nüvədə olan bir sıra sirtuinlər qida qəbulundan asılı olaraq, həşəratların uzunömürlülüyünü nizamlaya bilir.
Hüceyrəyə lazım olan enerjinin hasil edilməsinə cavab verən mitoxondrlarda sirtuinlər yer alsa da, onların qocalma prosesinə təsirləri indiyə kimi məlum olmayıb.  
Tədqiqatda model orqanizm olaraq drozofil milçəklərindən istifadə olunub. Alimlər mitoxondral SİRT4 sirtuinlərinin aktivliyini boğaraq, həşəratların ömrünün qısalmasına səbəb olub. 
Drozofil milçəklərinin ömrünə qidada olan şəkərlə mayanın qarşılıqlı əlaqəsi təsir edir. Ancaq istənilən qidalanma rejimində həşəratlar qısa müddətdə tələf olub. Bu, qocalma prosesinin süni şəkildə sürətləndirilməsi nəticəsində baş verib.
Gələcəkdə alimlər sirtuinlərin ömrü uzadan funksiyalarını müəyyən edən molekulyar və genetik mexanizmləri araşdırmağa çalışacaq. Bu, qocalmaya qarşı inqilabi terapiyanın ərsəyə gəlməsinə xidmət edə bilər.
www.oxu.az
"
"Maldivin keçmiş prezidenti həbs olunubMaldivin keçmiş prezidenti (1978 - 2008) polis tərəfindən saxlanılıb.
Oxu.Az xəbər verir ki, Mömün Abdul Qəyyum öz evində yeznəsi ilə birgə həbs olunub.
Saxlanılma səbəbi isə açıqlanmır.
Qeyd edək ki, Maldivin hazırkı rəhbəri Abdulla Yamin Qəyyum, Mömün Abdul Qəyyumun ögey qardaşıdır.
Bundan əvvəl Maldiv Respublikasının prezidenti Abdulla Yamin ölkə ərazisində fövqəladə vəziyyət rejimi tətbiq etdiyi barədə məlumat yayılıb.
Qərar ölkədə yaşanan siyasi böhranla bağlıdır. Fövqəladə vəziyyət 15 gün davam edəcək.
Bundan əvvəl məlum olub ki, Maldiv Respublikasının Ali Məhkəməsi dövlət başçısını vəzifəsindən kənarlaşdırmaq niyyətindədir. Buna səbəb Abdulla Yaminin sabiq prezident Məhəmməd Naşidə qarşı irəli sürülmüş ittihamları ləğv etməsi olub.
A.M.
www.oxu.az
"
"Rusiya təyyarəsi Türkiyənin Hatay aerodromundaTürkiyənin Antakya rayonunda yerləşən Hatay aerodromunda Rusiyanın AN-72 hərbi-nəqliyyat təyyarəsi eniş edib. Qeyd edək ki, sözü gedən aerodrom Suriyanın İdlib vilayəti ilə həmsərhəd ərazidə yerləşir.
Oxu.Az-ın məlumatına görə, Rusiya təyyarəsinin Türkiyənin məhs bu rayonuna gəlişinin məqsədi, İdlib üzərində vurulmuş Su-25 təyyarəsi ilə bağlı olduğu bildirilir.
A.M.
www.oxu.az
"
"Dağıstan hökuməti istefaya göndərilibDağıstan Respublikasının rəhbəri vəzifəsini müvəqqəti icra edən Vladimir Vasilyev hökuməti istefaya göndərib.
Oxu.Az TASS agentliyinə istinadən verdiyi xəbərə görə, digər sərəncamla V.Vasilyev region hökuməti başçısının müavini Anatoli Karibovu yeni hökumət formalaşanadək müvəqqəti olaraq baş nazir vəzifəsinə təyin edib.
Qeyd edək ki, bu gün Dağıstanda korrupsiya ittihamı ilə hökumət sədrinin səlahiyyətlərini müvəqqəti icra edən Abdusəməd Həmidov, onun müavinləri Şamil İsayev və Rayudin Yusufov, Dağıstanın sabiq Təhsil naziri Şahabbas Şaxov və digər vəzifəli şəxslər saxlanılıb. Onlara qarşı büdcədən ayrılan vəsaitlərin mənimsənilməsi ilə bağlı cinayət işi açılıb. Yanvarın 21-də isə Mahaçqala meri Musa Musayev  səlahiyyətlərindən sui-istifadə etməklə dövlətə 80 milyon rubl ziyan vurulması ittihamı ilə həbs edilib.
A.M.
www.oxu.az
"
"Ermənilər qiymət artımına görə küçələrə axışdılar – VİDEO + FOTOErmənistanın paytaxtı Yerevanda növbəti etirazlara start verilib.
Oxu.Az-ın erməni mətbuatına istinadən xəbər verir ki, etirazlar Yerevanın məşhur Şarl Aznavur meydanında keçirilir.
Məlumata görə, parlamentdəki “Çıxış” blokunun təşkilatçılığı ilə keçirilən yürüş-mitinq ölkədəki qiymət artımına etiraz olaraq keçirilib. Bundan sonra aksiya yürüş şəklində Abovyan küçəsi-Respublika meydanı-Amiryan küçəsi-Maştotsa prospekti-Sayat Nova küçəsi-Abovyan küçəsi boyunca davam etdirilib.
Parlamentərilərin sözlərinə görə, son bir il müddətində Ermənistanda kərə yağı – 41%, qoyun əti – 28%, pomidor – 31%, kartof – 28% bahalaşıb.



























A.M.
www.oxu.az
"
"Türkiyə BTR-nin Afrində vurulma anı – VİDEOAfrində Türkiyəyə məxsus daha bir zirehli texnikanın vurulması ilə bağlı görüntülər yayımlanıb.
Oxu.Az-ın məlumatına görə, hadisə Afrin kantonunun şimalında Bülbül rayonunda baş verib.
Yayılmış görüntülərə əsasən, YPG kürdləri (Xalq Müdafiə Qüvvələri), qəsəbənin yaxınlığında yerləşən Türk Silahlı Qüvvələrinin BTR ACV-15-i Rusiya istehsalı olan “Fagot” tank əleyhinə raket kompleksi (TƏRK) ilə vurublar.

A.M.
www.oxu.az
"
"Afrində türk hərbçisi şəhid olubFevralın 5-də Suriyanın Afrin bölgəsində minaatanlardan açılan atəş nəticəsində Türkiyə Silahlı Qüvvələrinin hərbçisi həlak olub.
Oxu.Az Anadolu agentliyinə istinadən xəbər verir ki, bu barədə Türkiyə Baş Qərargahının məlumatında bildirilir.
Bundan əvvəl “Zeytun budağı” əməliyyatı çərçivəsində şəhid olan türk əsgərlərinin sayının 15-ə çatdığı, 62 əsgərin yaralandığı bildirilirdi. Məlumata əsasən, əməliyyat başlayandan Afrin bölgəsində 947 terrorçu məhv edilib.
A.M.
www.oxu.az
"
"Ramil Quliyev: Azərbaycanda məşqlər üçün yaxşı şərait olmayıbYüngül atletika atam və anama yad deyil.
Oxu.Az xəbər verir ki, bu sözləri azərbaycanlı atlet Ramil Quliyev Belarusun “Sportpanorama” nəşrinə verdiyi müsahibədə bildirib.
Onun sözlərinə görə, Azərbaycanda yüngül atletika ilə məşğul olmaq üçün lazımi şərait olmayıb.
“Hər şey yaxşı olsaydı, biz heç Türkiyəyə getməzdik (gülümsəyir). Şərait çox pis idi. Məşq etdiyimiz manejdə isitmə sistemi yox idi.
Tavanı su buraxırdı, ona görə gölməçənin içində qaçmalı olurduq. Sonradan həmin bina tikintiyə bağlandı. Bu tikinti üç ilə yaxın davam etdi. Bu müddət ərzində stadionda məşq edirdik. Yağışda da, qarda da, küləkdə də”, - deyə atlet bildirib.
“Azərbaycanda inkişaf üçün perspektivlər niyə olmayıb? Düşünürəm ki, bu sualı daha çox Azərbaycanın Yüngül Atletika Federasiyasının başçısına vermək lazımdır.
Məşq etməyə yer tapa bilmədiyimizə görə vətəndaşlığı dəyişməyə qərar verdik. Təlim-məşq toplanışlarına getmək olmurdu, artıq perspektivlərin olmamasını qeyd etdim. Yəni sən nəyəsə nail olsan belə, bu, heç bir halda qeyd olunmayacaq.
Türkiyəni ona görə seçdim ki, mentalitetdə yaxınlıq var. Çox uzağa köçməyə ehtiyac yox idi. Türkiyədə tam fərqli münasibət gördüm. Sən idmanla məşğul olursansa və sənin istedadın varsa, bu istedadı inkişaf etdirməyin və uğura nail olmağın üçün hər cür şərait yaradılır.
Ədalət naminə deməliyəm ki, bu, təkcə idman üçün keçərli deyil. Müğənni, rəssamsansa, istedadlı və perspektivli olsan, sənə diqqət yetirəcəklər. Dövlət hər cür dəstək olacaq”, - deyə idmançı bildirib.
www.oxu.az
"
"Azərbaycanlı milyarderin şirkəti ittihamlara cavab verdiBiz əminik ki, Babuşkina küçəsində aparılan inşaatla bağlı məsələ süni şəkildə şişirdilir.
Bu barədə Oxu.Az-a “Konrad” Şirkətlər Qrupunun mətbuat xidmətinin rəhbəri Rəşadə Orucova açıqlama verib.
Onun sözlərinə görə, layihənin təkcə düşmənləri yox, eyni zamanda, çoxsaylı tərəfdarları var.
“Tikinti qruntun dərin qazılaraq çıxarılması ilə başladı. Buna əlavə olaraq deyə bilərəm ki, Ticarət-Əyləncə Kompleksinin tikintisinə ayrılmış ərazi 0,29 hektar sahədən ibarətdir. Bu, bundan əvvəl “Sputnik” kinoteatrının tikintisinə ayrılmış ərazidən daha kiçikdir.
Rusiya Dövlət İnzibati-Texniki Müfəttişliyinin orderinə görə, tikinti şəhərciyi üçün ayrılmış ərazi binanı tikən şirkətin mülkiyyətində olan torpaq sahəsindən böyükdür. Bu ərazi tikinti vaqonları və müvəqqəti yol qurğularının yerləşdirilməsi üçün icarəyə götürülüb.
Tikinti yalnız 0.29 ha torpaq sahəsində aparılır ki, bu “Sputnik” kinoteatrı və mühəndis kommunikasiyalarının balansında olan torpaq sahələrindən dəfələrlə kiçikdir, ikincisi, Kuybış  rayon məhkəməsi qərarında  istifadəsi mümkün olduğu göstərilən sahədən kiçikdir.
2013-cü ildə müdafiəçilər məhkəməyə iddia qaldırıb ki, nəticədə məhkəmə bütün materialları, o cümlədən arxiv materiallarını araşdırıb”.
R.Orucova bildirib ki, bunun nəticəsində məhkəmə 8243 kv.m sahənin qəbiristanlıq sahəsi olmadığını müəyyən edərək bu barədə müvafiq qərar verib.
Qeyd edək ki, “Konrad” Şirkətlər Qrupunun sahibi Vaqif Məmişovdur. Məmişov Masallı rayonunda doğulub. 2016-cı ilin hesablamalarına görə, onun varidatı 500 milyon dollara yaxındır.
www.oxu.az
"
"Dağıstan baş nazirindən qızıl tapançalar müsadirə olundu – VİDEODağıstan baş naziri vəzifəsini müvəqqəti icra edən Abdusəməd Həmidovun evində aparılan axtarış zamanı qızıl “TT”, “Beretta”, “Makarov tapançası və iki Kalaşnikov avtomatı aşkarlanıb.
Oxu.Az “RİA Novosti”yə istinadən xəbər verir ki, bu barədə Rusiya İstintaq Komitəsinin rəsmi nümayəndəsi Svetlana Petrenko açıqlama verib.
Onun sözlərinə görə, Dağıstanda saxlanılan məmurlar büdcədən sosial proqramlara ayrılan dövlət vəsaitlərinin mənimsənilməsi ilə bağlı mühakimə olunacaq.
“Axtarışın gedişində Həmidovdan qızıl “TT”, “Beretta”, “Makarov” tapançaları və iki Kalaşnikov avtomatı, onların güllələri müsadirə olunub. Yaxın zamanda bütün göstərilən şəxslərə qarşı rəsmi ittihamın irəli sürülməsi planlaşdırılır, onlara qarşı həbs-qətimkan tədbirinin seçilməsi ilə bağlı məhkəmədə vəsatət qaldırılacaq”, – deyə qurumun rəsmisi bildirib.

www.oxu.az
"
"Suriyada ölən rusiyalı pilotun son sözləri yayıldı – VİDEO“Su-25” hərbi təyyarəsinin həlak olmuş pilotu Roman Filipovun son sözləri yayılıb.
Oxu.Az terrorçuların fəaliyyətinin monitorinqini aparan “Directorate 4” “Telegram” kanalına istinadən xəbər verir ki, yaraqlılara qarşı döyüşən pilot “alın, bu da sizə uşaqların payı” (Eto vam za paçanov) deyərək özünü partladıb.
Xatırladaq ki, şənbə günü Suriyanın İdlib şəhəri yaxınlığında Rusiyaya məxsus olan “Su-25” hərbi təyyarəsi vurulub. Təyyarənin vurulmasından sonra yerə paraşütlə enən pilot “Nüsrə cəbhəsi” terror qruplaşmasının yaraqlıları ilə sonadək döyüşüb.
O, terrorçulara əsir düşməmək üçün özünü partladıb. Vurulmuş “Su-25” hərbi təyyarəsinin həlak olmuş pilotu Roman Filipova yüksək dövlət mükafatı veriləcək.

E.Ə.
www.oxu.az
"
"Həlak olan pilota “Rusiya qəhrəmanı” adı veriləcəkŞənbə günü (fevralın 3-də) Suriyada vurulmuş “Su-25” hərbi təyyarəsinin həlak olmuş pilotu Roman Filipova yüksək dövlət mükafatı veriləcək.
Oxu.Az xəbər verir ki, bu barədə “Коммерсантъ” məlumat yayıb.
Məlumata görə,Filipova ölümündən sonra “Rusiya qəhrəmanı” adı veriləcək.
Təyyarənin vurulmasından sonra yerə paraşütlə enən pilot “Nüsrə cəbhəsi” terror qruplaşmasının yaraqlıları ilə sonadək döyüşüb. O, terrorçulara əsir düşməmək üçün özünü partladıb. 
Qeyd edək ki, şənbə günü Suriyanın İdlib şəhəri yaxınlığında Rusiyaya məxsus olan “Su-25 hərbi təyyarəsi vurulub.
www.oxu.az
"
"Hollandiya Türkiyə ilə diplomatik əlaqələri kəsdi“Reuters” xəbər agentliyinin yaydığı məlum ata görə, Hollandiya Xarici İşlər Nazirliyi bu gün Ankaradakı səfirini rəsmi olaraq geri çağırdığını bəyan edib.
Hadisənin mart 2017-ci ildə Hollandiya və Türkiyə arasında yaşanan gərginliklə əlaqəli olduğu bildirilib.
Oxu.Az Hurriyet-ə istinadla xəbər verir ki, Hollandiya Xarici İşlər Nazirliyinin açıqlamasında, Türkiyənin də Hollandiyaya yeni səfir göndərməyəcəyi ifadə edilib.
“Reuters”in xəbərində Hollandiya XİN-nin Türkiyə ilə ixtilafın həlli ilə bağlı danışıqları dayandırdığı bildirilib.
Hollandiya hökuməti türk siyasilərin ölkədəki referendum mitinqlərinə icazə verməyəcəyi açıqlanmış, Ailə və Sosial Siyasət naziri Fatma Betül Sayan Kayanın deportasiya edilməsi ilə ixtilaf dərinləşmişdi.
www.oxu.az
"
"Stoltenberq: Türkiyə bizi məlumatlandırırNATO Suriyada quru əməliyyatı keçirən ölkələrlə sıx əlaqənin saxlanılmasını vacib sayır və Türkiyə tərəfi Suriyanın Afrin bölgəsindəki vəziyyətlə bağlı bizi məlumatlandırır.
Oxu.Az TASS-a istinadən xəbər verir ki, bu bəyanatı NATO baş katibi Yens Stoltenberq səsləndirib.
“Ərdoğan və digər türkiyəli siyasətçilərlə söhbətlərimdə, koalisiyaların bir-birinə qarşı savaşmaması üçün Suriyada quru əməliyyatları aparan ölkələrin bir-birilə əlaqə saxlamasının vacibliyini qeyd etmişəm.
Düşünürəm ki,  bunu hamı anlayır və buna çox ciddi yanaşırıq. Türkiyə bundan əvvəl NATO-nu Afrin əməliyyatı haqqında məlumatlandırıb və bundan sonra da məlumatlandıracaq. Suriyada quru qüvvələri olan ölkələrlə maksimum geniş əlaqələrin qurulmasına nail olmağa çalışacağıq”, – deyə Atlantika Alyansının baş katibi bildirib.
Stoltenberq Türkiyənin İŞİD-ə qarşı mübarizəyə böyük töhfələr verdiyini və NATO-nun ən vacib dövlətlərindən olduğunu  bildirib.
www.oxu.az
"
"Spirtli içki xərçəngə səbəb olurÜmumdünya Səhiyyə Təşkilatı spirtli içkidən istifadənin müxtəlif onkoloji xəstəliklərə, o cümlədən bağırsaq, süd vəzisi, qida borusu, qırtlaq, qara ciyər, boğaz və ağız boşluğunun xərçənginə səbəb ola biləcəyini açıqlayıb.  
Oxu.Az-ın məlumatına görə, xəbərdarlıq Ümumdünya xərçəngə qarşı mübarizə günündə, təşkilatın saytında dərc olunub.  
Spirtli içkilərin əsas karsogeni hüceyrələri zədələyən və onların bədxassəli şişə çevrilmə riskini artıran etanol sayılır. O, qadınlarda hüceyrə proliferasiyasını gücləndirir, süd vəzisinin xərçəngi riskini artırır. Spirtli içki ilə bərabər tütündən istifadə bədxassəli törəmələrin formalaşması ehtimalını yüksəldir.   
ÜST qeyd edir ki, qadın günə dörd badə şərab qəbul etdikdə süd vəzisində xərçəngin formalaşması riskini 50 faiz, günə səkkiz badədə isə 130 faiz artırır.
Ekspertlərin fikrincə, xərçəngin formalaşması baxımından spirtli içkidən istifadənin təhlükəsiz miqdarı mövcud deyil. Hətta spirtli içkinin kiçik dozaları belə şişlərin formalaşması riski yaradır.
www.oxu.az
"
"Ərdoğan Vatikanda Roma papası ilə görüşübVatikanda Türkiyə prezidenti Rəcəb Tayyib Ərdoğan və Roma-Katolik kilsəsinin başçısı Roma papası Fransisk arasında görüş keçirilib.
Oxu.Az xəbər verir ki, bu barədə “Anadolu” xəbər agentliyi məlumat yayıb.
Pontifik türk liderini Apostol sarayının kitabxanasının girişində qarşılayaraq, onu italyan dilində, Türkiyə prezidenti isə pontifiki ingilis dilində salamlayıb.
Ərdoğan və Roma papası bir-birinin əlini sıxaraq, xatirə şəkli çəkdirib. Daha sonra təkbətək formatda mətbuata qapalı görüş keçirilib.
Vatikanda Türkiyə prezidentinin rəsmi qəbulu təntənəli şəkildə həyata keçirilib. Türkiyə dövlətinin başçısı və onun həyat yoldaşını Apostol sarayının önündə Roma papasının şəxsi katibi, arxiyepiskop Qeorq Qensvayn qarşılayıb.
Türkiyə lideri İtaliya paytaxtına bazar günü, axşam saatlarında gəlib. Veneto küçəsində yerləşən dəbdəbəli “Westin Excelsior” hotelinə yerləşib. Hotelin yaxın çevrəsi polis və karabinerlərin gücləndirilmiş nəzarətinə götürülüb, yaxınlıqdakı küçələrin giriş-çıxışları bağlanıb. Ərdoğan Romada təxminən bir gün qalacaq.
www.oxu.az
"
"İranda Prezident Administrasiyasına hücum edilibTehranda bıçaqla silahlanmış naməlum şəxs Prezident Administrasiyasının dəftərxanasına daxil olmağa çalışıb.
Oxu.Az Reuters-ə istinadən xəbər verir ki, təhlükəsizlik qüvvələri həmin şəxsi odlu silahla yaralayaraq qarşısını ala biliblər.
Hazırda hücumun təfərrüatları ilə bağlı araşdırma aparılır.
E.Ə.
www.oxu.az
"
"Kiprdə iri qaz yatağı tapılıbİtaliyanın “Eni” enerji şirkəti və Fransanın “Total” şirkətinin balansında olan “Kalipso” konsorsiumu Kiprin müstəsna iqtisadi sularında yerləşən altıncı blokun ərazisində iri qaz yatağının aşkarlandığını elan edib.
Oxu.Az xəbər verir ki, bu barədə Newsru.co.il saytında məlumat yayılıb.
Qaz yatağı adanın cənub sahillərindən 75 kilometr aralıda yerləşir. Yataqda olan qaz ehtiyatlarının 170-230 milyard kubmetr (İsrailin “Tamar” yatağından 30 % az) təşkil etdiyi ehtimal edilir.
Bu, 2010-cu ildə İsrailin “Leviatan” yatağından 30 km aralıda yerləşən “Afrodita” yatağının aşkarlanmasından sonra Kipr sularında kəşf olunan sayca ikinci iri qaz yatağıdır.
www.oxu.az
"
"Ermənistanın əhalisi azalmağa davam edir1 yanvar 2018-ci il tarixinə Ermənistanın əhalisi 2 milyon 972 min 900 nəfər təşkil edib.
Bu, ötən ilin 1 yanvarı ilə müqayisədə əhalinin 13200 nəfər azaldığını göstərir.
Oxu.Az xəbər verir ki, bu barədə Ermənistan Milli Statistika Xidməti məlumat yayıb.
1 yanvar 2016-cı illə müqayisədə azalma 25700 nəfər təşkil edir.
Ermənistanda orta ömürün 75 il olduğu qeyd olunur. Qadınlar üçün bu göstərici 78.3, kişilər üçün 71.6 təşkil edir.
www.oxu.az
"
"Emin Ağalarov stomatoloji klinika açırMəşhur azərbaycanlı müğənni və biznesmen öz “ConfiDent” adlı klinikalar şəbəkəsini açmağa hazırlaşır. Klinikalarda müştərilərə kosmetoloji və stomatoloji xidmətlər göstəriləcək.
Birinci mərhələdə iki belə klinikanın yaradılması planlaşdırılır. Plana görə, bu klinikaların inşasına və təchizatına bir milyon dollar vəsait sərf olunacaq.
Oxu.Az xəbər verir ki, bu barədə Emin Ağalarov RNS-ə verdiyi açıqlamada bildirib.
“Biz stomatoloji xidmətlər, eləcə də, üz dərisinə qulluq, aparatlı kosmetologiya üzrə xidmətlər göstərəcək “ConfiDent” klinikalar şəbəkəsini istismara verməyi planlaşdırırıq. İlk klinika bir müddət sınaq rejimində fəaliyyət göstərəcək.
Yaxın günlərdə VEGAS Krokus Sitidə açmağı planlaşdırırıq. Mən bu layihəni Aleksandr Sançesin tərəfdaşlığı ilə gerçəkləşdirirəm, o, stomatoloqdur, stomatoloji klinikaların inkişafı üzrə təcrübəsi var”, - deyə Ağalarov bildirib.
“Crocus Group” şirkətlər qrupunun vitse-prezidenti olan Emin Ağalarov bundan əvvəl RNS-ə verdiyi açıqlamada sağlam qidaların çatdırılma xidmətini işə saldığını xəbər vermişdi. Bu layihəni Ağalarov,  müğənni Valeriya və onun həyat yoldaşı, prodüser İosif Priqojinin gerçəkləşdirəcəyi bildirilir.
Ağalarov restoran biznesində də bir neçə layihə gerçəkləşdirir. Oktyabr ayında Ağalarov müğənni dostu Qriqori Lepslə birgə “Ryumka vodki” adlı bar açıb.
Hal-hazırda tərəfdaşlar eyniadlı karaoke klubu və restoran açmağı planlaşdırır. Bundan başqa, Emin prodüser Maksim Fadeevlə şərik olaraq “U dadyi Maksa” adlı musiqi restoranını inkişaf etdirir.
www.oxu.az
"
"Qayınata olmaq istəmədi, ailə üzvlərini güllələdiPakistanda qəribə hadisə baş verib. Kişi onun razılığı olmadan qohumlarının qızını başqasına ərə verməyə razılaşdığını öyrənib və bundan hiddətlənərək ailə üzvlərini qətlə yetirib.
Oxu.Az xəbər verir ki, bu barədə “The Hindustan Times”da məlumat yayılıb.
Asif Şah əvvəl həyat yoldaşını və iki qızını – Komal və Ridanı güllələyib, daha sonra 15 yaşlı oğlunu ağır yaralayıb.
Münaqişə Pəncab vilayətinin Attok şəhərində meydana gəlib. Yerli polis bölməsinin məlumatına görə, 26 yaşlı Komal üçün gənc bir oğlan elçi göndərib. Ata qızı ilə evlənmək istəyən oğlanı əvvəlcədən bəyənməyib.
Gələcək qayınata bütün ailə üzvlərinin bu izdivaca xeyir-dua verdiyini öyrəndikdən sonra əlinə odlu silah alaraq, ailəsini güllələyib. Dəhşətli qətlləri törətdikdən sonra hadisə yerindən qaçıb. Həmin şəxsin axtarışa verildiyi bildirilir.
2016-ci ilin avqust ayında Karaçi şəhərində yaşayan başqa bir pakistanlı həyat yoldaşının boğazını kəsib. O, bundan 15 il əvvəl birinci həyat yoldaşını da qətlə yetirmişdi. Hər iki halda qətlin namus üstündə törədildiyi bildirilir.
Qatilin sözlərinə görə, ikinci həyat yoldaşı ondan 20 yaş cavan olub və xəyanət edib. O, birgə nikahdan üç övladı olan ilk həyat yoldaşını da qısqanclıq zəminində qətlə yetirib.
“Namus qətli” – Pakistanda qızın və ya arvadın ailənin namusunu ləkələdiyi hallarda törədilir. Orta əsrlərdən qalan ənənə Pakistanda bu günə kimi müşahidə olunur.
Hər il bu ölkədə milli dəyərlərin pozulmasından hiddətlənən qohumların əli ilə yüzlərlə qadın qətlə yetirilir.
www.oxu.az
"
"Moskvaya rekord səviyyədə qar yağıb – FOTO + VİDEOMoskvada meteoroloji müşahidələrin aparıldığı tarix ərzində rekord səviyyədə qar yağıb.
Fevralın 4-də, səhər saatlarında qarın qalınlığı 43 santimetrə çatıb.
Oxu.Az xəbər verir ki, Moskva meri Sergey Sobyaninin sözlərinə görə, iki sutka ərzində Moskvaya aylıq normanın 122%-i miqdarında yağıntı düşüb.
Qar yağıntısı ilə əlaqədar  ağacların aşması nəticəsində beş nəfər xəsarət alıb, bir nəfər ölüb. 
Aşan ağacların sayı iki mini ötüb. Hava limanlarında 110 hava reysi təxirə salınıb.

























































































































































E.C.
www.oxu.az
"
"Türkiyə terrorçuları məhv edirTürkiyə Silahlı Qüvvələri (TSQ) tərəfindən Suriyanın Afrin bölgəsində terrorçulara qarşı başladılan “Zeytun budağı” əməliyyatı davam edir.
Oxu.Az xəbər verir ki, əməliyyatın 17-ci günündə TSQ tərəfindən verilən açıqlamaya görə, məhv edilən terrorçuların sayı 947-yə çatıb.
Kamil HƏMZƏOĞLU
www.oxu.az
"
"“Malmö”nün futbolçusu zorlama ittihamı ilə həbs olunduİsveçin “Malmö” klubunun futbolçusu 15 yaşlı qızı ayrı-ayrı vaxtda, beş dəfə zorlamaqda şübhəli bilinərək həbs olunub.
Oxu.Az xəbər verir ki, bu barədə “The Sun” məlumat yayıb.
Onlayn qəzetin məlumatına görə, futbolçu üç il müddətinə azadlıqdan məhrum edilə bilər.
“Apellyasiya şikayəti verəcəyik. Bəli, mənim müştərim həmin qızı tanıyıb, ancaq onların arasında cinsi əlaqə olmayıb”, – deyə futbolçunun vəkili bildirib.
Xatırladaq ki, 2017-ci ildə “Malmö”nün sözügedən oyunçusu analoji ittihamlarla heyətdən kənarlaşdırılmışdı.
www.oxu.az
"
"Beşayaqlı heyvan internetdə hamını heyrətləndiribİngiltərənin Darem qraflığında fermaların birində beş ayağı olan quzu doğulub.
Oxu.Az xəbər verir ki, bu barədə “Daily Mail” məlumat yayıb.
Heyvanın sahibi onun sağ qalacağına inanmasa da, adını Hope (tərc. ümid) qoyub. Qüsurlu doğulmasına baxmayaraq, quzu artıq iki həftədir ki, yaşayır. Sahibi olan qadın onu özündə saxlamağa qərar verib.
Beşinci ayağı quzunun sağındadır. Pəncəsi digər ayaqları kimi sağlamdır və iki yerə ayrılır.
Adətən, fiziki qüsurlu doğulan heyvanlar çox yaşaya bilmir. Ancaq quzunu tibbi baxışdan keçirən baytar əmin edir ki, onun heç beşinci ayağının cərrahiyə yolu ilə kənarlaşdırılmasına belə ehtiyac yoxdur. Beşinci ayaq ona uzun və xoşbəxt həyat sürməyə mane olmayacaq.
Bundan əvvəl yanvar ayında İndoneziyada iki əli (ön ayağı) olmayan buzov doğulub. O, insan kimi iki ayağı üzərində gəzməklə hər kəsi heyrətləndirib.
www.oxu.az
"
"ABŞ-da Azərbaycan Xalq Cümhuriyyətinin 100 illiyə əlaqədar tədbir keçirilibAzərbaycanın ABŞ-dakı səfirliyinin təşkilatçılığı ilə Boston şəhərində, ABŞ-ın aparıcı təhsil ocaqlarından biri olan Tafts Universitetinin tanınmış “Cohen” kino zalında “Əli və Nino” filminin təqdimatı keçirilib.
Səfirlikdən Oxu.Az-a verilən məlumata görə, tədbirdə universitetin müəllim və tələbələri, Boston ətrafında yaşayan Azərbaycan icmasının nümayəndələri və Boston sakinləri iştirak edib.
Təqdimatda çıxış edən Tafts Universitetinin Fletçer Hüquq və Diplomatiya məktəbinin professoru Rokford Veitz Azərbaycanın strateji əhəmiyyətinə toxunub,  “Əli və Nino”  kitabının tarixi əhəmiyyətini və bugünkü aktuallığını qeyd edib, bu əsərin onda böyük təəssürat yaratdığını vurğulaıb. Daha sonra çıxış etmiş Azərbaycanın ABŞ-dakı səfiri Elin Süleymanov 2018-ci ildə Azərbaycan Xalq Cümhuriyyətinin 100 ili tamam olduğunu, bu əlamətdar hadisənin layiqincə qeyd edilməsi üçün Azərbaycan prezidenti İlham Əliyevin müvafiq sərəncam imzaladığını qeyd edib. Azərbaycan diplomatı ADR-nin müsəlman Şərqində ilk demokratik respublika olması, bu dövlətin dini, irqi, etnik və cinsi mənsubiyyətindən asılı olmayaraq bütün vətəndaşlarına eyni hüquqlar verdiyini xatırladıb.
“Əli və Nino” filminin Heydər Əliyev Fondunun vitse-prezidenti, xanım Leyla Əliyevanın təşəbbüsü olduğunu qeyd edən səfir Süleymanov bu filmin yüksək keyfiyyətini və aktyorların olduqca istedadlı performansından söz açıb, əsərin ərsəyə gəlməsində L.Əliyevanın töhfələrini görməyin mümkünlüyünü vurğulayıb. Daha sonra baş tutmuş filmin nümayişi iştirakçılar tərəfindən böyük maraqla qarşılanıb və böyük emosional təəssürat yaradıb.
Qeyd edək ki, səfir E.Süleymanov ABŞ-ın ən məşhur təhsil olacaqlarından biri olan Tafts Universitetinin Fletçer Hüquq və Diplomatiya Məktəbinin müəllim və tələbə heyəti qarşısında çıxış edib və Azərbaycanın həyata keçirdiyi xarici siyasət, o cümlədən irimiqyaslı regional layihələr, Cənub Qaz Dəhlizi, habelə Ermənistanın Azərbaycanın 20% ərazisini işğal etməsi və soydaşlarımıza qarşı apardığı etnik təmizləmə siyasəti barədə məlumat verib.   
















 

E.Ə.
www.oxu.az
"
"Türkiyədə İŞİD-in “informasiya naziri” saxlanılıbTürkiyənin Ankara şəhərində İŞİD terror qruplaşmasının “informasiya naziri”ni yaxalanıb.
Oxu.Az xəbər verir ki, bu barədə “Anadolu” informasiya yayıb.
Əməliyyat Ankara Təhlükəsizlik İdarəsinin anti-terror bölməsi tərəfindən aparılıb.
Məlumata görə, saxlanılan terrorçu Ömər Yetek terror qruplaşmasının müəyyən media orqanları vasitəsilə təbliğatının aparılması və təşkili prosesinə nəzarət edib.
E.Ə.
www.oxu.az
"
"Ərdoğan: Terrorçulara silah verən onlarla əlbirdirAnkara ötən gün Suriyanın Afrin əyalətində Türkiyə tankının vurulduğu silahı terrorçulara hansı ölkənin verdiyini araşdırır.
Oxu.Az xəbər verir ki, bu barədə ölkə prezidenti Rəcəb Tayyib Ərdoğan bildirib.
Qeyd edək ki, ötən gün Afrində türk tankının vurulması nəticəsində 5 ekipaj üzvü həlak olmuşdu.
“Biz beş hərbçimizin ölümünə səbəb olmuş hadisəni araşdırır, tankın hansı ölkənin silahı ilə vurulduğunu aydınlaşdırırıq. Elə indicə Baş qərargah rəisi ilə bu barədə danışdıq.
Bizim müəyyən gümanlarımız var, lakin indi onları açıqlamaq tezdir, dəqiq nəticələri gözləmək lazımdır. Hansı ölkənin bu silahı terrorçulara verməsindən asılı olmayaraq – o, terrorçularla əlbir hərəkət edir”, - deyə, Ərdoğan bazar günü Ankarada keçirdiyi mətbuat konfransında bildirib.
Onu da əlavə edək ki, ekspertlərin məlumatına görə, Türkiyəyə məxsus Leopard 2A4 tankı sovet istehsalı olan “Konkurs” markalı raket kompleksindən vurulub.
www.oxu.az
"
"Anastasiadis Kiprdə keçirilən prezident seçkilərində qalib gəlibKiprin hazırkı prezidenti, sağ mərkəzçi Demokratik Birləşmə Partiyasının lideri Nikos Anastasiadis prezident seçkilərində qalib gəlib.
Oxu.Az-ın RİA Novosti-yə istinadən verdiyi məlumata əsasən, bu barədə ölkənin DİN-i səslərin 100 faizinin hesablanmasından sonra bildirib.
Seçicilərin fəallığı 73,97 faiz təşkil edib.
Məlumatda qeyd olunur ki, Kiprin yeni prezidentinin adı rəsmən “Tassos Papadopulos” stadionunda keçiriləcək mərasimdə elan ediləcək.
E.Ə.
www.oxu.az
"
"Türkiyə ordusunun iki əsgəri şəhid olubTürkiyə ordusunun Suriyanın Afrin şəhərində aparılan “Zeytun budağı” əməliyyatı çərçivəsində daha 2 əsgəri şəhid olub 5 həbçi isə yaralanıb.
Oxu.Az xəbər verir ki, bu barədə Türkiyə Silahlı Qüvvələri məlumat yayıb.
Qeyd edə ki, “Zeytun budağı” əməliyyatı çərçivəsində şəhid olan türk əsgərlərinin sayı 14-ə çatıb.
E.Ə.
www.oxu.az
"
"ABŞ-da sərnişin və yük qatarları toqquşub: Ölənlər var – VİDEOBu gün yerli vaxtla saat 02.35 radələrində ABŞ-ın Cənubi Karolina ştatında sərnişin və yük qatarları toqquşub.
Oxu.Az xəbər verir ki, sərnişin qatarının yük qatarı ilə toqquşması nəticəsində 2 nəfər ölüb, 116 nəfər yaralanıb.
Toqquşma nəticəsində 20 min litrə qədər yanacaq sızıb. 

E.Ə.
www.oxu.az
"
"Vurulan “Su-25” təyyarəsinin pilotunun son döyüşü – VİDEOSuriyada Rusiyaya məxsus olan “Su-25” hərbi təyyarəsi vurulduqdan sonra pilot katapult edib, lakin o terrorçuların nəzarət etdiyi əraziyə düşüb.
Oxu.Az xəbər verir ki, yerə enən pilot  “Nüsra cəbhəsi” terror qruplaşmasının yaraqlıları ilə döyüşüb.
O terrorçulara əsir düşməmək üçün özünü partladıb. 
Qeyd edək ki, şənbə günü Suriyanın İdlib şəhəri yaxınlığında Rusiyaya məxsus olan “Su-25 hərbi təyyarəsi vurulub.

E.Ə.
www.oxu.az
"
"Ərdoğan: Rusiya ilə razılaşdıqTürkiyə prezidenti Rəcəb Tayyib Ərdoğan İtaliyanın La Stampa nəşrinə müsahibəsində Rusiyadan S-400 zenit-raket komplekslərinin alınması ilə bağlı sövdələşməni şərh edib, Oxu.Az “Anadolu” agentliyinə istinadən xəbər verir.
Ərdoğanın sözlərinə görə, Rusiya tərəfi həm qiymət və ZRK-nın tədarük müddətləri, həm də birgə istehsalın başlanılması və texnologiyaların ötürülməsi ilə bağlı razılıq verib.
“Suriya ərazisindən hücumlar Türkiyənin müdafiə potensialının, xüsusilə də hava hücumundan müdafiə sisteminin möhkəmləndirilməsi və müasirləşdirilməsini zəruri edib. Biz bir sıra dövlətlərlə danışıqlar apardıq və qiymətlə yanaşı texnologiyaların ötürülməsini də müzakirə etdik. Rusiya gözləntilərimizə cavab verdi”, - deyə, Ərdoğan bildirib.
Bununla yanaşı, o qeyd edib ki, S-400 üzrə hər hansı müqaviləni NATO ilə əlaqələndirmək yersizdir.
Ərdoğan xatırladıb ki, bugünkü gündə digər NATO üzvü – Yunanıstanın silahlanmasında S-300 var.
Türkiyəli lider həmçinin ölkəsində milli raketdən müdafiə sistemləri üzərində iş aparıldığını qeyd edib.
“S-400 komplekslərinin alınması ilə yanaşı Ankara raketdən müdafiə sistmelərinin istehsalına da diqqət ayırır. ASELSAN və ROKETSAN türk şirkətlərinin Avropanın EUROSAM müdafiə konserni ilə bir müddət əvvəl imzalanmış müqaviləsi qeyd olunan məsələdən irəli gəlir”, - deyə, o, xatırladıb.
Türkiyə gələcəkdə hava hücumundan müdafiə komplekslərinin milli istehsalını təşkil etməyi planlaşdırır, deyə, Ərdoğan vurğulayıb.
www.oxu.az
"
"Həyat yoldaşı növbəti dəfə Trampı utandırdı – VİDEOSosial şəbəkələrdə ABŞ-ın birinci xanımı Melaniya Trampın öz əri ilə birgə şəkil çəkdirməkdən imtina etdiyini göstərən kadrlar yayılıb.
Oxu.Az xəbər verir ki, insident Florida ştatında Palm-Biç aeroportunda qeydə alınıb.
Protokola əsasən, cütlük təyyarədən çıxmalı və qısa müddət dayanmalı idilər ki, jurnalistlər şəkil çəkə bilsinlər.
Twitter-də yayılmış kadrlardan görünür ki, Melaniya Donald Trampdan aralıda dayanıb, əlini ona vermir və təyyarədən düşdükdən dərhal sonra maşına tərəf gedir. Tramp tənha qalaraq, fotoqraflara əl yelləyir və özü də maşına əyləşir.
Qeyd edək ki, Melaniya Tramp dəfələrlə amerikalı lideri pis vəziyyətdə qoyub. Belə ki, o, Romaya, daha əvvəl isə İsrailə səfər zamanı ərinin əlindən tutmaqdan imtina edib.

www.oxu.az
"
"Bəkir Bozdağ ABŞ hərbçilərinə xəbərdarlıq etdiTürkiyə Baş nazirinin müavini və hökumətin spikeri Bəkir Bozdağ fevralın 4-də bəyan edib ki, kürd “Xalq özünümüdafiə qüvvələri” dəstələrinin formalarını geyinmiş amerikalı hərbçilər türk ordusunun hədəfinə çevrilə bilərlər, Oxu.Az Türkiyə KİV-ə istinadən xəbər verir.  
“Kürd qüvvələri Manbicdən getməsələr, biz Suriyanın bu şəhərinə girəcək, hətta Fəratdan şərqə də keçəcəyik, - deyə, o bildirib. – Kürd qüvvələrinin formasını geyinmiş ABŞ hərbçiləri də hədəfimizdir”.
Bozdağın sözlərinə görə, “Zeytun budağı” əməliyyatının keçirildiyi 16 gün ərzində Suriyanın Afrin əyalətində 932 terrorçu məhv edilib”.
www.oxu.az
"
"Pekin ABŞ-ın yeni nüvə doktrinasını tənqid etdiVaşinqton yeni nüvə doktrinası ilə Çinin nüvə potensialının təhdidlərini çox şişirdib.
Oxu.Az xəbər verir ki, bu barədə Çin Müdafiə Nazirliyinin bəyanatında deyilir.
“ABŞ Müdafiə Nazirliyi ölkələrinin nüvə doktrinasını dərc edib, sənəddə Çinin inkişaf planları haqqında absurd gümanlar irəli sürülüb, Çinin nüvə qüvvələrinin təhdidi şişirdilib. Biz, qəti şəkildə etiraz edirik”, - deyə, məlumatda bildirilir.
Hərbi idarədən qeyd ediblər ki, Çin nüvə silahını birinci tətbiq etməmək və nüvə potensialına malik olmayan ölkələri bu silahla təhdid etməmək prinsipinə sadiq qalmaqdadır.
“Ümid edirik ki, ABŞ Çin tərəfi ilə birgə qarşılıqlı addımlar atacaqlar ki, iki dövlətin silahlı qüvvələri ikitərəfli münasibətlərdə sabitləşdirici amil olsun, həmçinin regional və qlobal sülh, sabitlik və rifahın birgə müdafiəsi uğrunda çıxış etsinlər”, - deyə, Çin Müdafiə Nazirliyindən bildiriblər.
www.oxu.az
"
"Gənc oğlan qız paltarı geyinib gözəllik müsabiqəsinə qatıldıQazaxıstanın Almaatı şəhərinin sakini İlay Dəqilev qız paltarı geyinərək, qadın gözəllik müsabiqəsinin finalına çatıb.
Oxu.Az xəbər verir ki, bu barədə Sputnik Kazakhstan məlumat yayıb.
Qeyd olunur ki, 22 yaşlı gənc Miss Virtual Kazakhstan müsabiqəsində iştirak etmək qərarına gəlib və Arina Əliyeva adlı obraz yaradaraq, şəkillərini göndərib.
Finala çatdıqda isə Dəqilev hər şeyi etiraf edib və kişi olduğunu bildirib.
“Mən finala çatdım və hər şeyin çox uzağa getdiyini anladıqda, Arina Əliyeva obrazının yalançı olduğunu etiraf etmək qərarına gəldim. Müsabiqənin əvvəlində bütün Qazaxıstandan dörd minə yaxın ərizə gəlsə də, yekunda mən finala keçmişdim”, - deyə, o, bildirib.
Bu etirafdan sonra gənc müsabiqədən kənarlaşdırılıb və onu başqa iştirakçı ilə əvəz ediblər.
Dəqilevin sözlərinə görə, o, “təbii qadın gözəlliyi və xarizmasının” təbliği üçün bu addımı atıb.
Gəncin fikrinzə, bu gün bir çox qızlar eyni tipdədirlər, eyni şəkildə bəzənir, geyinir və hesab edirlər ki, trendlərə uyğun gəldikdə, gözəldirlər.
“Mən belə hesab etmirəm”, - deyə, o, bildirib.









www.oxu.az
"
"Afrində məhv edilən terrorçuların sayı minə yaxınlaşırTürkiyə ordusu Suriyanın Afrin şəhərində aparılan “Zeytun budağı” əməliyyatı çərçivəsində daha 32 terrorçunu məhv edib və öldürülən yaraqlıların sayı 932 nəfərə çatıb.
Oxu.Az “Hürriyet”ə istinadən xəbər verir ki, bu barədə Türkiyə Silahlı Qüvvələri Baş Qərargahının məlumatında bildirilir.
Aviasiyanın zərbələri nəticəsində PKK/KCK/PYD-YPG və İŞİD terror qruplaşmalarına məxsus sığınacaq və silah-sursat anbarı kimi istifadə edilən 5 hədəfi məhv edilib.
www.oxu.az
"
"Milyarder Məmişov “sümüklərin üstündə” tikinti aparır – BƏYANATRusiyada Sankt-Peterburq şəhəri qanunvericilik məclisinin “Yabloko” partiyasından olan deputatı Boris Vişnevskiy qubernator Georgi Poltavçenkodan keçmiş Farfor qəbristanlığının ərazisində aparılan tikintiyə görə növbədənkənar görüş istəyib.
Orada, sökülmüş “Sputnik” kinoteatrının yerində azərbaycanlı milyarder, “Konrad” şirkətlər qrupunun sahibi Vaqif Məmişova məxsus şirkət ticarət-əyləncə mərkəzinin tikintisini aparır, Oxu.Az Rusiya KİV-ə istinadən xəbər verir.
Deputatın məlumatına görə, xeyli müddətdir tikinti sərhədləri keçmiş kinoteatrın ərazisini tərkib edib və “faktiki olaraq, o cümlədən də Leninqradın blokadası (1941-43-cü illər) zamanı insanların basdırıldığı sübut edilmiş yerdə də aparılır”.
“Yanvarın 27-də bütün şəhər rəhbərliyi kədərli simalarla Piskaryov qəbristanlığında dayanır və blokada qurbanlarının xatirəsinə sadiq qalacaqlarına and içirlər. Yaxşı olardı ki, onlar Farfor qəbristanlığında dayana və qubernatorun müşaviri Vaqif Məmişovun “Likostroy”una blokada qurbanlarının sümükləri üstündə tikinti aparmağa icazə verməzdilər”, - deyə, Vişnevski bəyan edib.
Deputatın sözlərinə görə, Rusiya Tikintiyə Dövlət Nəzarəti Xidməti və ekspertizadan ona bildiriblər ki, məhz tikintini aparan və obyektin podratçısı insan qalıqlarının aşkarlanmasına nəzarət edir. Vişnevski işlərin belə qaydada aparılmasını yolverilməz hesab edir, çünki “tikintini aparanlar öz maraqlarına görə işlərin dayandırılmasına gətirə biləcək faktları gizlədə bilərlər”.
Qeyd edək ki, Vaqif Məmişov Azərbaycanın Masallı rayonunda doğulub. 2016-cı ilin məlumatına görə, onun sərvəti 500 milyon dollar (30 milyard rubl) təşkil edib.
www.oxu.az
"
"Kiprdə prezident seçkilərinin ikinci turuna start verildiKiprdə prezident seçkilərinin ikinci turuna artıq start verilib.
Oxu.Az xəbər verir ki, səsvermə yerli vaxtla saat 18.00 sona çatacaq.
Prezident seçkilərinin birinci turu yanvarın 28-də keçirilib. Səsvermənin nəticələrinə görə, ikinci tura 35,5% səs toplayan sağçı “DİSİ” partiyasından namizəd, ölkənin hazırki prezidenti Nikos Anastadiadis və 30,25% səs toplayan solçu “AKEL” partiyasının nümayəndəsi Stavros Malas keçib.
Seçicilərin siyahısında 551 minə yaxın 18 yaşına çatmış ölkə vətəndaşı var. Səsvermə zamanı ictimai təhlükəsizliyin təmin edilməsinə təqribən 2 min polis əməkdaşı cəlb edilib.
A.M.
www.oxu.az
"
"İran XİN: ABŞ-ın nüvə doktrinası bəşəriyyətin məhvinə gətirib çıxara bilərABŞ-ın nüvə doktrinası bəşəriyyətin məhvinə gətirib çıxara bilər.
Oxu.Az RİA Novosti-yə istinadən xəbər verir ki, bu barədə İranın XİN rəhbəri Məhəmməd Cavad Zərif bildirib.
“ABŞ-ın nüvə doktrinası, nüvə silahının yayılmaması müqaviləsinə zidd olaraq, nüvə silahından ciddi asılılığı əks etdirir. Beləliklə, bu doktrina bəşəriyyəti tam məhvə yaxınlaşdırır. Təəccüblü deyil ki, biz 1953-cü ildən bu vaxtadək  dünyanın sonuna daha çox yaxınlaşmışıq”, - deyə  Məhəmməd Cavad Zərif qeyd edib.
“ABŞ prezidenti Donald Trampın İrana dair Hərtərəfli Birgə Fəaliyyət Planını ləğv etdirməkdə göstərdiyi inadkarlığı həmin ağılsızlıqdan irəli gəlir”, - deyə M.Cavad Zərif qeyd edib.
Qeyd edək ki, fevralın 2-də dərc edilən yeni nüvə doktrinada ABŞ Rusiya, Çin və KXDR-i  Asiya-Sakit Okean regionunda təhlükə adlandırıb.
A.M.
www.oxu.az
"
"Kim Çen In həyat yoldaşı ilə trolleybusda gəzdiKXDR lideri Kim Çen In paytaxt zavodunda istehsal olunmuş yeni trolleybusda Pxenyanı gəzib. Səfər zamanı onu həyat yoldaşı Li Sol Cu və Koreyanın Əmək Partiyasının nümayəndələri müşahidə ediblər.
Oxu.Az xəbər verir ki, bu barədə ölkənin Mərkəzi Teleqraf Agentliyi məlumat yayıb.
Kim Çen In görülən işdən razı qalıb. Bundan əlavə, o, bu istiqamətdə işləri davam etməyə çağıraraq bildirib ki, bu, paytaxt nəqliyyatının idarəetməsini normallaşdırmağa imkan verəcək.
A.M.
www.oxu.az
"
"Rusiya “Su-25” təyyarəsinin vurulmasını cavabsız qoymadı - VİDEORusiya silahlı qüvvələri Suriyada “Su-25” bombardımançı təyyarəsinin vurulmasından sonra “Nüsra cəbhəsi” terror qruplaşmasının yaraqlılarına cavab zərbəsi endirib, Oxu.Az “Anadolu” agentliyinə istinadən xəbər verir.
İdlib əyalətində terrorçuların nəzarəti altında olan və Rusiya qırıcısına səyyar zenit raket kompleksindən atəş açılan əraziyə yüksək dəqiqlikli silahlarla zərbələr endirilib.

www.oxu.az
"
"CHP-nin yeni sədri bəlli olduTürkiyədə Cümhuriyyət Xalq Partiyasının (CHP)  36-cı qurultayı keçirilib. 
Qurultayda Kamal Kılıçdaroğlu yenidən sədr seçilib.
Oxu.Az bu barədə Haber7-yə istinadən xəbər verir.
Qurultayda iştirak edən nümayəndələrin 790-ı Kamal  Kılıçdaroğluna səs verib.  
K.Kılıçdaroğlunun əsas rəqibi Yalova millət vəkili Məhərrəm İncə isə 447 səs toplayıb.  
www.oxu.az
"
"Mahaçqalanın baş memarı həbs edilibMahaçqalanın Sovetski rayon məhkəməsi şəhərin baş memarı Məhəmməd Rəsul Gitinov barəsində 10 sutka həbs qətimkan tədbiri seçib, Oxu.Az RİA ""Novosti""-yə istinadən xəbər verir.
Ona qarşı ittiham irəli sürüləcəyi təqdirdə həbs avtomatik olaraq 2 ay müddətinə uzadılacaq.
İstintaqın materiallarına əsasən, M.Gitinov vəzifə səlahiyyətini aşmaqda ittiham olunur.
www.oxu.az
 
"
"Rusiya və Türkiyə təyyarələri son anda toqquşmadan yayınıb – VİDEORusiyanın ""Pobeda"" aviaşirkətinə məxsus ""Boeing-737"" təyyarəsi İstanbulun Atatürk hava limanına eniş edərkən Türkiyənin ""Pegasus"" aviaşirkətinin həmin an havaya qalxmaqda olan laynerinin 250 metrliyindən keçib.
Oxu.Az ""Haberturk"" telekanalına istinadən xəbər verir ki, Moskvadan uçan təyyarənin pilotu güclü külək səbəbindən birinci cəhddə eniş edə bilməyib.
Bu səbəbdən hava gəmisi təyyarələrin uçuş trayektoriyasına daxil olub.
İstanbuldan İzmirə uçmaq üçün yuxarı doğru sürət yığmaqda olan təyyarənin pilotu toqquşmadan yayınmaq üçün sağ tərəfə doğru sərt manevr edib.
 
Rusiya layneri həmin zaman əks istiqamətdə dönüş edib.
Rusiya təyyarəsi eniib, Türkiyə layneri isə uçmağa davam edib. 
Xəsarət alan olmayıb. 
Türkiyənin aviasiya idarəsi hadisə ilə bağlı araşdırmaya başlayıb.



www.oxu.az
"
"299 min dollara viski satılıbYaponiya istehsalı olan “Yamazaki 50 Years” maya viskisinin bir şüşəsi Honq-Konqdakı “Sotheby's” auksionunda 299 min dollara satılıb.
Oxu.Az xəbər verir ki, bu, yapon istehsalı olan spirtli içkiyə indiyədək verilən ən yüksək qiymətdir.
“Yamazaki 50 Years” markalı viski 2011-ci ilin dekabrında cəmi 150 şüşə istehsal edilib. Həmin içki elit maya növündən hazırlanaraq 50 il yapon palıdından düzəldilən çəlləklərdə saxlanıb. 2011-ci ildə bu viskinin bir şüşəsi Yaponiyada təqribən 9500 dollara satılıb. Həmin şüşələr kolleksionerlər və həvəskarlar tərəfindən alınıb.
“Yamazaki 50 Years” viskisi Yaponiyanın tanınmış “Suntory Spirits” şirkəti tərəfindən buraxılan içki növlərindən biridir. Son illər bir çox müsabiqələrdə, o cümlədən Böyük Britaniyada təşkil edilən müsabiqələrdə qalib gəlmiş yapon viskisinə bütün dünyada maraq var.



www.oxu.az
"
"Pakistanda hərbi hissəyə hücum: 11 ölü, 13 yaralıPakistanın şimalında terrorçular hərbi hissəyə hücum edib.
Oxu.Az xəbər verir ki, Geo TV telekanalının hərbi mənbələrə istinadla yaydığı məlumata görə, hücum nəticəsində 11 hərbçi ölüb, 13-ü yaralanıb.
Üç nəfər hadisə yerində həlak olub, digərləri aldıqları yaralardan sonradan ölüblər.
Terrorçu-kamikadzenin partlayıcı qurğunu hərbi hissənin idman meydançasında işə saldığı bildirilir.
İnsidentlə bağlı təhqiqat aparılır.
www.oxu.az
"
"Suriyada Rusiyaya məxsus təyyarə vuruldu – FOTO + VİDEO + YENİLƏNİBRusiyanın Müdafiə Nazirliyi ""Su-25"" təyyarəsinin Suriyada vurulduğunu və pilotun öldüyünü təsdiq edib,
Oxu.Az Lenta.ru-ya istinadən xəbər verir ki, qırıcının yaraqlılar tərəfindən vurulduğunu bildirilir.
Pilot katapult etsə də, terrorçular tərəfindən öldürülüb.
20:26
Suriya silahlı müxalifəti şənbə günü İdlib şəhəri yaxınlığında Rusiyaya məxsus olan hərbi təyyarəni vurduğunu bəyan edib, Oxu.Az  ""Sky News Arabia"" kanalına istinadən xəbər verir.  
Döyüş təyyarəsinin raketlə vurulduğu bildirilir. 
Təfərrüatlar barədə məlumat yoxdur.







N.H.
www.oxu.az
"
"Afrində Türkiyə tankı vuruldu: Beş əsgər şəhid oldu – VİDEO + FOTOAfrində Türkiyəyə məxsus tank vurulub.
Oxu.Az xəbər verir ki, hücum Türkiyə ordusunun beş şəhid verməsi ilə nəticələnib.
Bundan öncə takna hücumda bir şəhid verildiyi qeyd edilmişdi.
Qeyd edək ki, “Zeytun budağı” əməliyyatı çərçivəsində Türkiyə ordusu 15 şəhid verib.









www.oxu.az
"
"Benin dövlətinin sahillərində tanker yoxa çıxıbQərbi Afrika sahillərində  göyərtəsində 22 hind dənizçinin olduğu ""Marine Express"" tankeri itib.
Oxu.Az  “Daily Mail”-a  istinadən  xəbər verir ki, Panamada qeydiyyatdan keçən gəminin heyət üzvləri iki sutkadan artıqdır ki əlaqəyə çıxmırlar. 
Sonuncu dəfə onlardan informasiya tanker Benin sahillərində lövbər salarkən daxil olub.
Tankerdə 8,1 milyon dollarlıq 13,5 min ton neft olub.
Hindistanın Gəmiçilik Nazirliyi tankerin axtarışına kömək etmələri üçün Benin və Nigeriyanın rəsmi şəxslərinə müraciət ünvanlayıb.
N.H.
www.oxu.az
"
"Afrində bir əsgər şəhid olub, beşi yaralanıbSuriyanın Afrin bölgəsində terroçuların açdığı atəş nəticəsində Türkiyənin bir əsgəri şəhid olub, 5-i yaralanıb.
Oxu.Az  “Haber7”yə istinadən xəbər ki, bu məlumatı Türkiyə Silahlı Qüvvələrinin Baş Qərargahı yayıb. 
Terrorçuların atdığı raket bölgədə yerləşən Burseya dağının ətəklərində olan müşahidə qülləsinə düşüb.
Yaralanan əsgərlər təcili tibbi yardım maşınları ilə Türkiyənin Kilis Dövlət xəstəxasına yerləşdiriliblər.
N.H.
www.oxu.az
"
"İtaliyada qaradərililər güllə atəşinə tutuldu İtaliyanın Maçerata şəhərində bir kişi öz avtomobilinin pəncərəsindən ətrafdakılara atəş açıb.
Oxu.Az Rusiya mətbuatına istinadən xəbər verir ki, hadisə nəticəsində ən azı dörd nəfər yaralanıb.
Qeyd olunur ki, silahlı qaradərililəri hədəfə alıb. Hadisəni törədən şəxs - 28 yaşlı yerli sakin Luka Trayini özü polisə təslim olub. L.Trayini əvvəllər də məhkumluq yaşayıb. 
www.oxu.az 
"
"Moskvanın hava limanlarından uçuşlar ləğv edildi Moskvanın üç hava limanında 60 reys təxirə salınıb.
Oxu.Az Rusiya mətbuatına istinadən xəbər verir ki, “Vnukovo” hava limanında 10, “Şevremetov”da 27, “Domodedov”da 8 reys təxirə salınıb. 
Eləcə də  “Domodedov”da 15 reys ləğv olunub. 
Uçuşların təxirə salınmasına və ləğvinə səbəb hava şəraiti olub. Bu gün səhər saatlarından başlayan qar güclənib. Sinoptiklərin məlumatına görə, hazırda Rusiyanın paytaxtında 1 dərəcə isti var. Bildirilir ki, fevral ayında 21-ci əsrin də ən güclü qarı gözlənilir. Xüsusilə bu gün və sabah yağacaq qarın aylıq normadan yüksək olacağı proqnozlaşdırılır.
www.oxu.az
 
"
"Taylandda çimərlikdə siqaret çəkmək qadağan olunduTaylandda fevralın 1-dən “çimərliklərdə siqaret çəkilməsinin qadağan olunması haqqında” qanun qüvvəyə minib.
Oxu.Az xəbər verir ki, bu barədə “İnterfaks” məlumat yayıb.
Yeni qanuna görə, çimərliklərdə qadağaya məhəl qoymayan sakinlər və turistlər üç min dollardan çox məbləğdə cərimələnəcək.
Qadağa bütün növ tütün məmulatlarına, o cümlədən elektron siqaretlərə tətbiq olunur. Rejiminin ölkənin 24 populyar çimərliklərində qüvvədə olacağı bildirilir.
Turistlər bundan sonra çimərliyə daxil olmazdan əvvəl yanan siqaret və ya çəkilmiş siqaret kötüklərini girişdə qurulacaq xüsusi qablara atmalı olacaqlar.  
Qeyd edək ki, Taylanda turist axını ildən-ilə artır. 2018-ci ildə bu ölkəyə 37.5 milyon turistin səyahət edəcəyi təxmin edilir. 
Siqaret qadağası haqqında qanun ötən ilin noyabrında qəbul olunub.
www.oxu.az
"
"Qanada qəza: 14 ölüQərbi Afrika ölkəsi Qanada baş vermiş yol-nəqliyyat qəzası nəticəsində 14 nəfər ölüb, yaralılar var.
Oxu.Az xəbər verir ki, ölkənin şərq bölgəsində – Nkaukau-Akra şosesində  avtobusla yük maşını toqquşub.
Qəzada ölənlərin beşi uşaqdır.
Yaralılar yaxınlıqdakı xəstəxanalara yerləşdirilib. Hadisı ilə bağlı polis araşdırma aparır.  
www.oxu.az
"
"İraq qoşunları Səudiyyə Ərəbistanı sərhədlərindəİraq ordusu Səudiyyə Ərəbistanı sərhədi yaxınlığında yerləşən səhralıq ərazini İŞİD terrorçu qruplaşmasının yaraqlılarından təmizləmək üçün əməliyyata başlayıb.
Oxu.Az xəbər verir ki, bu barədə “Al-Sumaria” telekanalı iraqlı hərbi komandir, general-mayor Mahmud əl Fələhiyə istinadən məlumat yayıb.
Komandirin sözlərinə görə, irimiqyaslı əməliyyata polis, sərhəd qüvvələri ilə yanaşı, yerli qəbilələrdən olan könüllülər də qoşulub, ölkənin hərbi hava qüvvələri və beynəlxalq koalisiya əməliyyatın gedişatına havadan dəstək göstərir.
Əl-Fələhiyə bildirib ki, əməliyyatın məqsədi terrorçuların səhralıq ərazilərdə olan son sığınacaqlarını da məhv etməkdir.
Ötən ilin dekabr ayında İraq lideri Heydər əl Abadinin İŞİD üzərində böyük qələbəni elan etməsindən bir müddət əvvəl İraq qoşunları Suriya sərhədi yaxınlığında yerləşən Ənbər vilayətini “xilafətin” yaraqlılarından təmizləmişdi.  
www.oxu.az
"
"Rusiya ordusu yeni nəsil silahlarla təchiz olunacaqRusiya ordusu yaxın zamanda hipersəs silahları ilə təchiz olunacaq.
Oxu.Az “RİA Novosti”yə istinadən xəbər verir ki, bu barədə Federasiya Şurasının müdafiə komitəsinin rəhbəri Viktor Bondaryov açıqlama verib.
“Biz müasir qeyri-nüvə silahları, xüsusilə yüksək dəqiqlikli silahlarda üstünük. Beləcə, strateji  qabaqlama siyasəti arsenalın qeyri-nüvə silahları ilə də təmin olunmasına gətirib-çıxaracaq”, - deyə rəsmi bildirib.
Bondaryov qeyd edib ki, Moskva ABŞ-la bağlanmış Strateji Silahların İxtisarı haqqında saziş üzrə götürdüyü öhdəliklərə sadiqdir və öz nüvə silahlarını razılaşdırılmış kvota əsasında təzələyir.
“Silahlanmaya həm kəmiyyət, həm də keyfiyyət baxımından məhdudiyyətlər qoyulub. Rusiyanın nüvə başlıqları texniki göstəricilərinə görə xarici analoqlarından üstündür”, - deyə rəsmi bildirib.
Bundan əvvəl, yanvar ayında səs sürətini aşan silahın hazırlanmasında müəyyən problemlərin ortaya çıxdığını etiraf etmişdi. Onlar obyektin atmosferdə uzun müddətli hərəkətini təmin etmək tapşırığının öhdəsindən gəlməyə çalışır. 
www.oxu.az
"
"Afrində 900-ə yaxın terrorçu məhv edilibTürkiyə Silahlı Qüvvələrinin Suriyanın Afrin bölgəsində apardığı “Zeytun budağı” əməliyyatı başlanandan bəri 897 terrorçu məhv edilib.
Oxu.Az xəbər verir ki, bu barədə şənbə günü Türkiyə Baş Ordu Qərargahı bəyanat verib.
Bəyanata görə, təkcə bu gün ərzində 74 yaraqlı öldürülüb.
“Zeytun budağı” əməliyyatı uğurlu şəkildə davam etdirilir”, - deyə bəyanatda qeyd olunur.
www.oxu.az
"
"FES rəhbəri vəzifədən gedirABŞ-ın Federal Ehtiyat Sisteminin rəhbəri Canet Yellen dörd illik xidmətdən sonra vəzifədən gedir.
Oxu.Az xəbər verir ki, bu barədə “Bloomberg” məlumat yayıb.
Məlumata görə, Vaşinqtonda FES rəhbərini təntənəli şəkilə yola salmaq üçün hazırlıqlar gedir, vida mərasimində Federal Ehtiyat Sisteminin yüzlərlə əməkdaşı iştirak edəcək. Onlar hətta mərasim üçün  sosial şəbəkələrdə #PopYourCollar – “Yaxalığını qaldır” heşteqini fikirləşib. Yellenin məhz bu cür geyim üslubundan xoşu gəlir. Ona hədiyyə olaraq Federal Ehtiyat Sisteminin binasından dalğalanmış bayraq hədiyyə edilib.
ABŞ prezidenti Donald Tramp Yellenin ikinci müddətə FED rəhbəri qalmasını məqsədəuyğun bilməyib. Bu, gözlənilən qərar idi. Belə ki, Ağ Ev rəhbəri əvvəllər aşağı uçot dərəcəsi faizlərinə görə Yelleni tənqid atəşinə tutub.
Fevralın 3-dən Federal Ehtiyat Sistemin başına Cerom Pauel gələcək. Onun namizədliyi hələ yanvar ayında Senat tərəfindən təsdiqlənib.  
Yellen postdan getdikdən sonra Brukinqs İnstitutunun Maliyyə, pul və kredit siyasəti üzrə Hatçins Mərkəzində işləyəcək.
www.oxu.az
"
"Rusiyada qızıl tapan şəxsə iş kəsildiRusiyanın Zabaykalski diyarında Azərbaycan vətəndaşı qanunsuz olaraq külli miqdarda qiymətli metal saxladığına görə mühakimə olunub.
Müttəhim Kalar rayonuna iş tapmaq məqsədilə gəlib. Kuanda qəsəbəsi ərazisində içində şlix konsentrantlı mədəndən çıxarılmış qiymətli metalların – qızıl və gümüşün olduğu polimer paket aşkarlayıb. Müvafiq icazəsi olmadan o, üç milyon rubl dəyərində olan qiymətli metalları özündə saxlayıb.
Oxu.Az Rusiya KİV-ə istinadən xəbər verir ki, bu barədə Zabaykalski diyarının məhkəmə departamentinin mətbuat xidməti məlumat yayıb.
Həmin şəxsə qarşı cinayət işinə xüsusi qaydada baxılıb. Məhkəmə iclasında müttəhim irəli sürülmüş ittihamla tam razılaşaraq, təqsirli olduğunu və peşmançılıq keçirdiyini bildirib. Kalar rayon məhkəməsi onu təqsirli bilib.
Kimliyi açıqlanmayan Azərbaycan vətəndaşı iki il müddətinə şərti olaraq azadlıqdan məhrum edilib. İki illik sınaq müddəti təyin olunub. Məhkəmə qərarının hələlik qanuni qüvvəyə minmədiyi bildirilir.
www.oxu.az
"
"ABŞ Rusiyanın potensial nüvə müharibəsi ssenarisini qiymətləndiribRusiya düşmənə nüvə zərbəsini birinci endirməklə hədə-qorxu gələ bilər. Moskva bu yolla münaqişənin həllini öz xeyrinə dəyişmək məqsədilə avropalılara təzyiq göstərməyə çalışacaq. 
Oxu.Az Lenta.ru-ya istinadən xəbər verir ki, bu barədə Pentaqonun yeni dərc olunmuş nüvə doktrinasında qeyd olunur.
Sənədə görə, ABŞ-ın əsas düşmənləri Rusiya və Çin olsa da, Vaşinqton hər iki ölkə ilə sabit münasibətlər qurmağa çalışır.
ABŞ prezidenti Donald Tramp bildirib ki, bu doktrina nüvə silahından istifadə ehtimalının aşağı salınmasına xidmət edir. Ağ Ev rəhbərinin sözlərinə görə, digər ölkələr nüvə arsenalını zənginləşdirdiyi bir vaxtda öncəki ABŞ administrasiyası nüvə silahları, infrastrukturu və çatdırılma vasitələrini müasirləşdirmək istəməyib.
“Doktrina silahlanmaya nəzarət və nüvə silahının yayılmaması ilə bağlı siyasi prinsiplərimizə sadiq qaldığımızı əks etdirir, nüvə sınaqlarına olan moratoriumu qüvvədə saxlayır, həmçinin nüvə terroruna qarşı reaksiya, onun müəyyənləşdirilməsi və qarşısının alınmasında qətiyyətli olduğumuzu ifadə edir”, – deyə Tramp bildirib.
www.oxu.az
"
"Avropada yay vaxtı ləğv oluna bilərAvropada yay və qış vaxtına keçid ləğv oluna bilər.
Oxu.Az bu barədə “Newstalk” saytına istinadən xəbər verir.
Avropa parlamentinə Avropa İttifaqı ölkələrində yay vaxtına keçidi ləğv etməyə çağıran qətnamə layihəsi təqdim olunub.
Sənəd Avropa Parlamentinin nəqliyyat məsələləri üzrə komitəsi tərəfindən hazırlanıb. Onun müzakirəsi fevralın 8-də Strasburqda aparılacaq. Avropa parlamentinin irlandiyalı deputatı Şon Kelli, artıq Finlandiya, Polşa və Estoniyanın əqrəblərin yerdəyişməsinə qarşı çıxdığını bildirib.
Təşəbbüs ötən ilin oktyabr ayında Avropa Parlamentinin araşdırma xidmətinin hazırladığı Avropa İttifaqında yay vaxtı ilə bağlı ölçülər haqqında hesabatın ötən ilin oktyabr ayında dərc olunmasından sonra meydana gəlib. Sənədə görə, yay vaxtının iqtisadi üstünlükləri “marginaldır” və vaxt keçidinin insan sağlamlığına zərəri müəyyənləşib.   
www.oxu.az
"
"İstanbulda 10 avtomobil toqquşdu – FOTOTürkiyənin İstanbul şəhərində zəncirvari yol qəzası baş verib.
Oxu.Az xəbər verir ki, hadisə Esenyurt-Bahçeşehir yol qovşağında qeydə alınıb.
10 avtomobilin bir-biri ilə toqquşması nəticəsində meydana çıxan qəzada 12 nəfər yaralanıb. Yaralılar xəstəxanalara aparılıb.
Qəza gecə saat 01:00 radələrində baş verib. Nömrəsi müəyyən edilməmiş bir avtomobilin qəflətən dayanması digər avtomobillərin idarəetməni itirərək bir-birinə çırpılmasına səbəb olub.
Qəza ilə bağlı araşdırmalar davam edir.














www.oxu.az
"
"Venesiyada məşhur kanallar quruyub – FOTO Venesiyada anomal quraq hava ilə əlaqədar italyan şəhərinin əfsanəvi kanalları quruyub.
Oxu.Az xəbər verir ki, bu barədə “Daily Mail” məlumat yayıb.
Soyuq qış havası,“qanlı ay” hadisəsinin təsiri altında qabarmanın zəifləməsi, yağıntının azlığı kanallarda su səviyyəsinin 60 sm aşağı düşməsinə səbəb olub. Nəticədə qayıqların çoxu hazırda quru kanallarda hərəkətsiz vəziyyətdə qalıb.
































www.oxu.az
"
"Finlandiya prezidenti 69 yaşında ata olubYanvarın sonunda ikinci müddətə seçilən Finlandiya prezidenti Sauli Niinistö 69 yaşında ata olub.
Oxu.Az TASS-a istinadən xəbər verir ki, fevralın 2-də dövlət başçısının xanımı Yenni Haukio oğlan uşağını dünyaya gətirib.
Sauli Niinistö və Yenni Haukio 2009-cu ildə ailə qurublar. Dövlət başçısının birinci arvadı 1995-ci ildə yol qəzasında həyatını itirib. Sauli Niinistönun birinci nikahdan iki uşağı var. Onun 40 yaşlı hazırkı həyat yoldaşı isə ilk dəfə ana olub.
A.M.
www.oxu.az
"
"İraqda yeni terror qruplaşması yaradılıbİraq qüvvələri yeni terror qruplaşmasının izinə düşüb. Qeyd olunur ki, bu əvvəllər məlum olmayan “Rayyat-əl-Beyda” (“Ağ bayraqlar”) adlı terror qruplaşmasıdır.
Oxu.Az-ın məlumatına görə, yaraqlılar dəfələrlə hökumət ordusunun nəzarətində olan blokpostlara hücum ediblər.
Bu səbəbdən Bağdad ölkənin şimalına yardım yollamaq qərarına gəlib.
Terrorçuların İraqa Suriyadan keçdiyi ehtimal olunur.
Qeyd edilir ki, yaraqlıların hamısı yaxşı hazırlıq görüb və döyüş təcrübəsinə malikdirlər.
“Rayyat-əl-Beyda”nın üzvlərinin 500 nəfər və əksəriyyətini kürdlərin təşkil etdiyi, ancaq aralarında İraq-Şam İslam Dövləti terror qruplaşmasının sıralarında vuruşan ərəb muzdluların olduğu da bildirilir.
Təşkilatın ağ rəngli bayrağında şir başı təsvir olunub.
A.M.
www.oxu.az
"
"Bir gecəyə 6,5 milyard dollar qazandıAmazonun qurucusu və əsas səhmdarə Ceff Bezos bir gecəyə 6,5 milyard dollar qazanıb.
Oxu.Az-ın məlumatına görə, buna səbəb onun şirkətinin səhmlərinin fevralın 1-də axşam sessiyasında 6,2 faiz qalxması olub.
Məlumata görə, onun aktivlərin ümumi məbləği 123 milyard dollar yüksəlib ki, bu da dünyanın ən valı adamlarının siyahısında ikinci yerdə olal Bill Qeytsin sərvətindən 30 milyard dollar çoxdur.
Bu il Bezos üçün son dərəcə uğurlu başlayıb. O, yalnız yanvar ayında 17,4 milyard dollar qazanıb.
Amazonun səhmləri son ayda 19 faiz yüksəlib.
Bezos yanvarda tarixin ən varlı adamı olub. Onun varidatı 105 milyard dollar çoxalıb. 
Bezos Amazonu 1994-cü ildə yaradıb, 2016-cı ildə şirkətin dövriyyəsi 136 milyard dollar təşkil edib.
A.M.
www.oxu.az
"
"ABŞ hansı halda nüvə silahından istifadə edə bilər?ABŞ nüvə silahından yalnız “fövqəladə hallarda” istifadə edə bilər, o cümlədən Amerika Birləşmiş Ştatları və onun müttəfiqlərinə qarşı qeyri-nüvə hücumu olarkən.
Oxu.Az RİA Novosti agentliyinə istinadən verdiyi xəbərə görə, bunu ABŞ müdafiə nazirinin müavini Patrik Şenaxan bəyan edib.
“Nüvə doktrinasına əsasən, ABŞ fövqəladə hallarda özünün və müttəfiqlərinin maraqlarını müdafiə etmək üçün nüvə silahlarından istifadə məsələsinə baxa bilər”, deyə P.Şenaxan bildirib.
Onun sözlərinə görə, fövqəladə hallar kimi həmçinin qeyri-nüvə strateji hücumları nəzərdə tutulur.
Fevralın 2-də Pentaqon ABŞ-ın nüvə doktrinasını açıqlayıb. Sənədə əsasən, ABŞ-ın nüvə silahlarının yayılmaması və nüvə silahlarının azaldılmasına sadiq olduğu vurğulanıb. Bundan əlavə, sənəddə Rusiya və Şimali Koreya tərəfindən edilən təhdidlərdən bəhs edilir.
A.M.
www.oxu.az
"
"Suriyada qəsəbə bombalanıb: Ölənlər və yaralananlar varSuriyanın Hələb şəhərinin Tel Hadiya qəsəbəsi Bəşşar Əsəd rejiminə məxsus hərbi hava qüvvələri tərəfindən hücuma məruz qalıb.
Oxu.Az-ın məlumatına görə, bombardmanlar nəticəsində 10 nəfər həlak olub. Hücum nəticəsində habelə çoxlu sayda insan yaralanıb.
Bombardmanlar zamanı çoxlu sayda avtomobilə də zərər dəyib.
A.M.
www.oxu.az
"
"İsrail ordusu 40-dan çox fələstinliyə xəsarət yetiribBu gün Qəzza zolağında və İordan çayının qərb sahilində İsrail hərbçiləri ilə toqquşmalarda 40-dan çox fələstinli xəsarət alıb.
Oxu.Az RİA Novosti agentliyinə istinadən xəbər verir ki, bu barədə  Fələstin Qızıl Aypara Cəmiyyətinin nümayəndəsi bildirib.
“Fevralın 2-də toqquşmalar nəticəsində 5 fələstinli döyüş gülləsi, 2 nəfər isə rezin güllələrdən xəsarət alıb. 31 nəfər gözyaşardıcı qazdan zəhərlənib”, - deyə Cəmiyyətin nümayəndəsi İrab əl-Fukah bildirib.
Fələstin Səhiyyə nazirliyinin nümayəndəsi Əşrəf əl-Kidra bildirib ki,  Qəzza zolağı ilə İsrail arasında sərhəddə 3 fələstinli güllə yarası alıb, daha iki nəfər gözyaşardıcı qazdan zəhərlənib alıb.
ABŞ-ın Qüdsü İsrail paytaxtı kimi tanımasından sonra  Qəzza zolağında və İordan çayının qərb sahilində iğtişaşlar iki aya yaxındır ki, davam edir.
A.M.
www.oxu.az
"
"Ankarada baş vermiş partlayış terror aktı kimi qeydə alınıbTürkiyənin paytaxtı Ankara şəhərinin hakimiyyət orqanları vergi müfəttişliyinin binasında baş vermiş partlayışı terror aktı adlandırıblar.
Oxu.Az xəbər verir ki, bu barədə “NTV” telekanalı hakimiyyət orqanlarının bəyanatına istinadən məlumat yayıb.
Qeyd edilir ki, partlayışı PYD ilə əlaqədə olan terrorçu törədib.
Telekanalın məlumatına görə, terrorçu Suriya ərazisində partlayıcı qurğuların yaradılması ilə bağlı təlim keçib. Türkiyənin təhlükəsizlik orqanlarının əməkdaşları bombanı binaya keçirmiş şəxsi zərərsizləşdirib. 
Hadisə ilə bağlı daha 8 nəfər saxlanılıb. 
A.M.
www.oxu.az
"
"Türk ordusu Afrində dağa bayrağını sancdı – VİDEOTürkiyə Silahlı Qüvvələrinin “Zeytun budağı” hərəkatı çərçivəsində Suriyadakı Darmık dağı terrorçulardan azad edilib.
Oxu.Az Anadolu agentliyinə istinadən xəbər verir ki, Darmıka türk bayrağının sancılması anını əks etdirən görüntülər sosial şəbəkədə paylaşılıb.

A.M.
www.oxu.az
"
"Qahirədə ağır qəza: 11 nəfər ölübQahirə yaxınlığında sərnişin avtobusu üç avtomobillə toqquşub.
Oxu.Az xəbər verir ki, qəza nəticəsində 11 nəfər ölüb, 29 nəfər xəsarət alıb.
Qeyd edək ki, Misirdə hər il yol qəzalarında 12 minədək adam ölür.
A.M.
www.oxu.az
"
"Afrində türk jurnalist yaralandı – FOTO“Anadolu” agentliyinin müxbiri Afrində raket hücumu nəticəsində yaralanıb.
Oxu.Az “Anadolu” agentliyinə istinadən xəbər verir ki, jurnalist Sarp Özər yaxınlığına atılan raketin zərbəsindən əlindən və ayağından zədə alıb.
Özər ilkin tibbi yardımdan sonra Kırıkhan Dövlət Xəstəxanasına aparılıb.
Müalicə olunan jurnalistin vəziyyətinin normal olduğu qeyd edilib.








www.oxu.az
"
"Bitkoin səkkiz min dollardan aşağı düşübBitkoin dəyər itirməkdə davam edir. Kriptovalyutanın qiyməti 8 min dollardan aşağı düşüb.
Oxu.Az xəbər verir ki, hazırda bitkoin 7 800 dollaradır.
Qeyd edək ki, bu qiymət bitkoinin 2017-ci il noyabrın 19-dan sonra gördüyü ən aşağı səviyyədir.
www.oxu.az
"
"ABŞ hərbi yükləri Azərbaycandan keçəcəkQazaxıstan parlamenti cari ilin ilk yarımilliyində hərbi yüklərin Qazaxıstandan Əfqanıstana  daşınması ilə bağlı ABŞ-la bağlanmış sazişi ratifikasiya etməlidir.
Oxu.Az xəbər verir ki, bu barədə Beynəlxalq və Regional Əməkdaşlıq Tədqiqat İnstitutunun  direktoru, Qazaxıstanın aparıcı politoloqu Bulat Sultanov “Kursiv” jurnalına verdiyi müsahibədə danışıb.
Onun sözlərinə görə, saziş artıq imzalanıb, hərbi yüklərin Gürcüstandan və Azərbaycandan daşınacağı bildirilir. Ekspert ABŞ-ın bununla bağlı Rusiya ilə də razılığa gələ biləcəyini istisna etmir.
www.oxu.az
"
"Terrorçular Kilis və Hataya dörd raket atdılar — YENİLƏNİB + FOTOSon məlumata görə, terrorçular tərəfindən  Kilislə Hataya atılan raketlərin sayı 6-ya çatıb.
Nəticədə bir nəfər şəhid olub, 10 nəfər  yaralanıb.
Türkiyənin baş nazir Binəli Yıldırım isə  “Bu ana qədər terrorçular tərəfindən Afrindən  ölkəmizə  - Kilisə, Hatay-Reynanlıya 82 dənə raket atılıb.  Nəticədə də 5 vətəndaşımız həyatını itirib, 100-dən artıq isə  yaralımız var” - deyib.
12:42
Suriyanın Afrin bölgəsindən Türkiyə ərazisinə daha dörd raket atılıb.
Oxu.Az-ın xəbərinə görə, terrorçular əvvəlcə iki raket Kilisə, daha sonra isə Hatayın Reyhanlı qəsəbəsində yerləşən bir evin bağçasına və sənaye şirkətinə iki raket zərbəsi endiriblər.
Hər iki hadisədə ölü və yaralıların  olmadığı bildirilir.








Kamil HƏMZƏOĞLU
www.oxu.az
"
"İmmiqrantları aparan gəmi batdı: 90 ölüLiviya sahillərində immiqrantların olduğu gəminin batması nəticəsində 90 nəfərin boğularaq öldüyü bildirilir.
Oxu.Az-ın xəbərinə görə, Beynəlxalq İmmiqrasiya Təşkilatı məlumatı təsdiqləyib.
İki liviyalı və səkkiz pakistanlının cansız bədənlərinin sahilə çıxdığı, iki nəfərin üzərək xilas olduğu, bir nəfərin balıqçılar tərəfindən xilas edildiyi bildirilib.
www.oxu.az
"
"İranda qadınlar kütləvi şəkildə həbs olunurİranda icbari hicab qaydasına etiraz olaraq keçirilən aksiyada iştirak etmiş 29 qadın həbs olunub.
Oxu.Az Ren TV-yə istinadən xəbər verir ki, saxlanılan fəallar ictimai asayişi pozmaqda ittiham olunur.
Etirazçılar çərşənbə günü Tehran küçələrinə axışıb. Nümayiş dekabrda Tehranın İnqilab prospektində baş örtüyünü çıxararaq, onu bayraq kimi əlində yelləmiş Vida Mövahidin etiraz aksiyasından ilhamlanıb. Bəzi nümayiş iştirakçıları ona dəstək olaraq internetə baş örtüyü olmadan çəkdirdikləri videogörüntüləri yerləşdirib.   
Qadın hüquqları ilə bağlı etirazlar İranın 1979-cu il İslam inqilabından bəri ən kütləvi analoji aksiyasına çevrilib.
www.oxu.az
"
"Dodon Moldova və Rumıniyanın birləşməsi haqqındaMoldova prezidenti İqor Dodon Rumıniya ilə Moldovanın birləşməsinin ölkədə vətəndaş müharibəsinə yol aça biləcəyini bildirib.  
Oxu.Az xəbər verir ki, bu barədə Moldova lideri yerli telekanala verdiyi müsahibədə qeyd edib.
O, müsahibədən fraqmentləri “Facebook” səhifəsində paylaşıb.
“Vətəndaşlarımızın bir hissəsinin uğrunda mübarizə apardığı Rumıniya ilə birləşmə vətəndaş müharibəsinə gətirib-çıxaracaq. Prezident olaraq Moldova Respublikasının dövlətçiliyinin ləğv olunmaması üçün əlimdə olan bütün qanuni vasitələrdən istifadə edəcəyəm”, - deyə Dodon bildirib.
Dodon problemin demokratik yolla həlli üçün referendum keçirməyi, birləşib-birləşməməklə bağlı seçimi vətəndaşların sərəncamına verməyi təklif edib.
www.oxu.az
"
"ABŞ: Rusiya dostumuz deyilMoskva hazırkı siyasi kursundan imtina etməyincə Vaşinqtonun dostu olmayacaq.
Oxu.Az CNN-ə istinadən xəbər verir ki, bu bəyanatı ABŞ-ın BMT-dəki daimi nümayəndəsi Nikki Heyli  səsləndirib.
“Rusiya dostumuz deyil və onların hökuməti indiki dəyərlərə sahib olduğu, beynəlxalq arenada özünü indiki kimi apardığı müddətdə bizim dostumuz olmayacaq”, - deyə Heyli Qərbi Virciniyada, respublikaçıların toplantısında bildirib.
Heyli qeyd edib ki, Rusiya Federasiyasını 2016-cı ildəki seçkilərə müdaxilədə günahkar hesab edir və bunu “yaramaz bir hadisə kimi” qələmə verib. ABŞ-ın daimi səfiri Rusiya hakimiyyətini Ukrayna ərazilərinin işğalında, Suriyada hökumətə dəstək olmaqda ittiham edib.
www.oxu.az
"
"Fransada helikopter qəzası: Beş ölüFransanın cənubunda yerləşən Var departamentində iki hərbi təyyarə qəzaya uğrayıb. Azı beş nəfərin həlak olduğu xəbər verilir.
Bu barədə Oxu.Az Meduza-ya istinadən məlumat yayıb.
Yerli prefektura rəsmilərin məlumatına görə, helikopterlər piyada qüvvələrinin aviasiya məktəbinə aid olub. Qəzanın səbəbləri barədə məlumat verilmir. Eyni zamanda, helikopterlərin havada toqquşmadan qəzaya uğrayıb-uğramadığı bəlli deyil.
Qəzaya uğrayan hava texnikasının “Gazelle” tipli çoxtəyinatlı helikopterlər olduğu bildirilir. Helikopterlər Kars gölü yaxınlığında yerə çırpılıb.
www.oxu.az
"
"Ermənistanda borca görə uşaq oğurlandıErmənistanın Kotaysk vilayətində  borca görə uşaq oğurlanıb.
Oxu.Az NEWS.am-a istinadən xəbər verir ki, fevralın 1-də 37 yaşlı  Eqvard şəhər sakini Varsenik A. Nairi Polis Bölməsinə müraciət edib.
O bildirib ki, həmin gün 14:00 radələrində 44 yaşlı Eqvard sakini Marine A. onun 10 yaşlı qızını aldadaraq evinə aparıb. Uşağın onun evində bir neçə saat saxlanıldığı bildirilir.
Məlum olub ki, Varsenikin Marineyə borcu olub. Sonuncu qəti şəkildə bildirib ki, pulu qaytarılana qədər Varsenikin qızını azad etməyəcək.
Faktla əlaqədar cinayət işi açılıb, istintaq aparılır.
www.oxu.az
"
"Maradonanın ABŞ-a girişinə qadağa qoyulubABŞ prezidenti Donald Trampı kobud ifadələrlə təhqir etdiyinə görə canlı futbol əfsanəsi Dieqo Maradonanın ABŞ-a girişinə qadağa qoyulub.
Oxu.Az xəbər verir ki, bu barədə “The Sun” keçmiş futbolçunun şəxsi nümayəndəsinə istinadən məlumat yayıb.
Maradona son çıxışlarının birində Ağ Ev rəhbərini “çirolita”, yəni “marionet gəlincik” adlandırıb.
Keçmiş futbolçunun vəkili Matia Morla Maradonadan ABŞ prezidenti barədə heç bir şey danışmamağı xahiş etdiyini bildirib.
Bundan əvvəl “ABŞ torpağına heç vaxt ayaq basmayacağını bildirən Dieqo Maradona həyat yoldaşı ilə bağlı mart ayında Mayamidə keçiriləcək məhkəmə iclasında iştirak etmək üçün Birləşmiş Ştatlara səfər etmək istəyirdi.  
www.oxu.az
"
"“Taxt oyunları” finalının spoylerləri internetə sızdı – VİDEOABŞ-ın məşhur “Taxt oyunları” serialının fanatları səkkizinci mövsümün süjeti ilə ətraflı tanış ola bilib.
Oxu.Az Lenta.ru-ya istinadən xəbər verir ki, final səhnələrinin çəkilişinin görüntüsü “Watchers on the Wall” fanat-saytında dərc olunub.  
“Bu, hər hansı kiçik bir sızma deyil. Bütün finalı sizin sərəncamınıza veririk”, - deyə postun müəllifləri bildirib.
Videoda Arya və Sansa ilə olan səhnələrdə baş verənlərin izahı verilir.
Videoçarxda çəkiliş meydançasında “Taxt oyunları” serialının aparıcı obrazları olan Starkların qəsri – Vinterfellin yandığını görmək olur. Fanatlar hesab edir ki, qəsr ya serialın əsas antaqonisti, əjdahaya sahib olan Gecə Kralı, ya da təhlükəli və tezalışan mayeyə, “vəhşi alova” sahib olan Sersey kraliçasına görə tənəzzül edir. Başqa bir versiyaya görə, qəsri Deyeneris Tarqarien öz əjdahası ilə yandırıb.
Xatırladaq ki, yanvarın 30-da “Aryu Stark” obrazını canlandıran aktrisa Meysi Uilyams sonuncu mövsümün nə vaxt işıq üzü görəcəyi ilə bağlı sualları cavablandırmaqdan yayınıb. Bundan əvvəl aktrisanın səkkizinci hissənin premyerasının 2019-cu ilin aprel ayında baş tutacağını ağzından qaçırdığı bildirilirdi.
“Taxt oyunları” ABŞ-ın HBO kanalında, 2011-ci ildən bəri yayımlanır. Son yeddinci mövsüm avqustun 28-də yekunlaşıb. Yayımlanan epizoda baxış sayına görə rekord qeydə alınıb.

www.oxu.az
"
"Pakistanlı nazir və arvadı evdə ölü tapıldıPakistanın Sind əyalətinin planlama və inkişaf naziri Mir Xəzər Xan Bijarani və arvadı Fəriha Razaq evlərində ölü olaraq tapılıb.
Oxu.Az xəbər verir ki, hadisə cütlüyün gün boyu evdən çıxmamasının fərq edilməsindən sonra ortaya çıxıb.
Polis hadisə ilə bağlı araşdırmalara başlayıb.
Onların cəsədlərinin evin yataq otağında tapıldığı və qapının kilidli olduğu bəlli olub. Cəsədlərdə mərmi izlərinə rast gəlinib. Hadisənin qətl, yoxsa intihar olduğu məlum deyil.
Nazir və arvadının cəsədləri morqa aparılıb. Bijaraninin üzvü olduğu Pakistan Xalq Partiyası ölüm faktını təsdiqləyib.
Bijarani keçmiş vəkil olub. O, 2013-cü il seçkilərində partiyanın Sind Əyalət Məclisinə deputat seçilib.
www.oxu.az
"
"“Zeytun budağı”: 823 terrorçu məhv edilibTürkiyə Silahlı Qüvvələri (Genelkurmay Başkanlığı - red.) “Zeytun budağı” əməliyyatının 14-cü günündə yeni açıqlama yayıb.
Oxu.Az xəbər verir ki, açıqlamada Afrində gecə həyata keçirilən hava əməliyyatında altı hədəfin məhv edildiyi və daha 12 terrorçunun öldürüldüyü bildirilib.
Bununla da, öldürülən  PKK, YPG, PYD və İŞİD-çi terrorçuların sayı 823-ə çatıb.
Kamil HƏMZƏOĞLU
www.oxu.az
"
"Kərimovun qızı vəzifədən gedirÖzbəkistanın birinci prezidentinin kiçik qızı Lalə Kərimova-Tilyayeva respublikanın YUNESKO-dakı səfiri vəzifəsindən getməyə hazırlaşdığını bəyan edib.  
Bu barədə Oxu.Az xəbər verir.
“Bu gün mənim Özbəkistanın YUNESKO-dakı səfiri olaraq son günümdür. Əlbəttə ki, diplomat işlədiyim 10 il həyatımın vacib hissəsinə çevrilib. Bu qiymətsiz təcrübəyə, tanış olduğum insanlara görə, dünyagörüşümü artırmağıma və başlıca olaraq xalqıma xidmət edə bildiyimə görə minnətdaram”, - deyə Lalə Kərimova “Facebook” səhifəsində status paylaşıb.
Kərimovanın sözlərinə görə, o, mədəniyyət, təhsil, elm və ekologiya sahələrində müxtəlif layihələrin gerçəkləşdirilməsi üzrə işləri davam  etdirəcək.  
Xatırladaq ki, ölkəsinə 1989-cu ildən başçılıq etmiş Özbəkistanın ilk prezidenti Kərimov 2 sentyabr 2016-cı ildə, 78 yaşında insultdan dünyasını dəyişib. Vəsiyyəti əsasında müsəlman adət-ənələri ilə Səmərqəndin Şahi-Zinda tarixi qəbiristanlığında, XIX əsrə aid Həzrət-Hizr məscidi qarşısında torpağa tapşırılıb.
www.oxu.az
"
"Türkiyədən ABŞ-a çağırış: Terrorçuları dəstəkləməyi dayandırınRəsmi Ankara ABŞ-ı Yaxın Şərqlə bağlı yürütdüyü siyasəti yenidən nəzərdən keçirməyə və Suriyada terrorçu qruplaşmalarla əməkdaşlığı dayandırmağa çağırıb.
Oxu.Az-ın “Anadolu”ya istinadən verdiyi məlumata görə, bu barədə Türkiyənin Vaşinqtondakı səfiri Serdar Kılıç PBS telekanalına verdiyi müsahibədə deyib.
“ABŞ hökuməti Suriya ilə bağlı yanlış siyasət yürüdür. Rəqqanın İŞİD terrorçularından azad edildiyini car çəkən ABŞ bu şəhərə nəzarəti digər terrorçu strukturun sərəncamına verir. Həqiqət bundan ibarətdir”, – deyə Türkiyəli diplomat bildirib.
Onun sözlərinə görə, PKK-nın idarə etdiyi YPG və PYD-nin fəaliyyəti bilavasitə Türkiyənin milli təhlükəsizliyinə təhdid yaradır.
Səfir xatırladıb ki,  keçmiş Pentaqon rəhbəri Eşton Karter hələ 2016-cı ildə Konqres dinləmələri zamanı PKK terrorçularının YPG və PYD birləşmələri ilə birbaşa əlaqəsinin olduğu faktını etiraf etmişdi.
“ABŞ Suriyada terrorçulara dəstək göstərməyi dayandırmalıdır. Terrorla mübarizədə Vaşinqton Türkiyənin tərəfini tuta bilərdi, ancaq təəssüflər olsun ki, yanlış strategiyaya üstünlük verdi”, –deyə Kılıç bildirib. Türkiyəli səfir ölkəsinin ən güclü orduya malik ikinci NATO dövləti olduğunu diqqətə çatdırıb.  
Diplomat qeyd edib ki, hazırda Suriyanın Afrin bölgəsindənTürkiyənin Hatay vilayətinin yaşayış məntəqələrinə atılan mərmilərin böyük əksəriyyəti Pentaqon tərəfindən Suriyanın şimalına göndərilənlərdir.
“ABŞ-ın İŞİD-ə qarşı mübarizə bəhanəsi ilə Suriyanın şimalına göndərdiyi silahlardan bu gün Türkiyənin dinc əhalisinə və təhlükəsizlik qüvvələrinə qarşı istifadə olunur. Bu, faktdır. Ümid edirəm ki, Vaşinqtonla Ankara arasında olan tərəfdaşlıq münasibətləri bu problemin öhdəsindən gəlməyə kömək edəcək”, - deyə səfir bildirib.
www.oxu.az
"
"Türkiyədə yeni raket sistemi sınaqdan keçirildi Türkiyənin milli müdafiə naziri Nurəddin Canikli “HISAR-O” zenit-raket komplekslərinin sınaqlarında iştirak edib.
Oxu.Az xəbər verir ki, ortamənzilli “HISAR-O” hava hücumundan müdafiə sistemlərinin sınaqları Aksaray vilayətində həyata keçirilib.
Canikli ilə yanaşı, HHM komplekslərinin sınağının gedişini Milli Müdafiə Nazirliyinin müşaviri Əli Fidan, ASELSAN şirkətinin direktorlar şurasının sədri İbrahim Özkol, ROKETSAN şirkətinin baş direktoru Selcuk Yaşar, həmçinin Baş Ordu Qərgargahının nümayəndələri iştirak edib.
Sınaqda qoyulan bütün tapşırıqlar uğurlu şəkildə yerinə yetirilib. Nurəddin Canikli kompleksi ərsəyə gətirən komandanı sınağın uğurlu keçməsi münasibətilə təbrik edib.
Qeyd edək ki, “HİSAR-O” kompleksi NATO-nun vahid HHM sistemi əsasında hazırlanıb və Link-16 rabitə sistemində işləyə bilir. Zenit raketi şaquli vəziyyətdə hava buraxılır və buraxılışdan sonra manevr mühərriklərinin köməyi ilə hədəfə yönləndirilir.
“HISAR-O” yüksək maneələri aşma qabiliyyəti olan “Mercedes-Benz 2733” (6x6) yük maşının şassisinə quraşdırılır, altı raket və teleskopik dirək antena ilə təchiz olunub. Daha güclü mühərriki hesabına “HISAR-O” 40 km məsafədə və 15 km yüksəklikdə olan hava hədəflərini məhv edə bilir. Bir neçə sınaq mərhələsindən sonra komplekslər orduda istismara veriləcək.
www.oxu.az
"
"YAP-çılar Jirinovskinin təklifini “topa” tutdular: Absurd və cəfəngiyyatdırAzərbaycan tarixində ikinci dəfə müstəqilliyini 27 il öncə şəhidlər, qanlar bahasına qazanıb və indi onu yenidən itirmək, müstəqilliyindən imtina etmək niyyətində deyil, bu, mümkünsüzdür.
Oxu.Az xəbər verir ki, bunu YAP-dan olan millət vəkili Eldar İbrahimov Rusiyanın Liberal Demokratlar Partiyasının (RLDP) lideri Vladimir Jirinovskinin “Azərbaycan Rusiyaya birləşsin, Qarabağ münaqişəsi həll olunsun” açıqlamasına münasibətini bildirərkən deyib.
E.İbrahimovun sözlərinə görə, Azərbaycan 27 ildir müstəqildir, müstəqil dövlət kimi qısa zaman kəsiyində nəinki yerləşdiyi bölgənin, coğrafiyanın, bütövlükdə dünyanın aparıcı, lider dövlətlərindən birinə çevrilib, dünyada söz, nüfuz sahibidir:
“Azərbaycan ötən əsrdə iki dəfə müstəqillik əldə edib, hər ikisi də qanlar, şəhidlər, ağır məşəqqətlər bahasına. Çox təəssüflər olsun ki, birinci müstəqilliyimizin – Azərbaycan  Xalq Cümhuriyyətinin (AXC) ömrü uzun çəkmədi, xarici və daxili məkrli qüvvələrin əli ilə cəmi 23 aydan sonra müstəqilliyimizə son qoyuldu, ölkəmiz işğal olundu, müstəqillikdən məhrum edildik. Amma xalqımızın istiqlal, milli-azadlıq mücadiləsi, mübarizəsi 70 il ərzində gizli-açıq şəkildə davam etdi, azadlığın yanğısını xalqımızın qəlbində söndürmək mümkün olmadı və nəhayət, 1991-ci ilin avqustunda Azərbaycan tarixində ikinci dəfə müstəqilliyinə nail oldu, onu yenə min bir zəhmətlər, əzablar bahasına qazandı.
27 ildir ölkəmiz müstəqil dövlət və dövlətçilik yolunda inamla, qətiyyətlə irəliləyir. Düzdür, bu illər ərzində dəfələrlə daxili və xarici anti-Azərbaycan qüvvələr tərəfindən müstəqilliyimizə, müstəqil inkişafımıza qəsdlər, onu yolundan döndərmək, sapdırmaq cəhdləri olub. Amma hər dəfə bu qəsdlər, məkrli cəhdlər Azərbaycan dövləti və Azərbaycan xalqının vəhdəti, xalqla iqtidarın monolitliyi sayəsində, xüsusilə də müstəqil Azərbaycanın qurucusu və memarı Heydər Əliyevin siyasi iradəsi, qətiyyəti nəticəsində iflasa uğradılıb, Azərbaycanı ən azı üçüncü dünya dövlətlərindən birinə çevirmək istəyənlərin arzuları gözlərində qoyulub.
Çox fəxr və qürur duymalı haldır ki, Heydər Əliyevin müstəqil dövlət və dövlətçilik siyasəti onun kursunun layiqli davamçısı, ölkə prezidenti, cənab İlham Əliyev tərəfindən son 15 il ərzində uğurla, layiqincə davam etdirilir. Azərbaycan bu gün dünyanın siyasi, iqtisadi, mədəni dialoq məkanına, milli və dini tolerantlıq mərkəzinə çevrilib. İndi nəyəsə, kiməsə görə bunları  qurbanmı verməliyik, bunlardan imtinamı etməliyik? Xeyr, bu, qətiyyən mümkün deyil, ağıla və məntiqə belə sığmır. Bu yöndə səslənən bütün təklif və iddialar anadan ölü doğulmuş uşaq kimidir, yəni, müzakirə predmeti belə ola bilməz.
Azərbaycan bütün ölkələrlə, o cümlədən yaxın qonşusu və gözəl dostluq münasibətləri olan Rusiya ilə də bərabərsəviyyəli və bərabərhüquqlu əməkdaşlıq, tərəfdaşlıq edir. Bu gün Azərbaycan-Rusiya münasibətləri yüksələn xətt üzrə inkişaf edir. Münasibətlərin belə səviyyəyə yüksəlməsində də Azərbaycan prezidenti İlham Əliyevlə Rusiya Federasiyasının prezidenti Vladimir Putinin böyük rolu və xidmətləri var. İnanırıq ki, bu münasibətlər bundan sonra da  qorunub, saxlanacaq, daha da inkişaf etdiriləcək. ATƏT-in Minsk qrupunun həmsədrlərindən  olan bir ölkə kimi də Rusiyanın Ermənistan-Azərbaycan münaqişəsinin ədalətli həllinə daha yaxından kömək edəcəyini və töhfə verəcəyini gözləyirik. İnanmaq və ümid etmək istəyirik ki, bu gözləntimiz də, nəhayət, özünü doğruldacaq. Ancaq Azərbaycanın müstəqilliyindən geri çəkilməsi, Qarabağ münaqişəsində güzəştli mövqe tutması mümkün deyil. Kimsə boş xəyallara qapılmasın”.
Digər YAP-çı millət vəkili Eldəniz Səlimov da RLDP liderinin təklifini absurd və cəfəngiyyat adlandırıb.
“Bu, mümkün olan məsələ deyil. Azərbaycandan bunu gözləmək, Azərbaycana belə təkliflə çıxış etmək özü gülünc və siyasi etiketdən uzaq olan hərəkətdir. Rusiyada qarşıdan prezident seçkiləri gəlir və Rusiya xalqına bu seçkilərdə uğurlar arzulayırıq. Bu, onların daxili məsələsidir, kimsə də ona müdaxilə edə bilməz, hansı seçim edəcəyi də yalnız Rusiya xalqına məxsusdur. Amma görünür, bəzi Rusiya siyasətçiləri seçkilər ərəfəsində  ucuz siyasi kapital toplamaq, insanları ələ almaq üçün belə populst və cəfəng iddialarla çıxış etmək həvəsinə düşüblər. Jirinovski də seçkilərdə iştirak edəcəyini bildirib, hər gün bir populist çıxışla, vədlə ortaya çıxır. Bu təklif həmin populist, cəfəng təklif və çıxışların tərkib hissəsidir. Bu adam getdikcə reallıq hissini itirir, nə danışdığını belə bilmir. Ona görə, əslində, onun sözlərinə, məlum təklifinə də ciddi yanaşmaq lazım deyil, deyib, elə orada da qalacaq, bəri başdan məhvə məhkumdur.
Azərbaycan müstəqildir və müstəqil dövlət olaraq qalacaq, zəfərdən-zəfərə doğru gedəcək. Eyni zamanda, kimlərinsə əlində Azərbaycana qarşı təzyiq vasitəsinə çevrilməyə cəhd edilən Qarabağ münaqişəsini də öz xeyrinə həll edəcək. Buna kimsənin şübhəsi olmasın. Azərbaycan dövləti, Azərbaycan xalqı, cənab İlham Əliyev başda olmaqla, Azərbaycan iqtidarı buna qadirdir”, - deyə millət vəkili sözlərinə əlavə edib.
Kamil HƏMZƏOĞLU
www.oxu.az
"
"Fidel Kastronun oğlu intihar etdiDünyaca məşhur kommunist lider, Kubanın keçmiş prezidenti Fidel Kastronun oğlu Diaz Balart intihar edib.
Oxu.Az xəbər verir ki, Balartın cəsədi Havannadakı evində tapılıb. 
Bu haqda məlumatı Kubanın dövlət telekanalı yayıb. O, son vaxtlar depressiyadan əziyyət çəkir və müalicə alırmış. Balartın 68 yaşı olub.
İxtisasca nüvə üzrə fizik olan Diaz Balartın necə intihar etdiyi açıqlanmayıb. 
Pərviz Hüseyn
www.oxu.az
"
"Türkiyə Afrində 811 terrorçu məhv edibTürkiyə ordusunun Suriyanın Afrin bölgəsində keçirdiyi “Zeytun budağı” əməliyyatı çərçivəsində fevralın 1-də PYD, YPG və İŞİD terror təşkilatlarına məxsus 14 obyekt dağıdılıb, 21 terrorçu məhv edilib.
Oxu.Az xəbər verir ki, bu barədə Türkiyə Baş Qərargahının məlumatında bildirilir.
Məlumata görə, əməliyyat başlayandan bu vaxtadək ümumilikdə 811 terrorçu məhv edilib.
Məlumatda həmçinin bildirilir ki, əməliyyata cəlb edilən təyyarələrin hamısı döyüş tapşırıqlarını uğurla yerinə yetirərək  təhkim olunduqları aviabazalara qayıdıb.
Əməliyyatın planlı şəkildə davam etdirildiyi bildirilir.
A.M.
www.oxu.az
"
"İordaniya Şimali Koreya ilə diplomatik münasibətləri kəsibİordaniyanın hakimiyyət orqanları Şimali Koreya ilə diplomatik əlaqələri kəsməyi qərara alıb.
Oxu.Az xəbər verir ki, bu barədə krallıqdakı mənbə France-Presse-ə məlumat verib.
“KXDR ilə heç bir zaman güclü olmayan diplomatik əlaqələrin pozulması, İordaniyanın siyasətinə uyğun olub”, – deyə mənbə bildirib.
Müvafiq qərar İordaniya Kralı Abdullah II fərmanı ilə təsdiq olunub. 
A.M.
www.oxu.az
"
"Tramp ABŞ-a gəlməli olan miqrantlardan danışıbPrezident Donald Tramp ABŞ-a gələn insanların necə adam olmaları barədə danışıb.
Oxu.Az-ın məlumatına görə, ABŞ liderinin bu barədə fikirlərini Fox News yayıb.
“İstəyirik ki, ölkəmizə layiq olan və dövlətimizi sevəcək adamlar gəlsin... Biz viza lotereyası istəmirik”, - ABŞ prezidenti bildirib.
A.M.
www.oxu.az
"
"ABŞ-da məktəbli qız sinif yoldaşlarını güllələyib ABŞ-ın Los-Anceles şəhərində məktəbli qız sinifdə odlu silahdan atəş açıb, nəticədə 2 yeniyetmə yaralanıb.
Oxu.Az-ın “Los Angeles Times”ə istinadən verdiyi xəbərə görə, yaralananlardan birinin vəziyyətinin kritik olduğu bildirilir. 15 yaşlı məktəblinin başından ağır yaralandığı bildirilir. Digər məktəbli isə qolundan yaralanıb.
Daha bir neçə nəfər isə şüşələrin sınması nəticəsində yüngül xəsarət alıb.
Atəş açan qız saxlanılıb.
A.M.
www.oxu.az
"
"Çində hərbi təyyarə qəzaya uğrayıb: 12 nəfər ölübÇində hərbi təyyarənin qəzaya uğraması nəticəsində ən azı 12 heyət üzvü həyatını itirib.
Oxu.Az xəbər verir ki, bu barədə hərbi mənbələrə istinadən “South China Morning Post” nəşri yazıb.
Bildirilir ki, qəzaya “Y-8”in bazasında şəkli dəyişdirilmiş yeni tip yanacaqdoldurma təyyarəsi uğrayıb.
Hadisə zamanı sağ qalan olmayıb. Çünki təyyarənin göyərtəsində olanlardan heç kim paraşütdən istifadə etməyə macal tapmayıb.
A.M.
www.oxu.az
"
"Ankarada güclü partlayış baş verib – FOTO + YENİLƏNİBTürkiyənin paytaxtı Ankarada baş vermiş partlayışda ölən olmasa da, 3 nəfər yaralanıb.
Oxu.Az-ın məlumatına görə, bu barədə Ankara valisi Ercan Topaca deyib.
21:37
Türkiyənin paytaxtı Ankara şəhərində güclü partlayış baş verib.
Oxu.Az Hürriyet-ə istinadən xəbər verir ki, partlayışın qaz sızmasından baş verdiyi ehtimal edilir.
Hadisə yerinə təcili yardım və yanğınsöndürmə briqadaları cəlb olunub.
Dağıntı və zərərçəkənlər barədə məlumat yoxdur.

















A.M.
www.oxu.az
"
"“S-400”-lərin alınması üçün Türkiyəyə kredit ayrılıbRusiya və Türkiyə arasında “S-400” zenit-raket sistemlərinin alınması üçün Türkiyə tərəfinə kreditin ayrılmasına dair saziş imzalanıb.
Oxu.Az İnterfaks-a istinadən verdiyi xəbərə görə, bu barədə Rusiyanın “Rostex” dövlət konserninin rəhbəri Sergey Çemezov bildirib.
Qeyd edək ki, bu Rusiya və Türkiyə arasında  kredit müqaviləsinin imzalanmasının ilk rəsmi təsdiqidir.
Xatırladaq, Türkiyə bir müddət əvvəl Rusiyadan ümumi dəyəri 2,5 mlrd. dollar olan  4 divizion S-400” zenit-raket sistemləri alıb.
A.M.
www.oxu.az
"
"“Zeytun budağı” əməliyyatı: Ərdoğan şəhidlərin sayını açıqladı“Zeytun budağı” əməliyyatı nəticəsində 29 şəhidimiz, 36 yaralımız var”.
Oxu.Az xəbər verir ki, bunu Türkiyə prezidenti Rəcəb Tayyib Ərdoğan Türkiyə Gənclər Fondunun toplantısında bildirib.
“800 terrorçu cəhənnəmə vasil olub. Axşamadək onların sayı artacaq”, - o vurğulayıb.
A.M.
www.oxu.az
"
"İraqda PKK terrorçuları Türkiyənin 2 hərbçisini öldürübPKK terrorçu qruplaşması Türkiyənin Hakkari vilayətinin Şemdinli rayonundakı daha bir hərbi hissəyə hücum təşkil edib.
Oxu.Az NTV-yə istinadən xəbərt verir ki, İraqın şimalından atılan mərminin partlaması nəticəsində 2 hərbçi şəhid olub, 2-si yaralanıb. 
Yaralı hərbçilər dövlət xəstəxanasına yerləşdiriliblər. 
Qeyd edək ki, bu gün səhər saatlarında Türkiyənin Hakkari əyalətinin Çukurca rayonunda PKK terrorçu qruplaşmasının Güvən dağında yerləşən hərbi hissəyə İraq tərəfdən raket atılması nəticəsində 1 hərbçi şəhid olub, 5-i yaralanıb.
A.M.
www.oxu.az
"
"Qazaxıstan parlamentinin spikeri Azərbaycana gəlibQazaxıstan parlamenti Məclisinin sədri Nurlan Niqmatulinin Bakıya rəsmi səfəri başlayıb.
Oxu.Az-ın məlumatına görə, Heydər Əliyev Beynəlxalq Hava Limanında qonağı Azərbaycan Milli Məclisinin I vitse-spikeri Ziyafət Əsgərov və digər rəsmi şəxslər qarşılayıb.
Fevralın 2-dək davam edəcək səfər zamanı N. Niqmatulin Milli Məclisin spikeri Oqtay Əsədov və digər rəsmi şəxslərlə görüşəcək. Səfər çərçivəsində o, Bakıda yerləşən Türkdilli Ölkələrin Parlament Assambleyası (TürkPA) Katibliyini də ziyarət edəcək.
A.M.
www.oxu.az
"
"Suriyadan atılan raket Türkiyədə restoranı partladıbTürkiyənin Suriya ilə sərhədində yerləşən Kilis şəhərinə bu gün üçüncü raket atılıb.
Oxu.Az xəbər verir ki, bu barədə Türkiyə mətbuatı məlumat yayıb.
Suriyanın Afrin bölgəsindən atılan raket şəhərdəki restoranlardan birinə düşüb.
Hadisə nəticəsində yaralananların olduğu bildirilir.
Qeyd edək ki, bu gün ərzində Suriya ərazisindən Türkiyəyə daha iki raket atılıb.
Dünən isə Suriyadan Türkiyənin Hatay vilayətinin Reyhanlı rayonuna atılan raketin partlaması nəticəsində 17 yaşındakı Fatma Avlar adlı qız yatdığı yerdə ölüb.
Xatırladaq ki, Türkiyə Ordusu Afrində əməliyyat keçirir.
A.M.
www.oxu.az
 
"
"Səudiyyə Ərəbistanında qadınlara kafelərdə işləməyə icazə verildiSəudiyyə Ərəbistanında qadınlara axşam saatlarında ailəvi restoranlarda, kafelərdə, həmçinin qadın paltarları mağazalarında işləməyə icazə verilib.
Oxu.Az-ın xəbərinə görə, bu barədə “Al-Manar” nəşri məlumat yayıb.
Belə bir bəyanatla ölkənin Əmək Nazirliyinin nümayəndəsi Əbdül Manam əş-Şəhri çıxış edib.
Qeyd edək ki, Səudiyyə Ərəbistanında qadınlar əmək qabiliyyətli əhalinin 17%-ni təşkil edir.
www.oxu.az
"
"Ermənistanda yüksək rütbəli zabit bıçaqlandıYerevanda Ermənistanın güc strukturlarından birinin podpolkovnik (polkovnik-leytenant) rütbəli zabitinə hücum olunub.
Oxu.Az Shamshyan.com-a istinadən xəbər verir ki, fevralın 1-də yerli vaxtla 08:30 radələrində xəstəxanalardan birinə bıçaq yarası almış şəxs gətirilib.
Araşdırma nəticəsində məlum olub ki, o, güc strukturlarından birinin podpolkovniki, 43 yaşlı İrəvan sakini Q.A.-dır.
Hadisəni 39 yaşlı Abovyan şəhər sakini Vardan Q-nin törətdiyi məlum olub. O, artıq saxlanılıb.
www.oxu.az
"
"Jirinovski: Azərbaycan Rusiyaya birləşsin, Qarabağ münaqişəsi həll olunsunQarabağ münaqişəsinin yeganə həll yolu milli sərhədlər nəzərə alınmaqla, Rusiya Federasiyası ilə birləşməkdir.
Oxu.Az-ın xəbərinə görə, bunu “Rossiya dlya vsex” nəşrinə müsahibəsində Rusiyanın Liberal Demokratlar Partiyasının lideri Vladimir Jirinovski deyib.
“Qarabağ problemi artıq 30 ildir ki davam edir. Təəssüf ki, bu postsovet məkanında yeganə belə münaqişə deyil. Ukrayna, Gürcüstan, Orta Asiya ölkələri - hər yerdə eyni problem var.
Yalnız bir çıxış yolu var -  milli sərhədlər saxlanılmaqla, Rusiya ilə birləşmək. Mən keçmiş SSRİ-nin bütün ölkələrini nəzərdə tuturam. Əlbəttə ki, yalnız referendum yolu ilə. Yalnız bir dövlət çərçivəsində biz belə münaqişələrə son qoya biləcəyik. Birinin digərinin torpağını zəbt etməsi ilə bağlı inciklik olmayacaq - hamının bir torpağı olacaq”, - deyə o bildirib. 
Jirinovskinin sözlərinə görə, Azərbaycana uzaq Avropa ilə müqayisədə Rusiya ilə əməkdaşlıq etmək daha sərfəlidir:
“Belə bir ittifaqın daxilində biz cənubda yetişdirilən bütün məhsulları almağa hazırıq. Əvəzində isə onlara hərbi və mülki texnika təklif edəcəyik.
Rusiyalı siyasətçi əlavə edib ki, rəsmi Moskva Bakının siyasətini həmişə dəstəkləyib və çətin zamanlarda kömək edib:
“Bizi müdafiə və iqtisadi layihələr birləşdirir. Hesab edirik ki, Azərbaycanda bunu başa düşürlər. Mən bir neçə dəfə Azərbaycanda olmuşam və həm hazırkı, həm də keçmiş prezidentlə görüşmüşəm. Bizim üçün çox əhəmiyyətli ölkədir”.
www.oxu.az
"
"Son gündə transferi rəsmiləşmiş futbolçular – SİYAHIAvropada “transfer pəncərəsi” rəsmən bağlanıb. Bir çox klublar son gündə – 31 yanvarda transfer reallaşdırıblar.
Oxu.Az son gündə transferi reallaşmış futbolçuların bəzilərinin adlarını təqdim edir:
“Arsenal” (İngiltərə) - Pyer-Emerik Obameyanq (“Borusia” Dortmund, Almaniya)
“Sent Etyen” (Fransa) - Matyö Debüşi (“Arsenal”, İngiltərə)
“Çelsi” (İngiltərə) - Olivye Jiru (“Arsenal”, İngiltərə)
“Everton” (İngiltərə) - Elyakim Manqalya (“Mançester Siti”, icarə)
“Konyaspor” (Türkiyə) - Samuel Eto (“Antalyaspor”, Türkiyə)
“Borusia” D (Almaniya) - Mişi Batşuayi (“Çelsi”, icarə)
“Nyukasl” (İngiltərə) - İslam Slimani (“Lester”, icarə)
“Nyukasl” (İngiltərə) - Martin Dubravka (“Sparta” Praqa, icarə)
“Stok Siti” (İngiltərə) - Badu Endiay (“Qalatasaray”, Türkiyə)
“Suonsi” (Uels) - Endi Kinq (“Lester”, icarə)
“Suonsi” (Uels) - Andrey Ayu (“Vest Hem”, İngiltərə)
“Totenhem” (İngiltərə) - Lukas Moura (PSJ, Fransa)
Səbuhi TOFİQOĞLU
www.oxu.az
"
"Mahaçqala merinin apellyasiya şikayəti təmin edilmədiDağıstanın Ali Məhkəməsi Mahaçqalada saxlanılan  Musa Musayevin Apellyasiya Məhkəməsinin təmin edilməməsi barədə bəyanat yayıb.
Oxu.Az “RİA Novosti”yə istinadən xəbər verir ki, Musa Musayev vəzifə səlahiyyətlərindən sui-istifadə etməkdə ittiham olunur.
Musa Musayev bu ilin yanvar ayında həbs edilib.
N.H.
www.oxu.az
"
"“Amazon” dünyanın ən bahalı brendinə çevrildiOnlayn alış-veriş nəhəngi olan “Amazon” dünyanın ən bahalı brendinə çevrilib.
Oxu.Az TASS-a istinadən xəbər verir ki, “Amazon” “Brand Finance”ın 500 ən bahalı dünya brendinin reytinq cədvəlinə başçılıq edir.
“Amazon” “Brand Finance” reytinqindən “Apple” və “Google”u belə üstələyərək ən bahalı brendə çevrilib. Bu elektron ticarət brendinin dəyəri bir il ərzində 42% bahalaşaraq misli görülməmiş səviyyəyə - 150,8 milyard dollara çatıb. “Apple” siyahıda ikinci yerdə gəlir, bu brendin dəyəri ötən il 27%-lik geriləmədən sonra 146,3 milyard dollara qalxıb. Şirkətin gələcəyi ilə bağlı proqnozlar heç də ürəkaçan deyil. “Google” isə əvvəlki illərlə müqayisədə birinciliyi əldən verib və cari reytinq cədvəlində ilk üçlüyü tamamlayır. Artım tempinin zəifləməsi hesabına brendin dəyəri yalnız 10% artaraq 120.9 milyard dollara çatıb”, - deyə jurnalın araşdırmasında bildirilir.
Reytinq cədvəlinin ilk onluğuna “Samsung”, “Facebook”, AT&T, “Microsoft”, ABŞ telekomunikasiya şirkəti “Verizon”, ABŞ pərakəndə satış şəbəkəsi “Walmart” və Çin bankı ICBC yer alır.
İlk onluğun bütün iştirakçıları əvvəlki illərin analoji siyahılarında müxtəlif yerlərdə qərarlaşmışdı.
www.oxu.az
"
"Azərbaycanlı milyarder keçmiş arvadına 645 milyon dollar ödəyəcək – QƏRARBritaniya məhkəməsi Azərbaycan əsilli rusiyalı milyarder Fərhad Əhmədovun boşanma prosesi çərçivəsində keçmiş həyat yoldaşı Tatyana Əhmədovaya 453 milyon funt-sterlinq (645,5 mln. dollar) ödəməli olduğu barədə qərar çıxarıb.
Oxu.Az xəbər verir ki, bu barədə nüfuzlu “The Times” nəşri yazıb.
London Ali Məhkəməsinin 2016-cı ildə çıxarılmış qərarına görə, Əhmədov öz sərvətinin 41,5%-ni keçmiş arvadına ödəməlidir.

Onun vəkilləri bu qərarı Arbitraj Məhkəməsində müzakirə edirlər.
“The Times” qeyd edir ki, 62 yaşlı Fərhad Əhmədov, onun həyat yoldaşı və iki oğlu 1993-cü ildə Londona köçüblər. Onlar 39 milyon funt-sterlinq (55,6 mln. dollar) dəyərində villada yaşayıblar və 27,8 milyon funt-sterlinq (39,6 mln. dollar) dəyərində bağ evləri olub. Əhmədovlar 2003-cü ildə boşanıblar.
www.oxu.az
"
"Honqkonqu zibil basıb – FOTOHonqkonqda tullantıların çoxluğu ən aktual problemə çevrilib.
Oxu.Az xəbər verir ki, bu barədə “Daily Mail” məlumat yayıb.
Dünyanın proqressiv və iqtisadi cəhətdən inkişaf etmiş regionlarından hesab olunan keçmiş Britaniya müstəmləkəsi – Honqkonq tədricən ən natəmiz şəhərlərdən birinə çevrilir. Buna səbəb Çinin 24 sərt tullantı növünün idxalına qadağa qoymasıdır.
Yerli hökumət “zibil probleminin” həllində aciz olduğunu açıq-aşkar etiraf edir. Muxtar bölgənin rəhbərliyi Honqkonqda tullantıların emalı məqsədilə effektiv sənaye yaratmaq üçün boş torpaq sahələrinin olmamasından gileylənir. Tənqidçilər hökuməti tullantıların utilizasiyası sisteminin yaradılması istiqamətində lazımınca səy göstərməməkdə ittiham edir.
“Daily Mail”in məlumatına görə, 2017-ci ilə qədər Honqkonq tullantıların təxminən 90 faizini Çinə göndərirdi. Hal-hazırda isə muxtar bölgənin öz zibil poliqonları “ağzına kimi” dolub. Orta statistik Honqkonq sakini gündəlik olaraq 1.4 kiloqram tullantı atır – bu, digər iri Asiya şəhərləri, məsələn, Tokio, Seul, Taypey sakinləri ilə müqayisədə iki dəfə çox göstəricidir. 





























www.oxu.az
"
"Türkiyədə hərbi hissəyə hücum: Ölən varTürkiyənin İraqla sərhəddə yerləşən Hakkari vilayətində hərbi hissə hücuma məruz qalıb.
Oxu.Az-ın Türkiyə KİV-ə istinadən verdiyi xəbərə görə, silahlı hücum nəticəsində bir nəfər həlak olub, beş hərbçi yaralanıb.
Hücumun İraq ərazisindən daxil olmuş PKK yaraqlıları tərəfindən həyata keçirildiyi bildirilir.
Yaralanmış hərbçilər Hakkari vilayətinin hərbi hospitalına çatdırılıb.
Qeyd edək ki,Türkiyə və müstəqil dövlət yaratmağa çalışan Kürd Fəhlə Partiyası (PPK) arasındakı münaqişə 30 ildən çoxdur ki, davam edir. Münaqişədə 40 mindən çox insan həyatını itirib. BMT və Avropa İttifaqı PKK-nı terrorçu qruplaşma hesab edir.  
www.oxu.az
"
"Türkiyədən Rusiyaya tələb: Terrorçunu təhvil verinTerrorçu Mixraç Ural Soçidə keçirilən Suriya Milli Dialoqu Konqresində saxta sənədlərlə iştirak edib. 
Oxu.Az “Anadolu” agentliyinə istinadən xəbər verir ki, bu barədə Türkiyə xarici işlər naziri Mövlud Çavuşoğlu bəyanat verib.
Onun sözlərinə görə, rəsmi Ankara Moskvadan terrorçunun təhvil verilməsini tələb edib.
Yanvarın 30-da Türkiyə Rusiyanın terrorçu Mixraç Uralın Suriya üzrə konqresdə iştirak məsələsinə aydınlıq gətirməsini tələb edib.
Diplomatik mənbələrə əsasən, Türkiyənin Soçidəki nümayəndə heyəti Xarici İşlər Nazirliyi və Rusiya Müdafiə Nazirliyinin simasında tədbir təşkilatçılarına məsələ ilə bağlı müraciət edib və  konqres iştirakçıları arasında 2013-cü ildə Türkiyənin Reyhanlı rayonunda 52 nəfərin ölümü ilə nəticələnmiş terror aktında iştirakla bağlı axtarışa verilən terrorçu Mixraç Uralın yer almasına aydınlıq gətirilməsini istəyib.
Türkiyəli nümayəndələr bildirib ki, Mixraç Uralın adı konqres iştirakçılarının razılaşdırılmış siyahısında olmayıb.
Nümayəndə heyəti terrorçunun zalda əyləşməsi ilə bağlı narahatlıq ifadə edərək, Rusiya tərəfindən izahat tələb edib.  
Rəsmi Moskva baş verənlərin səbəbini hərtərəfli şəkildə araşdırmağa və nəticələri barədə Türkiyə tərəfini məlumatlandırmağa söz verib.
www.oxu.az
"
"Lavrov: ATƏT-in Qarabağla bağlı təklifini qəbul etdikATƏT Dağlıq Qarabağ münaqişəsinin həlli istiqamətində birgə aktiv fəaliyyətini davam etdirəcək.
Oxu.Az xəbər verir ki, bu sözləri Rusiyanın xarici işlər naziri Sergey Lavrov ATƏT-in hazırkı sədri, italiyalı həmkarı Ancelino Alfano ilə birgə keçirdiyi mətbuat konfransında səsləndirib.
“Biz ATƏT-ə sədrlik edən italiyalının bu ilə olan planlarını maraqla qəbul etdik. Onların gələcəyə hədəflənən çox konstruktiv və pozitiv planları var”.
Lavrov qeyd edib ki, Rusiya İtaliya tərəfinin ATƏT-in Aralıq dənizi iş vektorunun gücləndirilməsi ilə bağlı təklifini, o cümlədən miqrasiya böhran fəsadlarının zəiflədilməsi üzrə tədbirləri dəstəkləyir.
www.oxu.az
"
"Nasri klubsuz qaldı, Eto komanda tapdı“Antalyaspor” daha bir məşhur futbolçusu ilə yollarını ayırdığını açıqlayıb.
Oxu.Az xəbər verir ki, Antalya təmsilçisi kamerunlu hücumçu Samuel Etonun ardından fransalı yarımmüdafiəçisi Samir Nasri ilə yollarını ayırıb.
Ötən ilin avqustunda 3,5 milyon avro qarşılığında “Antalyaspor”la iki illik müqavilə bağlamış “Arsenal” və “Mançester Siti”nin sabiq futbolçusu bu komandada cəmi səkkiz oyun keçirib və iki qola imza atıb.
Samir Nasrinin hansı kluba keçəcəyi bilinməsə də, artıq Samuel Eto özünə komanda tapıb. O, “transfer pəncərəsi”nin son günündə “Konyaspor”a keçib.
“Barselona”, “İnter” və “Çelsi”nin sabiq futbolçusu Konya klubu ilə 2,5 illik müqavilə bağlayıb. Eto 37 yaşında ona güvəndiyi üçün “Konyaspor”un baş məşqçisi Mehmet Özdiləyə təşəkkürünü bildirib.
Səbuhi TOFİQOĞLU
www.oxu.az
"
"Peterburqda qarət: Azərbaycanlı axtarışa verildi – VİDEOSankt-Peterburqda üzü maskalı üç nəfər “Zoloto Adamas” zərgərlik salonuna basqın edərək içəridə olan müştərilər və işçilərə tapança ilə hədə-qorxu gəlib. Daha sonra cinayətkarlar salon əməkdaşlarından iki kişini kəndirlə bağlayıb və vitrinləri sındıraraq, ümumilikdə 250 palet zərgərlik məmulatı oğurlayıb. Qiymətli əşyaları çantaya yığdıqdan sonra quldurlar onları gözləyən avtomobillə hadisə yerini tərk ediblər.
Oxu.Az xəbər verir ki, Moika78.ru-nun məlumatına görə, salona ümumilikdə 60 milyon rubl (1 815 037 AZN) ziyan dəyib.
“Cinayətkarları daşıyan nəqliyyat vasitəsinin saxlanılması üçün şəhərdə olan bütün polis naryadları səfərbər olunub. Nəticədə Krasnoqvardeysk rayonunun post-patrul xidməti əməkdaşları xarici görünüşü təsvir olunan nəqliyyat vasitəsinə uyğun gələn şübhəli avtomobil aşkarlayıb”, - deyə Rusiya Federasiyası DİN  Peterburq və Lenin vilayəti üzrə Baş İdarəsinin mətbuat xidməti məlumat yayıb.
Polis əməkdaşları səsgücləndirici ilə nəqliyyat vasitəsinin dayandırılmasını tələb edib. Ancaq sürücü polisin tələbinə məhəl qoymayıb. Əksinə, sürəti artıraraq, təqibdən qaçmağa çalışıb. İrinovsk və İndustrialnıy prospektinin kəsişməsində cinayətkarlar onları təqib edən polis maşınını atəşə tutmağa başlayıb. Polis əməkdaşları cavab atəşi açıb. Təqib əsnasında şübhəliləri daşıyan avtomobil yan zolaqda hərəkət edən “Mercedes” markalı avtomobillə toqquşub. Saxlanılan iki şübhəlinin toqquşmadan əvvəl güllə yarası aldığı bildirilir.
“Üçüncü şübhəli isə aradan çıxıb. Onun axtarışı və saxlanılması istiqamətində bütün lazımi tədbirlər görülür”, – deyə bəyanatda bildirilir.
Fakt üzrə Rusiya Federasiyasının Cinayət Məcəlləsinin “Talan” maddəsi ilə cinayət işi açılıb.
Polis zərgərlik salonuna silahlı basqın edən şübhəlilərin kimliyini artıq müəyyən edib. Onlar 37 yaşlı Dağıstan sakini Abdulaqapov və Gürcüstandan olan 45 yaşlı Valeri Melnikovdur.
Əməliyyatçılar aradan çıxan üçüncü oğrunun azərbaycanlı olduğunu bildirir.

www.oxu.az
"
"Rusiyada İŞİD-çi zərərsizləşdirilibRusiyanın Nijni-Novqorod şəhərində prezident seçkiləri zamanı terror hücumu həyata keçirməyi planlaşdıran İŞİD yaraqlısı öldürülüb.
Oxu.Az xəbər verir ki, bu barədə “RİA Novosti” Rusiya Federal Təhlükəsizlik Xidmətinin İctimai Əlaqələr mərkəzinə istinadən məlumat yayıb.
Cinayətkar saxlanılan zaman silahlı müqavimət göstərib və xüsusi xidmət orqanı əməkdaşları tərəfindən zərərsizləşdirilib. Onun qaldığı yerdə kustar üsulla hazırlanmış və böyük partlayış dalğası yarada biləcək partlayıcı qurğu, daha bir neçə partlayıcı qurğunun hazırlanması üçün komponentlər, silah-sursat aşkarlanıb.
“Əldə olunan operativ məlumatlara görə, terrorçu qonşu dövlətlərdən birinin vətəndaşı olub”, – deyə FTX-nin bəyanatında bildirilir.
Beynəlxalq terrorçu qruplaşmanın fəaliyyətində iştirak və terror hücumu planlaşdırma faktları üzrə cinayət işi açılıb.
www.oxu.az
"
"Parlament iclasına gecikdiyinə görə istefa verdi – VİDEOBritaniya Parlamentinin iclasına gecikdiyinə görə kefi pozulan Lordlar Palatasının üzvü Maykl Beyts həmkarlarından üzr istəyərək istefa verib. 
Oxu.Az xəbər verir ki, hadisə barədə “The Washington Post” məlumat yayıb.
Bir neçə dəqiqə uzanan videoda lord, özünün dediyi kimi, “ədəbsizliyinə” və ona ehtiyac olan vaxt iclasda olmadığına görə üzrxahlıq edir.
Lord bir neçə dəqiqə geciksə belə, özünü radikal şəkildə cəzalandırmağa qərar verib.
“Baş verənlərə görə, sözün əsl mənasında, xəcalət çəkirəm, ona görə də elə bu dəqiqə baş nazirin qarşısında tutduğum vəzifədən istefa verirəm”, - deyə Beyts bildirib.
Daha sonra  siyasətçi etiraz sədaları altında iclas zalını tərk edib.
Palata sədri bunu radikal addım hesab edərək, gecikməyə görə sadə üzrxahlığın kifayət etdiyini söyləyib.
“Mənə qalsaydı, bütün nazirlərdən ən son onu istefaya göndərərdim”, - deyə palata sədri deyib.

www.oxu.az
"
"Türkiyə ordusu 790 terrorçunu məhv edibTürkiyə Silahlı Qüvvələri “Azad Suriya Ordusu” birləşmələri ilə birgə Suriyanın şimal-qərbində yerləşən Afrin rayonunda terrorçulara qarşı “Zeytun budağı” əməliyyatını davam etdirir.
Oxu.Az xəbər verir ki, əməliyyatın başlanılmasından bəri zərərsizləşdirilən terrorçuların sayı (fevralın 1-nə) 790 nəfərə çatıb.
Bu barədə Türkiyə Baş Ordu Qərargahı bəyanat yayıb.
Baş Qərargahın bəyanatına əsasən, Türkiyə Hərbi Hava Qüvvələrinin “Zeytun budağı” əməliyyatı çərçivəsində keçirdiyi aviareydlərdə terrorçulara aid daha 18 obyekt məhv edilib.
Türkiyənin Afrindəki hərbi əməliyyatı beynəlxalq normalara, BMT Təhlükəsizlik Şurasının terrorla mübarizə məsələləri haqqında qətnamələri və BMT Nizamnaməsinin 51-ci maddəsinə (fərdi və kollektiv özünümüdafiə hüququ) söykənir.
Türkiyə ordusunun məqsədi Suriyanın şimal-şərqində terrorçuları və terrorçu qruplaşmalara aid obyektləri məhv etməkdir.
www.oxu.az
"
"İstanbulda avtobus qəzası: Üç nəfər öldü – FOTO + VİDEOTürkiyədə - İstanbulda avtobusun qəzaya uğraması nəticəsində üç nəfər dünyasını dəyişib.
Oxu.Az xəbər verir ki, bu gün saat 10:00 radələrində şəhərin Üsküdar rayonunda Dr.Eyüp Aksoy küçəsi ilə hərəkət edən iki avtobus toqquşub.
Toqquşma nəticəsində avtobusların biri idarəetməni itirərək dayanacağa çırpılıb. Hadisə nəticəsində xeyli insan yaralanıb.









E.Ə.
www.oxu.az
"
"Azərbaycanlıların olduğu gəmi qəzaya uğrayıb – YENİLƏNİBQara dənizdə, Krım sahilləri yaxınlığında zədələnmiş “Berq” yük gəmisi Türkiyə gəmiçilik şirkətinə məxsus olub.
Bu barədə Oxu.Az “RİA Novosti”yə istinadən xəbər verir.
Zədələnən gəminin ekipaj üzvləri səkkiz Ukrayna vətəndaşı və dörd azərbaycanlıdan ibarətdir. Gəmidə üç min tondan çox yükün daşındığı bildirilir.
Qəza yerinə xilasedici kater göndərilib. Bütün ekipaj üzvlərinin Feodosiyaya təxliyyə edildiyi xəbər verilir.
“Yük gəmisinin zədələnmiş hissəsi artıq təmir olunub”, - deyə Rusiya FHN-nin Cənubi Regional Mərkəzinin sədri bildirib.
“Gəminin sahibindən məlumat daxil olub ki, yardıma ehtiyac yoxdur. Korpusda əmələ gələn dəliyi öz gücləri hesabına aradan qaldıracaqlarını bildiriblər. Artıq dəliyi bağlayıblar”, - deyə o qeyd edib.
O əlavə edib ki, bərpa-təmir işləri yekunlaşdıqdan sonra gəmi yoluna davam edəcək. Rusiya FHN-nin məlumatına görə, Moldova bayrağı altında üzən yük gəmisi Azov dənizindən Türkiyə istiqamətinə hərəkət edib. Hazırda gəminin Feodosiya sahillərindən 15 kilometr aralıda dayandığı bildirilir. 
10:15
Moldovaya məxsus yük gəmisi Qara dənizdə, Krım yaxınlığında zədələnib.
Oxu.Az-ın “RİA Novosti”yə istinadən məlumatına görə, gəminin ekipaj üzvləri təxliyyə edilib.
“Berq” yük gəmisinin korpusu zədələnib. Göyərtədə 12 nəfər olub”, -  agentliyin sözçüsü deyib.
O əlavə edib ki, gəmi Moldova bayrağı altında üzüb. Ekipaj heyətinə Ukrayna və Azərbaycan vətəndaşları daxildir. Hadisənin təfərrüatı araşdırılır.
www.oxu.az
"
"Türkmənistanda benzin kəskin bahalaşdıFevralın 1-dən Türkmənistanda benzinin qiyməti 50% bahalaşıb.
Oxu.Az-ın “RİA Novosti”yə istinadən məlumatına görə, hazırda ölkədə Aİ-95 markalı benzinin bir litrinin qiyməti 1,5 manat (əvvəl 1 manat), Aİ-92 markalı benzinin qiyməti isə 1,36 manat (əvvəl 0,94) təşkil edir.
Qiymətlərin 50% bahalaşmasına baxmayaraq, Türkmənistan MDB məkanında benzinin ən ucuz olduğu ölkələrdən biri olaraq qalır. 
www.oxu.az
"
"Ermənistanda sərxoş oğru cinayət yerində yatdıYerevan sakini restorandan spirtli içki oğurlayıb və cinayət yerində içərək sərxoş olub. 
Oxu.Az-ın “RİA Novosti”yə istinadən məlumatına görə, erməni restorandan üç 25 illik konyak və on ədəd üç litrlik kompot oğurlayıb.
Restoranda içməyə başlayan cinayətkar bir müddətdən sonra yatıb.
Yerevan sakini zəhərlənmə diaqnozu ilə xəstəxanaya çatdırılıb, oradan isə polis bölməsinə aparılıb.
www.oxu.az
"
"“Vostok”un ekipaj üzvlərinin yaxınlarına kompensasiya veriləcəkGöyərtəsində iki azərbaycanlının olduğu, Yapon dənizində yoxa çıxmış “Vostok” gəmisinin sahibi “DV-flot” şirkəti traulerin ekipaj üzvlərinin ailə üzvlərinə maddi yardım göstərməyi vəd edib. Hər ailəyə ümumilikdə 26 min dollar vəsaitin ayrılacağı bildirilir.
Oxu.Az xəbər verir ki, bu barədə TASS-a şirkətinin baş direktoru Stanislav Malçevski açıqlama verib.
“Şirkət həlak olan hər bir ekipaj üzvünün ailəsinə 1.5 milyon rubl (26.698 dollar) ödəyəcək. Bundan savayı, qurbanların ailələri sığorta şirkətindən ödəniş alacaq”, - deyə Malçevski bildirib.
Hal-hazırda “Vostok” gəmisinin ekipaj üzvlərinin statusu dəyişilməz olaraq qalır: axtarışlar davam etdiyindən dənizçilər həlak olmuş və ya itkin düşmüş hesab olunmur.
TASS-ın məlumatına görə, yalnız məhkəmə dənizçiləri itkin düşmüş elan edə bilər.
Xatırladaq ki, yanvarın 25-də radarlardan itmiş “Vostok” balıqçı gəmisinin göyərtəsində iki azərbaycanlı – 1972-ci il təvəllüdlü matros Mübariz Hüseynov və 1991-ci il təvəllüdlü matros Ruslan Əlizadə olub.
www.oxu.az
"
"“Qalatasaray”ın futbolçusu “Stok Siti”yə keçib - FOTO“Qalatasaray”ın futbolçusu Badu Ndiaye karyerasını İngiltərədə davam etdirəcək.
Oxu.Az xəbər verir ki, seneqallı yarımmüdafiəçi “Stok Siti” ilə anlaşıb.
Premyer Liqa təmsilçisi bu keçidə görə “Qalatasaray”a 16 milyon avro ödəyəcək.
Qeyd edək ki, Badu Ndiaye “Qalatasaray”a ötən il “Osmanlıspor”dan keçib.



A.M.
www.oxu.az
"
"Kolumbiyada içərisi pulla dolu olan təyyarə qaçırıldıKolumbiyada qeyri-adi oğurluq hadisəsi baş verib.
Oxu.Az-ın məlumatına görə, quldurlar kisik həcmli təyyarəni qaçıraraq, içərisində olan 600 min dolları oğurlayıblar.
Məlumata əsasən, Kolumbiyanın mülkü aviasiyasına məxsus təyyarə, mühafizə şirkəti üçün pul gətirirmiş. Həmin an göyərtədə 3 ekipaj üzvü və 1 mühafizəçi olub.
Qeyd edək ki, Təyyarə Aquaçika şəhərindəki hava limanına eniş etdikdən sonra, bir neçə silahlı quldurun hücumuna məruz qalıb. Qaçırılan təyyarə aeroportdan 10 kilometr aralıda tapılsa da, işərisində olan pul oğurlanıb.
A.M.
www.oxu.az
"
"ABŞ-da universitetdə partlayış baş veribABŞ-ın Pittsburq şəhərində (Pensilvaniya ştatı) universitetdə partlayış baş verib.
Oxu.Az-ın məlumatına görə, bu barədə “CBS” telekanalı xəbər verib.
Hadisə yerinə fövqəladə xidmətlərin əməkdaşları cəlb edilib, təxliyə tədbirləri görülür.
İnsidentin təfərrüatları barədə hələ ki, məlumat verilmir.
A.M.
www.oxu.az
"
"ABŞ və Avropa “üçlüyü” İranın nüvə proqramına dəyişiklik edəcəkABŞ və Avropa “üçlüyü” (Böyük Britaniya, Almaniya, Fransa) may ayınadək İranın nüvə proqramı üzrə Birgə Hərtərəfli İş Planına dəyişikliklər işləyib hazırlayacaq.
Oxu.Az xəbər verir ki, bunu ABŞ dövlət katibinin müavini Stiven Qoldsteyn bəyan edib.
“Artıq işçi qruplar yaradılıb. Biz sazişi daha əsaslı etməyə çalışacağıq. Bununla bağlı işlər mayın sonunadək yekunlaşmalıdır”, deyə S.Qoldsteyn qeyd edib.
Onun sözlərinə, görə işçi qrupun ilk görüşü ötən həftə Londonda baş tutub.
A.M.
www.oxu.az
"
"Mariya Zaxarova Azərbaycanın daxili işlərinə müdaxilə ilə bağlı açıqlama veribDaxili işlərə müdaxiləni müəyyən etmək, ictimaiyyətə çatdırmaq və bunu olduqca ətraflı etmək lazımdır.
Oxu.Az-ın verdiyi məlumata görə, bunu keçirdiyi brifinqdə Rusiya Xarici İşlər Nazirliyinin rəsmi nümayəndəsi Mariya Zaxarova “Rusiya və Azərbaycan daxili işlərinə qarışılması və prezident seçkiləri öncəsi göstərilən təzyiqlə necə mübarizə aparmalıdır” sualına cavabında deyib.
O bildirib ki, bu, çox ciddi məsələdir: “Eləcə də, daxili işlərə müdaxilə ilə bağlı məlumatları müvafiq ixtisaslaşmış beynəlxalq strukturlara təqdim etmək lazımdır, hansı ki, bu strukturlar sadəcə müəyyən etməklə deyil, belə müdaxilələrə reaksiya verməklə məşğuldurlar. Burada resept sadədir”.
A.M.
www.oxu.az
"
"İranda hicaba qarşı kütləvi etiraz – FOTO + VİDEOİranda hakimiyyətin 38 ildir qadınlara tətbiq etdiyi geyim qaydalarına etiraz olaraq zərif cinsin nümayəndələri Tehranın müxtəlif yerlərində aksiya keçiriblər.
Oxu.Az BBC-yə istinadən xəbər verir ki, qadınların tənha şəkildə aksiya keçirməsi son aylar ənənə halını alıb.


Maraqlıdır ki, etiraz edənlərin arasında, qadınların problemlərini bölüşən kişilər də olub. Onlar da əllərinə yaylıq götürərək etirazlarını bildiriblər.


Qeyd edək ki, 2017-ci il dekabrın 27-də 1,5 yaşlı körpə qız anası, 31 yaşlı Vida Müvəhid Tehranın İnqilab prospektində baş örtüyünü bayrağa çevirərək saçları tökülmüş vəziyyətdə etiraz aksiyası keçirmişdi. İranlı hüquq müdafiəçisi Nəsrin Sütudə polis tərəfindən həmin gün qadının həbs olunduğunu, yanvarın 28-də isə sərbəst buraxdığını bildirib.

Yanvarın 29-da isə Vida Müvəhidin hərəkətini bir neçə qadın təkrarlayıb.
A.M.
www.oxu.az
"
"İçərisində ABŞ Konqresinin üzvləri olan qatar qəzaya düşüb: Ölən varABŞ-da Konqres üzvləri olan qatar qəzaya düşüb.
Oxu.Az xəbər verir ki, bu barədə Ağ Evin mətbuat katibi Sara Sanders bildirib.
Onun sözlərinə görə, qatarın yük maşı ilə toqquşması azı bir nəfər ölüb. 
“Daha 1 nəfər ağır yaralanıb. Konqres üzvləri arasında zərərçəkən olmayıb”, deyə S.Sanders qeyd edib.
Onun sözlərinə görə, prezident Donald Tramp insidentlə bağlı məlumatlandırılıb.
Qeyd edək ki, bu gün Virciniya ştatında Nümayəndələr Palatasının spikeri Pol Rayan daxil olmaqla, içərisində Respublikaçı konqresmenlərin olduğu qatar zibil daşıyan yük maşını ilə toqquşub.
A.M.
www.oxu.az
"
"Afrin əməliyyatı: Öcalanın abidəsi bombalandı – FOTOTürkiyə hərbi-hava qüvvələri Afrində inşa edilən Abdullah Öcalanın abidəsini bombalayıb.
Oxu.Az xəbər verir ki, bu barədə Anadolu agentliyi məlumat yayıb. 
Məlumata əsasən, Abdullah Öcalanın abidəsi PUA-larla vurulub.
 
Qeyd edək ki, üzərində Öcalanın portreti olan 53 metrlik beton abidə Gülbaba kəndinin qarşısındakı Darmık dağının cənub yamacında inşa edilmişdi.














A.M.
www.oxu.az
"
"Braziliyalı gənc qız bakirəliyini satırBraziliyalı gənc, öz bakirəliyini ailəsinin dolanışığı üçün satdığını etiraf edib.
Oxu.Az-ın məlumatına görə, bu barədə The Mirror məlumat yayıb.
Rozali Pinyo (Rosalie Pinho) bəyan edib ki, ona bir gecə üçün 500 min avro (təxminən 1 milyon manat) təklif ediblər. Amma 19 yaşlı qız bununla razılaşmayıb. O hesab edir ki, may ayına qədər onun “bakirəliyinin” qiyməti artacaq. Braziliyalı gənc bu addımı, kasıb həyat sürməsi ilə bağlı olduğunu açıqlayıb.
“Mən bunu ailəm üçün edirəm. Bizim ailə 7 nəfərdən ibarətdir: anam, 2 qardaşım və 3 bacım. Atam bizi atıb gedəndən sonra dolanışığımız xeyli pisləşib”, - gəc qız danışır.
Qeyd edək ki, Braziliya qanunvericiliyinə əsasən, ölkədə seksual xidmətlərin göstərilməsi tam qanuna uyğundur.
A.M.
www.oxu.az
"
"ABŞ HƏMAS liderlərindən birinin adını “qara siyahı”ya salıbABŞ Fələstinin HƏMAS hərəkatının siyasi bürosunun rəhbəri İsmayıl Haniyəyə sanksiya tətbiq edib.
Oxu.Az xəbər verir ki, bu barədə ABŞ-ın Maliyyə Nazirliyi məlumat yayıb.
Sanksiya siyahısına həmçinin Fələstinin “Hərəkat əl-Sabirin”, Misirin “Həsm” və “İnqilab bayrağı” adlı qruplaşmaları da daxil edilib.
A.M.
www.oxu.az
"
"“Qanlı Ay tutulması” müxtəlif ölkələrdə nə cür göründü? - VİDEONASA  tərəfindən “Qanlı Ay tutulması” fenomeninin yayımı keçırdilır. Bu hadisə ilə bağlı ən yaxşı fotoları üçün müsabiqədə elan olunub, həmin müsabiqədə adi istifadəçilərlə yanaşı, rəsədxanaların əməkdaşları da iştirak ediblər. 
Oxu.Az xəbər verir ki, “Qanlı Ay tutulması” hər 18 ildə bir dəfə ortaya çıxır.
Ay mümkün qədər yerə yaxınlaşır və çox böyük görünür.
Bu zaman Yer Yerin kölgəsi və rəngləri ilə ayı örtən peyk qırmızı rəngdədir.

N.H.
www.oxu.az
"
"Putin idmançılardan üzr istədiRusiya prezidenti Vladimir Putin ölkənin 2018-ci il Olimpiya Oyunları ərəfəsində idmançıların dopinq qalmaqalında maraqlarını qoruya bilmədiyi üçün onlardan üzr istəyib.
Oxu.Az-ın ""RİA Novosti""yə istinadən məlumatına görə, Rusiya lideri bu barədə Phençan Olimpiadasının rusiyalı idmançı-iştirakçıları ilə görüşdə deyib.
“Sizi qoruya bilmədiyimiz üçün bizi bağışlayın”, - Putin deyib.
O qeyd edib ki, Rusiya həmişə təmiz idmanın tərəfdarı olub. 
Putin Olimpiya Oyunlarına yollanan rusiyalı idmançılara uğurlar arzulayıb.
“Mən sizə arzu edirəm ki, heç nəyi fikirləşmədən yalnız idman mübarizəsinə diqqətinizi yönəldəsiniz. Sizi sevən və qələbənizə inanan minlərlə insan, milyonlarla azarkeş Oyunları izləyəcək”.
www.oxu.az
"
"Özbəkistanda xüsusi xidmət orqanının keçmiş rəhbərinə vəzifə verildi – YENİLƏNİBMilli Təhlükəsizlik xidmətinin rəhbəri vəzifəsində kənarlaşdırılan Rüstəm İnoyatov Özbəkistan prezidentinin siyasi-hüquqi məsələlər üzrə müşaviri təyin edilib.
Oxu.Az xəbər verir ki, bu barədə Özbəkistan prezidentinin mətbuat xidməti məlumat yayıb. 
13:15
Özbəkistanın Milli Təhlükəsizlik Xidmətinin rəhbəri, general-polkovnik Rüstəm İnoyatov tutduğu vəzifədən kənarlaşdırılıb.
Oxu.Az xəbər verir ki, bu barədə “Fərqanə” Daşkənddən olan mənbələrə istinadən məlumat yayıb.
İnoyatovun əvəzinə ölkənin ən məxfi və nüfuzlu orqanının başına İxtiyor Abdullayev gətirilib. Sonuncu buna qədər ölkənin baş prokuroru vəzifəsini tutub.
Yanvarın 31-də Mətbuatçılar küçəsində yerləşən  MTX-nin baş idarəsinə gələn Özbəkistan prezident Şavkat Mirziyoyev məxfi xidmət orqanının və onun başçısı Rüstəm İnoyatovun fəaliyyətini kəskin tənqid atəşinə tutub.
Qeyd edək ki, vəzifədən kənarlaşdırılan general-polkovnik  22 ildən çox MTX rəhbəri olub.
Bir vaxtlar Özbəkistanın “baş çekisti” ölkənin ilk prezidenti İslam Kərimovun potensial siyasi varislərindən hesab olunub. Hətta hakimiyyətin dinc yolla Mirziyoyevə ötürülməsinin, hazırkı dövlət başçısı ilə MTX rəisi arasında gizli sövdələşmənin nəticəsində baş tutduğunu iddia edən ekspertlər də az deyil. 
İnoyatovun xüsusi xidmət orqanına rəhbərlik etdiyi müddətdə ölkədə nəhəng biznes imperiyası qurduğu iddia olunur.  
Xatırladaq ki, 2016-cı ilin payızında hakimiyyətə gəlmiş Mirziyoyev  faktiki olaraq keçmiş hökumətdə təmsil olunan bütün nazirləri vəzifədən kənarlaşdırıb.
www.oxu.az
"
"“Arsenal” son gündə “transfer bombası”nı partlatdı – FOTOİngiltərənin “Arsenal” klubu “transfer pəncərəsi”nin son günündə uzun müddətdir gözlənilən keçidi tamamlayıb.
Oxu.Az xəbər verir ki, “Arsenal” Qabon millisinin hücumçusu Pyer-Emerik Obameyanqı rəsmən heyətinə qatıb.
“Topçular” bunun üçün Dortmund “Borusia”sına 56 milyon funt ödəyib. Bu isə London klubunun tarixində bir transfer üçün ödədiyi ən yüksək məbləğdir.
Xatırladaq ki, bunadək “Arsenal” ən yüksək transfer məbləği ödədiyi oyunçu Aleksandr Lakazet idi. Fransalı hücumçu üçün yayda “Lion” klubuna 46,5 milyon funt (53 milyon avro) ödənilmişdi.
































Səbuhi TOFİQOĞLU
www.oxu.az
"
"Türkiyədə qızı xilas etməyə çalışan futbolçu öldürülüb – VİDEOİstanbulda “Yeddiqüllə” komandasının futbolçusu Yunus Əmrə İzol tanımadığı qızı qorumağa çalışarkən həlak olub.
Bu barədə Oxu.Az Türkiyə mətbuatına istinadla məlumat verir.
Yolda kişinin taksiyə minməyə çalışan xanımı döydüyünü görə idmançı və iki dostu ona mane olmağa çalışıb.
“O, qızın saçlarından tutmuşdu”,  – deyə İzolun dostlarından biri deyib. 
Dostların müdaxiləsindən sonra tərəflər arasında dava düşüb. Dava əsnasında qadını döyən kişi üzərində olan bıçağı futbolçunun ürəyinə sancıb, dostlarını yaralayıb. Yunus İzol xəstəxanaya çatdırılsa da, onun həyatını xilas etmək mümkün olmayıb. 
“Onu gətirdikdən iki dəqiqə keçməmiş öldü”, - deyə Akın bildirib.
Cinayəti törədən, əvvəllər məhkumluğu olan 38 yaşlı kişi tibbi yardım üçün müraciət edən zaman polis tərəfindən saxlanılıb. Onun sərxoş vəziyyətdə olduğu bildirilir. Cinayətkarın sözlərinə görə, onun döydüyü Moldova əsilli qadın mobil telefonunu oğurlamağa çalışıb.

www.oxu.az
"
"Astarada bəbir heyvanı parçalayıbDünən Astara rayonunun Armudu və Onuz kəndləri arasında yerləşən Almabadi vadisinin Hirkan Milli Parkının Şindan meşəbəyliyi ilə sərhəd ərazisində rayon sakini Talıb Əhmədova məxsus bir baş dananın vəhşi heyvan tərəfindən parçalanması hadisəsi baş verib.  
Ekologiya və Təbii Sərvətlər Nazirliyinin mətbuat xidmətindən Oxu.Az-a verilən məlumata görə, hadisədən az sonra Milli Parkın yegerləri tərəfindən ərazidə yetkinlik yaşına çatmış dişi bəbir müşahidə olunub.
Qeyd edək ki, hadisədən bir həftə öncə həmin bəbirin epizodları Hirkan Milli Parkının Şindan meşəbəyliyində quraşdırılmış fototələlərə düşüb.
Faktla bağlı Ekologiya və Təbii Sərvətlər Nazirliyinin əməkdaşları, IDEA İctimai Birliyinin nümayəndələri ərazidə olub və yerli əhali ilə Azərbaycan meşələrinin incisi sayılan və nadir növ olan bəbirin mühafizəsi barədə söhbətlər aparıb.
Qeyd edək ki, uzun illərdir IDEA İctimai Birliyinin fəalları Ekologiya və Təbii Sərvətlər Nazirliyinin əməkdaşları ilə birgə ölkə ərazisində bəbirlərin mühafizəsi layihəsini həyata keçirir. Layihə çərçivəsində bəbirlərin yaşadığı areallarda yerli icma nümayəndələri ilə görüşlər keçirilir, əhali arasında maarifləndirmə işləri aparılır, davamlı mühafizə tədbirləri işlənib-hazırlanır.
“Sevindirici haldır ki, hadisə zamanı bəbir fermerin ev heyvanına hücum edərək ziyan vursa da, o, vətəndaş mövqeyi nümayiş etdirərək balalarının olduğu ehtimal edilən bəbirə ziyan vurmayıb. IDEA İctimai Birliyinin rəhbəri Leyla Əliyevanın tövsiyəsi ilə layihəni icra edən təşkilatlar tərəfindən zərərçəkmiş fermerə kompensasiya ödənilməsi üçün zəruri tədbirlər görülür.
Xatırladaq ki, bəbir (qaplan) yırtıcılar dəstəsinə aid olub, Ümümdünya Təbiəti Mühafizə İttifaqının “Qırmızı Siyahısı”na və Azərbaycan Respublikasının “Qırmızı Kitabı”na daxil edilib. Bəbirin keçmiş arealı çox geniş olsa da, keçən əsrin 60-cı illərinədək, ümumiyyətlə, ölkə ərazisində yaşadığını sübuta yetirən ciddi faktlar əldə olunmayıb. Hazırda bu növ yalnız Talış dağlarında, Zəngəzur, Qarabağ və Naxçıvanın dağlıq ərazilərində müşahidə olunur.
IDEA İctimai Birliyi və Ekologiya və Təbii Sərvətlər Nazirliyi hadisə nəticəsində zərər çəkmiş Astara rayonu sakininə məsələyə məsuliyyətlə yanaşdığına görə təşəkkürünü bildirir, vətəndaşlarımızı Qafqaz bəbiri və digər nadir, nəsli kəsilmək təhlükəsi ilə üzləşmiş heyvanların mühafizəsi məsələsində vətəndaş mövqeyi nümayiş etdirməyə çağırır”, - deyə məlumatda bildirilir.
E.Ə.
www.oxu.az
"
"Səudiyyə şahzadələrindən 106 milyard dollar alındıSəudiyyə Ərəbistanının büdcə kəsirini necə bağladığı bəlli olub. 
Oxu.Az xəbər verir ki, ötən ilin noyabr ayında korrupsiya ilə mübarizə adı altında 381 nəfər həbs edilmişdi.
Onların arasında şahzadələr, nazirlər, iş adamları var idi. Bu “qaymaq təbəqəsinin” azadlığa məhz sərvətlərinin bir hissəsini bağışlamaları müqabilində buraxıldıqları irəli sürülür.
Səudiyyə Ərəbistanının baş prokuroru Suud əl Mojeb razılaşma çərçivəsində 106,7 milyard dollar topladıqlarını açıqlayıb. 
Baş prokuror bildirib ki, həbs olunanlar əmlak, kommersiya aktivləri, nağd pul qarşılığında azadlığa buraxılıblar. Həbs edilənlərin hamısının azadlığa buraxılmadığını deyən baş prokuror 56 nəfərin hələ də dəmir barmaqlıqlar arxasında qaldığını söyləyib. 
Onu da qeyd edək ki, Səudiyyə hökuməti son 20-30 ildə korrupsiya və rüşvətxorluq nəticəsində 100 milyard dolların mənimsəndiyini açıqlamışdı. Lakin həbs edilənlərdən 106,7 milyard dollar toplanıb. 
L.Ə.
www.oxu.az
"
"Ukraynada azərbaycanlı nazir işdən çıxarılıbUkrayna Nazirlər Kabinetində Dövlət Maliyyə Xidmətinin rəisi Roman Nəsirovun tutduğu vəzifədən azad edilməsi haqqında qərar qəbul olunub.  
Bu barədə Oxu.Az  “İnterfaks-Ukrayna”ya istinadən məlumat yayıb.
Sözügedən qərarın hökumətin bugünkü iclasında qəbul olunduğu bildirilir.
“Biz dövlət komissiyasına Nəsirovun vəzifədən kənarlaşdırılması ilə bağlı təqdimat göndərmişik. Bu gün qərar qəbul olunacaq”, - deyə ölkənin baş naziri Vladimir Qroysman hökumət iclasında bildirib.
www.oxu.az
"
"Putin Ərdoğana zəng vurubTürkiyə prezidenti Rəcəb Tayyib Ərdoğanla Rusiya prezidenti Vladimir Putin arasında telefon danışığı olub.
Oxu.Az xəbər verir ki, bu barədə Rusiya prezident administrasiyasının mətbuat xidməti məlumat yayıb.
“Türkiyə və Rusiya liderləri yanvarın 30-da keçirilmiş Suriya Milli Dialoq Konqresinin nəticələri ilə bağlı razılıq ifadə edib”, - deyə mətbuat xidmətinin məlumatında deyilir.
Dövlət başçıları BMT Təhlükəsizlik Şurasının 2254 saylı qətnaməsi əsasında Suriya münaqişəsinin siyasi yolla həlli prosesinin effektiv şəkildə davam etdirilməsi üçün əldə olunan razılaşmaların gerçəkləşdirilməsinin vacibliyini vurğulayıb.  
www.oxu.az
"
"Fransa prezidenti Qarabağa səfər etməkdən imtina etdiFransa ATƏT Minsk qrupunun həmsədr ölkəsi olaraq, bütün münaqişə tərəflərini dinləmək yolunu davam etdirəcək.
Oxu.Az xəbər verir ki, bu sözləri Fransa prezidenti Emanuel Makron Fransadakı erməni təşkilatlarının Koordinasiya Şurasında hər il keçirilən ziyafətdə deyib.
Fransadakı erməni təşkilatlarının Koordinasiya Şurasının həmsədrləri Fransa liderini işğal altında olan Dağlıq Qarabağa səfər etməyə dəvət edib. Makron isə bu təklifi belə cavablandırıb:
“Qarabağ məsələsinə gəlincə, Fransa kompromis tərəfdarıdır, çünki status-kvo problemin həlli yolu deyil. Ümid edirəm ki, nə vaxtsa bura qayıdıb, Qarabağ münaqişəsinin həll olunduğunu sizə bildirəcəm”, - deyə Makron bildirib.
www.oxu.az
"
"Millətçilər Züleyxa İsmayılovanı ölkədən qovmaqla hədələyibTallinin vitse-meri, əslən azərbaycanlı Züleyxa İsmayılova onu ölkədən qovmaqla hədələyən estoniyalı millətçilərin ittihamlarından bezib.
Oxu.Az xəbər verir ki, bu barədə Estoniya KİV məlumat yayılıb.   
İsmayılova “Facebook” səhifəsində EKRE partiyasının üzvü Oliver Bekkerdən bir növ “nifrət məktubu” aldığını bildirib.
“Yeni dostum peyda olub - EKRE nasisti. Əvvəllər də nifrət məktubu alırdım, ancaq bu, daha əlamətdardır. İndiyə kimi məni ölkədən qovmaqla heç kimi hədələməmişdi”, - deyə İsmayılova yazır.
İsmayılova məktubun mətnindən çıxarış edərək, yazıya əlavə edib.
“Qorxunc bir hadisənin baş verməsini istəmirsinizsə, bizim torpaqdan gəldiyiniz yerə rədd olub gedin. Əks halda, Yaşıllar Partiyasının bütün üzvlərinin həyatını cəhənnəmə çevirəcəyik. İsmayılova, Sizdən  və bütövlükdə Yaşıllar Partiyasından canımız  qurtarana kimi dayanan deyilik. Sizə göstərəcəyik. Bu, hələ başlanğıcdır”, - deyə “nifrət məktubunda” qeyd olunur.
Məktubun müəllifi Bekkerin 2016-ci ildən EKRE partiyasının üzvü olduğu bildirilir.
www.oxu.az
"
"Deputat: Sarkisyan “Kreml siyahısı”ndan qorxuya düşübABŞ Maliyyə Nazirliyinin gələcəkdə sanksiyalarla üzləşə biləcək rusiyalıların yer aldığı “Kreml siyahısı” açıqlanar-açıqlanmaz prezident Serj Sarkisyanın Ermənistanın Xarici İşlər Nazirliyinə gedərək orada milli təhlükəsizlik strategiyasına dəyişiklik etmənin vaxtının çatdığını bildirməsi, fikrimcə, elə-belə deyil.
Oxu.Az xəbər verir ki, bunu millət vəkili Sahib Alıyev deyib.
Onun dediyinə görə, Sarkisyanın narahat olduğu hiss olunur:
“Ona görə narahatdır ki, birincisi, ABŞ Rusiyaya qarşı sanksiyanı sərtləşdirəcəyi halda, onun forpostunun da bundan zərbə yeyəcəyi şəksizdir. 
İkincisi, “Kreml siyahısı”nda erməni əsilli bir neçə iş adamı var ki, onlar Sarkisyanla ortaqdırlar. Bu adamlardan bəziləri həm orada hakimiyyətin formalaşmasında müəyyən rol oynayırlar, həm də Ermənistanla Rusiya arasında bütün açıq və gizli iqtisadi əlaqələr, o cümlədən də indiyədək tətbiq olunan sanksiyalardan yayınılmasına xidmət edən qaranlıq maliyyə əməliyyatları onların vasitəsilə reallaşdırılır.
Yeri gəlmişkən, həmin adamlardan biri oğrubaşı kimi tanınan Robson ləqəbli Ruben Tatulyandır. Müxtəlif cinayətlərdə adı hallandırılan bu soçili erməni Ermənistanın diplomatik pasportunu daşıyır və deyilənə görə, həm də forpostun xarici işlər naziri Nalbandyanın müşaviridir”, - deyə millət vəkili qeyd edib.
Kamil HƏMZƏOĞLU
www.oxu.az
"
"Türk ordusu daha bir kəndi azad etdi“Zeytun budağı”nın 12-ci günündə Afrinin daha bir kəndi PKK, PYD və YPG-li terrorçulardan təmizlənib.
Oxu.Az-ın Türkiyə mediasına istinadən xəbərinə görə, azad olunan kənd Afrinin Bak Ubasi kəndidir.
Eyni zamanda, Afrinin Darmık dağındakı terrorçu hədəfləri bombalanır.
Kamil HƏMZƏOĞLU
www.oxu.az
"
"“Kreml siyahısı” ən çox Vahid Ələkbərova ziyan vurduABŞ Maliyyə Nazirliyinin “Kreml siyahısı”nı dərc etməsində sonra sayılı günlər ərzində rusiyalı milyarderlərin aktivlərinə ümumilikdə 1,06 milyard dollar ziyan dəyib.
Oxu.Az xəbər verir ki, RBK telekanalının  ekspertləri dəymiş ziyanı hesablayaraq, belə bir nəticəyə gəlib.
Onlayn- sayğaca əsasən, “Kreml siyahısı” ən çox “Lukoyl”un rəhbərinə ziyan vurub. 
Zərərin 226 milyon dollar təşkil etdiyi bildirilir.
Aktivlərə dəymiş ziyan baxımından ilk üçlüyü “Novolipetsk metallurgiya” kombinatının sahibi Vladimir Lisin (205 milyon dollar zərər)  və Süleyman Kərimov (102 milyon dollar) tamamlayır.
www.oxu.az
"
"“Zeytun budağı”: 712 terrorçu məhv edilib“Zeytun budağı” əməliyyatı zamanı öldürülən terrorçuların sayı açıqlanıb.
Oxu.Az xəbər verir ki, Türkiyə Silahlı Qüvvələrinin (TSQ) açıqlamasına görə, əməliyyatın başlamasından ötən 12  gün ərzində  712 PKK, PYD, YPG və İŞİD-çi məhv edilib.
Kamil HƏMZƏOĞLU
www.oxu.az
"
"Türkiyə raket atəşinə tutuldu, 17 yaşlı qız öldüHazırda “Zeytun budağı” əməliyyatı aparılan Suriyanın Afrin bölgəsindən PYD/YPG-li terrorçular tərəfindən atılan raketlərdən biri Türkiyənin Reyhanlı qəsəbəsinin Gültəpə  məhəlləsində yerləşən bir evi yerlə-yeksan edib.
Oxu.Az-ın Türkiyə mediasına istinadən xəbərinə görə, həmin evdə yaşayan 17 yaşındakı Fatoş Avlamak adlı qız raket zərbəsindən həyatını itirib. 
Daha bir nəfər ayağından ağır yaralanıb.
Kamil HƏMZƏOĞLU
www.oxu.az
"
"Türkiyə Suriya sərhədinə zirehli texnika toplayır – VİDEOTürkiyə “Zeytun budağı” əməliyyatı çərçivəsində hərbi texnikanı Suriya sərhədinə toplamağa davam edir.
Oxu.Az xəbər verir ki, bu barədə “Anadolu” agentliyi məlumat yayıb.
Xüsusilə Kilis vilayətinin sərhədyanı ərazilərinə zirehli şəxsi heyət daşıyıcıları, piyada döyüş maşınları və tanklar göndərilir.
Eyni zamanda, bölgəyə Azad Suriya Ordusuna aid yaraqlıları daşıyan avtomobil karvanının daxil olduğu bildirilir.

www.oxu.az
"
"Türkiyə klubu futbolçunu bitkoinlə transfer etdiTürkiyənin “Harunustaspor” həvəskar futbol klubu Ömər Fərrux Kıroğlu adlı futbolçunu bitkoinlə  klubun sıralarına qatıb.
Oxu.Az bu barədə Türkiyə mətbuatına istinadən xəbər verir.
Transfer məbləğinin bir hissəsi 2500 lirə təşkil edir və nağd şəkildə ödənilib. Yerdə qalan məbləği ödəmək üçün türk klubu hazırkı kursla 0,0524 bitkoinlə (təxminən 918 manat) hesablaşıb.
Kriptovalyuta ilə transfer sövdələşməsi artıq futbol tarixində bir ilkə çevrilib. Bundan əvvəl Danimarkanın hokkey klubu rəhbərliyinin oyunçulara maaşı bitkoinlə verməyi təklif etməsi barədə xəbər yayılmışdı.  
www.oxu.az
"
"Yunanlar Türkiyə sahillərinə Bizans bayrağı ilə gəldilərTürkiyə və Yunanıstan arasında münasibətlər yenidən gərginləşməkdədir.
Oxu.Az Türkiyə mediasına istinadən xəbər verir ki, buna səbəb Yunanıstanın müdafiə nazirinin öncəki gün yunanlar tərəfindən işğal edilmiş “Kardak” qayalıqlarına çələng atmağa cəhd etməsi olub.
Ancaq onun bu cəhdinin qarşısı son anda Türkiyənin Dəniz Qüvvələri Komandanlığı və Sahil Təhlükəsizlik əməkdaşları tərəfindən alınıb, yəni yunan nazir istəyini gerçəkləşdirmədən həmin bölgədən ayrılıb. Eyni zamanda, Egey adalarında gərginliyi artırmağa hesablanmış bənzər bir  addım da İzmir - Karaburunda yaşanıb.
Belə ki, Machitis adlı yunan qaravul gəmisi Bizans bayrağı ilə Karaburun sahillərinə gəlib. Ancaq burada da təlimlə məşğul olan Dəniz Qüvvələri Komandanlığının əməkdaşları həmin addımın qarşısını alıb, gəmini sahildən Yunanıstan istiqamətinə uzaqlaşdırıblar.
Kamil HƏMZƏOĞLU
www.oxu.az
"
"Tramp Rusiya və Çini ABŞ-a təhlükə hesab edirRusiya və Çin ABŞ-ın maraqlarına, iqtisadiyyatına və dəyərlərinə meydan oxuyan rəqiblərdir.
Oxu.Az TASS-a istinadən xəbər verir ki, bu sözləri Konqresdə çıxışı zamanı ABŞ prezidenti Donald Tramp səsləndirib.
“Dünyada milli maraqlarımıza, iqtisadiyyatımıza və dəyərlərimizə meydan oxuyan təcrid olunmuş rejimlərlə, terrorçu qruplaşmalarla, Çin və Rusiya kimi rəqiblərlə üzləşirik. Bu təhdidlərə sinə gərən zaman bilirik ki, zəiflik münaqişəyə aparan ən əsas yoldur, tayı-bərabəri olmayan güc isə müdafiə üçün ən yaxşı vasitədir”, – deyə ABŞ lideri bildirib.  
Ağ Ev rəhbəri “heç vaxt istifadə olunmayacağı ümidi ilə” ABŞ nüvə arsenalının modernizasiyaya ehtiyacı olduğunu vurğulayıb. Tramp bildirib ki, bu, istənilən təcavüzkar addımların qarşısını ala bilər.
“Yəqin, nə vaxtsa elə bir dönəm gələcək ki, dünyanın bütün ölkələri nüvə silahlarını məhv etmək üçün bir yerə toplaşacaq. Biz hələlik buna nail olmamışıq”, – dövlət başçısı qeyd edib.
O, Konqresi ölkənin hərbi büdcəsinin ixtisarı cəhdlərinə son qoymağa səsləyib.
www.oxu.az
"
"Jurnalistlər canlı yayımda əlbəyaxa oldular – VİDEOJurnalistlər Maksim Şevçenko və Nikolay Svanidze “Komsomolskaya Pravda” radiosunun canlı efirində dalaşıb. Müzakirələr zamanı Stalinin İkinci Dünya Müharibəsindəki rolu ilə bağlı tərəflərin sözü çəp gəlib.
Oxu.Az xəbər verir ki, hadisənin videogörüntüsü radiostansiyanın “YouTube” kanalına yerləşdirilib.
“O, Hitlerlə ölkəni faciəvi şəkildə müharibəyə sürüklədi. 41-ci ilin sonuna alman əsirliyində artıq 3.8 milyon nəfər həmvətənimiz var idi”, – deyə Svanidze “Radiorubrika” proqramındakı Stalin barədə şərhində bildirib.
“Fransadan fərqli olaraq, Sovet İttifaqı diz çöküb almanlara yaltaqlanmırdı. Sovet İttifaqı savaşırdı”, – deyə Şevçenko etiraz edib. O, opponentinin “Moskva yaxınlığında həlak olanların məzarlarına tüpürdüyünü” diqqətə çatdırıb.
Svanidze sovet xalqının savaşdığını, Stalinin məsələyə aidiyyəti olmadığını bildirib. Bundan sonra həmkarı onu “demaqoq” adlandırıb və jurnalistlər arasında  sözlü dava düşüb. Svanidze Şevçenkonun üstünə şığıyaraq üzündən zərbə endirib. Radio əməkdaşları onları ayırsa da, verilişi yarımçıq dayandırmalı olublar.

www.oxu.az
"
"Hindistanda qadınlara futbola baxmaq qadağan edilibHindistanın Uttar-Pradeş ştatında müsəlman xanımların kişi futbol matçlarına tamaşa etməsi qadağan olunub.
Oxu.Az xəbər verir ki, bu barədə “The Times of India” qəzetində, yanvarın 30-da məlumat yayılıb.
İslam dünyasının ən iri fiqh və ilahiyyat məktəblərindən sayılan Darül-Elm Deobəndənin müftisi Atar Kəsmi bəyan edib ki, qadınların şortla oynayan və ayaqları açıqda qalan kişilərə baxması yolverilməzdir, bu, şəriət qaydalarına ziddir.
Müfti həyat yoldaşlarını televizorda futbol matçlarına tamaşa etməyə icazə verən kişiləri tənqid atəşinə tutub.
www.oxu.az
"
"Suriyada türk hərbçilərinə hücum olub: Ölən və yaralananlar varSuriyada terrorçular Türkiyə hərbçilərinə hücum edib.
Oxu.Az xəbər verir ki, bu hadisə İdlibin şimalında qeydə alınıb.
Hücum zamanı 1 türk əsgəri şəhid olub, daha 2 nəfər yaralanıb.
Yaralılardan birinin mülki şəxs olduğu bildirilir.
A.M.
www.oxu.az
"
"Suriyada bazar bombardman edilib: 15 ölü, 20 yaralıSuriyada bazar bombardman edilib.
Oxu.Az-ın məlumatına görə, bu barədə İhlas xəbər agentliyi xəbər verib.
Xəbərdə bildirilir ki, hadisə İdlib şəhərində qeydə alınıb. Belə ki, Ariha ərazisindəki “Alhall” bazarının Bəşər Əsədin tərəfdarları olan hərbçilər tərəfindən bombardman edilməsi nəticəsində 15 nəfər həlak olub, daha 20 nəfər yaralanıb.
Ölənlər arasında qadınlar və uşaqlar da var. Yaralılar xəstəxanalara çatdırılıb.
A.M.
www.oxu.az
"
"ABŞ-da təyyarə “beli üstə” eniş edib – VİDEOABŞ-da təyyarə qəzası baş verib.
Oxu.Az ABC News kanalının Twitter hesabına istinadən xəbər verir ki, idarəetməni itirən kiçik həcmli təyyarənin pilotu, təyyarəni “beli üstə” yerə endirə bilib.
Hadisə Lonq-Aylend (Nyu-York) adalarının sahilində baş verib. Qəza anında təyyarədə pilotdan başqa 2 şagirdi də olub.
Xoşbəxtlikdən hadisə zamanı xəsarət alan olmayıb.

A.M.
www.oxu.az
"
"Dünyanın ən yaşlı kişisi vəfat etdiİspaniyada, Badaxos qəsəbəsində yaşayan fermer Fransisko Nunyes Olivera 113 yaşında vəfat edib.
Oxu.Az-ın məlumatına görə, o, 13 aprel 2016-ci il tarixindən Avropanın, 11 avqust 2017-ci il tarixindən isə dünyanın ən yaşlı kişisi sayılırdı.  
1904-cü ilin 13 dekabrında dünyaya gələn ispaniyalı fermerin 4 övladı, 9 nəvəsi və 15 nəticəsi var.
A.M.
www.oxu.az
"
"ABŞ Rusiyaya qarşı yeni sanksiyalar hazırlayırRusiyaya qarşı yeni sanksiyalar yaxın gələcəkdə tətbiq ediləcək, Vaşinqton artıq onların üzərində işləyir.
Oxu.Az RİA Novosti-yə istinadən xəbər verir ki, bu barədə ABŞ maliyyə naziri Stiven Mnuçin bildirib.
“Əlavə sanksiyalar tətbiq etmək üçün, biz daha əvvəl elan edilmiş hesabat və kəşfiyyat məlumatlarından istifadə etmək niyyətindəyik və hazırda onların üzərində çalışırıq”, - deyə Mnuçin Senatda dinləmələr zamanı bildirib.
Maliyyə naziri sanksiyaların tətbiq olunacağı tarixi açıqlamaq istəməyib.
“İnandırıram ki, biz bunu mümkün qədər tez edəcəyik, ola bilsin ki, bu bir neçə ay, ya da ki bir ay çəksin, hələ xeyli iş görülməlidir”, - deyə nazir qeyd edib.
Qeyd edək ki, ABŞ Maliyyə Nazirliyi bundan əvvəl “Kreml hesabatı”nı təqdim edib. Sanksiya məruzəsi Rusiya prezidentinin yaxın ətrafı, iri sahibkarlar və dövlət şirkətlərini əhatə edib.
A.M.
www.oxu.az
"
"Türkiyə XİN Rusiyadan izahat istəyibTürkiyənin Xarici İşlər Nazirliyi (XİN) terrorçu Mihrac Uralın Soçi konqresində iştirak etməsi ilə bağlı Rusiyadan izahat istəyib.
Oxu.Az-ın məlumatına görə, tədbirdə iştirak edən Türkiyənin nümayəndə heyəti 2013-cü ildə Reyhanlıda 52 nəfərin ölümü ilə nəticələnən terror hücumunda iştirak etmiş Türkiyə Xalq Qurtuluş Partiyasının üzvü Mihrac Uralın Soçi konqresinin iştirakçıları arasında olmasını narazılıqla qarşılayıb.
Türkiyə tərəfi tədbirin təşkilatçısı olan Rusiya tərəfindən bununla bağlı izahat istəyib. Bildirilir ki, tədbirin təşkilatçıları Rusiyanın Xarici İşlər və Müdafiə Nazirlikləri olub.
Rusiya tərəfi məsələnin araşdırılacağını və bununla bağlı açıqlama veriləcəyini bildirib.
A.M.
www.oxu.az
"
"Kliçko 20 məmuru Azərbaycan təcrübəsini öyrənməyə göndərirKiyev meriyasının 20 məmuru Azərbaycana gəlir.
Oxu.Az xəbər verir ki, məmurların Bakıya gəlməsinə səbəb, şəhərdə evlərin ərazilərinin və evyanların saxlanması, bərk məişət tullantılarından istifadə, enerjiyə qənaət və binaların təmiri ilə bağlı iş təcrübəsini öyrənmək məqsədilə gəlirlər.
Fevralın 1-dən 4-nə qədər davam edəcək səfərdə Kiyev merinin müavini Pyotr Panteleev, Departamentin mənzil və kommunal infrastrukturunun direktoru Dmitriy Naumenko və onun müavini Aleksandr Malhin də olacaq.
A.M.
www.oxu.az
"
"Ən təhlükəli qida hansıdır?Tərkibində yüksək xolesterin olan heyvan mənşəli məhsullar aqressiv bədxassəli şiş risklərini əhəmiyyətli dərəcədə artıra, onların inkişaf sürətini 100 dəfə qaldıra bilər. ABŞ-ın Kaliforniya Universitetinin alimləri belə bir nəticəyə gəlib.
Oxu.Az “Science Alert”ə istinadən xəbər verir ki, bu haqda məqalə  “Cell Stem Cell” jurnalında dərc olunub.
Tədqiqatda  Lpcat3 fermentini kodlaşdıran genləri modifikasiya olunmuş siçanlardan istifadə olunub. Bu zülal hüceyrə membranını təşkil edən fosfolipid sintezinə nəzarət edir və onun kəsilməsi xolesterin səviyyəsini artırır. Məlum olub ki, xolesterin konsentrasiyasının artımı   bağırsaq toxumalarında kök hüceyrələrinin artımı və parçalanmasına xidmət edir.
Xaotik şəkildə çoxalmağa başlayan qüsurlu kök hüceyrələri, xərçəngin inkişafına yol açan əsas faktordur. Araşdırmaya görə, xolesterin təkcə yoğun bağırsaq hüceyrələrinin qalınlaşmasına  səbəb olmur, eyni zamanda, həmin toxumalarda şişlərin sürətli şəkildə inkişafına yol açır. Xolesterinin digər xərçəng formalarının inkişafına təsir edib etmədiyi  hələlik məlum deyil.
Yağlar və karbohidratlarla zəngin məhsullar orqanizmdə xolesterinin miqdarını artıra bilər. Müxtəlif xəstəliklərin profilaktikası üçün qidada  qırmızı ət və süd məhsullarından istifadənin azaldılması tövsiyə olunur.
www.oxu.az
"
"Polşada bazar günləri ticarət qadağan olunduPolşa prezidenti Andjey Duda bazar günləri ticarətin qadağan edilməsi haqqında qanunu imzalayıb.
Oxu.Az xəbər verir ki, bu barədə “RİA Novosti” məlumat yayıb.
Sözügedən qanun bundan əvvəl 254 leyhinə və 156 əleyhinə səslə qəbul olunub.    Qanun mərhələli şəkildə  2018-ci ilin mart ayından 2020-ci ilin yanvar ayına kimi qüvvəyə minəcək. 
Bundan əvvəl qanunun yanvarın 1-dən qüvvəyə minəcəyi güman edilirdi.
Mart ayından etibarən mağazalar yalnız ayın birinci və son bazar günlərində fəaliyyət göstərəcək. 2019-cu ildə mağazalar yalnız ayın son bazar günləri açıq olacaq. 2020-ci ildə isə tam qadağa tətbiq olunacaq.
 www.oxu.az
"
"Polşalı alpinistlərin inanılmaz xilasetmə əməliyyatıFransalı alpinist Elizabet Revol Himalay dağlarının şimal-qərbində (Pakistan ərazisində) yerləşən və dünyanın ən təhlükəli zirvələrindən sayılan Nanqaparbat zirvəsində çıxılmaz vəziyyətə düşüb.
Oxu.Az “The Guardian”a istinadən xəbər verir ki, polşalı alpinistlərdən ibarət komanda Revola yardım etməyə yollanıb və onu xilas edib.
Ancaq Revolun alpinist yoldaşı polşalı Tomaş Maskeviçin axtarışları nəticə verməyib.  
Yanvarın 26-da Revol və Maskeviç “qatil dağ” adlandırılan 8126 metr yüksəklikdə yerləşən zirvəyə dırmanmağa başlayıb. 7400 metr yüksəklikdə olarkən polşalı bəyaz korluğa tutulub və bədənini don vurub. Fransız həmkarı onun bir neçə yüz metr enməsinə kömək edib və çadır qurub. Özü isə peyk rabitəsi qurmaq və yardım çağırmaq üçün daha yüksəyə qalxmaq qərarına gəlib.
Həmin yüksəklikdə idmançıları təxliyyə edə biləcək hər hansı xüsusi xidmət mövcud olmadığından çətin durum yaranıb.
Çıxılmaz vəziyyətdə qalmış alpinistin harayına dünyanın ikinci ən yüksək K2 zirvəsində ”(Qaraqorum dağ sistemi) olan polşalı alpinistlər cavab verib. Nanqaparbata onları Pakistan hərbi hava qüvvələrinin helikopteri çatdırıb.
Hava nəqliyyatının ayrılması üçün ilkin ödəniş tələb olunduğundan xilasetmə qrupu helikopteri bir müddət gözləməli olub. Həmin gün - yanvarın 26-da  GoFundMe platformasında xilasetmə əməliyyatı üçün onlayn ianələrin toplanmasına başlanılıb. Helikopterin ayrılması üçün 80 min dollar tələb olunub. İanələrin toplanması və Polşa xarici işlər nazirinin məsələyə qarışmasından sonra yanvarın 27-də helikopter dörd alpinisti (o cümlədən tibbi avadanlıqlarla təchiz olunmuş həkim) Nanqaparbat zirvəsinə çatdırıb.
Dörd polşalı itkin düşən həmkarlarının axtarışını Revol və Maskeviçin olduğu iddia olunan nöqtədən 1000 metr aşağıda aparıb. Onların ikisi yüksək nöqtələrə dırmanmağa başlayıb, digər iki alpinist isə çadır qurub. Həmin vaxt artıq itkin düşmüş alpinistlərin peyk telefonunun batareyası “ölmüşdü”. 
Bazar günü (yanvarın 28-də) Elizabet Revol sağ aşkarlanıb. Əlverişsiz hava və coğrafi şərait onun həmkarının axtarışlarını davam etdirməyə imkan verməyib. Yaxın saatlarda sağ qalan alpinist və onun xilasediciləri helikopterlə təxliyyə olunacaq.
Qeyd edək ki, Nanqaparbatın alpinistlər arasında qeyri-rəsmi olaraq “qatil dağ” adlandırılması təsadüfi deyil. Həmin zirvəni fəth etməyə çalışan 30-dan çox alpinist həlak olub. Zirvəyə yalnız 1953-cü ildə qalxmaq mümkün olub. Qışda isə həmin zirvə ilk dəfə 2016-cı ildə fəth edilib. 
www.oxu.az
"
"Xamneyi: Vaşinqton İŞİD-i “öz əlləri” ilə yaradıbABŞ  Yaxın Şərq və Orta Şərqdə öz hərbi iştirakına bəraət qazandırmaq üçün İŞİD terrorçu qruplaşmasının yaraqlılarını Əfqanıstana yerləşdirir.
Oxu.Az xəbər verir ki, bu sözləri İranın ali dini lideri Ayətullah Əli Xamneyi səsləndirib.
“Öz əlləri ilə İŞİD-i yaradan, onu Suriya və İraq xalqlarına qarşı işgəncə və cinayət alətinə çevirən Vaşinqton regiondakı hərbi iştirakına bəraət qazandırmaq üçün indi də İŞİD-i Əfqanıstana köçürür”, - deyə “Press” TV-nin prezidentdən gətirdiyi sitatda deyilir.
Xamneyinin sözlərinə görə, ABŞ-ın Yaxın və Orta Şərqdə əsas prioriteti bu regionlarda yaşayan xalqların arasını qızışdırmaqdır.
“ABŞ  bizim regionda vəziyyətin hər zaman qeyri-sabit olmasını, hökumətlərin və xalqların başının bir-birinə qarşı müharibəyə qarışmasını istəyir”, – deyə İranın ali dini lideri vurğulayıb.
Qeyd edək ki, bir həftə ərzində Əfqanıstanda ard-arda iki qanlı terror aktı törədilib. Yanvarın 27-də Kabildə, hökumət binasının yerləşdiyi küçə yaxınlığında törədilən hücumda azı103 nəfər həlak olub, 235 nəfər yaralanıb.
www.oxu.az
"
"Ermənistanda rusiyalı əsgərin qətlində İŞİD iziErmənistanda rusiyalı hərbi qulluqçunu qətlə yetirməkdə təqsirli bilinən şəxs İŞİD terrorçu qruplaşmasına biət etmiş şəxslərlə internet üzərindən əlaqə qurub.
Oxu.Az TASS-a istinadən xəbər verir ki, bu barədə  Ermənistan Milli Təhlükəsizlik Xİdmətinin istintaq idarəsinin rəisi, polkovnik Mikael Ambarsumyan Ermənistanın “Zhoghovurd” qəzetinə verdiyi müsahibədə deyib.
Rusiyanın Ermənistandakı hərbi bazasının qulluqçusu Dmitri Yalpayev ötən il aprelin 22-də Gümrü şəhərinin mağazalarından birinin qarşısında öldürülmüşdü. Boyun, bel və baş nayihəsindən səkkiz kəsici-deşici bıçaq yarası alan hərbçi hadisə yerində keçinmişdi. 21 yaşlı Ermənistan vətəndaşı, Stepanavan şəhərinin sakini Arman Cancuqazyan qətli törətməkdə təqsirləndirilir.
İttihamnaməyə görə, cinayətkar İŞİD tərəfdarları olduğu ehtimal edilən naməlum şəxslərin vasitəçiliyilə dini nifrət zəminində Yalpayevə bir neçə bıçaq xəsarəti yetirib.
Məlumata əsasən, uzun müddət Yunanıstanda yaşamış Cancuqazyan 2014-cü ildə İslam dinini qəbul edib, sonradan İŞİD-in fəaliyyəti ilə maraqlanaraq, onun tərəfdarına çevrilib.
“Cinayətkar bu əməli öz təşəbbüsü ilə törətsə də, İŞİD üzvləri adından çıxış edən şəxslərin  razılığını alıb”, - deyə istintaq idarəsinin rəisi bildirib.
Onun sözlərinə görə, təqsirləndirilən şəxs izahatda öz günahını etiraf edib. Məhkəmə günahını sübuta yetirəcəyi təqdirdə, onu ömürlük həbs cəzası gözləyir.
www.oxu.az
"
"Canikli: Türkiyə ordusu beş şəhid veribSuriyanın Afrin bölgəsində “Zeytun budağı” əməliyyatının başladığı gündən Türkiyə Silahlı Qüvvələri beş hərbçi itirib.
Oxu.Az-ın məlumatına görə, bunu Türkiyənin müdafiə naziri Nurəddin Canikli deyib.
Nazir əlavə edib ki, əməliyyatlar zamanı müxalif “Azad Suriya Ordusu”nun 24 üzvü həlak olub.
“Bu günə qədər beşi Türkiyə Silahlı Qüvvələrindən,  24-ü isə ASO-çu olmaqla, 29 şəhidimiz var”, - deyə müdafiə naziri bildirib.
Qeyd edək ki, son sutka ərzində Afrində iki kənd terrorçulardan azad edilib. Ümumilikdə, yanvarın 20-dən bugünədək 649 terrorçu və 458 hədəf məhv edilib.
Xatırladaq ki, yanvarın 20-də Türkiyə Silahlı Qüvvələri Suriyanın Afrin bölgəsində PYD, YPG və İŞİD terrorçularına qarşı əməliyyata başlayıb. “Zeytun budağı” adı altında keçirilən əməliyyatlara Türkiyə Hərbi Hava Qüvvələrinin “F-16” təyyarələri də cəlb olunub.
Kamil HƏMZƏOĞLU
www.oxu.az
"
"Putin “Kreml siyahısı” haqqında: İt hürər, karvan keçər – VİDEORusiya prezidenti Vladimir Putin ABŞ Maliyyə Nazirliyinin Konqresə təqdim etdiyi “Kreml siyahısına” münasibət bildirib. Putin seçki kampaniyası ilə bağlı səlahiyyətli şəxslərlə keçirdiyi görüşdə heç bir “Kreml siyasını” görmədiyini bildirsə də, zarafatyana adının siyahıya düşmədiyinə görə məyus olduğunu söyləyib.
Oxu.Az xəbər verir ki, Rusiya liderinin sözlərinə görə, bu sənəd ümumilikdə beynəlxalq münasibətlərə böyük zərər vurur, ancaq o, Rusiya və ABŞ əlaqələrinin “sıfır” səviyyəsinə çatdırılmasının tam axmaqlıq olduğunu hesab edir. 
“Onlar nə istəyir? Nə istədikləri barədə özləri konkret bir qərara gəlməlidirlər. Biz nə istədiyimizi bilirik: uzunmüddətli, stabil və beynəlxalq hüquqa söykənən münasibətlərin qurulmasını istəyirik”, - deyə Rusiya lideri bildirib.
“Mən bu sənədi görməsəm də, həmkarlarım məni bu barədə məlumatlandırıb... Biz özümüz barədə düşünməliyik, iqtisadiyyatla, kənd təsərrüfatı, səhiyyə, hərbi qüdrətin artırılması ilə məşğul olmalıyıq. İt hürər, karvan keçər”, – deyə Putin vurğulayıb.
Putin bildirib ki, Moskva hələlik cavab tədbirləri görmək niyyətində deyil.

www.oxu.az
"
"“Instagram”da videozəng mümkün olacaq“Instagram”da ən yaxın zamanda videozəng funksiyası işə düşəcək.
Oxu.Az xəbər verir ki, bu barədə “Wabetinfo” portalında məlumat dərc olunub.
Saytın məlumatına görə, adıçəkilən sosial şəbəkə hal-hazırda istifadəçilər arasında videorabitə imkanlarını sınaqdan keçirir. Mobil tətbiqin aktual versiyasında “Instagramın” yeni funksiyasına işarənin olduğunu görmək mümkündür. Gələcəkdə ismarıc bölməsini açıb, konkret istifadəçini seçdikdə, yuxarı sağ kənarda “kamera” piktoqramı peyda olacaq.  
Tətbiqin proqram təminatını araşdıran ekspertlər hal-hazırda düymənin aktiv olmadığını öyrənib. Habelə yaxın zamanda istifadəçilərin “Instagram” vasitəsilə bir-birilə görüntülü şəkildə birbaşa ünsiyyət qura biləcəyi bildirilir. Texnologiyanın istifadəyə veriləcəyi dəqiq tarix bəlli deyil.
www.oxu.az
"
"Jirinovski: “Kreml hesabatı” iyrəncdirRusiyanın Liberal Demokratlar Partiyasının lideri Vladimir Jirinovski ABŞ Maliyyə Nazirliyinin hazırladığı “Kreml hesabatının” iyrənc olduğunu hesab edir.
Oxu.Az xəbər verir ki, bu barədə “RİA Novosti” məlumat yayıb.
“Belə hesabatlar iyrəncdir. Avroviziyada, Olimpiya Oyunlarında iştirak etməyə icazə verməməklə, hesabatlar dərc etməklə, sanksiyalar tətbiq etməklə, jurnalistləri saxlamaqla, sahibkarları həbs etməklə, deputatları buraxmamaqla onlar Rusiyanı elə hey alçaldırlar. 30 il rəzalətə dözməkdənsə, bir il müharibə etmək daha yaxşıdır. Bax, onlar müharibədən qorxduqları və savaşmağı bacarmadıqları üçün belə edirlər”, - deyə Jirinovski mətbuat konfransında bildirib.
O əlavə edib ki, ABŞ hökumətinin hərəkətləri, sadəcə, yumşaq təzyiq formasıdır.
“Biz buna necə reaksiya göstərək? Qərbin əlindən “kozırları” alaq. Onlarda elita dəyişikliyi baş verir, biz də dəyişək. Onlarda ikipartiyalı sistem mövcuddur – bizdə də eləcə. Belə olsa, artıq bizi gözüm-çıxdıya sala bilməyəcəklər. Onlar bizim narazı olan vətəndaşlarımızın əhval-ruhiyyəsindən sui-istifadə edir. Çünki prezident nə qədər yaxşı olursa-olsun, insanlar həmişə azad seçki istəyir və onun uzun müddət hakimiyyətdə qalmasına dözməyə hazır deyil”, – deyə Jirinovski diqqətə çatdırıb.
Bundan əvvəl adı qalmaqallı siyahıda olan Rusiya prezidentinin mətbuat katibi Dmitri Peskov  ABŞ Maliyyə Nazirliyinin bu hesabatını pisləyərək, siyahıda olan bütün şəxslərin ABŞ-ın de-fakto düşmənləri elan edildiyini bildirmişdi.
www.oxu.az
"
"Türkiyə ordusu Afrində daha iki kəndi azad etdiTürkiyə Silahlı Qüvvələrinin Suriyanın Afrin bölgəsində kürd terrorçulara qarşı apardığı “Zeytun budağı” əməliyyatı tam gücü ilə davam edir. Əməliyyatın gedişində Afrin rayonunun daha iki yaşayış məntəqəsi Türkiyə SQ və “Azad Suriya Ordusu” müxalifət qüvvələrinin nəzarətinə keçib.
Oxu.Az xəbər verir ki, bu barədə “Anadolu” agentliyi məlumat yayıb.
Məlumata görə, Afrin şəhərinin qərbində yerləşən Süleyman Xəlil və Sati Şahi kəndləri PKK terrorçu qruplaşması və ona bağlı olan PYD yaraqlılarından təmizlənib.
Türkiyə Baş Ordu Qərargahı yanvarın 20-də Suriyanın Afrin bölgəsində kürd birləşmələrə qarşı “Zeytun budağı” əməliyyatının başlanıldığını elan edib. Türkiyə SQ-nin keçirdiyi əməliyyatlara “Azad Suriya Ordusunun” döyüşçüləri dəstək göstərir.
www.oxu.az
"
"İslam Kərimovun nəvəsi Britaniyadan siyasi sığınacaq istəyirÖzbəkistanın birinci prezidenti İslam Kərimovun nəvəsi (Gülnarə Kərimovanın oğlu) təxminən bir ay əvvəl Böyük Britaniya hökumətindən siyasi sığınacaq istəyib.
Oxu.Az xəbər verir ki, bu barədə BBC onun Böyük Britaniyadakı vəkilinə istinadən məlumat yayıb.
Dekabrın 20-də BBC jurnalistləri İslam Kərimovun (nəvə) məsələyə aydınlıq gətirməsini istəyib. Keçmiş Özbəkistan liderinin nəvəsi bu sözləri deyib:
“Hüquqi prosedurlar və sənədlər hazırlanan kimi sığınacaq üçün müraciət edəcəyəm. Anamla əlaqədar böyük bir hadisə baş verib. Bu, tam gizli saxlanılır. Ancaq mənə çatan xəbərə görə, bu barədə yaxın zamanda ictimaiyyət məlumatlandırılacaq”.
www.oxu.az
"
"Ərdoğan: Azad Suriya Ordusu terror təşkilatı deyilTerrorçu PKK-nın Suriya qolu olan PYD-yə partiya deyənlərin ASO-ya terror təşkilatı deməsi bizi çaşdıra bilməz, amma kimlırinsə ağlını qarışdıra bilər.
Oxu.Az xəbər verir ki, bunu Türkiyə prezidenti, hakim Ədalət və İnkişaf Partiyasının sədri Rəcəb Tayyib Ərdoğan patiyasının parlamentdəki fraksiyasının genişləndirilmiş toplantısında çıxışı zamanı deyib.
Ərdoğan  toplantı zamanı zalda əyləşənlərin “Rəis, bizi Afrinə apar” şüarına cavab verərkən isə bildirib ki, “Qərar verəndə Afrinə əvvəlcə mən, sonra siz gedəcəksiniz”.
O, Türkiyə Silahlı Qüvvələrinin Azad Suriya Ordusu (ASO)  ilə birlikdə Suriyanın Afrin bölgəsində keçirdiyi əməliyyata toxunub:
“ASO-nun “Fərat qalxanı” əməliyyatında qəhrəmancasına döyüşdüyünün şahidi olduq. Orada 614 şəhid veriblər. “Zeytun budağı” əməliyyatında ASO-nun 16 döyüşçüsü şəhid olub, 100-ə yaxını yaralanıb. Buna baxmayaraq, mübarizələrini qəhrəmancasına davam etdirirlər. Afrində indiyədək 649 terrorçunu zərəsizləşdirmişik”.
Türkiyə prezidenti deyib ki,  ASO terrorçu təşkilat deyil.
R.T.Ərdoğan ölkənin əsas müxalifət partiyası olan Cümhurriyyət Xalq Partiyasını (CHP) terrorçularla eyni sırada durmaqda ittiham edib:
“Bunlara da terrorçularla hər cür müttəfiqlik, birlik yaraşır. Onlar Xalqların Demokratik Partiyası ilə dost olan, PPK-nın izi ilə gedən, PYD-ni tərifləyən əsas müxalifət komandasıdır. Amma ASO-dan danışarkən vəziyyət sanki dəyişir. ASO terror qrupu deyil, öz vətənini müdafiə edən, aralarında hər etnik qrupu təmsil edən insanların olduğu bir milli təşkliatdır. Dünyada heç bir dövlətin, heç bir təhlükəsizlik quruluşunun aşkar  edə bilmədiyi bir “gerçəyi” sanki bunlar kəşf etmişlər. Nə imiş? Guya ASO bir terror təşkilatı imiş. PYD-yə partiya deyənlərin ASO-ya terror təşkilatı deməsi bizi çaşdıra bilməz,  amma birilərinin qafasını qarışdıra bilər. Bunların pıçıltı ilə söylədikləri bir söz də var:
“Ölkəmizdəki suriyalılar niyə öz vətənlərini müdafiə etmək üçün döyüşmürlər?”
Onlar bununla əl altından fitnə-fəsad yaradırlar. Çünki siz, sadəcə, sizə suflyorlar vasitəsilə deyilənlər üzrə hərəkət edirsiniz”.
“Cümhurriyyət Xalq Partiyasının ən əhəmiyyətli xüsusiyyəti Qazi Mustafa Kamal Atatürkün adını istismar etməkdir. Çünki başqa sərmayələri qalmayıb”, - deyə o vurğulayıb.
Kamil HƏMZƏOĞLU
www.oxu.az
"
"Moskvada azərbaycanlı qadın ayağından güllələndiRusiyanın paytaxtı Moskvanın mənzillərindən birində cinayət hadisəsi baş verib. 46 yaşlı, Azərbaycanda doğulmuş qadın səhər saatlarında mənzildən çıxan qəribə səslərə oyanıb.
Oxu.Az “Пятый канал”a istinadən xəbər verir ki, səslərdən təşvişə düşən qadın evdə yad bir kişinin olduğunu görüb.
Həmin şəxs cibindən tapança çıxararaq, Sivantil B.-nin ayağına bir neçə dəfə atəş açaraq, hadisə yerindən qaçıb. Qadın güllə yaraları ilə xəstəxanaya çatdırılıb.
Qadın hüquq-mühafizə orqanlarına verdiyi açıqlamada axşam mənzilin qapısını bağlamağı unutduğunu bildirib.
Hazırda cinayətkarın kimliyinin müəyyən edilməsi istiqamətində işlər aparılır.
www.oxu.az
"
"Avropa İttifaqı: “Metsamor” AES bağlanmalıdırAvropa İttifaqının Xarici İşlər Xidmətinin Şərq Tərəfdaşlığı şöbəsi rəhbərinin müavini Dirk Lorens hesab edir ki, Ermənistanın Atom Elektrik Stansiyası bağlanmalıdır.
Oxu.Az xəbər verir ki, bu barədə Ermənistan KİV məlumat yayılıb.
“Biz hesab edirik ki, atom stansiyası ən qısa zamanda bağlanmalıdır. Belə ki, onu təhlükəsizliklə bağlı beynəlxalq tələblərə tam cavab verəcək səviyyədə təmir etmək mümkün deyil”, - deyə Lorens bildirib.
Qeyd edək ki, bundan əvvəl Avropa İttifaqı “Metsamor” AES-in bağlanması müqabilində Ermənistana 200 milyon avro ayırmağı vəd edib.
www.oxu.az
"
"Tbilisi metrosunda tavan çökdü: Yaralılar var – YENİLƏNİBTbilisinin “Varketili” metrostansiyasında  platforma üzərindəki asma tavanın bir hissəsi sərnişinlərin üzərinə uçub.
Oxu.Az Lenta.ru-ya istinadən xəbər verir ki, bu barədə “Rustavi 2” telekanalı məlumat yayıb.
İnsident yanvarın 30-da, səhər saatlarında baş verib. “Rustavi 2” telekanalı yeddi nəfərin xəsarət aldığını, “Sputnik” (Gürcüstan) isə yaralı sayının 11 olduğunu bildirir.  
Hadisə yerinə şəhərin meri Kaxa Kaladze gəlib. Kaladze bütün günahkarların tapılaraq cəzalandırılacağını vəd edib. Günün sonuna kimi “Varketili” stansiyasının bağlı qalacağı bildirilir. Stansiyada hazırda araşdırma aparılır.
Qeyd edək ki, qəzanın baş verdiyi stansiyada təmir işləri 2017-ci ilin avqust ayında yekunlaşıb.  Asma tavanın məhz həmin vaxt inşa edildiyi bildirilir. 
11:47
Gürcüstanın paytaxtı Tbilisidə “Varketili” metrostansiyasında asma tavanın bir hissəsinin uçması nəticəsində yeddi nəfər yaralanıb.
Oxu.Az “Sputnik (Gürcüstan)”a istinadən xəbər verir ki, bu barədə Gürcüstanın Fövqəladə Halların İdarəolunması Agentliyi bəyanat yayıb.
Hadisə yerinə xilasedicilər və polis əməkdaşları cəlb olunub.
Hal-hazırda zərərçəkənlərin təxliyəsi üzrə işlərin yekunlaşdığı xəbər verilir.
www.oxu.az
"
"Türkiyə raket atəşinə tutuldu – FOTOPYD/PKK terrorçuları Suriyanın Afrin əyalətindən Türkiyənin Kilis şəhərinə raket atıblar.
Oxu.Az Anadolu-ya istinadən xəbər verir ki, raket Şıx Mehmet küçəsində partlayıb.
İlkin məlumatlara görə, xəsarət alan yoxdur. Raketin düşdüyü yeri polis mühasirəyə alıb.
Qeyd edək ki, Türkiyə ordusu yanvarın 20-də Suriyanın Afrin əyalətində  PYD/PKK terrorçularına qarşı əməliyyata başlayıb.








www.oxu.az
"
"Ərəblər kosmosda xəstəxana yaradacaqBirləşmiş Ərəb Əmirliklərinin (BƏƏ) Səhiyyə Nazirliyi kosmosda xəstəxana yaratmağı planlaşdırır.
Oxu.Az xəbər verir ki, layihə “Emirates Space Hospital” adlanacaq.
Xəstəxana kosmosda kosmonavtlara tibbi yardım göstərəcək.
Qeyd olunur ki, layihə 2020-ci ildə BƏƏ-nin Marsa missiyası ilə birgə işə düşəcək.
E.Ə.
www.oxu.az
"
" Kreml ABŞ-ın “Kreml siyahısına’’ reaksiya verdi“Kreml siyahısı’’ haqqında ilkin mülahizələri vəziyyəti təhlil etdikdən sonra bildirmək olar.
Oxu.Az xəbər verir ki, bu barədə Rusiya prezidentinin mətbuat katibi Dmitri Peskov bildirib.
“Bu məlumatı, məhz belə - Rusiya rəhbərliyinin ali üzvlərinin xatırlanması ilə hazırlanmış maksimal dərəcə geniş siyahının dərc olunması faktını  və başqa məqamları təhlil etmək lazımdır’’, - deyə, Peskov bildirib. 
Qeyd edək ki, ABŞ Maliyyə Nazirliyi bir qədər əvvəl Rusiya rəhbərliyinə yaxın yüksək rütbəli məmurlar və iş adamlarının yer aldığı “Kreml siyahısını’’ dərc edib.
Siyahıda Rusiyanın 114 iri məmur və dövlət şirkəti rəhbəri, 96 oliqarxı, həmçinin Rusiya prezidenti administrasiyasının rəhbərliyi, bütün federal nazirlər, Rusiya DİN, İstintaq İdarəsi, Federal Təhlükəsizlik Xidməti və Rosqvardiyanın rəhbərləri daxil ediliblər. sənəd sanksiya xarakteri daşımasa da, ABŞ tərəfindən adları sənəddə keçən şəxslərə qarşı yüksək diqqət göstəriləcəyi bildirilir.
E.Ə.
www.oxu.az
"
"Erməni iş adamları ABŞ-ın “qara siyahı”sına düşdüABŞ Maliyyə Nazirliyi Konqresə “Kreml hesabatını” təqdim edib.
Oxu.Az xəbər verir ki, sənəddə 210 şəxsin adı qeyd olunub: onlardan 114-ü Rusiyanın yüksək vəzifəli məmurları və iri dövlət şirkətlərinin rəhbərləridir, yerdə qalan 96 nəfər isə rusiyalı oliqarxlardır.
Onlar arasında Rusiyada yaşayan erməni iş adamları -  Taşir şirkətlər qrupunun təsisçisi Samvel Karapetyan , “Rosqosstrax” iri sığort şirkətinin həmsahibi ,  “Krasnodar” futbol klubunun sahibi Danil Xaçaturov, həmçinin  VTB bankın müşahidə şurasının müstəqil üzvü Sergey Qalitskiy (Arutyunyan) yer alır.
E.Ə.
www.oxu.az
"
"Braziliya millisinin sabiq hücumçusu rəsmən “Beşiktaş”da – FOTOTürkiyənin “Beşiktaş” klubu Braziliya millisinin sabiq hücumçusu Vaqner Lavın transferini tamamlayıb.
Oxu.Az xəbər verir ki, əsl adı Vaqner Silva de Souza olan 33 yaşlı futbolçu “Beşiktaş”la 2,5 illik, yəni 2019/2020 mövsümünün sonunadək müqavilə bağlayıb.

Qeyd edək ki, daha çox Moskva MOİK-indəki çıxışları ilə tanınmış Vaqner Lav “Beşiktaş”a Türkiyənin digər Super Liqa klubu olan “Alanyaspor”dan gəlib. O, Alanya klubunda 44 oyuna 34 qol vurub.
S.T.
www.oxu.az
"
"Rusiya-ABŞ arasındakı gərginlik pik həddəMoskva ABŞ-la münasibətlərin pozulduğunu təsdiqləyib.
ABŞ Maliyyə Nazirliyinin Rusiya Federasiyasının, demək olar ki, bütün rəhbərliyini “Kreml siyahısına” daxil etməsi, faktiki olaraq, bu iki ölkə arasında münasibətlərin pozulmasından xəbər verir.
Oxu.Az “RİA Novosti”yə istinadən xəbər verir ki, bu bəyanatla Rusiya Federasiya Şurasının üzvü Vladimir Cabbarov çıxış edib.
“Əlbəttə ki, bu cavabsız qalmayacaq. Layiq olduqları cavab veriləcək. Onların Rusiyaya qarşı ittihamları əsassızdır”, – deyə  Cabbarov bildirib. O, hansı səbəbə ABŞ-ın sanksiya saymadığı siyahını sanksiya siyahısı adlandırdığına aydınlıq gətirməyib.
Yanvarın 30-da ABŞ Maliyyə Nazirliyi Konqresə “Kreml siyahısını” təqdim edib. Siyahıya 114 yüksək vəzifəli dövlət məmuru və iri dövlət şirkətlərinin rəhbərləri daxil edilib.
“Kreml siyahısı”na  Rusiyanın baş naziri Dmitri Medvedev və nazirlər kabinetinin üzvləri, o cümlədən Rusiya energetika naziri Aleksandr Novakın adları daxil edilib. Siyahıda prezident administrasiyasının rəhbəri Anton Vayno, prezidentin mətbuat katibi Dmitri Peskov, prezidentin köməkçisi Vladislav Surkov daxil olmaqla, Rusiya PA-nın aparıcı rəsmiləri də var.
Sənəddə Federal Şuranın spikeri  Valentin Matviyenko, Dövlət Dumasının spikeri Vyaçeslav Volodin, “NK Rosneft” ASC neft-qaz şirkətinin baş icraçı direktoru İqor Seçin, “Qazprom” ASC direktorlar şurasının sədri Aleksey Miller, Xarici Kəşfiyyat Xidmətinin direktoru Sergey Narışkin , Federal Təhlükəsizlik Xidmətinin direktoru Aleksandr Bortnikov, Rusiyanın iri elektrik enerji şirkəti “Rosset” ASC-nin keçmiş rəhbəri Budarqin, “Rosatom”, “İnter” RMC, “Rushidro” şirkətlərinin rəhbərlərinin adları hallanır.
“Oliqarxlar siyahısında” sadalananlar arasında Alişer Usmanov, Roman Abramoviç, Süleyman Kərimov, “Kasperski Laboratoriyası” təsisçisi Yevgeniy Kasperski, Pyotr Aven və Vladimir Potanin yer alıb.
Siyahıya, eyni zamanda, Arkadi və Boris Rotenberq, Gennadi Timçenko, Oleq Tinkov, Vahid Ələkbərov və s. başqalarının adları daxil edilib.
Belə bir siyahının tərtib olunması hələ yay aylarında Konqresin qəbul etdiyi qətnamədə nəzərdə tutulurdu  və ABŞ rəbhərliyinin yeni təşəbbüsü deyil. Əksinə, yeni sanksiyalara lüzumun olmadığı bildirilir.
www.oxu.az
"
"ABŞ-ın “Kreml siyahısı”:  Abromoviçdən Peskova qədər ABŞ Maliyyə Nazirliyi Konqresə “Kreml hesabatını” təqdim edib.
Oxu.Az TASS-a istinadən xəbər verir ki, sənəddə 210 şəxsin adı qeyd olunub: onlardan 114-ü Rusiyanın yüksək vəzifəli məmurları və iri dövlət şirkətlərinin rəhbərləridir, yerdə qalan 96 nəfərin isə rusiyalı oliqarxlar olduğu bildirilir.
“Kreml siyahısı”na  Rusiyanın baş naziri Dmitri Medvedev və nazirlər kabinetinin üzvləri, o cümlədən Rusiya energetika naziri Aleksandr Novakın adları daxil edilib. Siyahıda prezident administrasiyasının rəhbəri Anton Vayno, prezidentin mətbuat katibi Dmitri Peskov, prezidentin köməkçisi Vladislav Surkov daxil olmaqla, Rusiya PA-nın aparıcı rəsmiləri də var.
Sənəddə Federal Şuranın spikeri  Valentin Matviyenko, Dövlət Dumasının spikeri Vyaçeslav Volodin, “NK Rosneft” ASC neft-qaz şirkətinin baş icraçı direktoru İqor Seçin, “Qazprom” ASC direktorlar şurasının sədri Aleksey Miller, Xarici Kəşfiyyat Xidmətinin direktoru Sergey Narışkin , Federal Təhlükəsizlik Xidmətinin direktoru Aleksandr Bortnikov, Rusiyanın iri elektrik enerji şirkəti “Rosset” ASC-nin keçmiş rəhbəri Budarqin, “Rosatom”, “İnter” RMC, “Rushidro” şirkətlərinin rəhbərlərinin adları hallanır.
“Oliqarxlar siyahısında” sadalananlar arasında Alişer Usmanov, Roman Abramoviç, Süleyman Kərimov, “Kasperski Laboratoriyası” təsisçisi Yevgeniy Kasperski, Pyotr Aven və Vladimir Potanin yer alıb.
Siyahıya, eyni zamanda, Arkadi və Boris Rotenberq, Gennadi Timçenko, Oleq Tinkov, Vahid Ələkbərov və s. başqalarının adları daxil edilib.
ABŞ Maliyyə Nazirliyi bildirib ki, “Kreml hesabatının” fiqurantlarına qarşı ABŞ-da heç bir məhdudiyyət və qadağa tətbiq olunmur. “Oliqarx siyahısının” sanksiya xarakterli olmadığı qeyd olunur. Siyahıda yer alan bu və ya digər şəxsə qarşı hər hansı məhdudiyyət tətbiq olunmadığı təqdirdə, ABŞ vətəndaşları onlarla sövdələşmələr apara bilər.
www.oxu.az
"
"Türkiyədə ağır yol qəzası: Səkkiz ölüTürkiyədə Van-Hakkari avtomagistralında yük maşını ilə mikroavtobus toqquşub.
Oxu.Az xəbər verir ki, Van əyalətinin Gürpınar rayonundakı qəzada səkkiz nəfər həyatını itirib, iki nəfər ağır yaralanıb.
Yaralılar təcili tibbi yardım vasitəsilə Van Təlim-Araşdırma Xəstəxanasına aparılıb.
Hadisə yerində polis araşdırma aparır.
www.oxu.az
"
"Almaniyada 44 ton şokolad oğurlandıAlmaniyanın Frayburq-im-Braysqau şəhərində naməlum şəxslər yerli sənaye parkından içində 44 ton şokolad olan iki yük maşınını qaçırıb.
Oxu.Az “Associated Press”ə istinadən xəbər verir ki, oğurlanmış məhsullar 496,1 min dollar dəyərində olub.
Hüquq-mühafizə orqanları istintaq-axtarış tədbirlərindən sonra qaçırılmış maşınları tapıb. Onlardan biri Almaniya-Fransa sərhədində aşkarlanıb. Oğruların maşının yükünə toxunmadığı bildirilir. İkinci yük maşını isə Lar şəhəri yaxınlığında tapılıb. Ancaq bu maşından şokolad məhsullarının üçdə bir hissəsi yoxa çıxıb. Hal-hazırda hüquq-mühafizə orqanları şübhəliləri axtarır.
www.oxu.az
"
"Gürcüstanda “qanuni oğrular”a qarşı cəzalar sərtləşdirilirGürcüstanın Daxili İşlər Nazirliyi “qanuni oğrular”la bağlı yeni qanun layihəsi hazırlayıb.
Oxu.Az-ın məlumatına görə, sənədə əsasən, “qanuni oğrular”a və onların tərəfdaşlarına qarşı cəzalar sərtləşdirilir.
Qanun layihəsinin hazırlanması üçün isə, Gürcüstan keçmiş daxili işlər naziri Georgi Mqebriaşvili İtaliyaya səfər edərək, bu ölkənin təcrübəsini öyrənib. Məlumata əsasən, Gürcüstan hökuməti və güc strukturları ölkədəki cinayətkar qruplara, kriminal avtoritetlərə və “qanuni oğru”lara qarşı daha sərt və amansız olacaq.
“Bu istiqamətdə qanunvericiliyə əhəmiyyətli dəyişikliklərin edilməsi planlaşdırılır. Hazırlanmış qanun layihəsi cəza mexanizminin tətbiq olunduğu cinayət əməllərinin dairəsini genişləndirir”, - məlumatda qeyd olunur.
Yeni qanun layihəsi yaxın vaxtlarda hökumətə təqdim ediləcək və qəbul olunacaq.
A.M.
www.oxu.az
"
"Türkiyə ordusu Afrində 616 terrorçunu məhv edibTürkiyə ordusunun Suriyanın Afrin bölgəsində keçirdiyi “Zeytun budağı” əməliyyatı çərçivəsində bu gün PYD, YPG və İŞİD terror təşkilatlarına məxsus 44 obyekt dağıdılıb.
Oxu.Az xəbər verir ki, bu barədə Türkiyə Baş Qərargahının məlumatında bildirilir.
Məlumata görə, əməliyyat başlayandan bu vaxtadək ümumilikdə  616  terrorçu məhv edilib. Əməliyyatın planlı şəkildə davam etdirildiyi bildirilir.
Qeyd edək ki, Türkiyə ordusu yanvarın 20-də Suriyanın Afrin bölgəsində PYD, YPG və İŞİD terrorçularına qarşı “Zeytun budağı” əməliyyatına başlayıb.
A.M.
www.oxu.az
"
"FTB-nin direktor müavini istefa veribFederal Təhqiqatlar Bürosunun direktor müavini Endryu Makkeyb istefa verib.
Oxu.Az xəbər verir ki, bu barədə NBC telekanalı məlumat verib.
 E. Makkeyb ötən ilin may-avqust aylarında FTB direktorunun səlahiyyətlərini icra edib. İstefanın səbəbləri hələ ki, açıqlanmır.
“The New York Times” qəzetinə görə, Endryu Makkeyb Rusiyanın ABŞ-dakı son prezident seçkilərinə müdaxiləsi ilə bağlı araşdırmada fəal iştirak edib.
A.M.
www.oxu.az
"
"Almatı yaxınlığında zəlzələ baş veribQazaxıstanda 5,1 bal gücündə zəlzələ baş verib.
Oxu.Az-ın məlumatına görə, yeraltı təkanların episentri Almatı şəhərindən 55 km şərqdə, ocağı 5 km dərinlikdə yerləşib.
Dağıntı və zərərçəkənlər barədə məlumat daxil olmayıb.
A.M.
www.oxu.az
"
"Rusiya içində azərbaycanlıların da olduğu gəminin axtarışını dayandırıbYapon dənizində batan “Vostok” balıqçı gəmisinin axtarışları dayandırılıb.
Oxu.Az-ın verdiyi xəbərə görə, bu barədə RİA Novosti agentliyinə “Vladivostok” dəniz xilasedici mərkəzinin nümayəndəsi bildirib.
“Axtarış əməliyyatı yanvarın 25-dən 29-dək davam edib. Ekipaj üzvlərinin sağ tapılmasına ümid qalmayıb. Bu səbəbdən axtarış-xilasedici əməliyyatın fəal fazası dayandırılıb. Bundan sonra axtarışlar ərazidən keçən gəmilər vasitəsi ilə aparılacaq”, deyə nümayəndə bildirib.
“Vostok” balıqçı gəmisi yanvarın 25-də Primorsk diyarı sahillərində, Yapon dənizində yoxa çıxıb. Gəmidə Rusiya vətəndaşı olan iki azərbaycanlı - Mübariz Hüseynov və Ruslan Əlizadə olub.
A.M.
www.oxu.az
"
"Hindistanda avtobus çaya düşüb: 36 nəfər ölübHindistanın şimal-şərq bölgəsində sərnişin avtobusu çaya düşüb.
Oxu.Az-ın məlumatına görə, qəza nəticəsində ikisi uşaq olmaqla 36 nəfər ölüb.
Karimpur-Malda marşrutu üzrə hərəkət edən avtobusda 56 nəfər olub. İlkin ehtimala görə, qəzaya səbəb qeyri-sabit hava şəraiti olub.
Faktla bağlı araşdırma aparılır. 
A.M.
www.oxu.az
"
"Çində hərbi təyyarə qəzaya uğrayıb – VİDEOÇində hərbi təyyarə qəzaya uğrayıb.
Oxu.Az-ın China Plus-a istinadən verdiyi xəbərə görə, hadisə Çinin Quijou əyalətində baş verib.
Təyyarədə olan insanların sağ qalıb-qalmadığı hələlik məlum deyil.
Axtarış-xilasetmə qüvvələri və polis əməkdaşları hadisə yerindədir.

A.M.
www.oxu.az
"
"Kiyevdə azərbaycanlı iş adamını qaçıran şəxslər həbs olunubUkraynanın paytaxtı Kiyevdə azərbaycanlı iş adamının qaçırılmasında əli olan iki şəxs saxlanılıb.
Oxu.Az-ın Ukrayna KİV-lərinə istinadən verdiyi xəbərə görə, bu barədə Kiyev Prokurorluğundan bildiriblər.
Məlumata görə, iş adamı 2017-ci il dekabrın 11-də yaşadığı evin həyətindən oğurlanaraq Kiyevo-Svyatoşinsk rayonunun qəsəbəsinə aparılıb.
“İki saylı Kiyev Yerli Prokurorluğunun vəsatətinə əsasən, 50 yaşlı Azərbaycan əsilli şəxsə və onunla əlbir olan 52 yaşlı şəxsə cinayəti törətməkdə şübhəli olduqları barədə məlumat verilib. Kiyevin Darnitsk Rayon Məhkəməsi onlar barəsində həbs qətimkan tədbirinin seçilməsinə dair qərar qəbul edib”, - prokurorluqda deyiblər.
Hazırda hüquq mühafizə orqanlarının əməkdaşları cinayətdə əli ola biləcək digər şəxslərin saxlanılması istiqamətində axtarış tədbirlərini davam etdirirlər.
A.M.
www.oxu.az
"
"Şəkərin yeni təhlükəsi aşkarlanıbLondonun İmperial kollecinin alimləri qanda yüksək şəkər miqdarının ikinci tip şəkərli diabetdən əziyyət çəkməyən insanlarda belə demensiya (ağlın zəifləməsi) riski yaratdığını ortaya çıxarıb.
Oxu.Az xəbər verir ki, elmi işin nəticələri “Science Alert” jurnalında dərc olunub.
Elmi iş 2002-ci ildə başlamış uzunmüddətli “English Longitudinal Study of Ageing” tədqiqatı əsasında aparılıb. Alimlər təxminən 10 il ərzində 50-dən çox yaşı olan 5189 nəfərin səhhətinin monitorinqini aparıb. İştirakçıların yarısı kişi, yarısı qadın olub. Müşahidələrdə iştirakçıların koqnitiv (zehni) bacarıq səviyyəsi, qanın tərkibində olan HbA1c - qlikat hemoqlobin (onun əsasında şəkərin qandakı uzunmüddətli konsentrasiyasını müəyyən etmək mümkün olur) miqdarı qiymətləndirilib.
Bütün iştirakçılarda qocalma ilə əlaqədar koqnitiv bacarıqların zəifləməsi müşahidə olunsa da,  tədqiqatçılar yüksək HbA1 miqdarının zehni inkişaf səviyyəsinin kəskin şəkildə aşağı düşməsi ilə əlaqəli olduğunu müəyyən edib. Bu, özünü yaddaşın hərəkətləri planlaşdırmağa və seçməyə  imkan verən, insanın hansı stimullara reaksiya göstərməsini müəyyənləşdirən icra funksiyalarının pisləşməsində büruzə verib.  
İkinci tip diabet (insulindən asılı olmayan) Alzheymer xəstəliyi riski yaratdığı artıq tədqiqatçılara məlum olsa da, neyrodegenerativ xəstəliklərin birbaşa olaraq qandakı şəkər miqdarı ilə əlaqəli olduğu ilk dəfə olaraq elmi cəhətdən isbatını tapıb. Koqnitiv bacarıqların pisləşməsi diabetdən əziyyət çəkməyən, ancaq qanında yüksək HbA1c miqdarı olan iştirakçılarda müşahidə olunub (42-47 millimmol mol). Bu, diabet öncəsi vəziyyət üçün xarakterikdir.
İkinci tip şəkərli diabet metabolik xəstəlik sayılır. Daha çox artıq çəkidən əziyyət çəkən insanlarda formalaşır, həmçinin insanlarda diabetə genetik təmayülün olduğuna dair elmi sübutlar var. Ən geniş yayılmış müalicə metodlarından biri aşağı şəkər miqdarlı dietadır.
www.oxu.az
"
"Bir milyon dollar uddu və öldüABŞ-da  lotereyada bir milyon dollar mükafat qazanan vətəndaş pulları aldıqdan üç həftə sonra dünyasını dəyişib.
Oxu.Az xəbər verir ki, bu barədə “NYup.com” saytında məlumat yayılıb.
Dekabrın əvvəlində Nyu-York ştatının Sidney şəhərindən olan 51 yaşlı dülgər Donald Savostano (Donald Savastano) 10 dollarlıq  bayram lotereyası bileti alıb. Qoruyucu qatı sildikdən sonra orada bir milyon dollar yazıldığını görüb.
Lotereya qaydalarına görə, həmin mükafat qalibə bir neçə il ərzində hissə-hissə ödənilir. Qalib prosesi sürətləndirmək istəyirsə, məbləğin bir hissəsindən imtina etməlidir. Yalnız bu halda o, yerdə qalan məbləği dərhal götürə bilər. Savastno məhz bu variantı seçib və yanvarın 4-də lotereya təşkilatçıları ona 661.8 min dollarlıq çek təqdim edib.
Qalibiyyətdən sonra dülgər jurnalistlərə verdiyi açıqlamada qocalığı üçün bir qəpik belə yığmadığını söyləyib.
“Bu pullar işimə yarayacaq. Mənim hər hansı ekstravaqant planlarım yoxdur. Yeni pikap alacam, borclarımı ödəyəcəm və gələcəyə yatırımlar qoyacağam”, – deyə qalib bildirmişdi.
Bu açıqlamadan bir neçə gün sonra Savostanoda son mərhələyə qədəm qoymuş xərçəng aşkarlanıb. Yanvarın 26-da lotereya qalibi dünyasını dəyişib.
www.oxu.az
"
"Rusiyalı paralimpiyaçılar Pxençxan oyunlarından kənarlaşdırıldıRusiya paralimpiya yığmasının martın 9-dan 18-nə kimi Cənubi Koreyanın Pxençxan şəhərində keçirilən Qış Paralimpiya Oyunlarında iştirakına icazə verilməyib.
Oxu.Az xəbər verir ki, bu barədə “Deutsche Welle” Beynəlxalq Paralimpiya Komitəsinə istinadən məlumat yayıb.
Habelə Bonn şəhərində qərarlaşan komitənin bəyanatına görə, rusiyalı idmançılar dopinqdən istifadə etmədiklərini sübuta yetirəcəkləri təqdirdə, oyunlarda neytral bayraq altında çıxış edə biləcək.
Xatırladaq ki, bir müddət əvvəl Beynəlxalq Olimpiya Komitəsi də analoji qərar qəbul edərək, rusiyalı atletlərin 9-25 fevral tarixlərində (2018) keçiriləcək Pxençxan Olimpiya Oyunlarında iştirakına qadağa qoymuşdu. Bəzi rusiyalı atletlərin neytral bayraq altında iştirakına icazə verilib.
www.oxu.az
"
"Xəzər dənizində zədələnmiş İran gəmisi batdı – VİDEOBazar günü - yanvarın 28-də Xəzər dənizinin cənub sahillərində, Bəndər Ənzəli limanı yaxınlığında İran hərbi dəniz donanmasına aid “Damavand” freqatı batıb.
Oxu.Az xəbər verir ki, hərbi gəmi yanvarın 10-da ildırım vurmasından sonra ciddi zədələnib.
“Damavand” (əvvəlki adı “Vilayət”) freqatı rəsmi olaraq İran Hərbi Dəniz Qüvvələrində 9 mart 2015-ci ildə istismara verilib. Gəminin tonnajı 1500 ton təşkil edir, korpusunun uzunluğu 94 metrdir. 30 dəniz milinə qədər sürət yığan freqat qanadlı və zenit raketlərlə təchiz olunub və göyərtəsində helikopter olub.
Qeyd edək ki, yanvarın 10-da Xəzər dənizində leysan yağış və şimşəklə müşayiət olunan güclü fırtına olub. İran KİV-in yaydığı məlumata görə, fırtına zamanı altı ekipaj üzvü göyərtədən dənizə yıxılıb, onlardan yalnız dördünün həyatını xilas etmək mümkün olub.
Ehtimala görə, freqat ildırıma tuş gəldikdən sonra onun idarə olunmasında problemlər yaranıb və yüksək dalğalara çırpılan gəmiyə ciddi ziyan dəyib, bir müddət sonra isə gəmi batıb.
İran Hərbi Dəniz Donanmasının komandanlığı bu informasiyanı şərh etmir.

www.oxu.az
"
"Moskvada azərbaycanlı güllələnib – VİDEOÖtən gün Moskvada “Slavyanskiy bulvar” metrostansiyasının qarşısında üç nəfər arasında mübahisə  düşüb. Mübahisə sonradan davaya çevrilib.
Oxu.Az bu barədə REN TV telekanalına istinadən xəbər verir.  
Münaqişə tərəflərindən birində travmatik tapança olub. Şahid ifadələrinə görə, iki kişi silahlının üzərinə atılıb. Onun əvvəl havaya, daha sonra isə mübahisə etdiyi şəxslərə atəş açdığı iddia olunur.
Bəzi məlumatlara əsasən, açılan güllə 1989-cu il təvəllüdlü, azərbaycanlı Mahir Rüstəmovun üzünə tuş gəlib. Zərərçəkən aldığı güllə yarasından dünyasını dəyişib. 1985-ci il təvəllüdlü Əli Həsənov isə əlindən yaralanıb. O, xəstəxanaya yerləşdirilməkdən imtina edib.
Atıcı isə cinayət yerindən qaçıb.
“Atıcı metroya düşərək gözdən itdi, tapançanı da atmışdı. Sonra qayıtdı və dedi: “Mən niyə bunu etdim?” Əlləri qana bulaşmışdı. Sonra qaçıb getdi”, – deyə şahid bildirib.
Qətl faktı ilə bağlı cinayət işi açılıb.

www.oxu.az
"
"Qəddafi “Mançester Yunayted”i almaq istəyibLiviyanın keçmiş siyasi-hərbi lideri Müəmmər Qəddafinin İngiltərənin “Mançester Yunayted” klubunun səhmlərinin 29.9 faizinə sahib olmağa çalışdığı ortaya çıxıb.
Oxu.Az xəbər verir ki, bu barədə “The Sunday Times”da məlumat dərc olunub.
Mənbənin verdiyi informasiyaya görə, maliyyəçi Mehmet Dalman 2004-cü ildə Qəddafi ilə danışıqlar üçün Liviyaya uçub.
“Liviyalılarla sövdələşmə, demək olar ki, baş tutmuşdu, insanlar bundan xəbərsizdir. Qəddafi kluba sahib olmuşdu. Şişirtmirəm, həqiqətən, bir neçə saata məsələ həll olunacaqdı”, – deyə Dalman bildirib.
Keçmiş Liviya liderinin “Qırmızı şeytanların” səhmlərinə sahib olmaq istəyi ilə bağlı danışıqların getdiyini Qəddafinin oğlu Saadi də təsdiqləyib.
“Atama deyirdim ki, bu, ingilis kilsəsini almağa bərabərdir. Çox çətindir, bəlkə də, mümkünsüzdür. Bu, qızıl klubdur”, - deyə o bildirib.
www.oxu.az
"
"Sankt-Peterburqda yaralı azərbaycanlını xəstəxananın qarşısına atdılarSankt-Peterburqda azərbaycanlı yaralı şəhərin Təcili Tibbi Yardım üzrə Elmi Tədqiqat İnstitutunun binası qarşısına çatdırılıb və maşından düşürülüb. Zərərçəkən hər şeyə görə buzlu yolu və armaturu günahlandırır.
Oxu.Az “Fontanka”a istinadən  xəbər verir ki, yanvarın 27-də gecə saatlarında şahidlərin markasını dəqiq xatırlaya bilmədiyi avtomobil təcili tibbi yardım institutunun pandusuna yaxınlaşıb.
35-yaşlı azərbaycanlı, salondan endirildikdən sonra avtomobil ərazini tərk edib.
Tibb işçiləri zərərçəkəni bud nayihəsində kəsici yaralar, orqanların zədələnməsi diaqnozu ilə reanimasiyaya aparıblar. Pasiyent ağır vəziyyətdə olmasına baxmayaraq, hər şeydə piyada yolunun buzlu olmasını günahlandırıb. Zərərçəkənin sözlərinə görə, Oktyabr sahilyanı küçəsində ayağı sürüşərək, açıqda qalan armaturun üzərinə yıxılıb.   
Polis müstəntiqləri isə bu versiyaya şübhə ilə yanaşır. Belə ki, ötən həftəsonu şəhərdə mülayim hava olub və yollarda buzlar əriyib. Ona görə insidentlə bağlı istintaq davam edir.
www.oxu.az
"
"“Zeytun budağı”: Yüzlərlə terrorçu zərərsizləşdirilibSuriyanın Afrin bölgəsinin şimal-şərqində “Zeytun budağı” əməliyyatının gedişində öldürülən terrorçuların sayı 597 nəfərə çatıb.
Oxu.Az xəbər verir ki, bu barədə Türkiyə Baş Ordu Qərargahı bəyanat yayıb.
Məlumata görə, Afrinda təkcə yanvarın 29-da gecə ərzində hərbi aviasiya PKK/KCK/PYD-YPG və İŞİD terrorçularına aid 44 obyekti məhv edib.
Hava reydlərində iştirak edən 25 təyyarə hava zərbələrindən sonra təhkim olunduqları hərbi hissəyə geri dönüb.
Gecə döyüşlərində Afrin əməliyyatında iştirak edən Azad Suriya Ordusunun dörd döyüşçüsü yaralanıb, 40 terrorçu zərərsizləşdirilib.
Xatırladaq ki, yanvarın 20-də Türkiyə Silahlı qüvvələri Suriyanın Afrin şəhərində Azad Suriya Ordusu ilə birgə “Zeytun budağı” adlı əməliyyata başlayıb.
www.oxu.az
"
"Messi Ronaldu ilə münasibətlərindən danışdı“Barselona” klubunun hücumçusu Lionel Messi “Real”ın forvardı Kriştianu Ronaldu ilə olan münasibətləri haqqında danışıb.
Oxu.Az xəbər verir ki, bu barədə argentinalı ulduzun sözlərinə əsasən “Tribal Football” saytı məlumat yayıb.
“Dostluq – illər ərzində qurulur. Ronaldu ilə heç bir münasibətim yoxdur. Bir-birimizi yalnız mükafatlandırma mərasimlərində görürük, söhbətləşirik. Hər şey qaydasındadır. Bununla belə, yollarımız o qədər də tez-tez kəsişmir”, - deyə Messi bildirib.
Yanvarın 22-də Ronaldu “Barselona” klubundan olan həmkarını “pis oyunçu” adlandırmışdı. İspaniya çempionatının oyunlarından birində, matçdan əvvəl futbolçunu yaşıl meydana müşayiət edən uşaq portuqala “Sən mənim üçün dünyanın ən yaxşısısan, Messi isə...” demişdi. Ronaldu uşağın cümləsini özü tamamlamaq qərarına gəlmiş və “Messi isə pis futbolçudur” ifadəsini işlətmişdi.
www.oxu.az
"
"İran-İraq sərhədində İŞİD yaraqlıları saxlanılıb – FOTOiİran-raq sərhədində İŞİD yaraqlıları ilə iranlı hərbçilər arasında silahlı toqquşma baş verib.
Oxu.Az xəbər verir ki, toqquşma zamanı bir neçə terrorçu zərərsizləşdirilib.
Bəzi terrorçuların iranlı hərbçilər tərəfindən həbs olunduğu bildirilir.
Məlumata görə, yaraqlıların məqsədi İranın sərhədyanı şəhərlərində terror hücumları həyata keçirmək olub.



www.oxu.az
"
"Türkiyə ən yeni döyüş helikopterini işə saldı – VİDEOTürkiyənin T-129 ATAK (Attack and Tactical Reconnaissance Helicopters) zərbəçi helikopterindən ilk dəfə olaraq Türkiyə Silahlı Qüvvələrinin Suriyanın Afrin bölgəsində apardığı “Zeytun budağı” əməliyyatında istifaə olunub; onunla terrorçu mövqelərinə zərbələr endirilib.
Oxu.Az xəbər verir ki, T-129 ATAK helikopterindən kürd mövqelərinin atəşə tutulması görüntüsü terrorçuların fəaliyyətinin monitorinqini aparan “Directorate 4”-ün “Telegram” kanalında yayılıb.

Bəzi məlumatlara görə, helikopterdə olan heyət quru qoşunlarının göndərdiyi koordinatlar əsasında hədəflərə dəqiq zərbələr endirib. Əməliyyatda Türkiyədə istehsal olunmuş Cirit raketlərindən də istifadə olunub.
Qeyd edək ki, T-129 helikopteri (A-129 “Manqust” helikopterinin modernizasiya olunmuş variantı) Türkiyənin  TUSAŞ – aviasiya və kosmik sənaye şirkəti tərəfindən istehsal olunur.

T-129 Türkiyəin “Aselsan” şirkətinin bort cihazları: rabitə sistemləri, bort kompüteri, naviqasiya qurğuları və sensorları, Asel FLIR-300T termo-vizion nişanlama və müşahidə sistemləri, Mildar radarı ilə təchiz olunub. Helikopterdə Türkiyənin “Roketsan” şirkətinin hazırladığı “Umtas” raketlərinin quraşdırılması nəzərdə tutulur.

Uçan hərbi maşının layihələndirilməsi zamanı ABŞ-ın “helikopterin döyüş şəraitində “sağ qalma” bacarıqlarını maksimum təmin etmək” təcrübəsindən istifadə olunub. İdaretmə sistemlərində çoxsaylı müasir elementlərdən istifadə hesabına aqreqatların atəşə və zərbələrə davamlılığı ən yüksək səviyyəyə çatdırılıb. Ekipaj üzvlərinin qorunması üçün helikopter kabinası xüsusi materiallarla zirehlənib.

Texniki göstəriciləri
Ekipaj üzvləri: 2 (pilot və silah operatoru)
Uzunluğu: 14.29 m
Normal uçuş çəkisi: 3950 kq
Maksimum uçuş çəkisi: 4600 kq
Daxili yanacaq tutumu: 750 kq
Qüvvət qurğusu: 2 x turbovallı Rolls-Royce Gem 2-1004D
Mühərrikin gücü: 2 x 881 a.g. (2 x 675 kVt (uçuş))
Uçuş xarakteristikası
Maksimum sürət: 250 km/s
Praktiki uçuş məsafəsi: 561 km
Uçuş müddəti: 3 saat 5 dəqiqə
Praktiki son hədd yüksəklik: 4725 metr
Silahlanma
Atıcı-top:
3 × 20-mm Lockheed Martin/Oto Breda TM 197B   və ya
1 × 20-mm пушка Giat M621 (20×102 mm ) topları
Asma nöqtələri: 4
Döyüş yüklənməsi: 1200 kq
İdarəolunan  raketlər:
“Hava-yer” raketləri: 8 x qədər -  TOW  və ya HOT və ya AGN-114
 “Hava-hava” raketləri: 8 x qədər Stinger və ya  Mistral və ya AIM-9L
İdarəolunmayan raketlər: hər birində 7 və ya 19 ədəd olmaqla, 71 mm və ya 80 mm raketlərdən ibarən 4 blok
Əlavə silahlanma:
2 x 7, 62 mm və ya 12.77 mm pulemyotlar və ya 20mm əlavə quraşdırılan artilleriya qurğuları

Xatırladaq ki, yanvarın 20-də Türkiyə Silahlı Qüvvələri  Azad Suriya Ordusu ilə birgə Suriyanın Afrin bölgəsində kürd yaraqlılara qarşı “Zeytun budağı” adlı əməliyyat aparır. Türkiyə SQ Baş Qərargahı yanvarın 28-nə kimi Afrində zərərsizləşdirilən PKK/KCK/PYD-YPG və İŞİD terrorçularının sayının 557 nəfərə çatdığını açıqlayıb.
www.oxu.az
"
"Suriya və İraqdakı azərbaycanlı uşaq və qadınların sayı açıqlandıSuriya və İraqda radikal dini təsirlərə məruz qalmış 300-dən artıq azərbaycanlı uşaq və qadının olduğu müəyyənləşdirilib.
Oxu.Az APA-ya istinadla xəbər verir ki, bunu Dini Qurumlarla İş üzrə Dövlət Komitəsinin sədr müavini Səyavuş Heydərov bildirib.
S. Heydərov deyib ki, bir uşaq artıq ölkəyə gətirilib, reabilitasiya prosesinə cəlb olunub: 
“19 uşaq da müəyyənləşdirilib, yaxın vaxtlarda onlar ölkəyə gətirilərək psixoloq, ilahiyyatçı və digər mütəxəssislərin iştirakı ilə reabilitasiya prosesinə cəlb olunacaq”.
E.Ə.
www.oxu.az
"
"Əfqanıstanda hərbi akademiyaya hücum – YENİLƏNİBİŞİD terrorçu qruplaşması Kabildə hərbi akademiyaya edilmiş silahlı hücuma görə məsuliyyəti öz üzərinə götürüb.
Oxu.Az “RİA Novosti”yə istinadən məlumat verir ki, bu haqda Əfqanıstanın “1TV” telekanalı məlumat yayıb.
Xatırladaq ki,  bu gün səhər saatlarında bir qrup yaraqlı Marşal Fəhim adına Milli Müdafiə Universitetinin binasına  silahlı basqın edib. Təhlükəsizlik qüvvələri təhsil müəssisəsinə aparan yolları bağlayıb. Akademiyanın ərazisində atışma baş verib, partlayış səsləri eşidilib.
“Pajvak” agentliyinin məlumatlarına görə, silahlı toqquşmada beş əfqan hərbçi həlak olub, 10 nəfər yaralanıb. Akademiyaya hücum edən terrorçuların ümumilikdə beş nəfər olduğu bildirilir.
Atışmanın gedişində terrorçulardan dördü öldürülüb, biri saxlanılıb. Əməliyyatın başa çatdığı bildirilir.
Xatırladaq ki, bundan iki gün əvvəl (yanvarın 27-də) Kabilin Vəzir Əkbər Xan adlı diplomatik məhəlləsində minalanmış təcili tibbi yardım maşını partladılıb. Hadisə nəticəsində 103 nəfər həlak olub. Terror hücumuna görə  məsuliyyəti “Taliban” radikal hərəkatı öz üzərinə götürüb. 
09:32
Əfqanıstanda bir qrup yaraqlı paytaxt Kabilin hərbi akademiyasına hücum edib. Hazırda terrorçularla təhlükəsizlik qüvvələri arasında atışma gedir. Binanın ərazisində partlayış səsləri eşidilir.
Oxu.Az “RİA Novosti”yə istinadən xəbər verir ki, bu barədə “Tolo News” telekanalı məlumat yayıb.
Kabil şəhər rəhbərliyi səhər saatlarında bir qrup naməlum silahlının Marşal Fəhim adına Milli Müdafiə Universitetinə basqın etdiyi faktını təsdiqləyib.
Hal-hazırda təhlükəsizlik qüvvələri akademiyaya aparan bütün yolları bağlayıb. Zərərçəkənlər və itkilər barədə məlumat yoxdur.
www.oxu.az
"
"Şərq pumasının nəsli kəsilibŞərq puması ABŞ “qırmızı kitabından” çıxarılıb və nəsli kəsilmiş heyvan elan edilib.
Oxu.Az xəbər verir ki, bu barədə ABŞ balıq resursları və vəhşi heyvanların mühafizəsi xidmətinin bəyanatında bildirilir.
Zooloqların hesablamalarına görə, “Puma concolor” hələ nəsli kəsilməkdə olan heyvanların federal siyahısına düşməzdən onlarla il əvvəl yoxa çıxıb. Alimlər 1930-cu illərdən bəri bu yarım-növdən olan heç bir yırtıcının üzə çıxmadığını bildirir. Şərq puması əvvəllər ABŞ-ın şərq ştatlarında müxtəlif coğrafi məkanlarda, o cümlədən bataqlıq, dağ və meşələrdə məskunlaşıb.
Şərq puması əvvəllər Kanadada  da məskunlaşıb, ancaq ölkənin aidiyyəti qurumları məsələ ilə bağlı mövqe ortaya qoymayıb.
www.oxu.az
"
"Putin haqqında mahnı mükafat aldı – VİDEOAmerikalı bəstəkar Rendi Nyuman “Putin” adlı mahnısı ilə “Ən yaxşı aranjımanı” nominasiyası üzrə “Grammy” mükafatına layiq görülüb.
Oxu.Az xəbər verir ki, bu barədə mükafatlandırma mərasiminin təşkilatçılarına məxsus saytda bildirilir.
“O nəhəng traktor sürə bilir,
Transsibir vadisində
Nüvə raketi idarə edə bilir
Sol yarımkürəsi ilə,
Qadınlar itirir ağlını
Putin çıxaranda köynəyini
Belə anlarda, mən də qadın olmaq istəyirəm”, -  deyə mükafat qazandıran mahnının sözlərində deyilir.
Sözügedən mahnı Nyumanın “YouTube” hesabına da yeləşdirilib.
Yubiley - sayca 60-cı “Grammy” mükafatlandırma mərasimi ötən gün Nyu-Yorkda Medison-Skver Garden kompleksində baş tutub. Qaliblər  Amerika Səsyazma Akademiyası tərəfindən təltif edilib.

www.oxu.az
"
"Ərdoğan: Türkiyə Suriya torpaqlarını zəbt etmək niyyətində deyil  Türkiyə Suriya ərazilərini ələ keçirmək niyyətində deyil.
Oxu.Az xəbər verir ki, bunu Türkiyənin dövlət başçısı Rəcəb Tayyib Ərdoğan bəyan edib.
O bildirib ki, Rəsmi Ankara Türkiyə ərazisinə sığınan 3,5 milyon nəfər suriyalı qaçqına öz vətəninə qayıtmağa kömək etmək istəyir.  
www.oxu.az 
 
"
"Kiprdə prezident seçkilərinin birinci turu başa çatdı Kiprin hazırkı dövlət başçısı Nikos Anastasiadis ölkədə keçirilən prezident seçkilərində liderlik edir.
Oxu.Az xəbər verir ki, Anastasiadis birinci turda səslərin 38-40 faizini toplayıb.  Onun rəqibi Kiprin Əməkçi Xalqının Mütərəqqi Partiyasının nümayəndəsi Stavros Malas 27-31 faiz səs qazanıb. Demokrat Partiyasının lideri Nikolas Papadopulos isə səslərin 21,5-24,5 faizini alıb.
İkinci turda prezident postu uğrunda ikinci turda Anastasiadis və Malas mübarizə aparacaq.
Prezident seçkilərinin II turu fevralın 4-də keçirilə bilər.
www.oxu.az 
 
"
"Yəməndə separatçılar dövlət əhəmiyyətli binaları ələ keçirdilər Yəmənin müvəqqəti paytaxtı Adendə separatçılar hökumət qərargahını, hərbi düşərgəni və məhkəməni ələ keçiriblər.
Oxu.Az xəbər verir ki, qarşıdurmalar separatçıların tələblərini yerinə yetirilməsi üçün hökumətə verdikləri vaxtın bitməsindən sonra başlayıb. Belə ki, onlar hökümətdən yanvarın 28-dək istefa verməyi tələb edirdilər.
Bu baş vermədikdə Cənubi Yəmən şöbəsinin tərəfdarları hakimiyyəti ələ keçirməyə cəhd göstərib. Yəmənin baş naziri Əhməd bin Darq tərəfləri qarşıdurmaları dayandırmağa və dialoqa çağırıb.
www.oxu.az 
"
"ABŞ-da atışma: Ölənlər var ABŞ-ın Pensilvaniya ştatında avtomobil yuma məntəqəsində baş verən atışmada 5 nəfər ölüb, 1 nəfər yaralanıb.
Oxu.Az Rusiya mətbuatına istinadən xəbər verir ki, yerli polis insidentin bu gün səhər tezdən baş veridiyini açıqlayıb.
Hadisənin səbəbləri araşdırılır.
www.oxu.az
"
"Əfqanıstanda bir həftədə 195 terrorist saxlanılıb Əfqanıstanın təhlükəsizliyi üzrə Milli direktorluğunun rəhbəri Məhəmməd Masum Stanekzay  son bir həftədə 195 nəfər terroristin saxlandığını bəyan edib.
Oxu.Az Rusiya mətbuatına istinadən xəbər verir ki, Məhəmməd Masum həmçinin “İnterkontinental” hotelin partlayışını hazırlayan beş şübhəlinin həbs edildiyini diqqətə çatdırıb: “Bununla belə bir şübhəli ölkə sərhədlərindən kənarda gizlənməyi bacarıb”.
Milli təhlükəsizlik xidmətinin rəhbəri bildirib ki, ölkənin xaricində mədrəsə şəbəkəsi (İslam təhsil müəssisələri) fəaliyyət göstərir, hansıki ora döyüşçülər üçün sığınacaqdır: “Bu yerlər həm də təlim düşərgələridir”.
www.oxu.az 
 
"
"Moskvanın hava limanlarından uçuşlar təxirə salındı Moskvanın üç hava limanında 29 reys təxirə salınıb.
Oxu.Az Rusiya mətbuatına istinadən xəbər verir ki, “Vnukovo” hava limanında yeddi, “Şevremetov”da altı, “Domodedov”da yeddi reys təxirə salınıb, daha doqquz reys ləgv edilib.
Uçuşların təxirə salınmasına və ləğvinə səbəb hava şəraiti olub. Sinoptiklər Moskvada güclü qar proqnozlaşdırıblar. Hansıki qarlı havanın bir neçə gün davam edəcəyi irəli sürülür.
L.Ə.
www.oxu.az 
 
"
"ABŞ-da qrip epidemiyası: 37 uşaq ölüb – YENİLƏNİBQrip epidemiyası səbəbindən ABŞ-ın 11 ştatında məktəblərdə dərslər təxirə salınıb.
Oxu.Az Fox News-a istinadən xəbər verir ki, Xəstəliklərin Profilaktikası və Nəzarət üzrə Federal Mərkəzinin açıqlamasına görə, hazırki epidemiya 2009-cu il pandemiyası ilə müqayisə oluna bilər. 
Artıq həftənin birinci günündən Aydaxo, Alabamı, İllinoysa, Kentukki, Miçiqana, Missuri, Oklaxomı, Şimali Karolina, Tenessi, Texas və Floridada məktəblərdə dərslər keçirilməyəcək. 
10:08
ABŞ-da epidemiya şəklində yayılan qrip nəticəsində 37 uşaq ölüb.
Oxu.Az-ın xəbərinə görə,  bu barədə “The Hill” qəzeti Xəstəliklərin Profilaktikası və Nəzarət üzrə Federal Mərkəzin (Centers for Desease Control and Prevention, CDC) rəhbəri Brend Fidceralda istinadən yazıb.
Onun sözlərinə əsasən, ekspertlər hesab edirlər ki, qış mövsümünün sonuna qədər qripdən ölən uşaqların sayı iki dəfə arta bilər. 
Ümumilikdə isə ölkə üzrə qriplə bağlı xəstəliklər 50 mindən çox insanın ölümünə səbəb olacağı gözlənilir.
www.oxu.az
"
"Kabil terrorunun qurbanlarının sayı artırƏfqanıstanın paytaxtı Kabildə törədilən terror aktı zamanı ölənlərin sayı 103 nəfərə çatıb.
Oxu.Az-ın xəbərinə görə, bu barədə TOLOnews agentliyi ölkənin Daxili İşlər Nazirliyi məlumat yayıb.
Hadisə nəticəsində daha 235 nəfər yaralanıb.
Xatırladaq ki, yanvarın 27-də Əfqanıstan Daxili İşlər Nazirliyinin keçmiş binasının yaxınlığında, diplomatik nümayəndəliklərin və dövlət idarələrinin yerləşdiyi ərazidə içərisində terrorçunun olduğu minalanmış avtomobil partlayıb.
Terror aktına görə məsuliyyəti “Taliban” qruplaşması öz üzərinə götürüb.
Əfqanıstanda matəm elan olunub.
www.oxu.az
"
"Türkiyə ordusunun Afrində növbəti uğuruTürkiyə Silahlı Qüvvələri Suriyanın Afrin şəhərində strateji əhəmiyyətli Burseya dağını PKK və PYD terrorçularından azad ediblər.
Oxu.Az-ın xəbərinə görə, bu barədə Anadolu agentliyi məlumat yayıb. 
Ötən gecə keçirilən hərbi əməliyyatlar zamanı 37 yaraqlı zərərsizləşdirilib.
Türkiyə prezidenti Rəcəb Tayyib Ərdoğan bəyan edib ki, Afrin əməliyyatı zamanı ümumilikdə 484 terrorçu məhv edilib. 
Prezidentin sözlərinə əsasən, yaraqlılarla döyüşlərdə Türkiyə Silahlı Qüvvələrinin və Azad Suriya Ordusunun 20 hərbi qulluqçusu şəhid olub.
www.oxu.az
"
"IKEA-nın təsisçisi vəfat etdiIKEA-nın təsisçisi İnqvar Kamprad 91 yaşında dünyasını dəyişib.
Oxu.Az-ın xəbərinə görə, bu barədə şirkətdən məlumat verilib.
İsveçli iş adamı IKEA şirkətini 17 yaşında təsis edib. 1973-cü ildən 2014-cü ilə qədər İsveçrədə yaşayıb. 2014-cü ildə yüksək vergilərə etiraz edərək İsveçə qayıdıb.
Ölkənin ən zəngin insanlarının siyahısına başçılıq edib. Onun sərvəti 62 milyard avro dəyərində qiymətləndirilir.
www.oxu.az
"
"Rusiya aviasiyası Suriyada terrorçuların liderlərini məhv etdiSuriyanın Hələb vilayətində terrorçuların dörd səhra komandiri məhv edilib.
Oxu.Az-ın xəbərinə görə, bu barədə terrorçuların fəaliyyətinin monitorinqi ilə məşğul olan “Directorate 4” Telegram kanalı məlumat yayıb.
Bildirilir ki, Rusiya Hərbi-Kosmik Qüvvələrinin hücumu nəticəsində “Hayat Tahrir əş-Şam” qruplaşmasının komandirləri Əbu Musab Suri, Əbu Məhəmməd əz-Zayim, Əbu Bəsir Dar Azza və Əbu Ubayda zərərsizləşdirilib. 
Məhv edilən yaraqlılar Əbu əd-Duhur şəhərində ekstremistlərin fəaliyyətinə nəzarət edirdilər.
www.oxu.az
"
"“Zeytun budağı” əməliyyatı: 447 terrorçu məhv edilib“Zeytun budağı” əməliyyatı çərçivəsində 447 terrorçu öldürülüb, Türkiyə HHQ-nin 22 təyyarəsi 42 hədəfi məhv edib.
Oxu.Az xəbər verir ki, bu barədə Türkiyə Silahlı Qüvvələrinin Baş Qərargahının bəyanatında bildirilir.
“Şənbə günü Suriyanın Afrin rayonunda “Zeytun budağı” əməliyyatı çərçivəsində ən azı iki türk hərbi qulluqçusu həlak olub, daha 11-i isə yaralanıb”, deyə bəyanatda bildirilir.
E.Ə.
www.oxu.az
"
"Lavrov Çavuşoğluya zəng edibTürkiyə və Rusiyanın xarici işlər nazirləri Mövlud Çavuşoğlu və Sergey Lavrov arasında telefon danışığı olub.
Oxu.Az TASS-a istinadən xəbər verir ki, bu barədə bir qrup jurnalistə Türkiyə XİN-dəki mənbə məlumat verib.
Onlar yanvarın sonunda Soçidə keçirilməsi gözlənilən Suriya milli dialoq konqresini müzakirə ediblər. 
Qeyd edək ki, konqresdə Suriyadakı siyasi qüvvələrin bütün spektrını əhatə edən 1500-ə yaxın nümayəndənin iştirakı gözlənilir.
E.Ə.
www.oxu.az
"
"Türkiyənin Hatay vilayətinə üç raket düşübPYD/YPG terrorçuları Türkiyənin Hatay vilayətinə hücum edib.
Oxu.Az türk KİV-lərinə istinadən xəbər verir ki, Afrindən Hatayın Reyhanlı rayonuna buraxılan raket 3 mərtəbəli binaya düşüb. 
Raketin binaya düşməsi nəticəsində bir uşaq yaralanıb.
Yaralanan uşaq xəstəxanaya çatdırılıb.
E.Ə.
www.oxu.az
"
"Kabildə terror: 95 ölü – FOTO + YENİLƏNİBƏfqanıstanın paytaxtı Kabil şəhərində partlayış nəticəsində ölənlərin sayı 95, yaralananların sayı isə 158 nəfərə çatıb.
Oxu.Az xəbər verir ki, Əfqanıstan DİN-i teraktla əlaqədə şübhəli bilinən 4 şəxsin saxlanıldığını bildirib.       
“Taliban” hərəkatı partlayışa görə məsuliyyəti öz üzərinə götürüb. 























17:03
Əfqanıstanın paytaxtı Kabil şəhərində partlayış nəticəsində ölənlərin sayı 63, yaralananların sayı isə 151 nəfərə çatıb.
Oxu.Az xəbər verir ki, ölkə polisi terrorla əlaqədə şübhəli bilinən 4 nəfəri həbs edib. 
15:03
Əfqanıstanın paytaxtı Kabil şəhərində partlayış nəticəsində 40 nəfər ölüb, 140 nəfər yaralanıb. 
Oxu.Az Əfqanıstan KİV-inə istinadən xəbər verir ki, ölü və yaralı sayının artacağı istisna edilmir.
14:03
Əfqanıstanın paytaxtı Kabil şəhərində partlayış baş verib.
Oxu.Az ToloNews-a istinadən xəbər verir ki, partlayış nəticəsində azı 11 nəfər ölüb, 75 nəfər yaralanıb.
Hadisə Əfqanıstan Daxili İşlər Nazirliyinin keçmiş binasının yaxınlığında, diplomatik nümayəndəliklərin və dövlət idarələrinin yerləşdiyi ərazidə törədilib.
İçərisində terrorçunun olduğu minalanmış avtomobil partlayıb, nəticədə ətrafdakı binalara ziyan dəyib, şüşələr qırılıb. 
Ölü və yaralı sayının artacağı istisna edilmir. 
A.M.
www.oxu.az
"
"Zeman Çexiya prezidenti seçilibŞənbə günü Çexiyada prezident seçkilərinin II turu keçirilib.
Oxu.Az TASS-a istinadən xəbər verir ki, ilkin nəticələrinə görə, Miloş Zeman yenidən ölkə rəhbəri seçilib.
Zeman seçicilərin 52,94 faizinin səsini toplayıb.
Onun rəqibi – Çexiya Elmlər Akademiyasının sabiq rəhbəri İrji Draqoş səslərin 45,07 faizini toplamaqdadır.
Qeyd olunur ki, M. Zemanın lehinə 2,64 milyon seçici səs verib.
E.Ə.
www.oxu.az
"
"Rusiyada polis azərbaycanlını xilas etdiRusiyanın Stavropol diyarında polis küçədə ürəyi dayanmış Azərbaycan vətəndaşını xilas edib.
Oxu.Az Rusiya mətbuatına istinadən xəbər verir ki, ərazidə olan kinoloq İvan Busaryev mağazadan kiminsə kömək istədiyini eşidib. 
İ. Busaryev mağazada nəbzi dayanmış kişini aşkar edib. 
Polis serjantın etdiyi reanimasiya tədbirləri nəticəsində Azərbaycan vətəndaşının ürək fəaliyyəti bərpa olunub, kişi özünə gəlib.
E.Ə.
www.oxu.az
"
"Braziliyada klubda atışma zamanı azı 10 nəfər ölübBraziliyanın Fortaleza şəhərindəki klubda baş verən atışma nəticəsində azı 10 nəfər həlak olub, bir neçə nəfər isə yaralanıb.
Oxu.Az EFE informasiya agentliyinə istinadla xəbər verir ki, insident səhər saatlarında kasıbların yaşadığı rayonda baş verib.
Naməlum silahı şəxslər klubun həyətinə girib və ətrafdakı insanlara atəş açmağa başlayıb.
Hadisənin narkotik vasitələrin ticarəti ilə bağlı olduğu ehtimal edilir.
A.M.
www.oxu.az
"
"Səudiyyə Ərəbistanında ailə faciəsi: 7 qadın ölübSəudiyyə Ərəbistanında ağır avtomobil qəzası baş verib.
Oxu.Az xəbər verir ki, ailə üzvlərini toy şənliyinə aparan avtomobil yük maşını ilə toqquşub.
Nəticədə 7 qadın ölüb, 5 nəfər yaralanıb. Yaralananlardan 2-i uşaqdır.
A.M.
www.oxu.az
"
"Tramp ABŞ-ın hərbi büdcəsini artıracaqABŞ prezidenti Donald Tramp fevral ayında ölkənin 2019-cu il hərbi büdcəsinin artırılması ilə bağlı konqresə layihə təqdim edəcək. Büdcə layihəsində müdafiə xərclərinin 13 faiz - təxminən 716 milyard dollara qədər artırılması nəzərdə tutulur.
Oxu.Az xəbər verir ki, bu barədə “The Washington Post” ABŞ hökumətindən olan mənbəyə istinadən məlumat yayıb.
Bu vəsaitlər hərbi əməliyyatlara və ABŞ nüvə arsenalının maddi-texniki təchizatına sərf olunacaq.
www.oxu.az
"
"İlham Əliyev koreyalı həmkarına başsağlığı verdiAzərbaycan Respublikasının prezidenti İlham Əliyev Koreya Respublikasının prezidenti Mun Ce-inə başsağlığı məktubu göndərib.
Oxu.Az xəbər verir ki, dövlət başçısı məktubda Miryan şəhərində xəstəxanada baş vermiş yanğın nəticəsində çoxsaylı insan tələfatı və yaralananlar barədə xəbərdən son dərəcə kədərləndiyini bildirib.
Prezident İlham Əliyev bu faciə ilə əlaqədar koreyalı həmkarına, həlak olanların ailələrinə və yaxınlarına, bütün Koreya xalqına öz adından və Azərbaycan xalqı adından dərin hüznlə başsağlığı verib, yaralananlara şəfa diləyib.
www.oxu.az
"
"“Zeytun budağı” əməliyyatı: 394 terrorçu zərərsizləşdirilibSuriyanın Afrin bölgəsində “Zeytun budağı” əməliyyatına başlayan Türkiyə ordusu terrorçulara qarşı döyüşləri, təmizləməni davam etdirirlər.
Oxu.Az-ın Türkiyə mətbuatına istinadən xəbərinə görə, Türkiyə Silahlı Qüvvələri əməliyyatın başlandığı səkkiz gün ərzində 394 yaraqlının neytrallaşdırıldığını açıqlayıb.
Eyni zamanda, məlumatda 340 hədəfin vurulduğu bildirilir.
Kamil HƏMZƏOĞLU
www.oxu.az
"
"Səudiyyə şahzadəsi sərbəst buraxılıbSəudiyyə Ərəbistanında korrupsiya ilə bağlı istintaq çərçivəsində noyabrda saxlanılmış dünyanın zəngin ərəb biznesmenlərdən sayılan şahzadə Vəlid əl-İbrahim azadlığa buraxılıb.
Oxu.Az xəbər verir ki, bu barədə BBC ərəb KİV-ə istinadən məlumat yayıb.
MBC telekanal şəbəkəsinin başçısı olan Vəlid əl-İbrahimlə yanaşı, kral məhkəməsinin keçmiş sədri Xalid əl-Tuvaciri və bir sıra digər şahzadələrin də ödəniş müqabilində sərbəst buraxıldığı bildirilir. İttihamın geri götürülməsi məqsədilə onların dövlət büdcəsinə ödədiyi vəsaitin məbləği açıqlanmır. Habelə Vəlid əl-İbrahimin Yaxın Şərqin ən iri media şirkəti sayılan MBC telekanal şəbəkəsi üzrə səhmlərinin böyük hissəsini hökumətə təhvil verdiyi barədə xəbərlər yayılıb.
Bundan əvvəl sərbəst buraxılmış digər şahzadə Mitəb bin Abdullanın bəraət müqabilində 1 milyard dollardan çox vəsait ödədiyi bildirilirdi.
Noyabr ayında  vəliəhd şahzadə Məhəmməd Bin Salmanın başçılığı altında ölkədə aparılan irimiqyaslı anti-korrupsiya istintaqı çərçivəsində 200-dən çox şahzadə, siyasətçi, dövlət məmuru və zəngin iş adamları saxlanılmışdı.
Onlar çirkli pulların yuyulması, dövlət əmlakının talan edilməsi, rüşvət verib-almaqda ittiham olunur. Ətrafdan təcrid edilən şahzadələr Ər Riyadın dəbdəbəli “Ritz Carlton” hotelində saxlanılır. Bu məqsədlə bağlanmış hotelin fevralın 14-də yenidən müştərilərə açılacağı bildirilir. Ərəb mənbələri tələb olunan məbləği ödəməyən şahzadə və biznesmenlərə qarşı fevral, mart aylarında cinayət işinin açılacağını və onların həbsxanaya göndəriləcəyi bildirir.
Bu arada, ərəb milyarder, kral Salmanın yaxın qohumu, şahzadə Əl Valid ibn Təlal Əl Saud saxlanılandan bəri verdiyi ilk müsahibədə yaxın günlərdə tam bəraət alacağını və sərbəst buraxılacağını açıqlayıb. Hoteldə saxlanılan şahzadə onunla yaxşı davrandıqlarını diqqətə çatdırıb.
www.oxu.az
"
"Rusiya içində azərbaycanlıların da olduğu gəminin axtarışını genişləndirəcəkYanvarın 25-də Yapon dənizində, Rusiyanın Posyet dənizkənarı limanından 50-70 mil aralıda itən “Vostok” adlı balıqçı gəminin axtarışları səhər saatlarından genişləndiriləcək.
Oxu.Az xəbər verir ki, bunu TASS-a cümə günü Vladivostok dəniz xilasetmə və koordinasiya mərkəzinin nümayəndəsi deyib.
“Biz səhər tezdən “Vostok” gəmisinin axtarış dairəsini genişləndirəcəyik. Proqnozlara görə, hava 8:10-da işıqlanacaq. Dənizçilərin axtarışı son ümid itənə qədər davam etdiriləcək”, - deyə həmsöhbət bildirib.
A.M.
www.oxu.az
"
"Elbrusda itkin düşən belaruslu alpinistlər tapılıbYanvarın 17-də Elbrus dağında itkin düşən iki belaruslu alpinist tapılıb. Onların hər ikisi sağ-salamat olduqları bildirilir.
Oxu.Az-ın xəbər verir ki, bu barədə Rusiya Federasiyası Kabardin-Balkar Respublikasının Fövqəladə Hallar Nazirliyinin mətbuat xidmətinin rəhbəri Cantemir Berov məlumat verib.
Onun sözlərinə görə, alpinistlər yanvarın 26-da səhər saatlarında tapılıblar.
8 nəfərdən ibarət axtarış-xilasetmə qrupu və bir texnikanın köməyi ilə tapılan alpinistlər Elbrusun şərq yamacında aşkar olunublar. 
“Xilasedicilər alpinistləri 3600 metr yüksəklikdə, Elbrus dağının şərq yamacında aşkar edib. Hazırda xilasedicilər onlarla birgə dağdan aşağı enir”, Berov qeyd edib.
A.M.
www.oxu.az
"
"Amsterdamda kriminal münaqişə: Ölən və yaralananlar var – YENİLƏNİB
Amsterdam polisi şəhərin mərkəzində baş verən atışmanı kriminal münaqişə kimi qiymətləndirir.
Oxu.Az-ın məlumatına görə, bu barədə yerli AT5 telekanalı xəbər verib.
Məlumata əsasən, hadisənin terrorla əlaqəsi olduğu güman edilmir.
Yanvarın 26-sı, axşam saatlarında Amsterdamda baş verən atışma nəticəsində 1 nəfər ölüb, 2 nəfər yaralanıb. Yaralılar xəstəxanaya yerləşdirilib, onların vəziyyətləri barədə məlumat verilmir.
RTL telekompaniyasının məlumatına görə, insidentlə əlaqədar hələ ki, saxlanılan yoxdur. 
26.01.2018 (23:51)
Amsterdamda silahlı insident qeydə alınıb.
Oxu.Az xəbər verir ki, bu barədə Niderland polisinin “Twitter” səhifəsində bildirilir.
İlkin məlumata əsasən, atışma nəticəsində 1 nəfər ölüb, bir neçə nəfər yaralanıb.
Hadisənin təfərrüatları barədə hələ ki, məlumat verilmir.  
A.M.
www.oxu.az
"
"Binəli Yıldırım: Terrorçu ordusunun yaradılmasına imkan verməyəcəyikTürkiyənin baş naziri Binəli Yıldırım ABŞ-ın Suriyadakı hərəkətlərini pisləyərək Vaşinqtonun bölgədəki terror təşkilatları ilə əməkdaşlığının yolverilməzliyini vurğulayıb.
Oxu.Az-ın məlumatına görə, bu barədə Anadolu agentliyi xəbər verib.
“Doğurdanmı ABŞ kimi güclü ordu və böyük imkanlara malik ölkənin bir ovuc terrorçunun yardımına ehtiyacı var? Türkiyənin sərhədi həm də NATO sərhədidir. NATO-nun sərhədini təhlükə mənbəyi kimi qəbul etmək ağılasığmazdır. Bu izah edilən deyil. Bu düşmənçiliyin açıq təzahürüdür. Ankara belə bir planın həyata keçirilməsinə imkan verməyəcək, arxasında hansı ölkənin durmasından asılı olmayaraq. Bu baş verməyəcək!”, deyə baş nazir vurğulayıb.
Binəli Yıldırım həmçinin ABŞ-ın yaratdığı beynəlxalq koalisiyanın qeyri-effektiv olduğunu qeyd edib.
A.M.
www.oxu.az
"
"Rusiya XİN: Moskva ABŞ sanksiyalarına cavab verəcəkABŞ hökuməti Moskvaya qarşı sanksiyaların genişləndirilməsi, Rusiya ilə iqtisadi və digər əlaqələri qırmağı düşünürsə, bu onların haqqıdır. Rusiya tərəfi cavab vermək hüququnu özündə saxlayır.
Oxu.Az-nın məlumatına görə, bu barədə Rusiya XİN-in yaydığı bəyanatda deyilir.
“Vaşinqtonda illüziyalardan xilas ola bilmirlər ki, Rusiyanı vizaların ləğvi, ticarət qadağaları ilə qorxutmaq, beynəlxalq arenada müstəqil kurs yeritmək və özünün milli maraqlarını qorumaqdan çəkindirmək qeyr-mümkündür. Mənasız sanksiyalar kampaniyası isə yalnız ABŞ biznesi üçün maliyyə itkisinə çevriləcək”, bəyanatda vurğulanıb.
Qeyd edək ki, bu gün ABŞ Maliyyə nazirliyi Rusiyaya qarşı sanksiyaları genişləndirib. Yeni məhdudlaşdırıcı tədbirlərin Ukraynadakı vəziyyətlə əlaqədar olduğu bildirilib.
A.M.
www.oxu.az
"
"ABŞ Rusiyaya qarşı sanksiyaları genişləndiribABŞ Rusiyaya qarşı sanksiyaları genişləndirib.
Oxu.Az xəbər verir ki, bu barədə ABŞ Maliyyə nazirliyinin məlumatında deyilir.
Məlumata əsasən, yeni məhdudlaşdırıcı tədbirlərin Ukraynadakı vəziyyətlə əlaqədar olduğu qeyd olunub.
Sanksiya siyahısına 21 Rusiya və Ukrayna vətəndaşı və 9 şirkət əlavə edilib. 
A.M.
www.oxu.az
"
"Məşhur hakim azana görə matçı dayandırdı – VİDEOKeçmiş İngiltərə Premyer Liqasının referisi Mark Klatenburq Səudiyyə Ərəbistanında müsəlmanların qəlbini fəth edib.
Oxu.Az xəbər verir ki, çərşənbə günü Səudiyyə Ərəbistanının “Əl Feyha” və “Əl-Fateh” komandaları arasında gedən matçın əlavə olunmuş dəqiqəsində Klatenburq səslənən azanı eşidərək matçı dayandırıb.
Bundan yararlanaraq bəzi futbolçular namaz qılmaq üçün paltardəyişmə otağına yollanıblar. Azandan sonra referi oyunu davam etdirib. Onun bu hərəkəti sosial şəbəkələrdə müsəlmanlar tərəfindən yaxşı qarşılanıb və Mark Klatenburqa təşəkkür ediblər.

S.T.
www.oxu.az
"
"Misir ehramlarının insanlar tərəfindən inşa edildiyi təsdiqləndiQədim Misir Tədqiqat İnstitutunun amerikalı alimləri Giza ehramının tikintisi zamanı xətaya yol verildiyini ortaya çıxarıb. Araşdırmaya görə, onun təməli heç də ideal kvadratdan ibarət deyil.
Oxu.Az xəbər verir ki, bu barədə “Science Alert”də məqalə dərc olunub.
Alimlər hesab edir ki, misirlilərin yüksək memarlıq biliklərinə baxmayaraq, ehramın tərəfləri uzunluq baxımından bərabər olmayıb.
Ehramların qədim misirlilər tərəfindən inşa edildiyi haqqında konkret elmi sübutlara baxmayaraq, alternativ versiyalar da, məsələn, bu tikililərin yüksək inkişaf etmiş sivilizasiyalar tərəfindən ucaldıldığı ilə bağlı ehtimallar da mövcuddur. Belə ki, ideal həndəsi göstəriciləri olduğu deyilən ehramların - yadplanetlilərin “memarlıq işi”  olduğu iddia olunurdu.
Ancaq Giza ehramının 4500 il əvvəlki xarici görünüşünün rekonstruksiyası zamanı alimlər müəyyən qüsurlar aşkarlayıb. Ehramlar inşa olunduqdan sonra əhəng daşından üzlük vurulub. Qahirənin ərəblər tərəfindən yandırılmasından sonra (1168-ci il) bu materialdan yeni evlərin inşasında geniş istifadə olunub.
Tədqiqaçtılar əhəngdaşı bloklarının olduğu yerləri axtarır. Ümumilikdə üz çəkilmiş ehramın kənarlarına uyğun olan 84 nöqtə tapılıb.
Həmin nöqtələr geometrik şəbəkəyə köçürülüb və statistik təhlil metodu ilə alimlər tikilinin hər bir tərəfinin uzunluğunu hesablayıb. Məlum olub ki, qərb tərəf şərq tərəfdən 14 santimetr uzun olub.
Alimlərin sözlərinə görə, bu məlumatlar qədim misirlilərin, həqiqətən, dahi inşaatçılar olduğunu  və ehramların insanlar tərəfindən inşa edildiyini isbat edir. Hər bir insan kimi, misirli inşaatçılar da səhvdən sığortalanmayıb.
Habelə onların belə dəqiq geometrik göstəriciləri olan ehramları nə məqsədlə tikdiyi indiyə kimi müəmma olaraq qalır.  
www.oxu.az
"
"Saakaşvili ev dustağı elan edildi Gürcüstanın sabiq prezidenti, Ukraynanın Odessa vilayətinin keçmiş qubernatoru Mixeil Saakaşvili ev dustağı edilib. Bununla da prokurorluğun tələbi təmin olunub. 
Oxu.Az xəbər verir ki, bu barədə Ukrayna mətbuatı məlumat yayıb.
Qeyd edilir ki, keçmiş qubernatorun həbsinə Kiyev Apellyasiya Məhkəməsi qərar verib.
Qərara əsasən, M.Saakaşvili hava qaraldıqdan sonra yaşayış yerini tərk edə bilməz.
Xatırladaq ki, ötən ilin dekabrında Kiyevin rayon məhkəməsi Mixeil Saakaşvilinin ev dustağı edilməsi yönündə iddianı rədd etmişdi. 
O, Rusiya Federasiyasına qaçan oliqarx Sergey Kürçenko və cinayətkar qüvvələrlə əlaqədə günahlandırılır. 
www.oxu.az
"
"Türkiyəyə daha bir raket hücumuTürkiyənin Hatay vilayətinin Reyhanlı şəhəri və Kilis vilayətinin eyniadlı mərkəzi növbəti dəfə raket hücumuna məruz qalıb.
Oxu.az Türkiyə KİV-ə istinadən məlumat verir ki, raketlər Suriyanın Afrin bölgəsindən atılıb.
“Afrin istiqamətindən Kilisə raket buraxılıb, raketin düşdüyü yerə dərhal təcili yardım əməkdaşları göndərilib, heç kim xəsarət almayıb”, – deyə Kilis vilayət rəhbərliyinin bəyanatında deyilir.
Raket zərbəsi nəticəsində ölən və xəsarət alan yoxdur.
www.oxu.az
"
"II Nikolayın “Rolls Royce”u satışa çıxarıldıSonuncu rus imperatoru II Nikolaya məxsus olmuş, 1914-cü ilin “Rolls Royce Silver Ghost” kabrioleti  auto.ru saytında təxminən 278 milyon rubla satışa çıxarılıb.
Oxu.Az xəbər verir ki, bu model 1905-1926-cı illərdə istehsal olunub, texniki cəhətdən (etibarlılıq, mühərrikin kənar səslərinin az olması, avadanlıqların yüksək keyfiyyətli olması) daha müasir olub. 20 il ərzində bu modeldən  8416 ədəd istehsal edilib.
II Nikolayın ölümündən sonra avtomobilə kolleksioner yiyələnib və onu Las-Veqasda ictimai nümayişə çıxarıb. Daha sonra “Rolls Royce”  digər kolleksionerin əlinə keçib və Almaniya bunkerində gizlədilib. Onun ölümündən sonra əntiq maşından əsər -əlamət olmayıb. Yalnız bunkerin aşkarlanmasından sonra avtomobil yenidən satışa qoyulub. Sonuncu dəfə bu maşın 2013-cü ildə Almaniyada 5.5 milyon avroya hərraca çıxarılıb.
www.oxu.az
"
"Türkiyə prezidenti Səməd Seyidova təşəkkür etdiTürkiyə prezidenti Rəcəb Tayyib Ərdoğan Avropa Şurasının Parlament Assambleyasının qış sessiyasında “Zeytun budağı” əməliyyatına dəstək olduğu üçün Azərbaycanın qurumdakı  nümayəndə heyətinə minnətdarlıq ifadə edib.
Oxu.Az bu barədə Türkiyə kütləvi informasiya vasitələrinə istinadən xəbər verir.
“Zeytun budağı” əməliyyatına dəstək olduğu üçün azərbaycanlı deputat Səməd Seyidova təşəkkür edirəm”, – deyə türkiyəli dövlət başçısı bildirib.
Türkiyə prezidenti bu əməliyyatın müstəsna olaraq terrorçuların zərərsizləşdirilməsinə yönəldiyini vurğulayıb.
www.oxu.az
"
"Bil Qeyts norveçli baş nazirə uduzdu – VİDEO“Microsoft” şirkətinin qurucusu Bil Qeyts İngiltərənin “Mançester Yunayted” klubunun yarımmüdafiəçisi Xuan Mata ilə stolüstü futbol oynayıb.
Oxu.Az xəbər verir ki, ispaniyalı futbolçu ilə amerikalı milyarderə Norveçin baş naziri Erna Sulberq və pakistanlı siyasi aktivist Malala Yusafzay yoldaşlıq ediblər.
Qeyd edək ki, qalib gələn tərəf baş nazirlə futbolçu olub.

S.T.
www.oxu.az
"
"Ərdoğan Suriyada əməliyyatının başa çatdırılma şərtlərini açıqladı Türkiyə silahlı qüvvələri yaxın zamanda PYD/PKK terrorçularını tamamilə zərərsizləşdirəcək.
Oxu.Az “Anadolu” agentliyinə istinadən xəbər verir ki, bu sözləri Türkiyə prezidenti Rəcəb Tayyib Ərdoğan hakim Ədalət və İnkişaf Partiyasının bölgə nümayəndələri ilə keçirilən  toplantısında “Zeytun budağı” əməliyyatının gedişatını şərh edərkən bildirib.
Onun sözlərinə görə, “Zeytun budağı” əməliyyatı Türkiyənin terrora qarşı mübarizədə qətiyyətli olduğuna inanmayanlara açıq xəbərdarlıqdır.  
Türkiyə prezidenti çətin coğrafi məkan və əlverişsiz hava şəraitinə baxmayaraq, əməliyyatın problemsiz şəkildə davam etdiyini diqqətə çatdırıb.
“Bir daha qeyd etmək istəyirəm ki, Türkiyə Silahlı Qüvvələrinin Afrindəki əməliyyatı yalnız terrorçu qruplaşmalara və terrorçulara yönəlib. Üzümü Avropa parlamentində bu əməliyyatı “işğal” kimi qələmə verməyə çalışan kəslərə tuturam: işğal  nümunələrini siz Liviya, Ruanda, Malinin tarixində  tapa bilərsiniz. Türkiyə ordusu, Türk xalqı heç vaxt özünü işğalçı kimi aparmayıb”, – deyə Ərdoğan bildirib.
Türkiyə lideri terrora qarşı mübarizəyə ehtiyac olduğunu qeyd edib. Onun sözlərinə görə, əks təqdirdə Türkiyə terrorçulara qarşı təkbaşına mübarizə aparmalı olacaq.
“Ankaranı ən çox PYD/PKK-nın açıq-aşkar ABŞ dəstəyi hesabına bölgədə fəaliyyətdə olması qıcıqlandırır. Bunu necə izah etmək olar? ABŞ prezidenti Donald Tramp  Ankaranın izafi tənqidlərindən narazıdır. Türkiyə və ABŞ strateji tərəfdaşlardır. Heç strateji tərəfdaş belə hərəkət edər?”, – deyə Ərdoğan bildirib.
Onun sözlərinə görə, qarşıya qoyulan məqsədlərə çatana qədər Türkiyə SQ Afrində “Zeytun budağı” əməliyyatını davam etdirəcək.   
“Bundan sonra, vəd etdiyimiz kimi, Münbiç rayonunun terrorçulardan təmizlənməsi ilə bağlı əməliyyat keçiriləcək. Qoy, heç kim buna görə narahat olmasın, çünki Münbiçin əsl sahibləri  terrorçular deyil, ərəblərdir.  Daha sonra əməliyyatın çevrəsi İraq sərhədlərinə qədər genişləndiriləcək, mübarizə sonuncu terrorçu zərərsizləşdirilənə qədər davam edəcək”, - deyə Ərdoğan vurğulayıb.
“Bəziləri bizi əməliyyatı ən qısa zamanda sona çatdırmağa çağırır. Mən şəxsən telefonda onlara bildirmişəm ki, Türkiyə bütün hərbi qüdrətindən – tanklar, artilleriya, təyyarələr, helikopterlərdən istifadə etsəydi, bu əməliyyat bir neçə günə yekunlaşardı. Ancaq bizim üçün təkcə hərbçilərin təhlükəsizliyi deyil, eyni zamanda, düşmənin canlı sipər olaraq istifadə etdiyi yerli əhalinin təhlükəsizliyi önəmlidir. Türkiyə Afrini işğal etmək istəmir, əksinə, həmin rayonu terrorçulardan təmizləmək və yerli əhalinin sülh şəraitində yaşaması üçün lazımı şərait yaratmaq niyyətindədir”, – deyə prezident bildirib.
Onun sözlərinə görə, Suriyada sonuncu terrorçu məhv edilənə kimi döyüşlər davam edəcək. 
“Türkiyəyə ağıl öyrətməyə çalışan, “Zeytun budağı” əməliyyatının ən qısa zamanda yekunlaşdırılmasını tələb edənlərə üzümü tuturam. Maraqlıdır ki, qonşu ölkədən olan terrorçular sizin şəhərə raket zərbəsi endirsə, hücum etsəydi, siz nə edərdiniz?  Kilsələrin damına mərmilər düşsəydi, dua edən insanlar həlak olsaydı, sizin buna reaksiyanız necə olardı?”, - deyə Ərdoğan bildirib.
“Buradan türk əsgərlərlə çiyin-çiyinə terrorçulara qarşı döyüşən Azad Suriya Ordusunun əsgərlərini salamlayıram”, – deyə Ərdoğan əlavə edib.
www.oxu.az
"
"Hindistanda qətl şahidi güllələndi - VİDEOHindistanın Uttar-Pradeş ştatında polis  müstəntiqləri məhkəmədə şahid qismində ifadə verməyə hazırlaşan yaşlı xanımın  qətlini araşdırır.  
Oxu.Az xəbər verir ki, bu barədə “The Hindustan Times” məlumat yayıb.
Qohumunun öldürüməsinə şahidlik etmiş qadın yanvarın 24-də Meratx şəhər kənarında yerləşən Saroxa kəndində açıq havada istirahət edərkən güllələnib. Qətlin görüntüsü müşahidə kamerasına düşüb.
Həmin kadrlarda, zərərçəkən və onu tanışının binanın girişində əyləşdiyini görmək olur. Qəfildən əllərində tapança olan üç kişi gəlir. Onlar növbə ilə 60 yaşlı Nihatar Kaura atəş açır. Baş nahiyəsinə tuş gələn həlledici atəşdən sonra, cinayətkarlar aradan çıxıblar.
Killerlər ümumilikdə qadına səkkiz dəfə atəş açıblar.

www.oxu.az
"
"Berlinin 29 yaşlı azərbaycanlı komissarı danışdıİstərdim ki, azərbaycanlı qızlar polis sənətini seçsinlər.
Bunu Oxu.Az-a Berlinin Noyköln rayonunda polis komissarı işləyən 29 yaşlı azərbaycanlı Lana Atakişiyeva bildirib.
Öz gözəlliyi və işi ilə Almaniya və Azərbaycan mətbuatının gündəmində olan 29 yaşlı azərbaycanlı polis komissarı qeyd edib ki, o, idmanla məşğul olur.
“15 yaşında Berlinə gəlmişəm. Alman dilində bir söz belə bilmirdim, lakin qarşıma məqsəd qoyub arzularıma çatdım”. 
Berlin İqtisadiyyat və Hüquq Universitetinə daxil olub, polis xidməti fakültəsində oxuyan Lananın sözlərinə görə, Almaniyada qadın polislərin sayı çoxdur:
“İşimi ciddi görürəm, özümə güvənim çoxdur. Qarşımda olan şəxs də özgüvənimi hiss edir”. 
Almaniyada qadın polislərə qarşı olan münasibətdən danışan 29 yaşlı azərbaycanlı onu da qeyd edib ki, ətrafdakılar onun işini tam ciddi qəbul edirlər.
Xarici görünüşü ilə diqqəti cəlb edən Lana vurğulayıb ki, görünüşü onun işinə heç bir mane törətmir.

















www.oxu.az
"
"Kadırov: Putin sözünün ağasıdırÇeçenistan lideri Ramzan Kadırov Rusiya Federasiyası prezidenti Vladimir Putinin “müsəlman ümmətinin çoxmillətli Rusiya xalqının vacib hissəsi olduğu  və “dövlətin islam təhsilinə qeyd-şərtsiz dəstək göstərəcəyi” ilə bağlı bəyanatını təqdir edib.
Oxu.Az xəbər verir ki, bu barədə Çeçenistan başçısı öz “Telegram” kanalında yazıb.
Onun sözlərinə görə, Putin hər zaman sözünün ağası olub.
“Vladimir Putin həmişə sözünün ağası olub. 2005-ci ilin dekabrında Çeçenistan parlamentinin  ilk iclasında etdiyi çıxışda Vladimir Putinin “Rusiyanın hər zaman İslamı sadiq və davamlı şəkildə müdafiə etdiyi” ilə bağlı bəyanatını çox yaxşı xatırlayırıq”, - deyə Ramzan Kadırov “Telegram” kanalında bildirib.
Çeçenistan lideri əlavə edib ki, ABŞ və Qərb dövlətləri dünyada müharibə və dağıntılara səbəb olduğu halda, Rusiya davamlı olaraq islam dünyasının maraqlarını müdafiə edir.
www.oxu.az
"
"Türk ordusu 343 terrorçunu məhv etdiTürkiyə Silahlı Qüvvələrinin Suriyanın Afrin bölgəsində apardığı “Zeytun budağı” əməliyyat nəticəsində PKK/KCK/PYD-YPG və İŞİD kimi qruplaşmalara üzv olan azı 343 terrorçu zərərsizləşdirilib.
Oxu.Az xəbər verir ki, bu barədə Türkiyə Baş Ordu Qərargahı məlumat yayıb.
Afrinin PYD/PKK terrorçularından təmizlənməsi ilə bağlı “Zeytun budağı” əməliyyatı plan üzrə davam edir.
Bəyanatda Türkiyə Hərbi Hava Qüvvələrinin Afrində PKK/KCK/PYD-YPG  və İŞİD-ə aid 23 obyekti məhv etdiyi qeyd olunur.
Hava reydlərində iştirak edən 13 təyyarənin təhkim olunduqları hərbi hava bazalarına qayıtdığı bildirilir.
www.oxu.az
"
"Trampın korteci polisi vurdu – VİDEOİsveçrədə – Davos şəhərində  ABŞ prezidenti Donald Trampın korteci yerli polisi vurub.
Oxu.Az bu barədə “Blick” qəzetinə istinadən xəbər verir.
İnsident  yanvarın 25-də, axşam saatlarında, asayiş keşikçisi üzərində İsveçrəyə məxsus nömrə nişanı olan “BMW X5”i  saxlamağa çalışan zaman baş verib. Qəzetin yazdığına görə, həmin avtomobil Donald Trampın kortecində yer alıb.
Polis zabiti maşını saxlamağa çalışan zaman sürücü sürəti artırıb və avtomobilin sağ qanadı ilə onu vurub. Hadisənin görüntüsü ərazidə olan müşahidə kameralarından biri ilə qeydə alınıb.
İnsident nəticəsində polis hər hansı ciddi xəsarət almayıb. Belə ki, asayiş keşikçisi sayıq hərəkət edərək, vaxtında kənara çəkilib.
Hələlik insidenti nə rəsmi İsveçrə, nə də Vaşinqton şərh edib.

www.oxu.az
"
"Günə bir siqaret hansı fəsadlara yol aça bilər?London Universiteti kollecinin alimləri gündə bir siqaretin belə ürək-damar xəstəlikləri və insult riskini 50 faiz artırdığını müəyyən edib.
Oxu.Az xəbər verir ki, “The BMJ” jurnalında dərc olunan məqalədə qeyd olunur.
Tədqiqat qrupu zərərli vərdişin insan sağlamlığına ziyanı haqqında 140-dan çox elmi işi təhlil etdikdən sonra belə bir nəticəyə gəlib. Məlum olub ki, gündəlik olaraq çəkdiyi siqaretin miqdarını 20-dən 1-ə azaldan insanlar həyat üçün təhlükəli xəstəliklərin inkişafı ehtimalını yalnız 50 faiz azaldıb.
Ürəyin işemik xəstəliyi riski siqaret çəkməyənlərlə müqayisədə 48 faiz təşkil edir. Habelə  siqaret sayını günə 1 ədədə qədər azaldan insanlarda xərçəng riski 95 faiz aşağı düşür.
Mütəxəsislər xəbərdar edir ki, qadınlar üçün xəstəliyə tutulma riski daha yüksəkdir. Gündəlik olaraq 20 siqaret çəkən kişilər və qadınlar ayrılıqda iki qrupa ayrılıb. Qadın qrupunda kişilərlə müqayisədə insult və ürək çatışmazlığı riski ilə üzləşmiş qadınların sayı yeddi nəfər daha çoxdur. Günə bir siqaret çəkənlər qrupunda isə risk faktoru baxımından qadınlar üç nəfər öndədir.
2017-ci ildə amerikalı alimlərin dərc olunan tədqiqat nəticələrinə görə, vaxtaşırı siqaret çəkənlər də gündəlik siqaret çəkənlər kimi oxşar ürək-damar xəstəlikləri riskləri ilə üzləşir.
www.oxu.az
"
"Soros: Bitkoin maliyyə köpüyüdürPlanetin ən zəngin insanlarından sayılan treyder və investor Corc Soros bitkoin və digər kriptovalyutaların “tipik maliyyə köpüyü” olduğunu bildirib.
Oxu.Az “RİA Novosti”yə istinadən xəbər verir ki, C.Soros bu sözlər Davosda keçirilən İqtisadi Forumda səsləndirib.
“Bitkoin – heç valyuta da deyil, çünki valyuta stabil yığım vasitəsi sayılır və onun kursu bir günə 25 faiz dəyişə bilməz”, - deyə milyarder bildirib.
“Kriptovalyuta - lazımınca anlaşılmazlıq əsasında aparılan spekulyasiyalardır”, – deyə Soros əlavə edib.
www.oxu.az
"
"Cənubi Koreyada xəstəxanada yanğın: 41 ölü – VİDEO + FOTOCənubi Koreyanın Miryan şəhər xəstəxanasında baş verən güclü yanğın nəticəsində onlarla insan həlak olub.
Oxu.Az xəbər verir ki, bu barədə BBC “Yonhap” xəbər agentliyinə istinadən məlumat yayıb.  
Yanğının kardioloji xəstəxananın təcili tibbi yardım şöbəsində meydana gəldiyi bildirilir. Hadisə nəticəsində azı 41 nəfərin həlak olduğu, onlarla insanın yaralandığı bildirilir.
Yanğın baş verən vaxt xəstəxanada və qocalar evinin yerləşdiyi qonşu binada 200-ə yaxın pasiyent olub. Onların çoxunun vaxtında təxliyyə edildiyi bildirilir.
Hadisə Cənubi Koreyada son 10 il ərzində baş vermiş ən böyük yanğın faciəsi hesab olunur. Səhiyyə rəsmiləri itkilərin artacağını istisna etmir. “Yonhap” xəbər agentliyi qurbanların çoxunun tüstüdən boğularaq öldüyünü bildirir. Yanğının səbəbləri araşdırılır.
Qeyd edək ki, yanğının baş verdiyi xəstəxana 2008-ci ildən bəri fəaliyyət göstərir. Xəstəxanada 35 tibb işçisi çalışıb. 
























www.oxu.az
"
"İspaniya səfiri Venesuelada “arzuolunmaz şəxs” elan edilibVenesuela hökuməti İspaniyanın səfiri Hesus Silva Fernandesi ölkənin daxili işlərinə müdaxilə etməkdə günahlandıraraq “persona non qrata” elan edib.
Oxu.Az-ın məlumatına görə, keçən həftə Venesuela Madriddəki səfirini geri çağırıb.
Venesuela XİN-i qərarını İspaniyanın ölkənin daxili işlərinə müdaxilə etməsi ilə əlaqələndirib. 
A.M.
www.oxu.az
"
"Çavuşoğlu: Türkiyə Suriyada hökumət qüvvələrinə hücum etmək niyyətində deyilSuriyanın ərazi bütövlüyünün qorunub saxlanılması Ankara və Dəməşqin ümumi məqsədidir, Türkiyə Silahlı Qüvvələri Suriyada hökumət qüvvələrinə hücum etmək niyyətində deyil.
Oxu.Az xəbər verir ki, bunu Türkiyə XİN rəhbəri Mövlud Çavuşoğlu bildirib.    
“Onlar (Suriya Silahlı Qüvvələri) nə vaxtsa təyyarəmizi vurublar və cavabını alıblar. Onlar hələ ki bizə hücum etmirlər, onları hədəf kimi qəbul etməyə ehtiyac yoxdur. Bu günədək elə addım atmamışıq. Rejim bilir ki, YPG Suriyanı parçalamaq niyyətindədir. Amma biz, rejim və müxalifət Suriyanın hazırkı sərhədlərdə ərazi bütövlüyünün tərəfdarıyıq. Biz inanırıq ki, rejim terrorçularla əməkdaşlıq etməyəcək”, - deyə M.Çavuşoğlu jurnalistlərə bildirib.
Qeyd edək ki, Türkiyə ordusu yanvarın 20-dən Suriyanın Afrin bölgəsində PYD, YPG və İŞİD terrorçularına qarşı “Zeytun budağı” əməliyyatı aparır. 
A.M.
www.oxu.az
"
"Ukraynada helikopter televiziya qülləsinə çırpılıb: Ölənlər var – VİDEOUkraynada Mi-8 helikopteri qəzaya uğrayıb.
Oxu.Az xəbər verir ki, bu barədə Ukraynanın Fövqəladə Hallar üzrə Dövlət Xidmətinin Poltava vilayəti üzrə mətbuat xidmətinin rəhbəri Svetlana Rıbalkoya istinadən məlumat yayıb.
Məlumatda bildirilir ki, helikopter televiziya qülləsinə çırpılıb və Poltava vilayətinin Kremençuq şəhərində yerə düşüb. Hadisə zamanı vertolyotda 4 nəfər olub. Onların hamısı qəza zamanı həlak olub.
Mətbuat katibinin sözlərinə görə, vertolyot xüsusi aviaşirkətə məxsus olub və təlim-məşq uçuşu keçirirmiş.

A.M.
www.oxu.az
"
"Azərbaycan prezidentini və birinci xanımı təhqir edən radio cəzalandırıldıTürkiyənin Radio və Televiziya Şurası (RTÜK) “Show Radyo” radiostansiyasını Azərbaycan prezidenti İlham Əliyev və birinci xanım Mehriban Əliyevaya qarşı təhqiramiz ifadələrə yol verdiyinə görə cəzalandırıb.
Oxu.Az-ın xəbərinə görə, bu barədə Anadolu agentliyi məlumat yayıb.
RTÜK-ün qərarına əsasən, “Matrax” verilişinin beş yayımına qadağa qoyulub, həmçinin şirkətin kommersiya gəlirlərinin 5 faizi miqdarında cərimə tətbiq edib.
Qərara səbəb isə Zəki Kayahan Coşqunla efirə çıxan “Matrax” verilişi olub.
RTÜK “Show Radyo” rəhbərliyinə xəbərdarlıq edib ki, yaxın bir il ərzində belə hal təkrarlanarsa, radiostansiya birdəfəlik bağlana bilər.
A.M.
www.oxu.az
"
"Netanyahu: İsrail Fələstinlə sülhə köklənibİsrailin baş naziri Binyamin Netanyahu bəyan edib ki, ölkəsi Fələstinlə sülhə köklənib.
Oxu.Az RİA Novosti-yə istinadən xəbər verir ki, bu bəyanatla o, Davosda ABŞ prezidenti Donald Tramp ilə görüşdən sonra çıxış edib.
“Fələstin ilə sülhə nail olmaqda iştirak istəyimi prezident Trampa izah etmişəm. Həmin istəyi ki, onun bacarıqlı komandası sərgiləyir”, - deyə o bildirib.
A.M.
www.oxu.az
"
"29 yaşlı azərbaycanlı polis komissarı hər kəsi valeh etdi – FOTO + VİDEOBerlinin Noyköln rayonunda polis komissarı işləyən 29 yaşlı azərbaycanlı Lana bu gün Almaniya və Azərbaycan mətbuatının gündəmində olub.
Oxu.Az-ın xəbərinə görə, Lana 14 il əvvəl Almaniyaya köçüb.
15 yaşında Berlinə gələn Lana alman dilində bir söz belə bilməyib, lakin qarşısına məqsəd qoyub  və arzularına çatıb.
Hazırda Lana, alman, eləcə də rus, türk, ingilis və fransız dillərində danışa bilir. Bundan əlavə Lana pianoda ifa edir.


Anası Susana (55 yaşlı) Almaniyada tibbi yardım alır. 57 yaşlı atası İlham isə 6 il Bakıda işlədikdən Berlinə yollanıb.


































































































www.oxu.az
"
"NATO-nun baş katibi Türkiyəyə məsləhət veribTürkiyə Suriyada qüvvədən proporsional şəkildə istifadə etməlidir.
Oxu.Az xəbər verir ki, bu barədə NATO-nun baş katibi Yens Stoltenberq bildirib.  
“Bütün ölkələr kimi, Türkiyə də özünümüdafiə hüququna malikdir. Lakin biz istərdik ki, bu proporsional və düşünülmüş şəkildə olsun”- deyə Yens Stoltenberq Madriddə səfəri çərçivəsində jurnalistlərə bildirib.   
 Qeyd edək ki, Türkiyə ordusu yanvarın 20-də Suriyanın Afrin bölgəsində PYD, YPG və İŞİD terrorçularına qarşı “Zeytun budağı” əməliyyatına başlayıb.  
A.M.
www.oxu.az
"
"Mariya Zaxarova: Türkiyə çətin tərəfdaşdırTürkiyə çətin tərəfdaşdır.
Oxu.Az-ın məlumatına görə, bunu Rusiya Xarici İşlər Nazirliyinin xüsusi nümayəndəsi Mariya Zaxarova bu gün keçirdiyi ənənəvi brifinqdə bildirib.
Kürd jurnalistlərin Türkiyənin Afrində keçirdiyi əməliyyatla bağlı Rusiyanın dəqiq mövqeyinin olmadığı ilə bağlı sualına cavabında Rusiya XİN sözçüsü ölkəsinin mövqeyinin bəlli və dəqiq olduğunu vurğulayıb.
Kürd jurnalistlərin Türkiyənin Afrində keçirdiyi hərbi əməliyyatlara və Suriyadakı kürd qruplaşması PYD-nin (Demokratik İttifaq Partiyası) nümayəndələrinin Rusiyanın kürdlərə xəyanət etməsi ilə bağlı suala cavab verən M. Zaxarova Türkiyənin Suriyanın Afrin bölgəsində keçirdiyi əməliyyata görə Rusiyanın məsuliyyət daşımadığını söyləyib:
“Bəli, Türkiyə çətin tərəfdaşdır. Lakin Rusiya çətinliyindən asılı olmayaraq daim Türkiyə ilə kürd problemini müzakirə edir. Rusiya kürd siyasi qüvvələrinin Suriya münaqişəsinin nizamlanmasına cəlb olunması üçün əlindən gələni edir”.
Rusiya XİN sözçüsü kürdlərin nümayəndələrinin Soçidə keçiriləcək Suriya Milli Dialoqu Konqresinə dəvət olunduğunu da qeyd edib:
“Kürdlərin nümayəndələrinə də dəvətnamələr göndərilib. Məsələ onlarlıqdır, təkcə dəvəti qəbul etməklə deyil, bu formatda fəal iştirak etmək lazımdır”.
A.M.
www.oxu.az
"
"Ərdoğan Türkiyə-Suriya sərhədinə gedibTürkiyə prezidenti Rəcəb Tayyib Ərdoğan Suriya ilə sərhəddə yerləşən Hatay əyalətinə gedib.
Oxu.Az Anadolu agentliyinə istinadən xəbər verir ki, səfərdə məqsəd Türkiyə Silahlı Qüvvələrinin Azad Suriya Ordusu ilə birlikdə Suriyanın Afrin bölgəsində “Zeytun budağı” altında keçirdiyi antiterror əməliyyatı haqda məlumat almaqdır. 
Ərdoğanı səfərdə Türkiyə Silahlı Qüvvələrinin Baş Qərargah rəisi Hülusi Akar, baş nazirin müavini Bekir Bozdağ, müdafiə naziri Nurettin Canikli, Quru Qoşunlarının komandanı Yaşar Güler, Hatay valisi Erdal Ata müşayiət edir. 
A.M.
www.oxu.az
"
"Rusiyalı nazir: Əminik ki, “Vostok” gəmisinin ekipajı sağdırYapon dənizində batan “Vostok” balıqçı gəmisinin axtarışları davam etdiriləcək.
Oxu.Az-ın məlumatına görə, bunu Rusiya fövqəladə hallar naziri Vladimir Puçkov bildirib.
“Vostok” gəmisinin axtarışları nə qədər lazımdırsa, o qədər davam edəcək. Əminik ki, gəminin ekipajı sağdır. Xilasetmə əməliyyatı nə qədər tələb olunursa, o qədər aparılacaq”, - deyə rusiyalı nazir vurğulayıb.
Puçkov hazırda genişmiqyaslı axtarış əməliyyatının həyata keçirildiyini, FHN-nin aviasiyasının hadisə yerində işlədiyini söyləyib. Onun sözlərinə görə, rayonda müşahidə olunan ağır hava şəraiti xilasedicilərin işini çətinləşdirir.
A.M.
www.oxu.az
"
"Almaniya Türkiyəyə silah ixracını dayandırdıAlmaniya yeni hökumət formalaşdırılanadək Türkiyəyə silah ixracını dayandırıb.
Oxu.Az xəbər verir ki, bu barədə “Spiegel” daxili işlər naziri və vitse-kansler Ziqmar Qabrielə istinadən məlumat yayıb.
“Hazırkı federal hökumət yekdil şəkildə belə bir nəticəyə gəlib ki, biz koalisiya danışıqlarının nəticəsini öncədən bilməyə qadir deyilik və ona görə də həssas məsələlərin müzakirəsi yeni Nazirlər Kabineti qurulana qədər ertələnəcək”, – deyə Z.Qabriel bildirib.
“Spiegel”in məlumatına əsasən, silah ixracının dayandırılması Türkiyənin Suriyanın Afrin bölgəsində kürd birləşmələrə qarşı keçirdiyi hərbi əməliyyatla bağlıdır.
Bundan başqa, hökumət bir müddət əvvəl Türkiyənin sifarişi əsasında Leopard tanklarının müasirləşdirilməsi üzrə proqram da dayandırılıb. “Spiegel”də dərc olunan məqaləyə əsasən, qərar Qabriel və hazırkı Almaniya kansleri Angela Merkellə razılaşdırılıb.
“Federal hökumət Suriyanın şimalında gedən hərbi münaqişədən çox narahatdır. Silahların ixracı məsələsinin aktual müzakirəsinə gəlincə, hökumət anlayır ki, biz münaqişələrin getdiyi bölgələri silahla təchiz edə bilmərik və bunu etmək fikrində deyilik”, – deyə Qabriel bildirib.
Qeyd edək ki, Türkiyə SQ yanvarın 20-də Suriyanın Afrin bölgəsində kürd birləşmələrinə qarşı “Zeytun budağı” əməliyyatının başladığını elan edib. Türkiyənin baş naziri Binəli Yıldırım ötən bazar Afrində quru əməliyyatının başladığını ictimaiyyətə açıqlayıb. Döyüşlərdə türkiyəli hərbçilərə “Azad Suriya Ordusunun” yaraqlıları dəstək olur.
Rəsmi Dəməşq Türkiyənin Afrindəki hərbi əməliyyatını qəti şəkildə pisləyib və Afrinin ölkənin ayrılmaz hissəsi olduğunu vurğulayıb. Moskva Afrindəki vəziyyətlə əlaqədar bütün tərəfləri atəşkəsə və Suriyanın ərazi bütövlüyünə hörmət etməyə çağırıb.
www.oxu.az
"
"Türkiyədə “fahişə” əməliyyatı: Azərbaycanlı qadınlar ələ keçdiTürkiyənin Kastomu əyalətinin Daşkörpü rayonunda polisin fahişələrə qarşı keçirdiyi əməliyyat zamanı azərbaycanlı qadınlar saxlanılıb.
Oxu.Az Hurriyet-ə istinadən xəbər verir ki, əməliyyat zamanı saxlanılan doqquz nəfər fahişəlik və fahişəliyə vasitəçilik etməkdə ittiham olunub.
Saxlanılan Şehri Ç., Erdal Ö., Hakan Ö., Mehmet D., Kemal Ş. Və Ufuk S.İ. məhkəmə qərarı ilə həbs edilib. Tutulan azərbaycanlı qadınlar Təranə A., Şəmşat P. ve Dilnazə H. İsə deportasiya edilmək üçün əyalətin Köç İdarəsinə təhvil verilib.

E.Ə.
www.oxu.az
"
"Ermənistanın xahişi Rusiya və Gürcüstanı yaxınlaşdırdı2011-ci ildə Gürcüstanla Rusiya arasında bağlanmış gömrük nəzarəti və ticarət monitorinqi haqqında sazişə böyük ümidlər bəsləyirik: onun regionda ticarətin inkişafına güclü təkan verəcəyinə ümid edirik.
Beynəlxalq ticarətdə 2008-ci ildən sonra meydana gəlmiş çətinliklər nədən qaynaqlanıb? Gürcüstanın keçmiş ərazilərində qurulan iki yeni müstəqil dövlət tanınmadığına görə onun gömrük sərhədlərinin hansı ərazilərdən keçdiyi ilə bağlı qeyri-müəyyənlik yaranıb.
 Oxu.az xəbər verir ki, bu sözləri Rusiya xarici işlər nazirinin müavini Qriqori Karasin  “Kommersant”a verdiyi müsahibədə səsləndirib.
“2011-ci ilin sazişi bu məsələyə lazımi şəkildə aydınlıq gətirib. Həmin beynəlxalq sazişdə  Gürcüstan Gömrük Xidməti üçün ayrılmış yerlərin dəqiq coğrafi koordinatları göstərilib. Bu, Rusiya ilə sərhəddə yerləşən Kazbek rayonu, İnquri çayından cənubda olan ərazi (həmin yerdən qondarma Abxaziya Respublikası başlayır - red.), Qorinin ətrafıdır (qondarma Cənubi Osetiya Respublikası sərhədləri yaxınlığında - red.)”, - deyə Q. Karasin bildirib.  
Bu sazişin gerçəkləşməsindən Ermənistanın faydalanacağı, Moskvanın isə bunu özündən çox İrəvanın xahişi ilə etdiyi ilə bağlı iddialara Q.Karasin belə cavab verib:
“Ermənistan, həqiqətən də, xahiş edib. Ancaq indiki halda söhbət İsveçrənin vasitəçiliyi ilə Rusiya və Gürcüstan arasında bağlanmış ikitərəfli sazişdən gedir. Sazişdə hər hansı üçüncü dövlətlər, o cümlədən Abxaziya və Cənubi Osetiya üçün öhdəliklər nəzərdə tutulmayıb”, - deyə rəsmi bildirib.
www.oxu.az
"
"Yüz azərbaycanlını Qətərə işədüzəltmə adı ilə aldatdılarVətəndaşların ölkə daxili və xaricində gedən proseslərdən məlumatsızlığı, hüquqi baxımdan savadsızlığı bir çox hallarda ağır nəticələrə gətirə bilir. Belə ki, sadəlövh və tezaldanan insanlardan pul qoparmağa çalışan kəslərin sayı az deyil. 1982-ci il təvəllüdlü Bakı sakini Zeynalov Tofiq Aydın oğlu Qətərdə işə düzəldəcəyi adı ilə yüzdən çox insanı aldadıb.
Oxu.Az xəbər verir ki, bu barədə Yasamal rayon Polis darəsindən məlumat daxil olub.
Qeyd olunan rayonun 27 saylı polis bölməsinin əməkdaşları çoxsaylı şikayətlərin daxil olmasından sonra cinayət-axtarış tədbirləri keçirərək, Zeynalovu saxlayıb və məsuliyyətə cəlb edib.
Bütün ölkələrdə olduğu kimi, Azərbaycanda da işsizliyin aktual problem olduğunu və işə düzəlmək istəyənlərin hər zaman tapıldığını yaxşı anlayan “fərasətli” Zeynalov öz qurbanları üçün yalan əhvalat uydurub, ABŞ kimi inkişaf etmiş ölkələrdə deyil, Qətərdə böyük iş perspektivləri vəd edib.
2017-ci ilin oktyabr ayından etibarən Zeynalov öz şikarlarını “tələyə” salmağa başlayıb. O, Cəfər Cabbarlı küçəsində yerləşən “Caspian Plaza” biznes mərkəzində otaq icarəyə götürüb və hamıya özünü “Munchen” şirkətinin əməkdaşı kimi təqdim edib. Maraqlıdır ki, Zeynalovun “tilovuna” 100-dən çox vətəndaş düşüb. Zərərçəkənlərin hər birinə yeni qaz layihəsi çərçivəsində Qətərdə işlə təmin olunacağını vəd edib.
Müraciət edən şəxslərin hər birindən 700 manat pul alıb və bu məbləğin Qətərdə işləmək və qalmaq məqsədilə tələb olunan sənədlərin hazırlanması üçün vacib olduğunu deyib. Ancaq “Qətərdə işdən” əsər-ətər olmayıb və onlar verdikləri pulları geri ala bilməyiblər.
İlkin dindirilmə zamanı Zeynalov topladığı bütün pulları son qəpiyinə kimi “Munchen” şirkətinin rəhbəri Rauf Həsənliyə ötürdüyünü bildirib. Hazırda müstəntiqlər cinayət tərkibini və Zeynalovun həyata keçirdiyi  dələduzluq sxemini araşdırır. Onun başqa şəxslərlə əlbir olduğu istisna edilmir.
Ülvi Kərimov
www.oxu.az
"
"Suriyada İŞİD yaraqlılarının üzərindən tank ilə keçdilər – VİDEOSuriyada “Həyat Təhrir Əş-Şam” ekstremist qruplaşmasının təbliğatçıları qruplaşmanın Həma və İdlib vilayətində apardığı döyüşlərin videoçarxını yayıb.
Oxu.Az xəbər verir ki, videoçarxın əsas fraqmentlərindən birində İŞİD qruplaşmasının mövqelərinə hücum zamanı “HTəŞ” aid tankın atəş açan iki İŞİD döyüşçüsünün üzərindən keçdiyini görmək olur.
“Həyat Təhrir Əş-Şam” qruplaşması 2017-ci ilin fevral ayında “Cəbhət ən Nüsrə” qruplaşmasının bazasında yaradılıb. Hazırda qruplaşmanın 17 minə yaxın yaraqlısının olduğu təxmin edilir.

www.oxu.az
"
"Berlinin 29 yaşlı azərbaycanlı polis komissarı – FOTOAlmaniyanın “Bild” onlayn dərgisində Berlinin Noyköln rayonunda polis komissarı olan azərbaycanlı miqrant Lana haqqında məqalə dərc olunub.
“15 yaşında almanca danışa bilmirdi, indi isə polis komissarıdır”, - deyə məqalədə bildirilir. 
Oxu.Az xəbər verir ki, məqalədə Lana miqrantların alman cəmiyyətinə uğurlu inteqrasiyasının ən yaxşı nümunəsi kimi göstərilir.
“15 yaşım olanda anamla Berlinə köçmüşəm, almanca bir kəlmə bilmirdim, salamlaşa da bilmirdim”, - deyə Lana Bz-berlin.de saytına verdiyi müsahibədə bildirib. Hazırda qadının alman dilində səlis və ləhcəsiz danışdığı qeyd olunur.
Lana qeyd edir ki, məktəbdə oxuduğu illərdə sinif yoldaşları onu məsxərəyə qoyub:
“Bütün gün ağlayırdım, ancaq ailəsini dolandırmaq üçün Bakıda işləyən və bura yalnız altı il sonra köçmüş atamı heç vaxt unutmurdum”.
Orta məktəbdə tədrislə bağlı təəssüratını bölüşən Lana həmin dönəmin əsl “mübarizə”  olduğunu deyib:
“Mənim heç vaxt dostlara ayırmağa vaxtım olmasa da, nə istədiyimi qəti şəkildə bilirdim. Dünyada nələrisə yaxşılığa doğru dəyişmək üçün polis olmağı arzulayırdım”, – deyə Lana bildirib.
Arzularının ardınca düşən Lana Berlin İqtisadiyyat və Hüquq Universitetinə daxil olub, polis xidməti fakültəsində oxuyub, diplom işinin mövzusu “Berlin polisində olan miqrantlar: motivasiya və əngəllər” olub.
Bz-berlin.de qeyd edir ki, Lana miqrantların cəmiyyətə uğurlu inteqrasiyasının ən baris nümunəsidir.
Hazırda Lana polis komissarıdır və artıq iki ildir ki, Berlinin Noyköln rayonunda təhlükəsizliyə nəzarət edir. Rus, türk, ingilis və fransız dillərini bilməsi ona fəaliyyətində çox faydalı olur.
İş yerinə gəlincə, Lana özünü ciddi apardığını görə heç kimin onu məsxərəyə qoymadığını və ya rişxənd etmədiyini bildirib.
“Mən gülümsəmirəm”, - deyə Lana xətrinə dəyən istənilən şəxsə cavab verməyə qadir olduğunu bildirib.
“Azərbaycanda mənim yaşımda olan bütün xanımlar artıq çoxdan ərə gedib və uşaqları var.  Mən isə subayam, evlənmək istəyib-istəmədiyimi dəqiq bilmirəm. Həyat indiki zamandır və bu gün mən xoşbəxtəm”.

















www.oxu.az
"
"Çavuşoğlu: ABŞ-a inamı itirmişikTürkiyə xarici işlər naziri Mövlud Çavuşoğlu Fransada ABŞ xarici işlər naziri Reks Tillersonun “təhlükəsiz bölgə” təklifinə cavab verib.
Oxu.Az bu barədə Haber7-yə istinadən xəbər verir.
“Bu müddət ərzində ABŞ-la münasibətlərdə inamsızlıq yaşandı. Etibar yenidən bərpa edilmədən bu mövzuların müzakirəsi doğru deyil. Əvvəlcə real addımlar atılmalı və etibar bərpa edilməlidir”, – Çavuşoğlu bildirib.
“Məqsədləri nədir, bilmirik, əvvəlcə etibar inamsızlıq mühiti aradan qaldırılmalıdır”, – iki ölkə arasında yaranan inamsızlıqdan danışan nazir vurğulayıb.
www.oxu.az
"
"Tacikistanda xəyanətə görə cəza tətbiq oluna bilərTacikistanda ər-arvadın xəyanətə görə cinayət məsuliyyətinə cəlb olunması məsələsinə baxıla bilər.
Oxu.Az xəbər verir ki, bu barədə Tacikistanın baş prokuroru Yusuf Raxmon mətbuat konfransında KİV nümayəndələrinin sualına cavabında bildirib.
Jurnalistlərdən biri ölkədə son zamanlar qısqanclıq zəmində qətl hadisələrinin çoxaldığını bildirib və xəyanatə görə cəzanı nəzərdə tutan qanunvericiliyə ehtiyac olduğunu vurğulayıb.
Xatırladaq ki, oktyabrın əvvəlində Tacikistanda qətl törətməkdə şübhəli bilinən 56 yaşlı Çorboq kənd sakini hüquq-mühafizə orqanları əməkdaşları tərəfindən saxlanılıb.
Şübhəli fərdi təsərrüfatla məşğul olan 40 yaşlı keçmiş həyat yoldaşının iş yerinə gələrək, ona qısqanclıq zəminində 19 bıçaq xəsarəti yetirib.
Nəticədə qadın aldığı xəsarətlərdən hadisə yerində keçinib.
Hüquq-mühafizə orqanları əməkdaşları qətl törətməkdə şübhəli bilinən 51 yaşlı Tursunzadə şəhər sakinini saxlayıb.
Şübhəli sentyabrın 26-da, içkili vəziyyətdə 50 yaşlı keçmiş həyat yoldaşının evinə gəlib. Onların arasında mübahisə düşüb. Şübhəli qadının qarın boşluğuna bıçaq xəsarəti yetirərək hadisə yerini tərk edib.
www.oxu.az
"
"İrland yeniyetmənin ayağını tərsinə  tikdilər – FOTOŞimali İrlandiyada yeniyetmənin amputasiya olunan ayağı dizinə tərsinə tikilib.
Oxu.Az xəbər verir ki, bu barədə “Daily Mail” məlumat yayıb.
15 yaşlı Tristin Stüart 2014-cü ildən kəskin ayaq ağrılarından əziyyət çəkib. Ağrıların başladığı müddətdən iki il sonra ona sinovial sarkoma (aşağı və yuxarı ətrafların sinovial təbəqələrində müşahidə olunan çox nadir bədxassəli şiş - red.) diaqnozu qoyulub. Metastaz riksi yüksək olduğundan yeniyetmənin yalnız amputasiya olunacağı təqdirdə sağ qalacağı bildirilib.
Həkimlər ayağı tam deyil, yalnız baldır hissədən kəsib, sonradan sağlam hissəni dizə tərsinə, yəni pəncəsi arxaya tikməyi təklif edib. Bildiriblər ki, belə olan halda baldırla pəncəni birləşdirən oynaq diz rolunu oynayacaq və bu, protezdən istifadəni asanlaşdıracaq. Stüart bununla razılaşıb.
Amputasiyadan sonra yeniyetmə bir müddət yalnız əsanın köməyi ilə yerisə də, hazırda protezlə sərbəst şəkildə hərəkət edə bilir və “baş-ayaq” tikilmiş ayağı ilə qaçmağı öyrənməyə çalışır.
“Ayağın pis, ya yaxşı görünməsinin nə fərqi var?! Mənim üçün əsas yenidən qaçmağı öyrənməkdir. Buna nail olacağıma inanıram”, – deyə pasiyent bildirib.








www.oxu.az
"
"Afrində artıq 300-dən çox terrorçu zərərsizləşdirilibTürkiyənin Baş naziri Binəli Yıldırım bildirib ki, ‘’Zeytun budağı’’ əməliyyatı çərçivəsində Suriyanın Afrin əyalətində artıq 300-dən çox terrorçu zərərsizləşdirilib
Oxu.Az Türkiyə mətbuatına istinadən xəbər verir ki, Yıldırımın sözlərinə görə, Afrində anti-terror əməliyyatı plan üzrə gedir.
“Türkiyə ordusu Suriyanın şimal-qərbində İŞİD və PKK yaraqlıları ilə mübarizə aparır’”, - deyən, Yıldırım qeyd edib ki, YPG abbreviaturası cinayətkar təşkilatın mahiyyətini dəyişmir.
‘”YPG və PKK eyni şeydir. Bizə onların mahiyyəti məlumdur, çünki artıq 40 ildir mübarizə aparır”, - deyə, türk hökumətinin başçısı bildirib.
www.oxu.az
"
"Moskvada azərbaycanlı milyarderlərin bazarı yanır – VİDEOMoskva şəhərinin cənub-şərqində yerləşən “Sadovod” bazarının ticarət pavilyonunda  yanğın baş verib.
Oxu.Az xəbər verir ki, bu barədə “RİA Novosti” paxtaxtın fövqəladə hallar xidmətindən olan mənbəyə istinadən məlumat yayıb.
“Üçüncü cərgədə pavilyon yanır, yanğın təxminən 20 kvadrat metr sahəni əhatə edir”, – deyə adı açıqlanmayan mənbə bildirib.
Məlumata görə hadisə yerinə gələn xilasedicilər təxliyyə işləri aparır.
Xatırladaq ki, ötən həftə həmin bazarda tikinti tullantılarının alovlanması nəticəsində 300 kvadrat metr sahə yanmışdı. Hadisə nəticəsində heç kim xəsarət almayıb.
“Sadavod” bazarı Qoda Nisanov və Zarah İliyevin sahib olduğu “Kiyevskaya Ploşad” şirkətinin balansındadır. MDAY (Moskva Dairəvi Avtomobil Yolu) kənarında yerləşən bazar Rusiyanın ən iri topdan-pərakəndə satış mərkəzlərindən sayılır.
Bazar 40 hektardan çox ərazini əhatə edir. Orada geyim, uşaq malları, ov-balıqçılıq ləvazimatları, turizm məhsulları, gül-çiçək, bağ-həyət ləvazimatları və s. satan səkkiz mindən çox pavilyon fəaliyyət göstərir.

www.oxu.az
"
"ABŞ yığmasının həkiminə 175 il iş verildiABŞ-da idman gimnastikası üzrə milli yığmanın keçmiş həkimi Larri Nassar qadın idmançılara qarşı cinsi istismara görə 175 il müddətinə azadlıqdan məhrum edilib.
Oxu.Az xəbər verir ki, bu barədə “BuzzFeed” məlumat yayıb.
Hökm çərşənbə günü (yanvarın 24-də) oxunub. Hakim Rozmari Akuilina qərarı özünəməxsus şəkildə şərh edib.
“Elə indicə sizə ölüm hökmünü imzaladım. Siz nə vaxtsa azadlığa çıxmağa layiq deyilsiniz”, –deyə qadın hakim bildirib.
Dinləmələr zamanı 170 şahid ifadəsi alınıb. İttihama görə, həkim müalicə bəhanəsi ilə gimnastlara qarşı seksual hərəkətlər edib.
Ötən ilin noyabr ayında Nassar gimnastlara qarşı 10 cinsi istismar faktı üzrə təqsirli olduğunu etiraf edib. Ümumilikdə ondan məhkəməyə 140 qadın, o cümlədən, olimpiya çempionları Simon Baylz, Aleksandra Raysman, Qabriella Duqlas və Makkayla Marouni şikayət edib. Bundan əvvəl 8 dekabr 2017-ci ildə Nassar evində uşaq pornoqrafiyası saxladığına görə 60 il müddətinə azadlıqdan məhrum edilmişdi.
www.oxu.az
"
"Dənizdə itkin düşən azərbaycanlıların adları məlum oldu – YENİLƏNİBYapon dənizində itkin düşmüş Rusiyaya məxsus “Vostok” balıqçı gəmisinin göyərtəsində olan azərbaycanlıların adları məlum olub.
Oxu.Az-ın Primamedia.ru saytına istinadən xəbərinə görə, göyərtədə iki Azərbaycan vətəndaşının olduğu ehtimal edilir.
1991-cü il təvəllüdlü Ruslan Əlizadə və 1972-ci il təvəllüdlü Mübariz Hüseynovun adı itkin düşənlərin siyahısında yer alıb.
09:34
Yapon dənizində göyərtəsində 21 nəfər olan “Vostok” balıqçı gəmisi ilə rabitə kəsilib. Gəminin göyərtəsində Rusiya, Moldova, Ukrayna və Azərbaycan vətəndaşlarının olduğu bildirilir.
Oxu.Az xəbər verir ki, bu barədə “RİA Novosti” Rusiya Fövqəladə Hallar Nazirliyinin yerli idarəsinə istinadən xəbər verir.
Qəza radio-siqnalının ötürüldüyü yerə sahil mühafizə xidmətinin gəmisi, xilasedici-yedəkçi gəmi və BE-200 təyyarəsi göndərilib.
Axtarışlar hələlik bir nəticə verməyib. 
www.oxu.az
"
"Meksikada dənizdən 240 km aralıda 300 ölü akula tapılıbMeksikada – Miçoakan ştatının avtomobil yolunda, dənizdən 240 km aralıda yerli sakinlər 300 köpəkbalığının leşini aşkarlayıb.
Oxu.Az bu barədə “Fox News”ə istinadən xəbər verir.
Məlumata görə, bütün köpəkbalıqlarının üzgəcləri kəsilib.
Yerli polisin verdiyi açıqlamaya görə, qaçaqmalçılara aid yük maşını hücuma məruz qalıb. Oğrular maşını qaçırmazdan əvvəl maşında olan köpəkbalığı leşlərini yola boşaldıb.  
Meksikada köpəkbalığı üzgəclərinə görə tutulur. Onun üzgəcindən kulinariyada və qeyri-ənənəvi təbabətdə geniş istifadə olunur.



www.oxu.az
"
"Selfi çəkən bloqeri qatar vurdu – VİDEOHindistanda dəmiryolu fonunda esktrimal selfi çəkdirmək fikri Heydərabad şəhərinin sakininə baha başa gəlib. 
Oxu.Az-ın məlumatına görə, bloqeri qatarın vurduğu anın görüntüsü “Youtube” videoportalına yerləşdirilib.  
Gənc ekstrim həvəskarı lokomotiv və vaqonlar fonunda maraqlı foto və ya videoçarx çəkməyə çalışıb, ancaq relslərə çox yaxınlaşıb. Hadisənin görüntüsündə dostlarının onu fikrindən daşındırmağa çalışdığını görmək olur, ancaq o, məsafənin təhlükəsiz olduğunu, hər şeyi düzgün hesabladığını deyib.
Xəsarət alan gəncə qısa zamanda tibbi yardım göstərilib. Həkimlər onun vəziyyətinin sabit olduğunu bildirir.
“YouTube”dakı videonun şərhlərində bəzi istifadəçilər bloqerin bu hərəkətini qınadığını və onun payını aldığını bildirib. Ancaq çoxları bloqerin toqquşmadan sonra sağ qalmasına heyrətlənib.

www.oxu.az
"
"ABŞ-ın baş kəşfiyyatçısı “Rusiya işi”nə görə dindirilibMərkəzi Kəşfiyyat İdarəsinin direktoru Mayk Pompeo və ABŞ kəşfiyyatının yüksək rütbəli zabitləri xüsusi prokuror Robert Müllerin komandası tərəfindən dindiriliblər.
Oxu.Az xəbər verir ki, bu barədə Reuters məlumat verib.
Ötən il araşdırma çərçivəsində M.Pompeo, həmçinin ABŞ Milli Kəşfiyyat Agentliyinin direktoru Den Kouts və  Milli Təhlükəsizlik Agentliyinin rəhbəri Maykl Rocers Rusiyanın ABŞ-dakı prezident seçkilərinə müdaxiləsi ilə bağlı ifadə veriblər.
Xatırladaq ki, ABŞ Konqresinin hər iki palatasının müvafiq komitələri Rusiyanın ABŞ-dakı son prezident seçkilərinə müdaxiləsi və Trampın komandasının Rusiya ilə əlaqələrinə dair təhqiqat aparır. Ədliyyə Nazirliyi tərəfindən təyin olunan xüsusi prokuror Robert Müller də analoji təhqiqatı davam etdirir.
A.M.
www.oxu.az
"
"Mahaçqala merinin həbs müddəti iki ayadək uzadılıbİstintaq orqanları tərəfindən Mahaçqala meri Musa Musayevə qarşı ittiham irəli sürülüb.
Oxu.Az-ın xəbərinə görə, bu barədə RİA Novosti agentliyinə Dağıstan hüquq-mühafizə orqanlarındakı mənbə bildirib.
“Musayevə qarşı ittiham irəli sürülüb. Bununla bağlı onun həbs müddəti iki ayadək uzadılacaq”, deyə mənbə bildirib.
Qeyd edək ki, o, yanvarın 21-də mer səlahiyyətlərindən sui-istifadə etməsi nəticəsində dövlətə 80 milyon rubl ziyan vurulması ittihama görə həbs edilib.
A.M.
www.oxu.az
"
"Putin məscidə getdiRusiya prezidenti Vladimir Putin Başqırdıstana işçi səfəri çərçivəsində Ufanın əsas məscidinə baş çəkib.
Oxu.Az Rusiya mətbuatına istinadən xəbər verir ki, səfər zamanı onu Müsəlmanların Mərkəzi Dini İdarəsinin sədri, ali müfti Talqat Tacuddin müşayyət edib.
Ali müfti Rusiya prezidentinə məscidin tikintisinin tarixi, onun ziyarətçiləri və daxili quruluşu haqda qısa məlumat verib.
A.M.
www.oxu.az
"
"Tramp Ərdoğana zəng edibTürkiyə və ABŞ prezidentləri Rəcəb Tayyib Ərdoğan və Donald Tramp arasında telefon danışığı olub.
Oxu.Az-ın məlumatına görə, bu barədə Ağ Evin yaydığı məlumatda bildirilir.
Telefon danışığı zamanı, Suriyada son vəziyyət və “Zeytun budağı” əməliyyatı müzakirə olunub.
Məlumata əsasən, Tramp Afrin bölgəsində baş verən silahlı toqquşmalardan narahatlığını ifadə edib.
Türkiyə prezidenti Rəcəb Tayyib Ərdoğan isə Vaşinqtonu PKK terror təşkilatının Suriya qolu PYD/YPG-ni silahla təchiz etməyə son qoymağa çağırıb.
A.M.
www.oxu.az
"
"Moskvada avtomobil dayanacağa çırpılıb: Ölən və yaralanlar var – VİDEO Rusiyanın paytaxtında ağır yol qəzası baş verib.
Oxu.Az-ın məlumatına görə, paytaxtın Sülh prospektində minik avtomobili dayanacağa çırpılıb.
İlkin məlumata əsasən, qəza nəticəsində bir nəfər ölüb, 4 nəfər xəsarət alıb.
Hadisənin səbəbləri müəyyənləşdirilir. 

A.M.
www.oxu.az
"
"ABŞ Rusiya ilə əməkdaşlıq edə bilərABŞ-ın energetika naziri Rusiya ilə əməkdaşlığın mümkünlüyündən danışıb.
Oxu.Az xəbər verir ki, bu barədə ABŞ-ın energetika naziri Rik Perri açıqlayıb.
“Rusiya ilə ABŞ-ın enerji sahəsində əməkdaşlığı mümkündür və bunun üçün yaxşı imkanlar mövcuddur”- Rik Perri belə deyib.
A.M.
www.oxu.az
"
"ABŞ Şimali Koreyaya qarşı sanksiyaları genişləndiribABŞ Şimali Koreyaya qarşı sanksiyaları genişləndirib.
Oxu.Az-ın məlumatına görə, bu barədə ABŞ Maliyyə nazirliyinin məlumatında bildirilir.
Məlumata əsasən, sanksiya siyahısına 16 fiziki və 9 hüquqi şəxsin adı əlavə edilib.
“Qara siyahı”ya həmçinin KXDR-ə məxsus altı gəmi, bir sıra Çinə məxsus struktur və Şimali Koreyanın neft sənayesi nazirliyi salınıb.
A.M.
www.oxu.az
"
"AŞPA-da insan hüquqları üzrə yeni müvəkkil seçildiAvropa Şurası Parlament Assambleyasının (AŞPA) qış sessiyasında insan hüquqları üzrə yeni müvəkkil seçildi.
Oxu.Az-ın məlumatına görə, AŞ-nın insan hüquqları üzrə müvəkkili vəzifəsinə Dünya Miyatoviç (Bosniya və Herseqovina) seçildi.
Müvəkkil vəzifəsinə namizədlərin siyahısında Goran Klemençiç (Sloveniya) və Pyer-yves le Borgenin (Fransa) adları da vardı.



A.M.
www.oxu.az
"
"Türkiyənin Baş qərargahı: Afrində 287 terrorçu məhv edilibTürkiyə HHQ Afrində apardığı əməliyyat çərçivəsində terrorçuların 47 nöqtəsi məhv edilib.
Oxu.Az-ın xəbərinə görə, bu barədə Türkiyənin Baş qərargahı məlumat yayıb.
“Əməliyyat nəticəsində PKK/KCK/PYD-YPG və İŞİD-in obyektlərinə zərbələr endirilib. Bu hücum zamanı ümumilikdə 27 təyyarə iştirak edib və onların hamısı bazaya geriyə qayıdıb”, - məlumatda belə deyilir.  
Məlumatda həmçinin qeyd olunur ki, 4 gün ərzində Afrində 287 terrorçu öldürülüb.
Qeyd edək ki, Türkiyə ordusu isə əməliyyatlarda 5 şəhid verib. 
A.M.
www.oxu.az
"
"Türkiyə raket atəşinə tutulduSuriyanın Afrin bölgəsindən Türkiyənin Kilis şəhərinə raket atılıb.
Oxu.Az-ın Türkiyə mətbuatına istinadən verdiyi məlumata görə, mərmi məscidə düşüb.
Kilis meri yerli telekanallara müsahibəsində bildirib ki, partlayış nəticəsində bir nəfər ölüb, 13 nəfər isə ağır yaralanıb.
A.M.
www.oxu.az
"
"“Save the Children” təşkilatının ofisinə hücum: 3 ölü, 24 yaralı var - VİDEOƏfqanıstanın Cəlalabad şəhərində “Save the Children” uşaqların hüquqlarını müdafiəsi beynəlxalq təşkilatının ofisinə silahlı hücum nəticəsində 3 nəfər ölüb, 24 nəfər yaralanıb.
Oxu.Az Anadolu agentliyinə istinadən xəbər verir ki, bu barədə Nanqarhar valiliyinin sözçüsü Ataullah Hogyani məlumat verib.
Onun sözlərinə görə, yanvarın 24-də səhər saatlarında 4 terrorçudan biri partlayıcı qurğunu ofisin yerləşdiyi həyətin qapısında partladıb, digər üç nəfər içəriyə daxil olaraq atəş açıblar:
“Onlardan ikisi zərərsizləşdirilib”.
Hücumun məsuliyyətini İŞİD terror qruplaşması üzərinə götürüb.

A.M.
www.oxu.az
"
"Kvirikaşvili: Azərbaycan prezidenti ilə Davosda maraqlı danışıqlar apardıqAzərbaycan prezidenti İlham Əliyevlə gələcək layihələr barədə çox maraqlı danışıqlar apardıq.
Oxu.Az xəbər verir ki, bunu Gürcüstanın baş naziri Giorgi Kvirikaşvili Davosa səfərinin yekunlarına dair açıqlamasında deyib.
Baş nazir səfəri çox uğurlu və məhsuldar adlandırıb: “Biz konkret nəticələrə istiqamətlənmiş xüsusi görüşlər keçirdik. Panel müzakirələrdə bütün iştirakçılar Gürcüstanın əldə etdiyi inkişafı və bu tərəqqinin yalnız ölkə üçün deyil, region üçün də əhəmiyyətli olduğunu vurğuladılar”.
Qeyd edək ki, dünən Davosda keçirilən Dünya İqtisadi Forumunun illik toplantısı çərçivəsində Azərbaycan prezidenti İlham Əliyev və Gürcüstanın baş naziri Giorgi Kvirikaşvili arasında görüş keçirilib.
A.M.
www.oxu.az
"
"Sarkisyan: Türkiyə  Ermənistanla güc mövqeyindən danışa bilməzTürkiyə ilə münasibətlərin normallaşması üçün birtərəfli güzəştlərə getmək erməni xalqı üçün təhqirə bərabərdir.
Oxu.Az-ın xəbərinə görə, bu sözləri Ermənistan prezidenti Serj Sarkisyan Avropa Şurasının Parlament Assambleyasının qış sessiyasında çıxışından sonra Ermənistan-Türkiyə münasibətlərinin normallaşması ilə bağlı suala cavabında deyib.
“Biz Türkiyə tərəfinin bu addımla bağlı tələblərini anlamırıq. 2008-ci ildə yenidən prezident seçildikdən sonra mən türk-erməni münasibətlərinin ictimaiyyətə çatdırılması təşəbbüsü ilə çıxış etmişəm, Ermənistan və Türkiyə prezidentləri arasında görüş keçirilib”, - deyə Ermənistan prezidenti bildirilib.
Ermənistan lideri 2009-cu ildə İsveçrənin Sürix  şəhərində BMT Təhlükəsizlik şurasının daimi üzvlərinin xarici işlər nazirlərinin iştirakı ilə Türkiyə ilə Ermənistan arasında əlaqələrin qurulması haqqında iki sənəd imzalanıb.
“Sənədlərdə açıq şəkildə qeyd olunub ki, münasibətlər ilkin şərtsiz qurulmalıdır. Ancaq indiyə kimi Türkiyə tərəfi ilkin şərtləri irəli sürməyə davam edir. Beynəlxalq  təcrübədə biz belə presedentlə qarşılaşmamışıq. Bütün məsələlər üzrə danışıqlar sənədlər imzalanana qədər  aparılır. 9 ildir ki, Türkiyənin hər hansı addım atmağın vacib olduğunu deməsini eşidirik. Halbuki sənəddə göstərilib: əvvəl münasibətlər qurulur daha sonra isə iki ölkə arasında olan həssas məsələlər müzakirəyə çıxarılır”, - deyə Ermənistan lideri bildirib.
Serj Sarkisyan  Ermənistanın heç bir zaman hər hansı ilkin şərt qəbul etməyəcəyini vurğulayıb.
“Türkiyə - böyük potensialı olan güclü dövlətdir. Ancaq bu o demək deyil ki, Türkiyə Ermənistanla güc mövqeyindən, “ilkin şərt dilində” danışa bilər. Biz belə yanaşmanı qəbul etmirik”, – deyə Sarkisyan bildirib.
Serj Sarkisyan vurğulayıb ki, yaz aylarına kimi bu istiqamətdə hər hansı irəliləyiş olmasa, Ermənistan imzalanmış iki protokolu ləğv  edəcək. 
 “Türkiyənin regiondan zərif sabitliyin qorunması üçün belə mövqedən  və Azərbaycana dəstək siyasətindən vaz keçməsi arzuolunan və düzgün addım olar. Xatırlatmaq istəyirəm ki, 2016-ci ilin aprel ayında Türkiyə Azərbaycanın hərbi əməliyyatlarını açıq şəkildə dəstəkləyən yeganə ölkə olub”, - deyə Serj Sarkisyan bildirib.
Xatırladaq ki, Ermənistan prezidenti Serj Sarkisyan 19 sentyabr 2017-ci ildə Nyu-Yorkda BMT baş qərargahında  keçirilən Baş Assambleyanın 72-ci sessiyasında iştirak edib. 2009-cu ildə Sürixdə imzalanmış protokollara toxunan Sarkisyan bunları qeyd edib:
“İndi əlavə izahat vermənin vaxtı çatıb.Türkiyə rəhbərliyi bu sənədləri daima girov saxlaya biləcəyini və yalnız onlar üçün əlverişli olan məqamda ratifikasiya edəcəyini düşünürsə yanılır. Protokollar üzrə danışıqlar indiki şəraitdə mövcud problemlərin həlli yollarını tapmaq məqsədilə aparılıb. Onların gerçəkləşdirilməsi istiqamətində  davamlı olaraq hər hansı müsbət irəliləyiş olmasa, Ermənistan bu iki protokolu etibarsız elan edəcək. Artıq 2018-ci ilin baharına,  təəssüflər olsun ki, bu səmərəsiz protokollar olmadan qədəm qoyacağıq”.
 www.oxu.az
"
"Türkiyədən Yunanıstana “Zeytun budağı” xəbərdarlığıBu ana qədər Afrində 214 hədəf vurulub
Oxu.Az xəbər verir ki, bunu Türkiyənin baş naziri Binəli Yıldırım jurnalistlərə açıqlamasında deyib.
Afrinə qarşı “Zeytun budağı” əməliyyatının planlaşdırıldığı kimi getdiyini bildirən Yıldırım Türkiyə adalarını işğal edən Yunanıstana da “Kardak” xəbərdarlığı edib:
“Biz terrorla mübarizə ilə məşğulkən qonşularımızın “bulanıq suda balıq tutma” həvəsinə düşməsi heç yerinə düşməz. Bunu da heç xoş qarşılaya bilmərik. Buna bənzər fəaliyyət olarsa, Türkiyə olaraq hər zaman tədbirimiz var. Heç kim narahat olmasın”.
Kamil HƏMZƏOĞLU
www.oxu.az
"
"Xarici könüllülər türklərə qarşı döyüşəcəkABŞ, Almaniya və Britaniyadan olan könüllülər Türk ordusuna qarşı döyüşlərdə iştirak etmək üçün “Suriya Demokratik Qüvvələri” koalisiyasından olan kürd yaraqlılara qoşulacaq.
Oxu.Az xəbər verir ki, bu barədə çərşənbə günü “Reuters” məlumat yayıb.
“Rəqqada döyüşmüş və hazırda Deyr-Əz-Zor rayonunda döyüşən xarici yaraqlılar Afrinə yollanmaq fikrinə düşüblər”, - deyə “SDQ” hərbi komandanlarından olan Redur Selil bildirib.
O, onlarla insanın kürdlərə qoşulacağını bildirsə də, dəqiq say barədə məlumat vermək istəməyib.
Qeyd edək ki, bir çox Qərb dövlətlərindən olan könüllülər kürdlərə dəstək olan döyüşçülər qismində İŞİD terrorçu qruplaşmasına qarşı savaşıb.
www.oxu.az
"
"Rusiyada FTX Azərbaycan vətəndaşını saxlayıb“Suca” buraxılış məntəqəsində Azərbaycan vətəndaşı Rusiya dövlət sərhədini keçərək Kursk vilayətinə getməyə çalışıb. Ancaq Federal Təhlükəsizlik Xidmətinin əməkdaşları onun federal axtarışda olduğunu müəyyən edib.
Oxu.Az xəbər verir ki, bu barədə “Kursk siti” informasiya agentliyi məlumat yayıb.
Rusiya Federal Təhlükəsizlik Xidmətinin Kursk vilayəti üzrə bölməsinin mətbuat xidməti dövlət sərhəd buraxılış məntəqəsində saxlanılan, adı açıqlanmayan Azərbaycan vətəndaşının qəsdən sağlamlığa zərər vurma ittihamı ilə beynəlxalq axtarışda olduğunu açıqlayıb.
Saxlanılan azərbaycan vətəndaşının Rusiyanın Sucan rayonunun DİN əməkdaşlarına təhvil verildiyi bildirilir.
www.oxu.az
"
"Dünyanın ən populyar smartfonu bəlli oldu2017-ci ilin IV rübünün yekunlarına görə, dünyada ən çox satılan smartfon “iPhone X” olub.  “Apple” bazara 29 milyon smartfon çıxarıb. 
Oxu.Az verir ki, araşdırmanın nəticələri “Canalys” adlı müstəqil analitik şirkətin saytında dərc olunub.
“Noyabrın əvvəlində “Apple” şirkətinin satışda müəyyən problemlərlə üzləşməsinə baxmayaraq,  noyabrın sonunda və dekabr ayında istehsalda nəhəng artım olub. Bu rübün sonuna şirkətə tələbatı tam ödəməyə, hətta onu üstələməyə imkan verib”, – deyə analitik Ben Stenton bildirib.
Bahalı “iPhone X”-in populyarlığı iki faktorla bağlıdır: kreditlərdən asanlıqla yararlanmaq imkanı və köhnə cihazların mübadiləsi proqramı. Belə ki, köhnə “iPhone” istifadəçisi öz smartfonunu təhvil verməklə, endirimlə yeni modeli əldə edə bilir.
www.oxu.az
"
"Ərdoğan: Obama bizi aldatdıAfrində “Zeytun budağı” əməliyyatı uğurla davam edir.
Oxu.Az-ın “Sözçü”yə istinadən verdiyi məlumata görə, bunu Türkiyə prezidenti Rəcəb Tayyib Ərdoğan “Ak Sarayda keçirilən 44-cü Muhtarlar toplantısında bəyan edib.
“Terrorçuların kökünü qurudacağıq. Bölgəni terrorçulardan təmizləmək bizim  boynumuzun borcudur”, - deyən Ərdoğanın sözlərinə görə, Türkiyə Suriyanın Münbic bölgəsini, o cümlədən, bütün sərhədboyu zonalarını PKK terror təşkilatının Suriya qolu olan PYD/YPG-dən təmizləyəcək. 
Ərdoğan ABŞ-ın sabiq prezidenti Barak Obamanın vaxtilə Türkiyəni aldatdığını deyib:
“Biz Obama dövründə də “Zeytunluq” hərəkatı başlatmışdıq. Ancaq “Zeytunluq” hərəkatında Barak Obama bizi aldatdı. Bu hərəkatında məqsəd Münbici təmizləmək idi. Obama sözündə durmadı. Biz üzərimizə düşəni etdik, ABŞ üzərinə düşəni etmədi. Onlar söz verdilər ki, Münbicdəki terrorçuları Fərat çayının şərqinə aparacaqlar. Çünki Münbicin əhalisinin 95 faizi ərəblərdir. Sözlərinin üzərində durmadılar, çünki məqsədləri yeni terror dövləti yaratmaq idi. Adını kürd dövləti qoyurdular, halbuki Münbicdə kürdlər yox idi, əhalinin 95 faizi ərəb idi. Kobanidə də əhalinin əksəriyyəti ərəb idi, ərəbləri qovub, ora terrorçuları yığdılar”, - deyə Türkiyə prezidenti sözlərinə əlavə edib.
Ərdoğan Türkiyə ordusunun Suriyanın Afrin bölgəsini PKK terror təşkilatının Suriya qolu PYD/YPG-dən təmizləmək üçün hazırda həyata keçirdiyi “Zeytun budağı” əməliyyatında türk əsgərləri və müxalif Azad Suriya Ordusunun (ASO) döyüşçüləri də daxil olmaqla, 7-8 şəhidin olduğunu açıqlayıb: 
“Məhv edilən terrorçuların sayı isə 268-dən çoxdur”.
Kamil HƏMZƏOĞLU
www.oxu.az
"
"Rəsmi Ankara: ABŞ vədlərinə əməl etmirABŞ-ın ata biləcəyi va atması lazım bilinən vacib bir addım var: o da son iki ildə PYD/YPG-yə  göndərdiyi bütün silahları onlardan geri almaqdır.
Oxu.Az Tükiyənin NTV kanalına istinadən xəbər verir ki, bunu CNN International-a açıqlamasında Türkiyə prezidentinin sözçüsü İbrahim Kalın deyib.
“Əslində PYD/YPG-yə hərbi dəstəyin verilməsi İŞİD-lə mübarizə çərçivəsində belə demək mümkünsə, məqbul sayılırdı. Bizə də dəfələrlə “İŞİD təhdidi ortadan qalxdıqdan sonra PYD/YPG-yə  hərbi dəstək verilməyəcək” - dedilər. Artıq İŞİD təhdidi aqradan qaldırılıb. Ancaq təəssüflər olsun ki, hərbi-əsgəri yardım, silah- sursatlar PYD/YPG-yə getməkdə, göndərilməkdə  davam edir. Burada soruşulması lazım bilinən sual  budur: Nədən  hələ də onları dəstəkləyirsiniz? İŞİD təhdidi artıq yoxdur. Bu silahları bizə və ya ərəblərə, türkmənlərə  və  digər suriyalılara qarşı istifadə etməyəcəklərini haradan və necə bilirsiniz?. ABŞ çoxlu vədlər verib, lakin onların heç birinə əməl etməyib” - deyə, Kalın daha sonra sözlərinə əlavə edib.
Kamil HƏMZƏOĞLU
www.oxu.az
"
"Ronaldunun üzü zədədən sonra tanınmaz hala düşüb – VİDEOMadridin “Real” klubunun portuqaliyalı futbolçusu Kriştianu Ronaldu tanınmaz hala düşüb.
Oxu.Az xəbər verir ki, “Deportivo” ilə matçda rəqibin sərt müdaxiləsi Ronaldunu çətin vəziyyətə salıb.
O, qarşılaşmanın 86-cı dəqiqəsində rəqibinin sərt müdaxiləsindən sonra qanlar içində qalmışdı. Qaşı açılan ulduz futbolçu həkimlərin köməyi ilə qanı dayandıra bilmişdi.
Ancaq futbolçunun üzünə dəyən zərbə şiş yaradıb. Futbolçu bu görüntünü nə qədər gizlətməyə çalışsa da, operatorlar onun son vəziyyətini çəkə biliblər.



 


S.T.
www.oxu.az
"
"Yeni “Böyük Çin səddi” salınacaqÇinin Sincan-Uyğur muxtar bölgəsində “Böyük sədd” salınacaq.
Oxu.Az xəbər verir ki, bu barədə “China Daily” bölgənin başçısı Şokrat Zakirə istinadən xəbər yayıb.
Yeni sədd sərhəd boyunca 5.7 kilometrə qədər məsafədə təhlükəsizlik səviyyəsinin  artırılmasına xidmət edəcək. Region başçısının sözlərinə görə, əsas məqsəd ölkə xaricindən “ekstremistlər, separatçılar və terrorçuların” daxil olmasına əngəl yaratmaqdır.  
 “Əsas sahələrdə sosial müdafiə və təhlükəsizliyin təmin olunması üçün sərhəddə heç bir dəlik və ya gözəgörünməz nöqtənin qalmamasına çalışacağıq”, - deyə bölgənin lideri Urumçidə 13-cü regional xalq konqresinin illik sessiyasında bildirib.
Zakir bildirib ki, Sincan hökuməti təhlükəsizlik məqsədilə internetə nəzarəti gücləndirəcək, sərhədyanı ərazilərdə infrastrukturu yaxşılaşdıracaq.
www.oxu.az
"
"ABŞ-dan YPG ilə bağlı gözlənilməz – AÇIQLAMA YPG/PKK- ya silah yardımları ilə  bağlı  ABŞ-dan gözlənilməz açıqlama gəlib.
Oxu.Az-ın xəbərinə görə, ABŞ Müdafiə Nazirliyi YPG-ni ona verilən dəstəyi geri çəkməklə təhdid edib. 
Nazirliyin yayımladığı yazılı açıqlamada YPG-yə edilən silah yardımlarının İŞİD-lə mübarizədən savayı hər hansı bir gücə qarşı istifadəsinin mümkünsüzlüyü vurğulanıb:
“Yoxsa, yardımı kəsərik”.
Kamil HƏMZƏOĞLU
www.oxu.az
"
"ABŞ Rusiyanı aranı qızışdırmaqda ittiham edirABŞ-ın kürdləri silahlandırması haqqında Rusiyanın bəyanatı Türkiyə və ABŞ arasında ədavət salmaq məqsədi daşıyır.  
Oxu.Az “RİA Novosti”yə istinadən xəbər verir ki, bu bəyanatı ABŞ Dövlət Departamentinin sözçüsü Hezer Nauert jurnalistlər üçün keçirilən brifinqdə səsləndirib:
“Bu cür bəyanatlar təbliğat xarakterlidir. Mənə elə gəlir ki, onlar iki NATO müttəfiqi - ABŞ və Türkiyə arasında ədavət salmağa çalışır”.
Bundan əvvəl rəsmi Moskva ABŞ hökumətinin Suriyada kürd yaraqlıları silahlandırdığını vurğulayaraq, Türkiyənin Afrindəki “Zeytun Budağı” əməliyyatına görə məhz Vaşinqtonun məsuliyyət daşıdığını bəyan etmişdi.  
www.oxu.az
"
"Deputat: Ermənistan müsəlman ölkələrinin dostu ola bilməz – FOTOXəbər verildiyi kimi, İslam Əməkdaşlıq Təşkilatı Parlament İttifaqının (İƏT Pİ) illik tədbirlərində və XIII sessiyasında Ermənistanın təcavüzkarlıq siyasətini pisləyən və Xocalı soyqırımı ilə bağlı qətnamələr qəbul olunub.
Oxu.Az xəbər verir ki, qətnamələrin təşəbbüsçü  Azərbaycanın sözügedən qurumdakı nümayəndə heyəti olub.
Azərbaycan nümayəndə heyətinin rəhbəri Gövhər Baxşəliyeva Oxu.Az-a açıqlamasında bildirib ki, o, sessiyada çıxışı zamanı beynəlxalq hüquqa və BMT Təhlükəsizlik Şurasının qətnamələrinə zidd olaraq, Qüds şəhərinin İsrailin paytaxtı kimi tanınması və ABŞ səfırliyinin bu şəhərə köçürülməsi ilə bağlı qərarın bütün müsəlman  aləmində böyük narahatlıq doğurduğunu söyləyib:
“Qeyd etdim ki, bu, Fələstin-İsrail münaqişəsinin ədalətli həllinə mənfi təsir edə, regionda təhlükəli fəsadlara gətirib çıxara bilər və bu baxımdan, ABŞ qərarına yenidən baxmalıdır. Eyni zamanda, vurğuladım ki,  Fələstin-İsrail münaqişəsinin sülh yolu ilə, Şərqi Qüdsün Fələstinin paytaxtı olmaqla iki dövlət prinsipi əsasında həllinin tərəfdarıyıq və  Azərbaycan olaraq, daim Fələstin xalqının yanındayıq. Bununla yanaşı, çıxışımda  İƏTPİ-nin üzv dövlətlərinə, dünya müsəlmanlarına Qarabağ münaqişəsinin həllində Azərbaycana göstərdikləri dəstəyə görə təşəkkürümü bildirdim  və qeyd etdim ki, 24 ildən artıqdır, Ermənistan Azərbaycanın Dağlıq Qarabağ bölgəsi və ətraf yeddi rayonu daxil olmaqla 20 faiz torpaqlarını işğal edib, bir milyondan artıq azərbaycanlı qaçqın və məcburi köçkün vəziyyətinə düşüb. Onu da vurğuladım ki, bu gün Ermənistan müxtəlif müsəlman ölkələri ilə dostluq münasibətləri qurmaq istəyir, ancaq dünya müsəlmanları bilməlidirlər ki, müqəddəs məscidlərimizi və digər dini abidələrimizi viran qoyan Ermənistan müsəlman ölkələrinin dostu ola bilməz...”
Millət vəkili bildirib ki, çıxışlardan sonra Daimi İxtisaslaşmış Komitələrinin məruzəçiləri danışıb. Sonra İnsan hüquqları, qadın və ailə məsələləri üzrə Komitənin məruzəçisi kimi, o, özü  çıxış edib:
“Komitədə müzakirə edilmiş qətnamə layihələri səsə qoyularaq yekdilliklə qəbul edildi. Siyasi məsələlər və Xarici əlaqələr Komitəsinin məruzəçisinin çıxışından sonra bu komitə tərəfindən təqdim edilən qətnamə layihələri də müzakirə edilərək, qəbul olundu. Bu zaman Komitəyə Azərbaycan nümayəndə heyəti tərəfindən təqdim edilmiş iki qətnamə layihəsi də səsə qoyularaq qəbul olundu”.



Kamil HƏMZƏOĞLU
www.oxu.az
"
"Alimlər: Təmiz hava zərərlidirHavanı çirkləndirən materialların atmosferdən kənarlaşdırılması qlobal istiləşməni kəskinləşdirə bilər. Norveç, Britaniya, ABŞ və Almaniyadan olan beynəlxalq tədqiqat qrupu belə bir nəticəyə gəlib.
Oxu.Az xəbər verir ki, bu barədə “Daily Mail” məlumat yayıb.
Alimlər atmosferin aerozoldan (sulfat və his) təmizlənəcəyi təqdirdə baş verə biləcək qlobal iqlim dəyişikliklərinin dörd potensial  ssenarisini modelləşdirib. Məlum olub ki, çirkləndirici maddələr Yerə daxil olan günəş radiasiyasının bir hissəsinin qarşısını alır. Atmosferdə hazırkı karbon qazı miqdarında bu maddələrin kənarlaşdırılması atmosferin daha böyük istilik enerjisi qəbul etməsinə yol açmaqla “istixana effektini” gücləndirəcək.
Bu proses nəticəsində atmosferin orta temperaturu 0.5-1.1 dərəcədə (selsi) artacaq. Bu, dünyada təbii fəlakətlərin, daşqınlar və quraqlığın çoxalmasına səbəb olacaq.
Bəzi mütəxəssislər qlobal temperaturun qarşısının alınması üçün aerozollardan istifadəni təklif edir. Ancaq təqdiqatlar göstərir ki, bu geomühəndislik metodu da qlobal istiləşmənin intensivləşməsinə yol aça bilər. İstənilən halda, mütəxəssislər iqlim dəyişikliyinin güclü daşqınlara, ölümcül hərarət dalğasına, güclü şaxtalara və digər fəlakətlərə səbəb olacağını qeyd edir.
www.oxu.az
"
"“Zeytun budağı”: Dörd gündə 260 terrorçu məhv edilibTürkiyə Silahlı  Qüvvələrindən (TSQ)  Afrində davam edən “Zeytun budağı” əməliyyatı ilə bağlı  açıqlama verilib.
Oxu.Az-ın xəbər verir ki, TSQ-nın “son dəqiqə” açıqlamasına görə, ən azı 260 PKK/KCK/PYD-YPG-li və İŞİD-çi məhv edilib.
Kamil HƏMZƏOĞLU
www.oxu.az
"
"Liviyada partlayış: 33 ölüLiviyanın Benqazi şəhərində məscid yaxınlığında ardıcıl iki partlayış törədilib.
Oxu.az  “The Independent”ə istinadən xəbər verir ki, terrorçuların içi partlayıcı ilə dolu iki avtomobili havaya uçurması nəticəsində azı 33 nəfər həlak olub.
Yaralı sayının 30-a yaxın olduğu xəbər verilir.  
İlk avtomobilə yerləşdirilmiş partlayıcı qurğu əl-Süleymani rayonunda yerləşən məscidin qarşısında, sakinlər axşam namazından çıxan zaman işə salınıb. İkinci avtomobil isə hadisə yerində təşviş düşdükdən 10-15 dəqiqə sonra küçənin qarşı tərəfində partladılıb.
Qurbanlar arasında həm hərbçilərin, həm də dinc sakinlərin yer aldığı bildirilir. Rəsmilər itki sayının artacağını istisna etmir.
Hücuma görə hələlik heç bir qruplaşma məsuliyyəti öz üzərinə götürməyib. Müstəntiqlər partlayışların 10-15 dəqiqə intervalla törədilməsi faktına əsasən, terrorçuların daha çox mülki əhali arasında böyük itkilərə səbəb olmaq istədiklərini hesab edir.
Qeyd edək ki, 2011-ci ildə Müəmmər Qəddafi rejiminin devrilməsindən sonra ölkədə faktiki olaraq xaos hökm sürür. İki rəqib parlament və çoxsaylı hərbi dəstələr arasında hakimiyyət uğrunda gedən siyasi-hərbi çəkişmələr İŞİD terrorçu qruplaşmasının ölkədə fəaliyyətini genişləndirməsinə yol açıb.
www.oxu.az
"
"Türk pilot dünya hərb tarixinə düşəcək addım atıb – VİDEOTürkiyə Silahlı Qüvvələrinin “Zeytun budağı” əməliyyatında türk pilot dünya hərb tarixinə düşəcək addım atıb.
Oxu.Az Türkiyənin ATV telekanalına istinadən xəbər verir ki, pilot Afrin vilayətində terrorçuların dağdakı tunelə yerləşdirilən silah anbarını inanılmaz manevr edərək yerlə-yeksan edib.
Pilot yerə 20 metr məsafəyə qədər yaxınlaşaraq tunellə paralel vəziyyətə gəlib və raketi tunelə buraxıb.
Nəticəsə terrorçuların silah anbarı darmadağın olub.
Pilotun qırıcı ilə bu manevri etməsi üçün cəmi 30 saniyəsi var idi. Pilotun tuneli darmadağın etmək üçün verdiyi qərara dünya KİV-lərində geniş yer verilib.

A.M.
www.oxu.az
"
"Ərdoğan və Putin Suriyadakı hadisələri müzakirə edibTürkiyə prezidenti Rəcəb Tayyip Ərdoğanın rusiyalı həmkarı Vladimir Putinlə telefon danışığı olub.
Oxu.Az Anadolu agentliyinə istinadən xəbər verir ki, prezidentlər Türkiyə ordusunun Suriyanın Afrin bölgəsindəki əməliyyatını və Soçidə 29-30 tarixlərində Suriya üzrə milli dialoq konqresinə hazırlıq işlərini müzakirə ediblər.    
“Ərdoğan əməliyyatın Türkiyənin milli təhlükəsizliyinin təmin olunmasına və Afrinin PYD, YPG və İŞİD terror qruplaşmalarından azad edilməsinə yönəldiyini bildirib. Prezident əməliyyatın Suriyanın siyasi vahidlik və ərazi bütövlüyünə töhfə vermək nöqteyi-nəzərdən əhəmiyyətini vurğulayıb. Ərdoğan Rusiya ilə Suriyaya dair əməkdaşlığa və əlaqələndirməyə böyük əhəmiyyət verdiyini qeyd edib. Liderlər Soçidə Suriyada siyasi nizamlanmaya yol aça biləcək milli dialoq konqresinin keçirilməsi üçün birgə səy göstərməyi davam etdirməyə hazır olduqlarını vurğulayıblar”, - deyə məlumatda bildirilir.
A.M.
www.oxu.az
"
"Makron: Qarabağ münaqişəsinin həllini tapmaq olduqca vacibdirErmənistan-Azərbaycan, Dağlıq Qarabağ münaqişəsinin həllini tapmaq olduqca vacibdir.
Oxu.Az xəbər verir ki, bunu Fransa prezidenti Emanuel Makron erməni həmkarı ilə görüşdən sonra jurnalistlərə deyib.
Makron bildirib ki, Fransa Rusiya və ABŞ-la birgə Qarabağ münaqişəsinin həllinə yardım etməyə hazırdır:
“Fransa tərəflər arasında mübahisədə qərəzsiz vasitəçi missiyasına sadiqdir. Biz rusiyalı və amerikalı tərəfdaşlarımız ilə birgə bu münaqişənin həllinə yardım edə biləcək istənilən təşəbbüsə getməyə hazırıq”.
“Mən bilirəm ki, sülhün təbliği son dərəcə çətindir və arzu edirəm ki, görüşlər konkret nəticə versin”, - deyə Fransa prezidenti əlavə edib.
A.M.
www.oxu.az
"
"Türkiyə daha bir şəhid verdiSuriyanın Afrin bölgəsində Türkiyə ordusunun daha bir hərbçisi şəhid olub.
Oxu.Az Haberturk-ə istinadən xəbər verir ki, bu barədə Türkiyə Silahlı Qüvvələri Baş Qərargahı məlumat yayıb.
Məlumata görə, “Zeytin budağı” əməliyyatının dördüncü günündə çavuş Mehmet Muratdağı Afrin yaxınlarında PKK-nın Suriya qou olan PYD terrorçuları ilə silahlı qarşıdurmada yaralanıb və xəstəxanaya yerləşdirilib. Ancaq həkimlərin müdaxiləsinə baxmayaraq, onun həyatını xilas etmək mümkün olmayıb.
Qeyd edək ki, yanvarın 20-də Türkiyə Silahlı Qüvvələri Azad Suriya Ordusu (ASO) ilə birlikdə Suriyanın Afrin bölgəsində “Zeytun budağı” adlı antiterror əməliyyatlarına başlayıb. Əməliyyatlar zamanı Türkiyə ordusunun hərbçiləri Musa Özalkan və leytenant Oğuz Kaan Usta şəhid olmuşdu.
A.M.
www.oxu.az
"
"""Arsenal""ın futbolçusu dabanından 10 əməliyyat keçirib - FOTO“Arsenal”ın yarımmüdafiəçisi Santi Kasorla” infeksiya düşdüyü üçün daban nahiyəsindən 10 əməliyyat keçirib.
Oxu.Az xəbər verir ki, ispan futbolçunun özü bu haqda deyib. O bildirib ki, sonuncu əməliyyatı 7 həftə əvvəl olub. Hər şey yaxşı olsa, o növbəti il futbola qayıdacağını söyləyib. 
Noyabrdkı müsahibəsində futbolçu ayağının kəsilməsi ehtimalı olduğunu bildirmişdi. Onun qanına infeksiya düşmüş, nəticədədabanı qanqrena vermişdi. Lakin müalicə nəticəsində onun ayağının kəsilməsinə ehtiyac qalmamışdı. Onun əməliyyat olunan daban hissəsinə qolunun dərisi yapışdırılmışdı.

Xatırladaq ki, Santi Kasorla sonunda dəfə “Arsenal”da 2016-cı ilin oktyabrında meydanda olub. Əvvəl onun müalicəsinin təxminən 3 ay çəkəcəyi bildirilirdi. 
Səbuhi TOFİQOĞLU 
www.oxu.az
"
"Almaniyada təyyarə ilə helikopter toqquşub: Ölənlər var Almaniyanın Filipsburq şəhəri yaxınlığında kiçik həcmli təyyarə ilə helikopter toqquşub, 4 nəfər ölüb.
Oxu.Az-ın məlumatına görə, qəza zamanı hər iki nəqliyyat vasitəsi alovlanıb.
Hadisə yerinə təcili yardım briqadaları, yanğınsöndürənlər və polis əməkdaşları cəlb edilib.
Faciənin təfərrüatları, qəza anında təyyarə və helikopterdə nə qədər insan olduğu barədə, hələ ki, heç bir məlumat yoxdur.
A.M.
www.oxu.az
"
"Rusiyada iki nəfəri güllələyən azərbaycanlıya ağır cəza verildiRusiyada qətl törətməkdə təqsirləndirilən Azərbaycan vətəndaşı Elnur Quliyevin cinayət işi üzrə məhkəmə prosesi yekunlaşıb.
Oxu.Az xəbər verir ki,  məhkəmə 37 yaşlı Azərbaycan vətəndaşı Elnur Quliyevə qarşı təqdim olunan sübutları, münsif iclasçılar kollegiyasının ortaq qərarı əsasında,  hökm çıxarmaq üçün məqbul sayıb.
Məhkəmədə oxunan hökmə görə, Quliyev 21 il müddətinə azadlıqdan məhrum edilib, cəzasını ciddi rejimli əmək-islah müəssisəsində keçirəcək.
Qeyd edək ki, insident 25 oktyabr 2016-cı ildə baş verib. “Bolşiye İsadı” adlı bazarda Quliyevlə iki zərərçəkən arasında qızıl bəzək əşyalarının  alveri zaman satış şərtləri ilə bağlı mübahisə düşüb. Müttəhim Kalaşnikov avtomatı çıxararaq,  qadına azı  15 kişiyə isə 9 dəfə atəş açıb, sonradan hadisə yerindən qaçıb.
www.oxu.az
"
"AŞPA-da milli azlıqlarla bağlı məsələ müzakirə olunubAvropa Şurası Parlament Assambleyasının (AŞPA) qış sessiyasının ikinci iş günündə - yanvarın 23-də əsas məruzə Avropada məhəlli və ya azlıqların dillərinin qorunması, inkişafı ilə bağlı olub. 
Bu haqda Oxu.Az-a xəbər verən Azərbaycanın AŞPA-dakı nümayəndə heyətinin üzvü Rafael Hüseynov özünün də müzakirələrdə çıxış etdiyini deyib. 
O bildirib ki, milli azlıqların hüquqlarına, xüsusən də onların dillərinə hörmətlə yanaşmaq, qayğı göstərmək məsələsinə Azərbaycan çox həssas münasibət göstərir:
“Bildirdim ki, çoxmillətli, müxtəlif etnik qruplarla zəngin olan istənilən dövlətdə bu sahəyə diqqətli münasibət zəruridir. Bu məsələ ilə bağlı Azərbaycandakı situasiya bütün dünyada unikaldır. Əsrlər boyu Azərbaycanda 80-dən artıq etnosun nümayəndəsi yaşayıb və Azərbaycan tarixən münbit multikultural mühiti ilə fərqlənən ölkə olub. Qeyd etdim ki, elə bu gün də Azərbaycan ərazisində kompakt halda yaşayan və ümumi sayı 30-u keçən milli azlıqlar, azsaylı xalqlar, etnik qruplardan savayı, ölkədə 40-dan artıq xalqın da nümayəndələri yaşayır. Onların mədəniyyətlərinin inkişafı, xüsusən də ana dilində təhsil almaq, radio və televiziyada öz dillərində səslənən proqramları izləmək, ana dilində mütəmadi olaraq kitablar, jurnallar, dərslik və lüğətlər nəşr etdirmək imkanı var...”
R.Hüseynov çıxışında bildirib ki, Azərbaycan Respublikasında 10 milyon insan yaşasa da, dünyadakı soydaşlarımızın sayı 50 milyonu ötür və təəssüf ki, bir çox hallarda xaricdə yığcam halda yaşayan milyonlarla azərbaycanlının ana dilində təhsil almaq imkanı yoxdur. Öz taleyində ana dilinə qayğının necə həssas məsələ olduğunu yaxşı bilən Azərbaycanın elə bu səbəbdən də milli azlıqların dillərinə ikiqat qayğı ilə yanaşmasını R. Hüseynov konkret faktlarla əsaslandıraraq deyib: 
“Vurğuladım ki, Azərbaycanda dövlətin milli azlıqların dillərinə son dərəcə həssas münasibətinin ifadəsinə saysız nümunələr var: təsəvvür edin ki, Azərbaycanın yalnız bir rayonunda - Qubada tarixən orada yaşamış və yaşamaqda davam edən əsas milli azlıqlar – dağ yəhudilərindən və ləzgilərdən savayı, Şahdağ xalqları və ya Şahdağ milli etnik qrupuna daxil olan bir neçə kənddə yaşayan və Şahdağ milli etnik qrupu kimi qeyd edilən bir neçə etnos var. Məskunlaşdıqları kəndlərin adlarına uyğun olaraq buduqlular, ceklilər, əliklilər, haputlular, qrızlılar, xınalıqlılar, yergüclülər adlanan bu milli azlıqların dillərinə göstərilən qayğı hər ölkəyə örnək ola bilər. İş ondadır ki, yalnız bir kənd içərisində mövcud olan bir neçə yüz, yaxud bir neçə min adamın danışdığı bu dillər xüsusi qayğı olmadan qısa bir zamanda yox olardı. Həmin dillərdən yalnız birinin nümunəsində bu dövlət diqqətinin hansı yüksək səviyyədə olmasını təsəvvür etmək mümkündür. Bildirdim ki, cəmi üç min əhali yaşayan Xınalıqda ana dilində tam orta məktəb fəaliyyət göstərir.
Dünyanın qədim dillərindən olan və yalnız bu kənddə danışılan xınalıq dilinə uyğun xüsusi kompüter klaviatura proqramı hazırlanıb, Xınalıq dilində yaranan ədəbi əsərlər və folklor nümunələri mütəmadi işıq üzü görüb, ümumən milli azlıqlara və onların dillərinə qayğı yalnız bununla bağlı dövlətin aydın və ədalətli siyasəti olanda effektli şəkildə gerçəkləşir. Yəni, hansısa milli azlığa, ya milli azlığın dilinə, mədəniyyətinə qayğı göstərmək, onun inkişafı haqqında iş görmək müəyyən konvensiyaların şərtlərinə əməl etmək kimi deyil, səmimi olaraq ölkə həyatının vacib hadisəsi kimi qavranılanda xoş nəticələr əldə edilir. Onu da nəzərə çatdırdım ki, hər dil o dildə nə qədər insanın danışmasından asılı olmayaraq, həmin dili daşıyanlara nəsib olmuş ən ali sərvətdir, mahiyyətində müqəddəslik daşıyan sərvət. Sərvəti və müqəddəs olanı isə qorumaq, yaşatmaq, inkişaf etdirmək borcdur, bir insan üçün də, bir dövlətdən ötrü də”.
Kamil HƏMZƏOĞLU
www.oxu.az
"
"Alyaskada güclü zəlzələ: Sunami təhlükəsi varABŞ-ın Alyaska ştatının sahillərində 8.1 bal gücündə zəlzələ baş verib.
Bu barədə Oxu.Az “Rossiya 24” telekanalına istinadən məlumat yayır.
Məlumata görə, yeraltı təkanların episentri Alyaska körfəzində, Kadyak adasından 280 kilometr cənub-şərqdə qeydə alınıb.
ABŞ-da zəlzələdən sonra sunami təhlükəsi yaranıb. Sunami riski ilə bağlı Kanadanın Britaniya Kolumbiyası vilayətinin sahilyanı rayonları və Vaşinqton ştatının sərhədindən Attu adasına kimi olan ərazilərdə xəbərdarlıq elan olunub. Hökumət sakinləri həmin əraziləri tərk etməyə çağırıb.
Geoloji xidmət zəlzələni sarı dərəcə ilə təsnif edib. Sarı dərəcəli xəbərdarlıq - insan itkisi və iqtisadiyyata ziyanın az ehtimal olunduğunu bildirir.
Zəlzədən dörd saat sonra hündür dalğaların Havay adalarına çatacağı istisna edilmir. Həmin zəlzələnin Yeni Zelandiya üçün də potensial sunami riski yaratdığı bildirilir. Hələlik dağıntılar və itkilər barədə heç bir məlumat yoxdur. 
www.oxu.az
"
"Estoniyada günahsız yerə 10 il cəza çəkən azərbaycanlı azad edilibİnsan haqlarının cəmiyyətin dirəyi sayıldığı Estoniyada hökumət BMT İnsan Haqları Komitəsinin qərarına məhəl qoymur. Bunu necə başa düşmək olar, ikili standartlar, yoxsa? 
Ədalətsiz olaraq mühakimə olunan və eston həbsxanasında 10 il 50 gün cəza çəkən azərbaycanlı iş adamı Əhliman Zeynalov azadlığa çıxıb.
Bu barədə Oxu.Az-a vəkil Cavanşir Süleymanov məlumat verib.
Yanvarın 5-də Virus qəza məhkəməsi Əhliman Zeynalovun vaxtından əvvəl azadlığa buraxılması və vətəninə deportasiya olunması ilə bağlı qərar çıxarıb. 
Qeyd edək ki, 31 mart 2010-cu ildə Xaryus qəza məhkəməsi Zeynalovu 14 il 6 ay müddətinə azadlıqdan məhrum edib. O, narkotik vasitələrin qanunsuz dövriyyəsi ilə əlaqədar cinayətdə iştirak etməkdə təqsirli bilinib. Məhkəmənin cəzası bununla bitməyib. Əlavə olaraq 736 111,3 avro məbləğində cərimə haqqında qərar qəbul olunub.

Zeynalov daha əvvəl 2007-ci ildə saxlanılıb.
28 mart 2016-cı ildə Dövlət Dəstək Xidməti Mərkəzi Virus qəza məhkəməsinə  497 285, 82 avro məbləğində cərimənin ödənilməmiş hissəsinin həbslə əvəzlənməsi  üçün vəsatət qaldırıb. Virus məhkəməsi vəsatəti təmin edərək, 2 il 9 ay 4 gün müddətinə həbs qərarı çıxarıb.
Daha sonra 16 fevral 2017-ci ildə dövlət məhkəməsinin cinayət məsələləri üzrə kollegiyası  Virus və Tartus qəza məhkəmələrinin qərarlarını qismən ləğv edərək, Zeynalov barəsində ümumilikdə 14 il 6 ay müddətinə azadlıqdan məhrumetmə qərarı çıxarıb. Cəza müddəti 3 iyun 2022-ci ildə bitməlidir.
Bu arada, Virus məhkəməsi Zeynalovun nümunəvi davranışını nəzərə alaraq, vaxtından əvvəl şərti azadlığa buraxılması haqqında qərar çıxarıb. Ancaq bu məsələdə ən vacib məqam Azərbaycan vətəndaşının heç nədən dəmir barmaqlıqlar arxasına göndərilməsidir. Sən demə, Estoniya hüquq-mühafizə orqanı əməkdaşları qanuna tabe olan nümunəvi vətəndaşların hüquqlarını pozur. Halbuki Estoniya insan haqlarının cəmiyyətin dirəyi olduğu bir dövlət kimi tanınır.
Məlum olduğu kimi, Dağlıq Qarabağda doğulmuş Zeynalov Estoniyaya hələ 1986-cı ildə köçüb. Orada ailə həyatı qurub, qız övladı dünyaya gəlib.Tallində üç restoranı olub. Dostları və həmkarları arasında hörmət sahibi olub, aktiv sosial həyat tərzi keçirib.
2007-ci ildə uğurlu biznesmen Zeynalov Tallin aeroportunda, uçuş ərəfəsində saxlanılıb. Polis narkotik vasitələrin dövriyyəsi ilə məşğul olan beynəlxalq dəstənin iddia olunan başçısı kimi uzun müddət onu izləyib.
Saxlanılmasına əsas narkotik vasitə satışına görə əvvəllər məhkumluğu olan Estoniya vətəndaşı Marqo Mitalın verdiyi ifadə olub. Mitalın cinayətkar fəaliyyətini guya Estoniyadakı rus icmasının nümayəndəsi, biznesmen Roman Vaşenko və Əhliman Zeynalov maliyyələşdirib. Həbs olunan Vaşenko və Zeynalov narkotiv vasitələrin dövriyyəsi ilə bağlı ittihamları qəti şəkildə rədd edib. Onlara qarşı aparılan cinayət araşdırmasının isə Estoniyanın “KAPO” siyasi polisi ilə əməkdaşlıqdan imtina etdiklərinə görə bir qisas aktı kimi qələmə verib. 
Baxış zamanı narkotik aşkarlanmayıb, narkotiv vasitələrin satışı ilə məşğul olan şəxslərin Əhliman Zeynalov və Roman Vaşenko ilə görüşməsi ilə bağlı iddiaları da öz təsdiqini tapmayıb, əksinə, bu iddiaları rədd edib. İş üzrə aparılmış bütün araşdırmaların nəticələri Zeynalov və Vaşenkonun günahsız olduğunu, deyilənlərin isə böhtan olduğunu ortaya çıxarıb.
2007-2010 illər ərzində həbsdə olan zaman “KAPO” Zeynalov və Vaşenko ilə əməkdaşlıq etmək istəyib.
İstədiyi nəticəni əldə edə bilməyən “KAPO” işi Xaryus qəza məhkəməsinə ötürüb, həmin məhkəmədə Zeynalov 14,5 il, Vaşenko isə 9 il müddətinə azadlıqdan məhrum edilib.  
Qərarda yalnız Marqo Mitalın verdiyi ifadələr əsas götürülüb, heç bir sübut ortaya qoyulmayıb.
“Həbsdə olduğu müddətdə  Zeynalov eston dilini öyrənib, qiyabi olaraq Mainor İqtisad Universitetini bitirib, gec-tez öz günahsızlığını sübuta yetirəcəyinə, layiqli adını bərpa edəcəyinə və ikinci vətəni saydığı Estoniyada qalacağına ümid edir”, – deyə vəkil bildirib.

Bu arada, BMT İnsan Haqları Komitəsi həmin prosesdə Zeynalovun ədalətli məhkəmə araşdırması hüququnun pozulduğunu müəyyən edib.  Təqsirləndirilən şəxsin özünə vəkil seçməsinə imkan verilməyib, Zeynalovun azərbaycanlı vəkili prosesdən kənarlaşdırılıb. Zeynalovun təklif etdiyi digər iki vəkilin apellyasiya prosesində iştirakına icazə verilməyib.
Bununla əlaqədar, BMT-nin İnsan Haqları Komitəsi 4 noyabr 2015-ci ildə iş üzrə məhkəmə araşdırmasının ədalətsiz olduğu, Zeynalovun qanunsuz olaraq mühakimə olunması və hüquqlarının kobudcasına pozulması haqqında  2040/2011 saylı qərar qəbul edib.
BMT komitəsi Estoniyanın aidiyyəti qurumlarının üzərinə Əhliman Zeynalova təzminat vermək, Komitənin qərarı haqqında ictimaiyyəti eston və rus dillərində geniş şəkildə məlumatlandırmaq və qəbul olunan ölçülər barədə 180 gün ərzində BMT-yə məruzə etmək öhdəliyi qoyub. Estoniya mülki və siyasi hüquqlar üzrə beynəlxalq Pakta və  BMT İnsan Haqları Komitəsinin səlahiyyətlərinin tanınması haqqında fakültativ protokola qoşulduğundan, respublika üçün bu təşkilatın çıxardığı qərar icbari xarakter daşıyır. Zeynalovun pozulmuş hüquqları tam şəkildə bərpa edilməlidir, belə ki,  yol verilən qanun pozuntuları onu ədalətli məhkəmə prosesindən məhrum edib, əsaslandırılmamış şəkildə mühakimə olunmasına yol açıb.
Habelə, BMT komitəsinin qərarının icrası üzrə normal müddətlər çoxdan bitib,  Estoniyanın aidiyyəti qurumları indiydək Birləşmiş Millərlər Təşkilatının yuxarıda qeyd olunan qərarını icra etməyib.
Ülvi Kərimov
www.oxu.az
"
" Türkiyə prezidenti: “Zeytun budağı”nı  birlikdə zəfərə çatdıracağıq  “Zeytun budağı” əməliyyatını millətimiz Azad Suriya Ordusu ilə birlikdə zəfərə, qələbəyə çatdıracaq.
Oxu.Az xəbər verir ki, bunu Türkiyə prezidenti Rəcəb Tayyib Ərdoğan deyib.
“Bu məsələdə inancımız tamdır. Qərarlıyıq, əzimliyik. Onlar, bunlar nə demiş, dünyada o ölkə, bu ölkə bu məsələyə necə baxmış, bunları artıq dinləyəcək halımız yoxdur. Bu məsələdə qərar millətindir. Bu millət öz göbəyini özü kəsəcək. Bizi sərhədlərimizdə narahat edən 3-5 ipsizə, soysuza bu sərhədlərdə rahatlıq verməyəcəyik”,- deyə Ərdoğan sözlərinə əlavə edib.
Kamil HƏMZƏOĞLU
www.oxu.az
"
"Türkiyə Afrində ikinci şəhidini verdi - FOTOTürkiyə ordusu “Zeytun budağı” əməliyyatında ikinci şəhidini verib.
Oxu.Az-ın xəbərinə görə, bu haqda Türkiyənin xarici işlər naziri Mevlüt Çavuşoğlu məlumat verib.
O qeyd edib ki, terrorçularla qızğın döyüşlər zamanı türk hərbçisi Oğuz Kaan Usta Afrində şəhid olub.








Kamil HƏMZƏOĞLU
www.oxu.az
"
"Ərdoğan: Şəhidimizin vəsiyyətini yerinə yetirəcəyikŞəhidimiz Musa Özalkanın vəsiyyətini yerinə yetirəcəyik.
Oxu.Az xəbər verir ki, bunu “Zeytun budağı” əməliyyatında şəhid olan Musa Özalkanın tabutu başında danışan Türkiyə prezidenti Rəcəb Tayyib Ərdoğan deyib.
“Biz bu nöqtədə şəhid övladımızın, inşallah, bu vəsiyyətini Türk milləti olaraq özümüz yerinə yetirərik, həll edərik”, - deyə Ərdoğan bildirib.
Eyni zamanda, qeyd edək ki, MHP lideri Dövlət Baxçalının rəsmi sözçüsü Murat Çeliker özünün “Twitter” səhifəsində Afrin şəhidinin vasiyyətini - arzusunun reallaşdırılmasını MHP liderinin öz üzərinə götürdüyünü bildirmiş, “Şəhidimizin son arzusu yerinə yetiriləcək. Ruhu şad, məkanı cənnət olsun”, - deyə yazmışdı.



Kamil HƏMZƏOĞLU
www.oxu.az
"
"Novruz Məmmədov: “Davos” dünyanı anlaşmaya çağırırDavos Forumu problemli və parçalanmış dünyanı qarşılıqlı anlaşmaya və əməkdaşlığa çağırır.
Oxu.Az xəbər verir ki, bunu Prezident Administrasiyası (PA) rəhbərinin müavini, Xarici əlaqələr şöbəsinin müdiri Novruz Məmmədov öz “Facebook” səhifəsində qeyd edib.
O qeyd edib ki, Davos İqtisadi Forumu dünəndən işə başlayıb.
“Davos Forumunda 70-dən artıq dövlət və hökumət başçısının iştirakı gözlənilir. 100-dən artıq ölkədən üç minə yaxın nümayəndə Davos Forumuna qatılıb. Dövlətimizin başçısı, prezident İlham Əliyev görüşlərə başlayıb. Prezidentimizin 30-a yaxın görüş və panel iclaslarında iştirakı planlaşdırılıb. Xüsusilə, iqtisadi əməkdaşlıq əlaqələrimizin genişlənməsinə yönəlmiş görüşlər prezidentlər, hökumət başçıları və dünyanın ən böyük şirkətlərinin rəhbərləri ilə olacaq”,  - deyə PA rəsmisi vurğulayıb.
Kamil HƏMZƏOĞLU
www.oxu.az
"
"İranda internetə məhdudiyyətsiz giriş təmin olunacaqİran prezidenti Həsən Ruhani bir müddət əvvəl ölkəsində etiraz dalğasına yol açmış iqtisadi-sosial problemləri həll etmək üçün əlindən gələni edəcəyinə söz verib.
Oxu.az “Associated Press”ə istinadən xəbər verir ki, bu barədə İran dövlət başçısı dövlət telekanalına verdiyi müsahibədə danışıb.
“Xalqıma demək istəyirəm ki, problemlərin mövcud olmasına, insanların hələ öz arzu və tələblərinə nail olmadığına baxmayaraq, iqtisadi, sosial və mədəni şərait yaxşılaşacaq, hökumət xalqın dəstəyi ilə sosial-iqtisadi problemləri həll etməyə qadirdir”, – deyə Ruhani bildirib.
Ruhani ölkədə internet istifadəçilərinin müxtəlif saytlara məhdudiyyətsiz girişinin təmin olunacağına söz verib.
“Kiberməkan və onun azadlığını təmin etmək hökumətə elə də asan başa gəlmir, hökumət böyük çətinliklərə dözməli olur. Söhbət 11-ci və 12-ci hökumətlərdən gedir. Allahın köməyilə bütün dövlət rəsmiləri internetə girişlə bağlı azadlığı təmin etmək üçün əlindən gələni edəcək”, –deyə Ruhani vurğulayıb.
Yayılan məlumatlara görə, İranda dekabrın sonlarında başlayan etiraz dalğasından iki həftə sonra İranın Ali lideri Ayətullah Əli Xamneyi İnqilab Keşikçiləri Korpusuna ölkə iqtisadiyyatına nəzarəti yüngülləşdirməsi ilə bağlı göstəriş verib. Korpus hazırda İran iqtisadiyyatının 1/3 hissəsini idarə edir.
Xatırladaq ki, İranda sosial-iqtisadi problemlərdən qaynaqlanan etiraz aksiyaları ötən ilin dekabr ayının 28-dən başlayaraq Tehran, Məşhəd, İsfahan və Rəşt kimi iri şəhərlərdə keçirilib.
www.oxu.az
"
"Bakıda FTX kursantı saxlanıldıRusiya Federal Təhlükəsizlik Xidmətinin  tacik əsilli, 23 yaşlı kursantı Novruz Sanqov Tacikistan hüquq-mühafizə oqranları tərəfindən ekstremizm və İŞİD qruplaşmasına qoşulmağa cəhd etməkdə təqsirləndirilir.
Oxu.Az “Радио Озоди”yə (“Azadlıq radiosununun” tacik xidmətinə) istinadən xəbər verir ki, Moskvada Federal Təhlükəsizlik Xidməti Akademiyasının V kurs kursantı olan Novruz Sanqov ötən ilin noyabr ayında Azərbaycanda saxlanılıb və Tacikistana ekstradisiya edilib.
“Novruz yoxa çıxdıqdan sonra Tacikistan tərəfi bu haqda məlumatlandırılıb. Bir ay sonra o, Bakı aeroportunda aşkarlanıb və İstanbula uçmağa çalışan zaman saxlanılıb”, – deyə hüquq-mühafizə orqanlarından olan mənbə bildirir.
İşin təfərrüatı haqqında məlumat verilməsə də, kursantın Türkiyəyə, oradan isə Suriya ərazisinə keçməyə çalışıdığı güman edilir.
Ancaq kursant bu ittihamları rədd edir və hər hansı ekstremist qruplaşmalara biət etməyə hazırlaşmadığını bildirib.
Gəncin yaxınları bildirirlər ki, bu ilin yay aylarında Novruz öz vətənində, milli təhlükəsizlik üzrə dövlət komitəsinin yerli şöbələrindən birində təcrübə keçib.  Əlaçı olub və təhsili başa vurduqdan sonra Tacikistana qayıtmaq və yerli xüsusi xidmət orqanlarında çalışmaq niyyətində olub.   
Novruzun anası Nixolbi Rəhimova yanvarın 22-də “Радио Озоди”ə verdiyi açıqlamada oğlu ilə təcridxanada görüşdüyünü bildirib.
“Mənim balamı kimsə yoldan çıxarıb. O mənə dedi ki, Türkiyəyə müalicəyə getmək istəyib. Son vaxtlar mədə və baş ağrılarından əziyyət çəkib. O, məzuniyyətin verilməsi üçün bir neçə dəfə müraciət etsə də, iczə ala bilməyib. Ona görə sonradan bu axmaq hərəkəti edib. And-aman edir ki, Türkiyəyə yalnız müalicə məqsədilə gedib. Ötən yay Tacikistanda müalicə kursu keçib”, -  deyə kursantın anası bildirib.
O bildirib ki, oğlu üçün vəkil tuta bilmir, hər kəs məsələnin qarışıq olduğunu bildirərək, işi götürməkdən imtina edir.
www.oxu.az
"
"Ukrayna Rusiyadakı mundialı boykot etməyə çağırırUkrayna hökuməti yerli futbol federasiyası və fanat təşkilatı ilə Rusiyada keçiriləcək dünya çempionatının mümkün boykotu və ya etirazına dair danışıqlar aparır.
Oxu.Az xəbər verir ki, bu haqda “İnterfaks”a Ukraynanın Xarici İşlər naziri Pavel Klimkin deyib:
“Biz müxtəlif federasiyalarla danışıqlar aparırıq. Bu məsələni açıqlaya bilərəm. Fərqli siyasi məsələlər qaldıra biləcək müxtəlif azarkeş təşkilatları ilə də danışıqlar gedir. Bu çempionatı ya boykot etməliyik, ya da Rusiyaya gəldiyimiz zamanı öz mövqeyimizi açıq şəkildə ifadə etməliyik”.
Ötən ay Ukraynada mundialın televiziya ilə boykot edilməsinin əleyhinə çıxanlar olub. Xarkovun “Metallist-1925” klubunun prezidenti Sergey Storojenko bildirib ki, ölkə sakinləri bu turniri görməlidir.
Xatırladaq ki, Ukrayna millisi iyunun 14-dən iyulun 15-dək Rusiyada keçiriləcək dünya çempionatına vəsiqə qazana bilməyib. Andrey Şevçenkonun baş məşqçisi olduğu komanda Türkiyənin də yer aldığı İ qrupunda III yeri tutub.
 
Səbuhi TOFİQOĞLU
www.oxu.az
"
"ABŞ nümayəndə heyəti “Zeytun budağı” ilə bağlı Türkiyəyə gəldiTürk ordusu tərəfindən Suriyada keçirilən “Zeytun budağı” əməliyyatı ilə bağlı ABŞ-dan geniş nümayəndə heyəti təcili Türkiyəyə səfər edib.
Oxu.Az-ın xəbərinə görə, ABŞ Xarici İşlər Nazirliyinin müşavir köməkçisi Conatan Kohenin başçılıq etdiyi və ABŞ  Müdafiə Nazirliyi rəsmilərinin də daxil olduğu nümayəndə heyəti Türkiyənin Xarici İşlər Nazirliyində bu gün rəsmi görüşlərə başlayacaq.
ABŞ nümayəndə heyəti ilk öncə Türkiyə Xarici İşlər Nazirliyinin müşavir köməkçisi Ahmet Muhtar Günün başçılıq etdiyi qrupla  görüşəcək. Bunun ardınca isə ABŞ nümayəndə heyəti Türkiyə Silahlı Qüvvələrində görüşlər keçirəcək.
Kamil HƏMZƏOĞLU
www.oxu.az
"
"Antalyada azərbaycanlı fahişələr yaxalandıTürkiyədə azərbaycanlı fahişələr saxlanılıb.
Oxu.Az CNN-ə istinadən xəbər verir ki, Antalyada fahişəliklə məşğul olan şəxslərə qarşı hotellərdə və fərdi evlərdə reydlər keçirilib.
Ümumilikdə 200 polis əməkdaşının iştirak etdiyi əməliyyatlarda fahişəliklə məşğul olan 21 əcnəbi qadın və onları fahişəliyə cəlb edən, aralarında dövlət məmurları da olmaqla, 35 şübhəli saxlanılıb. Saxlanılar qadınlar Özbəkistan, Qazaxıstan, Azərbaycan və Rusiya vətəndaşları olublar. 
Məlumatda qeyd olunur ki, qadınları telefon və eskort saytları vasitəsilə VİP maşınlarla müştərilərə çatdırılıb.








E.Ə.
www.oxu.az
"
"Azərbaycan dünyanın ən yaxşı ölkələrinin siyahısında“U.S. News & World Report” jurnalında 2018-ci il üçün dünyanın ən yaxşı ölkələrinin siyahısı dərc olunub. Siyahıda Azərbaycan 64-cü pillədə qərarlaşıb.
Oxu.Az xəbər verir ki, ötənilki reytinq cədvəlində Azərbaycan 69-cu yerdə göstərilmişdi.
Builki siyahıda Azərbaycanın “yaxın qonşuları” Myanma və Tunisdir.
Reytinqdə ilk beş yeri müvafiq olaraq İsveçrə, Kanada, Almaniya, Böyük Britaniya və Yaponiya tutur. Ötən illə müqayisədə liderlər faktiki olaraq dəyişilməz qalıb. Siyahının sonunda isə Serbiya (78-ci), Anqola (79-cu) və Əlcəzair (80-ci) qərarlaşıb. Siyahıda Rusiya (26-cı yer), Latviya (59-cu il), Ukrayna (69-cu yer), Qazaxıstan (70-ci yer) kimi ölkələr də yer alıb.
Reytinq cədvəlinə ümumilikdə 80 ölkə daxil edilib.
Siyahı tutulan zaman ölkənin bir sıra keyfiyyət və üstünlükləri, o cümlədən turistlərin cəlb edilməsi, təbiətin gözəlliyi, siyasi təsirlər, təhsil səviyyəsi və s. amillər nəzərə alınıb.
Ekspertlər ümumilikdə 36 ölkədən 21 mindən çox insanla sorğu aparıb. Sorğuda respondentlər bu və ya digər keyfiyyətlərin siyahıda olan ölkələrə nə dərəcədə uyğun olduğunu göstərib.
www.oxu.az
"
"Şəhidin vəsiyyəti: Ailəmə veriləcək pul türkmən uşaqların məktəbinə ayrılsınTürkiyə ordusunun “Zeytun budağı”  əməliyyatındakı  ilk şəhidi Musa Özalkanın vəsiyyəti açıqlanıb.
Oxu.Az-ın Türkiyə mediasına istinadən  xəbərinə görə, Türkiyənin Kilis bölgəsinin Gülbaba kəndinin cənub-şərqindəki “Burseya dağı”nda terrorçularla qızğın döyüşlərdə şəhid olan  M. Özalkanıın vəsiyyəti hər kəsi kövrəldib, duyğulandırıb.
Belə ki, şəhid əsgər, Türkiyə dövlətinin onun  ailəsinə  verəcəyi pulun müdavimi olduğu bir dərnək vasitəsi ilə Telafərdəki türkmən uşaqlara  məktəb tikintisində istifadə edilməsini və tikiləcək məktəbə adının verilməsini vəsiyyət edir.



Kamil HƏMZƏOĞLU
www.oxu.az
"
"Almaniyada türklərlə kürdlər arasında kütləvi dava – VİDEOAlmaniyada türk və kürd icmasının nümayəndələri arasında toqquşma baş verib.
Oxu.Az Focus-a istinadən xəbər verir ki, kütləvi dava Hannover şəhər aeroportunun terminalında meydana gəlib. Toqquşmalarda 180 nəfərə yaxın insanın iştirak etdiyi bildirilir.
Qarşıdurma kürdlərin təşkil etdiyi etiraz aksiyası ilə əlaqədar meydana gəlib. Alman hüquq mühafizə orqanlarının məlumatına görə, türk sərnişinlər bundan hiddətlənərək, aksiya iştirakçılarına hücum edib.
Tərəfləri bir-birindən ayırmaq üçün aeroportun təhlükəsizlik xidmətinin əməkdaşları  müdaxilə etməli olub. Toqquşmalarda heç kimi ciddi xəsarət almasa da, 20 nəfərin gözyaşardıcı qazla əlaqədar halının pisləşdiyi bildirilir.
Oxşar lakin daha kiçik miqyaslı toqquşmalar Almaniyanın digər şəhərlərində də müşahidə olunub.


🇩🇪#Almanya'nın Hannover Havaalanı'nda terör örgütü PKK/PYD taraftarı bir grup örgüt lehine sloganlar attı. Vatansever Türk vatandaşlarının karşılık vermesi üzerine kavga çıktı. pic.twitter.com/1JVrurCFJ7
— EHA MEDYA (@eha_medya) 22 января 2018 г.



www.oxu.az
 
"
"Alman feldşer 97 nəfərin qətlində təqsirləndirilirAlmaniyada xəstələri öldürdüyünə görə ömürlük azadlıqdan məhrum edilmiş feldşer Nils Högel daha 97 analoji qətl törətməkdə şübhəli bilinir.
Oxu.Az-ın məlumatına görə, bu barədə “Nordwest-Zeitung”da məlumat yayılıb.
Oldenburq şəhər Prokurorluğunun bəyanatına əsasən, 41 yaşlı feldşer 62 pasiyenti şəhər xəstəxanasında, daha 35 xəstəni isə qonşu Delmenhorst şəhərinin klinikasında qətlə yetirib. 
Högel həmkarlarına və rəhbərliyinə öz “tibbi bacarıqlarını göstərmək və bekar qalmamaq” məqsədilə reanimasiya şöbəsində yatan ağır xəstələrə sağlamlıq üçün təhlükəli dozalarda iynə vurduğunu bildirib. Xəstələrin həyatını xilas etdiyinə görə ona hətta həmkarları arasında “Rembo-xilasedici” adı da verilib.
Feldşer  pasiyentlərdə ürək aritmiyası, mədəciklərin fibrilyasiyası və hipotoniya yaradan preparatlardan istifadə edib.  Sonra onları həyata qaytarmağa çalışıb. Ancaq bu heç də hər zaman uğurlu alınmayıb.
Feldşerin 1999-2005-ci illərdə müxtəlif xəstəxanalarda işlədiyi bildirilir. İstintaq məlumatlarına görə, Högel ilk qətli 2000-ci ildə Oldenburq şəhərində törədib. Orada Högeli cinayət başında yaxalamaq mümkün olmasa da,  tibbi müəssisənin əməkdaşları ondan şübhələnməyə başlayıb və çox keçmədən işdən kənarlaşdırılıb. Ancaq xəstəxanadan ona verilən yaxşı xasiyyətnamə hesabına kütləvi qətlləri törətdiyi Delmenhorst şəhər xəstəxanasında işə düzəlib. Onun cinayət əməlləri 2005-ci ildə ifşa olunub.
www.oxu.az
"
"Ərdoğan Türkiyənin Suriyadakı məqsədini açıqladıAfrində əməliyyatlar başa çatdırılmayınca, Ankara geriyə addım atan deyil.
Oxu.Az “Yeni Şafak” qəzetinə istinadən xəbər verir ki, belə bir bəyanatla Türkiyə prezidenti Rəcəb Tayyib Ərdoğan çıxış edib.
“Fərat qalxanı” əməliyyatı zamanı Türkiyə sərhədləri boyunca terror dəhlizi yaratmağı planlaşdıranlara ağır zərbə endirdik. Həmin vaxt ABŞ bu bölgəyə hərbi avadanlıqdan ibarət beş min yük maşını göndərmişdi ki, həmin vasitələr terrorçu qruplaşmalara paylanmışdı. Afrin əməliyyatı da yalnız qoyulan tapşırıqların yerinə yetirilməsindən sonra başa çatacaq”, – deyə Ərdoğan bildirib.
Ərdoğan Türkiyənin Suriyanın Cərəblus, Əl-Rai və Əl-Bab şəhərlərində olduğu kimi, Afrin bölgəsini də nəzarətə götürəcəyini vəd edib.
“Bildirirəm ki, Ankara Suriya ərazisini zəbt etməyi planlaşdırmır. Türkiyənin məqsədi – milli təhlükəsizliyi və Suriyanın ərazi bütövlüyünü təmin etməkdir”, – deyə Ərdoğan diqqətə çatdırıb.
Ərdoğanın bu bəyanatından çox keçməmiş Suriya əməliyyatlarında Türkiyənin ilk itkini verdiyi, bir hərbçinin şəhid olduğu xəbəri yayılıb. “Anadolu” agentliyinin xəbərinə görə, əsgər PKK üzvləri ilə baş verən toqquşma zamanı həlak olub.
www.oxu.az
"
"Əfqanıstanın cənubunda 63 “Taliban” silahlısı məhv edilibƏfqanıstanın cənubunda ABŞ aviasiyasının endirdiyi hava zərbələri nəticəsində azı 63 “Taliban” hərəkatının silahlısı məhv edilib.
Oxu.Az-ın RİA Novosti agentliyinə istinadən verdiyi xəbərə görə, hava əməliyyatı Paktika əyalətində keçirilib.
Əməliyyatı zamanı “Taliban”a məxsus silah və döyüş sursatı məhv edilib.
Qeyd edək ki, son aylar ərzində Əfqanıstanda vəziyyət gərginləşib. “Taliban” və İŞİD silahlılarının fəallığı daha da artıb.
A.M.
www.oxu.az
"
"Türkiyə Afrin əməliyyatında ilk şəhidini veribBu gün Afrin əməliyyatlarının başlandığı üçüncü gündə Türkiyə ilk qara xəbərini aldı.
Oxu.Az NTV-yə istinadən xəbər verir ki, əməliyyatlarda ilk türk hərbçisi həlak oldu.
Məlumata əsasən, əsgər Türkiyə ilə sərhəd rayonu olan Kilis vilayətinin Gülbala kəndində baş vermiş atışma zamanı ölüb.
A.M.
www.oxu.az
"
"ABŞ-da senatorlar hökumətin fəaliyyətinin bərpasına dair razılığa gəliblərABŞ qanunvericiləri immiqrasiya və sərhəd təhlükəsizliyi ilə bağlı fikir ayrılığı səbəbindən dayandırıldıqdan üç gün sonra federal hökumətin işinin bərpasına dair razılığa gəliblər.
Oxu.Az xəbər verir ki, bu barədə Reuters agentliyinə Demokratlar partiyasının Senatdakı lideri Çak Şumer deyib.
“Bu gün hökumətin işinin bərpası üçün səs verəcəyik”, deyə Ç.Şumer qeyd edib.
Yanvarın 19-da ABŞ Konqresində 2018-ci il üçün büdcə qəbul olunmayıb. ABŞ azsaylı ölkələrdən biridir ki, hökumət büdcə olmadan tam fəaliyyət göstərə bilmir.
A.M.
www.oxu.az
"
"Gürcüstanda banka silahlı basqın olubGürcüstanın Kutaisi şəhərində “Bank of Georgia” bankının filiallarından birinə silahlı hücum olub.
Oxu.Az Gürcüstan mətbuatına istinadən xəbər verir ki, hücum edən şəxs bank filialının əməkdaşlarına atəş açıb.
Bank işçilərindən bir nəfərin yaralandığı bildirilir.
Silahlı oğru bankdan müəyyən məbləğdə pul götürərək hadisə yerindən qaça bilib.
Gürcüstanın Daxili İşlər Nazirliyi cinayətkarın saxlanılması istiqamətində istintaq tədbirləri həyata keçirir.
Xatırladaq ki, 2017-ci ilin dekabr ayında “Bank of Georgia” bankının bir neçə filialında oğurluq olmuşdu. 
A.M.
www.oxu.az
"
"Bəkir Bozdağ: Biz dinc sakinlərə atəş açmırıqTürkiyə ordusunun Suriyanın Afrin bölgəsində dinc sakinləri hədəfə alması ilə bağlı məlumatlar qara təbliğatdır.
Oxu.Az “Anadolu” agentliyinə istinadən xəbər verir ki, bunu Türkiyə baş nazirinin müavini Bəkir Bozdağ bəyan edib.
“Bu kimi xəbərlər əsassızdır. Biz dinc sakinlərə qarşı maksimal həssaslıqla yanaşırıq. Hədəflərimiz yalnız terrorçular, sığınacaqlar, anbarlar, terrorçuların texnikasıdır”, - deyə B.Bozdağ qeyd edib.
Onun sözlərinə görə, əməliyyatın ilk üç günü ərzində əvvəl planlaşdırılmış bütün ərazilər nəzarət altına alınıb. “Hərbçilərimiz arasında ölən və yaralanan yoxdur”, - deyə B.Bozdağ vurğulayıb.
A.M.
www.oxu.az
"
"AŞ-nin baş katibi Azərbaycanı tərifləyibAvropa Şurasının baş katibi Torbyörn Yaqland Azərbaycanda cəzaların humanistləşdirilməsinə dair atılan addımları müsbət qiymətləndirib.
Oxu.Az xəbər verir ki, bu barədə o, AŞ Parlament Assambleyasının qış sessiyasında çıxışı zamanı deyib.
“Azərbaycanda həbsə salınmaqla bağlı cinayət hüququna dair tədbirlər hazırlanıb. Bu, müsbət addımdır”, - deyə baş katib vurğulayıb.
Qeyd edək ki, ötən il fevralın 10-da Azərbaycan prezidenti İlham Əliyev “Penitensiar sahədə fəaliyyətin təkmilləşdirilməsi, cəza siyasətinin humanistləşdirilməsi və cəmiyyətdən təcridetmə ilə əlaqədar olmayan alternativ cəza və prosessual məcburiyyət tədbirlərinin tətbiqinin genişləndirilməsi barədə” sərəncam imzalayıb.
Artıq bir müddətdir ki, sərəncamın icrasına başlanılıb.
A.M.
www.oxu.az
"
"Azərbaycanlı qadın Putinin səlahiyyətli nümayəndəsi oldu Rusiya Mərkəzi Seçki Komissiyası (MSK) prezidentliyə namizəd Vladimir Putinin səlahiyyətli nümayəndələrinin siyahısını təsdiqləyib.
Oxu.Az xəbər verir ki, Putinin seçki kampaniyası zamanı səlahiyyətli nümayəndələrindən biri Rusiyadakı azərbaycanlıların “Azerros” Federal Milli Mədəni Muxtariyyətinin prezidenti Mehriban Sadıqova olacaq. M. Sadıqova Putinin səlahiyyətli nümayəndələri arasında hələlik yeganə azərbaycanlıdır.
Mərkəzi Seçki Komissiyası V. Putinin səlahiyyətli nümayəndəsi kimi ilkin olaraq 259, daha sonra isə 154 nəfəri qeydiyyatdan keçirib.
Rusiya qanunvericiliyinə görə, prezidentliyə namizəd 600 nəfərə qədər şəxsi səlahiyyətli nümayəndə təyin edə bilər. V. Putinin səlahiyyətli nümayəndələri siyahısında ölkənin tanınmış ictimaiyyət nümayəndələri, incəsənət xadimləri, jurnalistləri, elm adamları, idmançıları var.
Qeyd edək ki, Rusiyada prezident seçkiləri martın 18-də keçiriləcək.  
A.M.
www.oxu.az
"
"Böyük Britaniyadan Ankaraya dəstək: Türkiyənin haqqı varDünyanın diqqətlə izlədiyi “Zeytun budağı” əməliyyatı davam edərkən, bir açıqlama da Böyük Britaniyadan  gəlib.
Oxu.Az-ın xəbərinə görə, adıçəkilən ölkənin baş naziri Tereza Meyin sözcüsü, “Ölkəmiz Suriyada Türkiyənin həmlələrini, addımlarını izləyir.
Türkiyənin sərhədlərini qoruma haqqı var. Fəqət, ölkəmiz, olayın dərinləşməsini əngəlləmək üçün çalışacaq” - deyə, bəyan edib.
Kamil HƏMZƏOĞLU
www.oxu.az
"
"Kürdlər Rusiyanı xəyanətdə ittiham etdiYPG- kürd özünümüdafiə qüvvələrinin  baş komandanı  Sipan Hemo, Türkiyəni  Suriyada kürdlərin nəzarətində olan Afrin bölgəsinə hücum etmək fikrindən daşındırmadığına görə  Rusiyanı satqınlıqda (xəyanətdə) ittiham edib. 
Oxu.Az xəbər verir ki, bu barədə YPG -nin rəsmi səhifəsində bildirilir.
“Faşist türk dövləti  bütün dünyanın göz qarşısında işğala və kürdləri kütləvi şəkildə qətlə yetirməyə başlayıb. Bu işğal və kütləvi qətllərə görə bütün dünya məsuliyyət daşıyır.” deyə Hemonun bəyanatında bildirilir.
YGP lideri kürdlərin xüsusilə Moskvanın davranışından (mövqeyindən???)  yanıqlı olduğunu qeyd edib.
“Rusiya hal-hazırda Türk dövlətinin  müttəfiqidir və bizimlə müharibə astanasındadır. Rusiyayla bizim aramızda sövdələşmələr olub,  ancaq Rusiya bizi satmaqla, bu razılaşmalara məhəl qoymadı”  - deyə  kürd komandiri bildirib.
O, əlavə edib ki, hazırda  kürdlər Moskvanın həqiqi üzünü görüb, və Rusiya “prinsipsiz dövlətə çevrilib”
Yanvarın 20 Afrin rayonunda  Türkiyə  ordu baş qərargahının başçılıq altında Ankaranın terrorçu hesab etdiyi  kürd yaraqlı dəstələrə qarşı əməliyyat başlayıb. Quru qüvvələr qismində Suriya müxalifət qüvvələrinə aid birləşmələrdən istifadə olunur.  Eyni zamanda  hərbi aviasiyadan istifadə olunduğu bildirilir. 
Haberturk məlumatına görə, türk silahlı qüvvələri son 48 saat ərzində Afrin istiqamətində sərhəddən  7.5 kilometrə qədər irəliləyib.
Rusiya prezidentinin mətbuat katibi Dmitri Peskov, Kremlin Afrindəki əməliyyatın gedişini yaxından izlədiyini bildirib.
www.oxu.az
 
"
"Rusiyada Mübariz Mənsimovun işi araşdırılırRusiya Federal Vergi Xidməti Mübariz Mənsimova aid “Palmanli” şirkətinin nizamnamə kapitalında olan payın alqı-satqısı haqqında müqavilənin qanuniliyini araşdırır. Əqdlərin xarici şirkətlər tərəfindən bağlandığı bildirilir.  
Oxu.Az News.ru-ya istinadən xəbər verir ki, bu barədə dövlət dumasının təhlükəsizlik və korrupsiyaya qarşı mübarizə komitəsinin sədr müavini Dmitri Savelyev sayta açıqlama verib. Deputat bir müddət əvvəl bu məsələ ilə bağlı RF istintaq orqanlarına müraciət edib. 
Savelyevin sözlərinə görə, “Palmali”nin iştirakı ilə mümkün vergi cinayətinin törədilməsi barədə “Moskovskiy Komsomolets”də çıxan məqalədən xəbər tutub. Həmin məqalədə müəlliflər bildirib ki, azərbaycanlı iş adamı Mübariz Mənsimova aid şirkətin vergi maxinasiyaları ucbatından Rusiya federal büdcəsinə onlarla milyon dollar daxil olmayıb.
Saytın məlumatına görə, Rusiyanın “Palmali” MMC-də payların 100 faizinə sahib olan Türkiyənin “Palmali Gemi Hizmetleri ve Agentlik Anonim Şirketi” ona məxsus olan bütün  payı Maltada qeydiyyatda olan “Palmali Holding Со. Ltd”yə satıb. Müəllif qeyd edir ki, Rusiya  qanunvericiliyi əsasında rəsmiləşmiş və notarial qaydada təsdiqlənmiş alqı-satqı müqaviləsində  “Palmali” MMC nizamnamə kapitalında 100% payın qiyməti 6 112 377 ABŞ dolları məbləğində göstərilib. 
“Delloite Malta” audit şirkətinin hesabatına əsasən, əqdin real qiyməti 230 000 000 ABŞ dolları təşkil edir; bu, Rusiyada rəsmiləşmiş alqı-satqı müqaviləsində göstərilən məbləğdən təxminən 38 dəfə çoxdur. Dmitri Savelyevin sözlərinə görə, Rusiyanın  “Palmali” MMC-nin nizamnamə kapitalında olan payı alqı-satqısında iştirak edən tərəflər Rusiyanın fiskal orqanlarından əqdin real qiymətini  gizlədib və bununla qəsdən dövlət büdcə maraqlarının ziddinə gedib. 
www.oxu.az
"
"Taylandda ac meymunlar kəndə hücum etdiTaylandın Sisaket vilayətində iki kənd makakalarının hücumuna məruz qalıb.
Oxu.Az xəbər verir ki, bu barədə “South China Morning Post” məlumat yayıb.
Ac olan vəhşi meymun sürüləri evlərə basqın edib, ərzaq axtarışında otaqları və mətbəxi alt-üst edib, soyuducuları açıb, məhsulları yerə boşaldıb.
Meymunlar ətrafdakı əkin sahələrinə ziyan vurub, buddist məbədinə aid yaşayış evlərinə soxulub. “Hücumlarda” üç minə yaxın meymunun iştirak etdiyi bildirilir.
Ac makakalar evə qapı və pəncərədən daxil ola bilmədikdə, evlərin bacasına və ventilyasiya sistemlərinə dırmanıb. Bəzən evlərin damlarında “qənimət” uğrunda müxtəlif sürülər arasında kütləvi dava düşüb. Bir neçə yaşayış evinə ziyan dəydiyi xəbər verilir.
Yerli sakinlər meymunların regiona turist axınına səbəb olacağına ümid etdiyindən onlara toxunmur. Sakinlər dövlətin aidiyyəti qurumlarını makakaların populyasiyasını məhdudlaşdırmağa çağırır. Belə ki, məhz makaka sayının həddindən artıq çoxalmasının  bu heyvanların məskənlərində  qida qıtlığına və onların kəndlərə hücum etməsinə səbəb olduğu iddia olunur.
Yava makakaları (lat. Macaca fascicularis) boyu 60-65 sm, çəkisi 8.5 kiloqrama qədər olan kiçik ölçülü meymunlardır. Onlar vadilərdə, tropik və manqra meşələrində məskunlaşır.
www.oxu.az
"
"Jirinovski ərzaq talonlarının qaytarılmasını təklif edibRusiyada Liberal-Demokratlar Partiyasından prezidentliyə namizəd olan Vladimir Jirinovski dövlət başçısı seçiləcəyi təqdirdə, ilk növbədə amnistiya, rus dilinin qorunması və ərzaq talonlarının tətbiqi ilə bağlı fərmanlar imzalayacağını açıqlayıb.
Oxu.Az bu barədə “RİA Novosti”yə istinadən məlumat yayıb.
“Əfv haqqında fərman: Bizdə hal-hazırda  cəzaçəkmə müəssisələrində olan məhbusların sayı 650 mindir, onların bir hissəsi yüngül xətalar törədib.
Rus dilinin qorunması haqqında: Hər gün dilimizə hansısa yeni bir xoşagəlməz söz əlavə olunur.
Əhalini də düşünmək, ərzaq talonlarını işə salmaq lazımdır”, - deyə Jirinovski prezident seçiləcəyi təqdirdə imzalayacağı ilk üç fərmanla bağlı suala cavabında bildirib.
Liberal-demokratların lideri hakimiyyətdə təcili struktur dəyişikliklərinə ehtiyac olduğunu vurğulayıb.
“Əks təqdirdə onlar təxribat törədib, ölkədən qaçmağa macal tapacaq”, - deyə Jirinovski bildirib.
www.oxu.az
"
"Ərdoğan: Geriyə yol yoxdurTürkiyə prezidenti Rəcəb Tayyib Ərdoğan Ak Saraydakı Milli Mədəniyyət və Konqres Mərkəzində çıxışı zamanı yenə ABŞ-a qarşı ittihamlarla çıxış edib.
Oxu.Az-ın xəbərinə görə, Ərdoğan ilk öncə “Enerji mərkəzimizin olduğu yerə atdıqları bomba nəticəsində bir şəhidimiz var”, - deyib.
Ərdoğan “Zeytun budağı” ilə bağlı ABŞ rəsmilərindən “müddət məsələsi” ilə bağlı gələn tələbə də sərt reaksiya göstərib. 
“Əfqanıstanda sizin müddətiniz bəlli oldumu? İraqda bitdimi bu müddət? Hələ də Iraqdasınız. Savaş riyazi bir hadisə deyil ki?! Axı bizdən necə belə bir şey soruşursınız?! “Afrin” həll olunacaq. Afrindən geri addım atmaq yoxdur!”
Kamil HƏMZƏOĞLU
www.oxu.az
"
"Türkiyədə “Zeytun budağı”na görə deputata cinayət işi açıldıAnkara Cümhuriyyət Baş İstintaq İdarəsi PKK yönümlü, HDP-nin Tuncelidən olan millət vəkilinə qarşı cinayət işi açıb.
Oxu.Az-ın xəbərinə görə, buna səbəb HDP-li deputat Alican Önlünün Afrindəki terrorçu qruplara qarşı  həyata keçirilən “Zeytun budağı” ilə bağlı sosial mediadakı paylaşımları olub.
Belə ki, HDP-li deputat paylaşımlarında Türkiyə dövlətini, hökumətini və Türk xalqını təhqir, təhdid edən ifadələr səsləndirib.
Kamil HƏMZƏOĞLU
www.oxu.az
"
"Mafiyaya qarşı reydlərdə mer həbs olunduİtaliyada “Koza-nostra” adı il tanınan Siciliya mafiyasına qarşı mübarizə çərçivəsində hüquq-mühafizə orqanlarının keçirdiyi irimiqyaslı əməliyyatda 56 nəfər həbs olunub. Saxlanılanlar arasında Aqricento əyalətinin 16 müxtəlif mafiya ailəsinin nümayəndələri və San-Bacio-Platani şəhərinin meri yer alır.
Oxu.Az “RİA Novosti”yə istinadən xəbər verir ki, həbs olunan 56 nəfərin hər biri mütəşəkkil mafiya dəstəsi yaratmaq, yerli şirkətlərə qarşı soyğunçuluq, narkotik vasitələrin qanunsuz dövriyəsində iştirak etməkdə ittiham olunur.
Mafiya üzvlərinə aid yeddi şirkətin aktivləri dövlət tərəfindən müsadirə olunub, onlarla müxtəlif şirkət və qurumda axtarışlar həyata keçirilir.
Saxlanılanlar arasında yer alan Santo Sabella üç minlik əhalisi olan San-Bacio-Platani şəhərinin meridir. Müstəntiqlər əmindir ki, Santo Sabellə bu vəzifəni məhz “Koza-nostra” ilə olan əlaqələri hesabına əldə edib və 2014-cü ilin may ayında bələdiyyə seçkilərində gələcəkdə dövlət kontraktlarının verilməsi müqabilində namizədlərin onu dəstəkləməsini mafiya ilə razılaşdırıb.
İstintaq zamanı merin təkcə Siciliyada yerli “Koza-nostra” cinayətkar dəstələri və ailələri ilə deyil, eyni zamanda, İtaliyanın bütün “materik” ərazisində fəaliyyətdə olan “Ndranqeta” adlı kalabriya mafiyası ilə əlaqələri ifşa olunub.
Aqricento tarixinin ən iri əməliyyatına çevrilmiş reydlərdə 400 hüquq-mühafizə orqanı əməkdaşı, kinoloqlar iştirak edib, havaya helikopter qaldırılıb.
www.oxu.az
"
"Əsədin telekanalından Türkiyəyə jest: Türk xalqına arxa çevirməməliyikSuriyada Bəşər Əsad rejiminə məxsus olan telekanaldan Türkiyəyə “Zeytun budağı” əməliyyatı ilə bağlı mesajlar göndərilməyə başlanıb.
Oxu.Az-ın xəbərinə görə, Əsədə yaxınlığı ilə tanınan telekanalda danışan Enis el Nakkaş “Suriyadakı böhrandan və savaşdan öncə bölgədəki planımız tərəfləri, yəni, ölkələri birləşdirməyə yönəlmişdi” - deyə, bildirib.
“Bu, olduqca vacib bir addım idi. Bir tərəfin xətası üzündən, fikrimizcə, zibilliyə atılmamalıdır. Türkiyə ilə hərbi münaqişəyə girilməməli, ya da sərhədləri tamamən bağlayaraq, Türk xalqına arxamızı dönməməliyik” - deyə, o, vurğulayıb.
Kamil HƏMZƏOĞLU
www.oxu.az
"
"İraqda alman qadına ölüm cəzası verildiİraqda Mərakeş əsilli Almaniyalı qadın terrora dəstək göstərməkdə təqsirli bilinərək, ən ağır cəzaya məhkum edilib. Qadın dar ağacından asılma yolu ilə edam ediləcək.
Oxu.Az “İnterfaks”a istinadən xəbər verir ki, bu barədə İraq kütləvi informasiya vasitələri yerli məhkəmə nümayəndəsinə istinadən məlumat yayıb.
Məhkəmə araşdırmasına görə, müttəhim terrorçu qruplaşmalara maddi-texniki dəstək göstərib, cinayətlərin təşkilinə kömək edib.
Xatırladaq ki, ötən ilin sentyabr ayında Rusiya vətəndaşı İŞİD üzvü kimi döyüşlərdə iştirak etdiyinə görə ölüm cəzasına məhkum olunmuşdu.

 www.oxu.az
"
"Rusiyada partlayışla bağlı yalan məlumat  verən azərbaycanlı saxlanılıbRusiyanın Sankt-Peterburq şəhərinin Petroqrad rayonunda partlayışın baş verəcəyi iddiası ilə kommunal mənzilin sakinlərini təşvişə salan azərbaycanlı saxlanılıb.
Oxu.Az “Невские Новости”yə istinadən xəbər verir ki, yanvarın 21-də, 16:28 radələrində polisin növbətçi hissəsinə 14 saylı mənzildən, 1977-ci təvəllüdlü vətəndaş tərəfindən məlumat daxil olub. Həmin şəxs polisə evin qısa zamanda partlayacağını bildirib.
Hadisə yerinə Daxili İşlər Nazirliyinin Sankt-Peterburq və Leninqrad vilayətləri üzrə 18 saylı polis bölməsindən  briqada göndərilib. Qeyd olunan kommunal mənzilin dəhlizində 1998-ci il təvəllüdlü Azərbaycan vətəndaşı saxlanılıb.
Əvvəllər məhkumluğu olmayan şəxs polis bölməsinə aparılıb. Ona qarşı Rusiya Federasiyası Cinayət Məcəlləsinin 207-ci maddəsi ilə cinayət işi açılıb.
Mənzildə aparılan axtarış zamanı içəridə heç bir partlayıcı vasitə və ya partlayış təhlükəli qurğu  aşkarlanmayıb. Sakinlərin təxliyyə olunmadığı bildirilir.
www.oxu.az
"
"Səudiyyə şahzadələrindən azadlıqları qarşılığında 100 milyard dollar alınacaqSəudiyyə Ərəbistanı hökuməti korrupsiya ilə bağlı ittihamların geri götürülməsi üçün həbsdə olan şahzadələrdən 100 milyard dollar almaq niyyətindədir.
Oxu.Az xəbər verir ki, bu barədə “Bloomberg” məlumat yayıb.
Ər-Riyadda beş ulduzlu “Rits-Carlton” hotelində saxlanılan şahzadələrlə danışıqların yanvarın sonuna kimi yekunlaşacağı gözlənilir. Artıq saxlanılanlardan 90 nəfərin hökumətin şərtlərini qəbul edərək, azadlığa çıxdığı bildirilir; daha beş nəfər təklifi götür-qoy edir. Korrupsiyada təqsirləndirilən digər 95 nəfər isə ödəniş etməkdən imtina edib və onların işi məhkəməyə verilə bilər.
“Reuters”in yanvarın 14-də verdiyi xəbərə görə, krallığın ən zəngin insanlarından olan şahzadə Əl Vəlid bin Təlal hökumətə “ianə” verməyi təklif  edib. Ancaq təklif olunan məbləğ ölkənin Baş Prokurorluğunu qane etməyib.
www.oxu.az
"
"“Zeytun budağı”na qarşı çıxan 57 şübhəli haqqında cinayət işi açıldıTürkiyənin sərhədlərinin və ərazi bütövlüyünün təmini üçün keçirilən “Zeytun Budağı”  əməliyyatına qarşı ölkə daxilində təxribatçı əməllərə əl atanlarla bağlı həbs dalğasına başlanılıb.
Oxu.Az-ın Türkiyə mediasına istinadən xəbərinə görə, ilk öncə İstanbulda həbslər həyata keçirilib.
Yəni, məlum əməliyyat başlandığı andan sosial şəbəkələr üzərindən terror təbliğatı ilə məşğul olduqları  təsdiq edilən 57 şübhəli haqqında  İstanbul-Anadolu Cümhuriyyət Baş İstintaq İdarəsi tərəfindən araşdırma başladılıb, cinayət işi açılıb.
Kamil HƏMZƏOĞLU
www.oxu.az
"
"Türkiyənin “Zeytun budağı”na Azərbaycanda fərqli yanaşmalarArtıq üç gündür Türkiyə ordusu Suriyada hərbi əməliyyata başlayıb: bu, qardaş ölkənin təbii haqqıdır. 
Oxu.Az xəbər verir ki, bunu millət vəkili Adil Əliyev deyib.
“Çünki bu əməliyyat həyata keçirilməsə, PKK, PYD və YPG kimi terrorçu təşkilatlar Suriya üzərindən Türkiyəyə hücumlar edəcək və insanları qətlə yetirəcəkdi, necə ki, illərdir bu çirkin əməllərindən əl çəkmirlər. Elə buna misal olaraq deyə bilərəm ki, Türkiyənin Reyhanlı qəsəbəsi terrorçular tərəfindən raket atəşinə tutulub, ölən və yaralananlar var”, - deyən millət vəkilinin sözlərinə görə, Türkiyə beynəlxalq hüquqa uyğun olaraq özünü qoruyur, kimsə bu hüququ Türkiyənin əlindən ala bilməz:
“Təsadüfi deyil ki, bəzi istisnalar olmaqla, heç bir dövlət Türkiyənin Suriyada həyata keçirdiyi hərbi əməliyyatın əleyhinə çıxmayıb. Bu yekdillik ondan xəbər verir ki, Türkiyənin məqsədinin Suriyanı parçalamaq olmadığını hamı anlayır. Türkiyə Suriyanın ərazi bütövlüyünü tanıyır və türk ordusunun bu ərazini terrorçulardan təmizləməkdə məqsədi həm də qonşu ölkənin təhlükəsizliyinə dəstəkdir. Odur ki, təhlükə sovuşduqdan və terrorçulara zərbələr endirildikdən sonra Türkiyə ordusu həmin əraziləri tərk edəcək və həmin ərazilər, böyük ehtimalla, Azad Suriya Ordusunun (ASO) nəzarətinə keçəcək və artıq keçməkdədir də...
Ötən dəfə həyata keçirilən əməliyyat da oxşar ssenari üzrə həyata keçirilmişdi. Azərbaycan həmişə olduğu kimi, Türkiyənin yanındadır, bunu son əməliyyatlarla bağlı Azərbaycan XİN-dən verilən açıqlama da sübut edir. Başqa cür ola da bilməz. Qardaş Türkiyənin terrorçularla mübarizəsini, bölgədə sabitlik yaratmaq səylərini dəstəkləyirik. Elə bizim də erməni separatçıları ilə mübarizəmizin məqsədi həm torpaqlarımızı terrorçulardan azad etmək, həm də bölgədə sabitliyi bərpa etməkdir. Tanrı orada da, burda da hərbçilərimizi qorusun!”
“İndi oyandım, baxdım ki, Türkiyə axşam Afrini “şumlayıb”: “Zeytun budağı” əməliyyatı böyük mənada Rusiyanın əlinə oynamaqdır.
Bunu isə tanınmış teleaparıcı Nəsimi Nəbizadə dünən öz “Facebook” statusunda yazıb.
O yazır ki,  Hülusi Akar və Hakan Fidan Moskvada bu əməliyyatın iznini aldılar (təlimatlandırıldılar).
“Ruslar Afrində zatən var idi və əməliyyat başlamadan oradan çəkildilər... Türkiyənin bir gecədə PYD-yə aid 113 hədəfdən 108-ni məhv etməsi isə... Güman ki, həmin hədəflər türklərə ruslar tərəfindən verilib. ABŞ-ın devirə bilmədiyi Əsədə qarşı kürdlərdən istifadə edərək Suriyada alternativ bir hakimiyyət qurmaq istəyi sirr deyil, onlar bölgədən çıxmaq istəmir. Ruslar isə kürdləri türklərin əli ilə cəzalandırıb amerikalılardan uzaqlaşdırmaq və yenidən Şama (əslində, özlərinə) bağlamaq məqsədi güdür (yeri gəlmişkən, PYD-nin türklərin əlindən salamat çıxa bilməsi üçün yeganə yol Əsəd qüvvələrinin - yəni, rusların nəzarətindədir)... Ərdoğan bütün bunları anlamamış deyil, amma bu əməliyyat həm də ona sərf edir. Sadə türk indi onu FATEH gözündə görür, bu isə Türkiyə prezidentinə hava-su kimi lazımdır...”, - deyə N.Nəbizadə yazır.
Kamil HƏMZƏOĞLU
www.oxu.az
"
"ABŞ Rusiyanın ən ideal silahından danışdıRusiyanın “Pansir-C” zenit-raket kompleksi pilotsuz uçan aparatların (PUA) tətbiqi ilə həyata keçirilən kütləvi hücumların dəf edilməsi üçün ən ideal silahdır. ABŞ-da buna oxşar heç bir silah yoxdur.
Oxu.Az Lenta.ru-ya istinadən xəbər verir ki, bu barədə ABŞ-ın “National Interest” jurnalında məlumat yayılıb.
Məqalədə yazılanlara görə, rusiyalı hərbçilər Suriyada olan müddətdə adıçəkilən zenit-raket kompleksləri dəfələrlə raket və pilotsuz uçan aparatları zərərsizləşdirib. Buna misal kimi, 2017-ci ilin dekabr ayında yaraqlıların “Hmeymim” aviabazasına atdığı iki raketin havada dəf edilməsi göstərilir.
Məqalənin müəllifinin fikrincə, ZRK C-400-dən fərqli olaraq, daha kiçik radiusu əhatə etdiyinə görə, jurnalistlər “Pansir-C” kompleksləri barədə heç nə danışmır. Müəllif “Pansir-C”-nin təkcə raket və PUA-ları deyil, eyni zamanda, aşağı yüksəkliklərdə uçan təyyarə və helikopterlərin öhdəsindən gələ bildiyini qeyd edir.   
Sözügedən zenit-raket kompleksi yük maşınına yerləşdiyindən onu asanlıqla bir nöqtədən başqa bir nöqtəyə köçürmək olur. “Pansir”in hər biri saniyədə 40 atəş aça bilən iki ədəd 30 millimetrlik topu və 12 zenit raketi olur.
Xatırladaq ki, dekabrın 31-də Rusiyanın Suriyadakı “Hmeymim” aviabazası raket hücumuna məruz qalıb. Yanvarın əvvəlində xarici KİV-də yayılan məlumatlarda hücum nəticəsində yeddi təyyarənin məhv edildiyi iddia olunub. Rusiya Müdafiə Nazirliyi bazaya hücumun baş verdiyini təsdiqləsə də, yaraqlıların raket deyil, minaatanlarla hücum etdiyini, hadisə nəticəsinə iki hərbi qulluçunun öldüyünü, heç bir təyyarəyə ziyan dəymədiyini bildirib.
www.oxu.az
"
"Kəndlər təmizlənir, terrorçular bir-bir yaxalanırTürkiyə Silahlı Qüvvələrinin (TSQ) “Zeytun budağı” hərbi əməliyyatı davam edir.
Oxu.Az-ın Türkiyə mediasına istinadən xəbərinə görə, Türkiyənin və TSQ-nin dəstəyilə Azad  Suriya Ordusu (ASO) Afrindəki kəndləri bir-bir ələ keçirir.  
Belə ki, Afrinin Raco qəsəbəsində irəliləyən ASO-çular Azman və  Şenkal kəndlərinin ardınca Adamanlı, Balinli kəndlərini də kürd terrorçularından təmizləyərək, onları nəzarəti altına alıb. 
Digər yandan Adamanlı kəndini ələ  keçirərkən ASO-çular  üç YPG-li terrorçunu da canlı şəkildə yaxalayıblar.
Kamil HƏMZƏOĞLU
www.oxu.az
"
"Suriyada “Cəbhət ən-Nüsrə”yə qarşı irimiqyaslı əməliyyat Suriyanın İdlib vilayətinin şərqində Suriya hökumət qüvvələri və könüllü döyüşçülərdən ibarət birləşmələr “Cəbhət ən-Nüsrə” qruplaşmasının terrorçularına qarşı əməliyyata başlayıb.
Oxu.Az “RİA Novosti”yə istinadən xəbər verir ki, bu barədə Rusiya Müdafiə Nazirliyi bəyanat  yayıb.
Mühasirədə olan dəstənin 1500-dən çox yaraqlıdan ibarət olduğu bildirilir. Məlumata əsasən,  yaraqlılar ağır silahlar, o cümlədən tanklar, zirehli döyüş maşınları, səhra artilleriya silahları və minaatalanlarla silahlanıb.
Qeyd edək ki, İdlib vilayətində ekstremistlərə qarşı irimiqyaslı əməliyyat yanvarın əvvəlindən etibarən başlayıb. Son bir neçə gün ərzində general Həsən Suhelin komandanlığı altında Suriya hərbi birləşmələri son iki ili terrorçuların nəzarətində olmuş “Əbu-Zühur” aerodromundan altı kilometr şimala qədər irəliləyib. Bəşər Əsədə sadiq qüvvələrin 24-ə yaxın yaşayış məntəqəsini azad etdiyi bildirilir.
Əbu-Zühurdan “Cəbhət ən-Nüsrə”nin əsas istinadgahı olan İdbil şəhərinə 40 km-dən az məsafə qalıb.
www.oxu.az
"
"Ərdoğan: Qarşımıza çıxanı əzib-keçərikTürkiyə  prezidenti Rəcəb Tayyib Ərdoğan Bursa şəhərində çıxışı zamanı Afrində həyata keçirilən “Zeytun budağı” hərbi əməliyyatının çox qısa zaman ərzində tamamlanacağını deyib.
Oxu.Az-ın xəbərinə görə, Ərdoğan terrorçu PKK-nın siyasi qanadı olan HDP-nin “Türkiyənin 81 bölgəsində “Zeytun budağı” əməliyyatına qarşı etirazlara başlanılsın” çağırışına çox sərt reaksiya verib.
“Meydanlara çıxma yanlışına düşənlər olarsa, o zaman bunun cavabını çox ağır şəkildə alarlar. Qarşımıza kim çıxarsa-çıxsın, əzər, keçərik”, - deyə Ərdoğan sözlərinə əlavə edib.
Kamil HƏMZƏOĞLU
www.oxu.az
"
"ABŞ-dan etiraf: Ankara bizi xəbərdar edibTürkiyə Suriyanın şimalında Vaşinqtonun dəstəklədiyi “Suriya Demokratik Qüvvələri” koalisiyasından olan kürdlərə qarşı  aviareydlər keçirməyi planlaşdırdığı barədə Vaşinqtonu qabaqcadan xəbərdar edib.
Oxu.Az “Reuters”ə istinadən xəbər verir ki, bu barədə bazar günü ABŞ müdafiə naziri Ceyms Mettis jurnalistlərə verdiyi açıqlamada deyib.
“Türkiyə bizimlə açıq olub. Onlar hərbi təyyarələri göndərməzdən və aviareydlər keçirməzdən əvvəl bizi bu barədə xəbərdar edib və bizimlə məsləhətləşib”, – deyə Pentaqonun rəhbəri bildirib.
“Hal-hazırda hansı addımların atılacağını götür-qoy edirik”.
Türkiyə Silahlı Qüvvələrinin Baş Ordu Qərargahı şənbə günü, 1.5 milyon suriyalı kürdün yaşadığı Afrin rayonunda “Xalq Özünümüdafiə Qüvvələri” (YPG) və “Demokratik ittifaq” Partiyasından olan kürd biləşmələrinə qarşı “Zeytun Budağı” adlı əməliyyatın başladığını elan edib. Türkiyə ordusunun başlıca olaraq hədəfə aldığı “Xalq Özünümüdafiə Qüvvələri” ABŞ-ın dəstəklədiyi “Suriya Demokratik Qüvvələri” koalisiyasının əsas zərbəçi qüvvəsi sayılır.
www.oxu.az
"
"Türk ordusu doqquz kəndi terrorçulardan geri aldıTürkiyə ordusunun əsgərləri artıq Suriya sərhədlərini keçərək, Afrində quru əməliyyatına başlayıb.
Bu barədə Oxu.Az Türkiyə mətbuatına istinadla xəbər verir.
Qeyd olunur ki, Türkiyə ordusuna məxsus top və tanklar bölgənin “Kandil” kimi bilinən və yeraltı tunellərin, silah depolarının “bol” olduğu Parsa Dağını yerlə bir edib.
Beləliklə, YPG-nin əlindəki doqquz kənd terrorçulardan təmizlənib və geri alınıb.
Kamil HƏMZƏOĞLU
www.oxu.az
"
"Sobçak marixuananı leqallaşdırmağa çağırdıRusiyada “Vətəndaş təşəbbüsü” partiyasından prezidentliyə namizəd Kseniya Sobçak ölkədə yüngül bitki mənşəli narkotik vasitələrin leqallaşdırılmasını dəstəklədiyini bəyan edib.
Oxu.Az “RİA Novosti”yə istinadən xəbər verir ki, bu barədə Sobçak Kalininqradda tərəfdarları ilə keçirdiyi görüşdə bildirib.
Sobçakın sözlərinə görə, bununla bağlı ölçü qəbul olunsa, Rusiyanı bürüyən “narkotik  epidemiya” problemi həllinə kömək ola bilər.
“Mən özüm bunlardan istifadə etmirəm, ancaq arağı da “su yerinə” içmirəm. Ümumiyyətlə, başa düşə bilmirəm, niyə bizim ölkədə çox araq içmək normal qəbul olunur, ancaq daha az fəsadlara yol açan və cinayət statistikası baxımından sıfıra bərabər olan marixuanadan istifadə etmək isə yox”.
Agentlik bildirir, Rusiya Daxili İşlər Nazirliyi bu kimi təşəbbüslərin qəti şəkildə əleyhinədir. Nazirliyin Narkotik vasitələrin dövriyyəsinə nəzarət baş idarəsinin rəisi Andrey Xrapov qeyd olunan bitki mənşəli narkotik vasitələrdə heç bir xeyrin və insan sağlamlığına hər hansı faydanın olmadığını vurğulayıb. Rəsminin sözlərinə görə, marixuanadan istifadənin leqallaşdırıldığı ölkələr artıq bunun yanlış addım olduğunun fərqinə varmağa başlayır.
Qeyri-parlament partiyasının namizədi olaraq Sobçak yanvarın 31-nə kimi 100 min imza toplamalıdır. Yanvarın 21-nə Sobçakın 97 min imza topladığı bildirilir.
Qeyd edək ki, Rusiyada prezident seçkiləri martın 18-də keçiriləcək.
www.oxu.az
"
"Lavrov: ABŞ-ın Suriyadakı hərəkətləri Türkiyəni qəzəbləndirdiABŞ-ın Suriyadakı birtərəfli hərəkətləri Türkiyəni qəzəbləndirib.
Oxu.Az xəbər verir ki, belə bir bəyanatla “Kommersant” qəzetinə müsahibəsində Rusiya XİN rəhbəri Sergey Lavrov çıxış edib.
“Bir çox politoloqlar bizim nəyə görə narahat olduğumuzu soruşur və deyirlər ki, nə qədər pis olsa, o qədər yaxşıdır: qoy ABŞ öz razılığa gələ bilməmək qabiliyyətlərini, İran, yaxud Suriyadakı kimi dünya işlərində dağıdıcı rolunu sübut etsin. Suriyada birtərəfli hərəkətlər artıq Türkiyəni qəzəbləndirib”, - deyə Sergey Lavrov bildirib.
www.oxu.az
"
"Afrindən Kilisə dörd raket atıldı: Yaralılar var – FOTOSuriyanın Afrin bölgəsindən Kilisə dörd raket atılıb.
Bu gün axşam saat 20:00 radələrində Suriyanın Afrin bölgəsindən Türkiyənin Kilis şəhərinə dörd raket atılıb.
Oxu.Az Türkiyə mətbuatına istinadən xəbər verir ki, Əkrəm Çətin ve Barış məhəllələrindəki dörd evə raket düşüb.
Hadisə nəticəsində yeddi nəfər yaralanıb.
Onlar Kilis Dövlət Xəstəxanasına yerləşdirilib. Yaralıların həyati təhlükə daşımadığı bildirilir.














www.oxu.az
"
"BMT TŞ sabah Suriya üçün toplanır – YENİLƏNİBBMT Təhlükəsizlik Şurası sabah Suriyadakı vəziyyətlə bağlı məsləhətləşmələr keçirəcək.
Oxu.Az-ın xəbərinə görə, Fransanın xarici işlər naziri Jan-İv Lö Drian bu barədə “Twitter” sosial şəbəkəsində yazıb.
“BMT Təhlükəsizlik Şurası sabah Suriyada vəziyyətə dair məsləhətləşmələr keçirəcək. Fransa humanitar çıxışın təmin edilməsində ehtiyac olduğunu vurğulayır”, - deyə nazir bildirib.
18:40
Fransa Afrindəki son vəziyyətlə bağlı BMT-yə müraciət edib.
Oxu.Az xəbər verir ki, Fransa xarici işlər naziri Jan-İv Lö Drian Avropa Birliyini təcili toplanmağa çağırıb.
O, Əl-Cəzairdə baş tutan Qərbi Ağdəniz ölkələri xarici işlər nazirlərinin iclasında jurnalistlərə Suriyadakı son hadisələrin qayğıverici olduğunu açıqlayıb.
“Fransa Suriyadakı vəziyyətdən və bu halın getdikcə pisləşməsindən narahatdır”.
Jan-İv Lö Drian ölkədəki vəziyyətin müzakirəsi üçün Birləşmiş Millətlər Təşkilatı ölkələrinin təcili toplanmasının zəruri olduğunu və bunun üçün müraciət edəcəklərini söyləyib.
Qeyd edək ki, Fransa müdafiə naziri Florens Perli Türkiyəni “Zeytun Budağı” əməliyyatını dərhal dayandırmağa çağırıb.
www.oxu.az
"
"Kürd yaraqlıları Türkiyə tankını atəşə tutdular – VİDEOKürd özünümüdafiə dəstələrinin (YPG) yaraqlıları tank əleyhinə “TOW” raket kompleksindən Türkiyəyə məxsus “Leopard 2A4” tankını atəşə tutublar.
Oxu.Az xəbər verir ki, təqdim olunmuş kadrlara əsasən, idarəolunan raket tankın qülləsinə dəyib və tüstü pərdəsi asmaq üçün qurğunu zədələyib.
Tankın hücumdan sonrakı şəkillərini türk əsgərləri yayıblar.
Qeyd edək ki, raket tankın zirehini deşsə idi, tuşlayıcı və komandirin sağ qalmaq üçün heç bir şansı olmayacaqdı.




www.oxu.az
"
"Tehran Ankaraya ultimatum verdi: Afrində əməliyyat dərhal dayandırılsınİran Türkiyənin Suriyanın Afrin vilayətinə müdaxiləsini tezliklə dayandırmağa çağıraraq, rəsmi Ankaranın “terrorçu” qruplaşmalara yardım etdiyini bildirib.
Oxu.Az bu barədə “Reuters”ə istinadən xəbər verir.
“İran ümid edir ki, Türkiyə və Suriyanın sərhədyanı regionlarında böhranın dərinləşməsinin qarşısını almaq üçün bu əməliyyat dərhal başa çatacaq. Afrindəki mövcud vəziyyət Suriyanın şimalında terrorçu qruplaşmaların uğurlarına yardımçı ola bilər”, - deyə, İran XİN-nin nümayəndəsi Bəhram Qasimi bildirib.
Qeyd edək ki, bundan əvvəl türk hərbçilərinin hava hücumları nəticəsində Afrində kürdlərə məxsus 45 silahlı birləşməni məhv etdikləri bildirilirdi.
www.oxu.az
"
"Tillerson, Çavuşoğlu və Lavrov Suriyadakı vəziyyəti müzakirə edibABŞ-ın dövlət katibi Reks Tillerson Türkiyə və Rusiya XİN rəhbərləri Mövlud Çavuşoğlu və Sergey Lavrova zəng edib.
Oxu.Az “RİA Novosti”yə istinadla xəbər verir ki, onlar Afrin bölgəsində aparılan hərbi əməliyyatları müzakirə edib.
Bu barədə ABŞ Dövlət Departamentinin sözçüsü Xezer Nauert bildirib: 
“Suriyanın şimal-qərbindəki vəziyyət ABŞ-ı olduqca narahat edir”.
www.oxu.az
"
"Makedoniya adını dəyişirMakedoniya hökuməti ölkənin adını dəyişdirmək barədə qərar verib.
Oxu.Az xəbər verir ki, bu barədə Makedoniyanın baş naziri Zoran Zayev mətbuata açıqlama verərkən deyib.
Baş nazirin sözlərinə görə, Makedoniyanın yeni adı referendumla müəyyənləşdiriləcək.
Yunanıstanın narazılığı nəticəsində bu qərar qəbul olunub. Belə ki, Yunanıstanda Makedoniya adlı region var və rəsmi Afina bunu əsas gətirərək qonşusunun eyniadlı olmasını istəmir. 
Ölkə mətbuatı Yeni Makedoniya Respublikası, Şimali Makedoniya Respublikası, Yuxarı Makedoniya Respublikası, Makedoniya Vardar Respublikası və Makedoniya Respublikası adlarının ümumxalq səsverməsinə çıxarıla biləcəyini yazır.
www.oxu.az
"
"Kabildə hotelə hücum – YENİLƏNİBƏfqanıstan Daxili İşlər Nazirliyi Kabildə “Intercontinental Hotel”ə hücum nəticəsində 18 nəfərin öldüyünü bildirib.
Oxu.Az xəbər verir ki, “1TV”telekanalı həlak olanlar arasında 14 nəfər əcnəbi olduğu barədə məlumat yayıb.
Əfqanıstanın “Kam Air” aviaşirkətinin nümayəndəsinin sözlərinə görə, hücum zamanı aviaşirkətin 11 əcnəbi əməkdaşı həlak olub, doqquzu isə itkin düşüb. Həlak olanlar arasında ukraynalılar və venesuelalılar da var.
Qeyd edək ki, 18 saat davam edən silahlıların hücumunun qarşısı alınıb. Hücuma görə məsuliyyəti “Taliban” radikal qruplaşması öz üzərinə götürüb. Hücumda beş silahlı iştirak edib.
“Tolo News” telekanalı iddia edib ki, hücum nəticəsində 43 nəfər həlak olub, lakin DİN 18 nəfərin ölümünü təsdiqləyir.
01:26
Əfqanıstanın paytaxtı Kabildə silahlıların “Intercontinental Hotel” mehmanxanasına hücumu nəticəsində 35 nəfər ölüb və yaralanıb. 
Oxu.Az-ın “RİA Novosti”yə istinadən verdiyi xəbərə görə, ölən və yaralananların dəqiq sayı hələlik məlum deyil. 
Hücum edənlərdən birinin məhv edildiyi deyilir. Hotelin ikinci mərtəbəsində güclü yanğın baş verib.   
Məlumata görə, üzərilərində partlayıcı qurğuların olduğu dörd terrorçu hotelə hücum edərək bir qrup şəxsi girov götürüblər. Daha sonra silahlılar və binanı mühasirəyə almış polis əməkdaşları arasında atışma olub.   
Yerli sakinlər hadisə yerində bir neçə partlayışın baş verdiyini bildiriblər.  
23:17
Əfqanıstanın paytaxtı Kabil şəhərində bir qrup silahlı şəxs hotelə hücum edib və insanları girov götürüblər.
Oxu.Az-ın “Reuters”ə istinadən məlumatına görə, bu barədə Əfqanıstanın daxili işlər naziri bildirib.
Hücum zamanı terrorçu-kamikadzelərdən istifadə olunub.
Hələlik hadisəyə görə məsuliyyəti heç bir qruplaşma üzərinə götürməyib.
www.oxu.az
"
"İspaniya Puçdemonun həbsini istəyəcəkİspaniya Baş Prokurorluğu Katoloniya lideri Puçdemonun Danimarkaya gedəcəyi halda haqqında həbs və ekstradisiya qərarı çıxarılacağını açıqlayıb.
Oxu.Az “Anadolu” agentliyinə istinadən xəbər verir ki, keçmiş Katoloniya lideri Çarliz Puçdemon Belçikadan Danimarkaya getmək istəsə, barəsində Avropa miqyasında həbs və ekstradisiya qərarı çıxarılacaq.
İspaniya Baş Prokurorluğu açıqlamasında bildirib ki, sabah Puçdemonun Kopenhagendə bir tədbirə qatılması gözlənilir. Əgər bu baş verərsə, o həbs olunacaq.
Qeyd edək ki, Ali Məhkəmə 27 oktyabr 2017-ci ildə Belçikaya qaçan Puçdemon və dörd keçmiş nazir haqqındakı “həbs və ekstradisiya” qərarını geri çəkmişdi.
www.oxu.az
"
"Türkiyə raket atəşinə tutulub – FOTO + YENİLƏNİBBu gün Suriyanın Afrin bölgəsindən Türkiyənin Hatay rayonunun Reyhanlı qəsəbəsinə üç raket atılıb.
Oxu.Az Türkiyə mətbuatına istinadla xəbər verir ki, raketlər Reyhanlının Rıfat Bahadırlı prospektindəki bir evə və Cümhuriyyət prospektindəki bir iş yerinə düşüb.
Raket atışları nəticəsində 32 nəfər yaralanıb. Onlardan ikisinin vəziyyəti ağırdır. Hadisə zamanı bir avtomobildə olan suriyalı mühacir isə ölüb.
09:29
Türkiyənin Kilis əyalətinə Suriya ərazisindən üç raket atılıb.
Oxu.Az-ın “Anadolu” agentliyinə istinadən məlumatına görə, mərmilər şəhərin mərkəzinə düşüb, nəticədə bir nəfər yüngül xəsarətlər alıb, bəzi binalara ziyan dəyib. 
Hadisə yerinə güc strukturlarının əməkdaşları cəlb edilib.  
Xatırladaq ki, bundan əvvəl Türkiyə ordusu Bakı vaxtı ilə saat 18:00-da Suriyanın Afrin bölgəsində terrorçulara qarşı “Zeytun budağı” əməliyyatına başlayıb.
Baş Qərargahın məlumatına əsasən, əməliyyatda 72 hərbi təyyarə iştirak edib, müəyyən edilmiş 113 hədəfdən 108-i vurulub.
Türkiyənin baş naziri Binəli Yıldırım Afrində quru əməliyyatının yanvarın 21-də başlaya biləcəyini bəyan edib.








S.B.
www.oxu.az
"
"Çexiya baş nazirinin deputat toxunulmazlığı əlindən alındıÇexiya parlamentinin aşağı palatası son parlament seçkilərində qalib gələn baş nazir, ANO Hərəkatının lideri Andrey Babiş və ANO-da birinci müavini Yaroslav Faltinekin deputat toxunulmazlığını ləğv edib.
Oxu.Az bu barədə “Radio Praha”ya istinadən məlumat verir.
Parlamentin 180 deputatından 111-i bu qərarın lehinə, ANO Hərəkatından olan 69 deputat isə əleyhinə səs verib.
A. Babiş və müavini Avropa İttifaqının ayırdığı aqrokreditin bölgüsündə fırıldağa yol verməkdə ittiham olunur.
O, ittihamı rədd edib.
www.oxu.az
"
"Türkiyədə hərbçilər qar uçqununa düşüb: Ölənlər var –	YENİLƏNİBTürkiyədə Bitlisin Hizan rayonunda PKK terrorçularına qarşı əməliyyat aparan əsgərlər qar uçqununa düşüblər.
Oxu.Az “Hürriyet”ə istinadla bildirir ki, hadisə nəticəsində beş əsgər şəhid olub, 12 əsgər yaralı olaraq xilas edilib.
Bitlis Valiliyi yaralı əsgərlərin helikopterlərlə bölgələrdəki xəstəxanalara aparıldığını bəyan edib.
Xilasetmə işləri davam etdirilir.
16:55
Türkiyənin Bitlis əyalətində qar uçqunu nəticəsində iki hərbi qulluqçu ölüb, daha yeddisi yaralanıb.
Oxu.Az-ın xəbərinə görə, bu barədə “Hürriyet” nəşri məlumat yayıb.
Məlumata əsasən, insident nəticəsində daha üç hərbçi itkin düşüb. Hadisə yerinə xilasedicilər cəlb olunub.
Yaralıların vəziyyəti barədə məlumat verilmir. 
www.oxu.az
"
"Türkiyə ordusu Afrini artilleriya atəşinə tutdu – VİDEOTürkiyə artilleriyası yanvarın 21-də Suriyanın Afrin şəhərində kürd terrorçularının mövqeylərinə zərbələr endirib.
Oxu.Az-ın xəbərinə görə, bu barədə Sabah qəzeti yazır.
Ümumilikdə Türkiyə Silahlı Qüvvələri kürdlərin mövqelərinə 153 zərbə endirib.
Nəşr qeyd edir ki, Türkiyə ordusu Afrində artıq 3,5 kilometr irəliləyib və minalanmış əraziləri təmizləyib.

www.oxu.az
"
"Fransa “Expo-2025” uğrunda mübarizədən imtina edibFransa “Expo-2025” Ümumdünya Sərgisinə namizədliyini geri götürüb.
Oxu.Az-ın xəbərinə görə, bu barədə yanvarın 21-də, Fransanın “Journal du Dimanche” qəzeti məlumat yayıb.
Parisin namizədliyini geri götürməsinin səbəbi kimi maliyyə durumu göstərilir.
Fransa baş naziri Eduard Filipp bildirib ki, tədbirin keçirilməsi üçün zəruri olan biznes tərəfdaşları çatmır.
Hazırda “Expo-2025” sərgisinin keçirilməsinə namizəd ölkələr Azərbaycan, Yaponiya və Rusiyadır.
www.oxu.az
"
"Mahaçqala meri həbs edildiMahaçqala məhkəməsi şəhər meri Musa Musayevə ittiham irəli sürülənədək 10 sutkalıq həbs cəzası verib.
Oxu.Az-ın xəbərinə görə, bu barədə “RİA Novosti” məlumat yayıb.
Mahaçqala şəhər Sovetski Rayon Məhkəməsinin nümayəndəsi bildirib ki, M.Musayevə qarşı ittiham irəli sürülərsə, həbs müddəti iki aya qədər artırılacaq.
Qeyd edək ki, bundan əvvəl Rusiya İstintaq Komitəsi M. Musayevin səlahiyyətlərindən sui-istifadə etməsi nəticəsində dövlətə 800 milyon manat ziyan vurulması barədə şübhə olduğunu açıqlayıb. 
www.oxu.az
"
"Baş nazir Afrin əməliyyatının əsas məqsədini açıqladıTürkiyənin Suriyanın Afrin şəhərində keçirdiyi hərbi əməliyyatın əsas məqsədi 30 kilometrlik təhlükəsizlik zonası yaratmaq və bu ərazini terrorçulardan təmizləməkdir.
Oxu.Az-ın NTV telekanalına istinadən məlumatına görə, bu barədə ölkənin baş naziri Binəli Yıldırım bəyan edib.
“Əməliyyat dörd mərhələdə həyata keçiriləcək. Əsas məqsəd terrorçulardan təmizlənəcək 30 kilometrlik ərazidə təhlükəsizlik zonası yaratmaqdır”, - baş nazir deyib.
O əlavə edib ki, əməliyyatın ilk günündə Türkiyə hərbçiləri arasında ölən və yaralanan olmayıb.
www.oxu.az
"
"Telman İsmayılova daha bir zərbəMoskva Arbitraj Məhkəməsi Rusiya reyestr xidmətinə əvvəllər Telman İsmayılovun AST şirkətlər qrupuna daxil olan “Tropikano” biznes-klubuna məxsus bina ilə bağlı hər hansı qeydiyyat işlərinin aparılmasını qadağan edib.
Oxu.Az-ın xəbərinə görə, bu barədə RİA Novosti nəşri yazır.
Məhkəmə Telman İsmayılovun şirkətinin müflis olması ilə əlaqədar “Tropikano” biznes-klubunun meneceri Yevgeni Pimenovun müvafiq ərizəsini təmin edib. Bundan əlavə “Yeni idarəetmə texnologiyaları” səhmdar cəmiyyətinə sahəsi 6 min kvadrat metrdən artıq olan biznes-mərkəzin binası üzrə istənilən hərəkəti qadağan olunub.
“Tropikano” biznes klubunun müflisləşməsinin təşəbbüskarı VTB qrupuna daxil olan “BM-Bank”dır. Şirkət sentyabr ayında müflis elan olunub. Borclunun bank qarşısında 19,2 milyard rublluq öhdəliyi var ki, bunun da 10,5 milyard rublu əsas borc məbləğidir.
Xatırladaq ki, “AST” şirkətlər qrupunun rəhbəri, eyni zamanda adı Rusiyanın ən zəngin biznesmenlərinin siyahısa daxil olan sahibkar İsmayılov ilk dəfə 2009-cu ildə kiçik topdan satış ticarət mərkəzinin paytaxtı olan Çerkizovski bazarındakı fəaliyyətinə görə, hüquq-mühafizə orqanları tərəfindən genişmiqyaslı iddialarla rastlaşıb. Bu hadisədən sonra bazar çoxsaylı pozuntuların aşkar olunduğuna görə bağlanıb.
www.oxu.az
"
"Türkiyə tankları Suriyaya girdi – YENİLƏNİBTürkiyə tankları Suriyanın Afrin şəhərinə daxil olub və Azad Suriya Ordusuna kürd qruplaşmalarına qarşı əməliyyatlarda dəstək verir.
Oxu.Az-ın xəbərinə görə, bu barədə NTV telekanalı hərbi dairələrdəki mənbəyə istinadən məlumat yayıb.
Qeyd olunur ki, Türkiyə zirehli texnikası kürdlərin ciddi müqaviməti ilə qarşılaşmayıb. PKK terrorçuları sərhəddən çəkiliblər.
11:50
Türkiyə Silahlı Qüvvələri Hatay vilayətinə xüsusi təyinatlı dəstələr, haubitsalar və tanklar göndərib.
Oxu.Az-ın Türkiyə KİV-ə istinadən məlumatına görə, xüsusi təyinatlılar Reyhanlı, Hassa və Qırıqxan rayonlarına yerləşdiriliblər.
Xatırladaq ki, bundan əvvəl Türkiyə ordusu Bakı vaxtı ilə saat 18:00-da Suriyanın Afrin bölgəsində terrorçulara qarşı “Zeytun budağı” əməliyyatına başlayıb.
Baş Qərargahın məlumatına əsasən, əməliyyatda 72 hərbi təyyarə iştirak edib, müəyyən edilmiş 113 hədəfdən 108-i vurulub.
Türkiyənin baş naziri Binəli Yıldırım Afrində quru əməliyyatının yanvarın 21-də başlaya biləcəyini bəyan edib.
www.oxu.az
"
"İranın Xəzərdəki ən böyük gəmisi iki yerə parçalandıİranın ən böyük hərbi gəmilərindən biri, “Dəmavən” freqatı iki hissəyə bölünüb.
Oxu.Az xəbər verir ki, ölkə rəhbərliyi gəminin cüzi zədələr aldığını bildirir.
Qeyd edək ki, İran HDQ-nin “Dəmavənd” freqatı yanvarın 10-da əlverişsiz hava şəraitində Xəzər dənizində, Bəndər-Ənzəli liman şəhərində dalğaqıranla toqquşub. Həmin gün dalğaların hündürlüyü 4 metrə çatırmış.
Hadisə nəticəsində altı hərbçi göyərtədən dənizə düşüb, sonradan onların üçünün öldüyü təsdiqlənib.
İranın şəbəkə resursları yanvarın 17-də qəzaya uğramış freqatın fotoşəkillərini yayıblar. Məlumata görə, ötən günlər ərzində gəmini nəinki daşların üzərindən götürüblər, o hətta daha dərinə batıb və böyük ehtimalla, korpusu suya qərq olub. Bundan başqa, gövdə hissədə korpusun sındığı aşkar görünür.
Qeyd edək ki, uzunluğu 100 metr, tutumu 1300 ton olan freqat üç il əvvəl İran HDQ-nin tərkibinə daxil edilmişdi.
S.B.
www.oxu.az
"
"Praqada güclü yanğın: Ölənlər varŞənbə günü, axşam saatlarında Çexiyanın paytaxtın Praqa şəhərində, “Eurostars David”də güclü yanğın baş verib.
Oxu.Az-ın RİA Novosti-yə istinadən məlumatına görə, hadisə nəticəsində iki nəfər ölüb, təxminən 40 nəfər yaralanıb.
Hadisə yerinə yanğınsöndürmə briqadaları cəlb edilib.
Binadakı insanların təxliyyəsi davam etdirilir.
www.oxu.az
"
"Baş nazir Türkiyənin Afrində quru əməliyyatına başlayacağı vaxtı açıqladıTürkiyə Silahlı Qüvvələri Suriyanın Afrin şəhərində quru əməliyyatına bazar günü, yanvarın 21-də, başlaya bilər.
Oxu.Az-ın xəbərinə görə, bu barədə ölkənin baş naziri Binəli Yıldırım bəyan edib.
“Bizim aviasiyamız bu gün nəzərdə tutulmuş hədəflərin əksəriyyətinə zərbə endirib. Sabah, şəraitdən asılı olaraq, bizim quru qoşunlarımız lazımlı işi yerinə yetirəcək. Onlar Azad Suriya ordusu ilə birgə hərəkət edəcəklər”, - deyə baş nazir jurnalistlərə bildirib.
Qeyd edək ki, Türkiyə ordusu bu gün Bakı vaxtı ilə saat 18.00-da  Suriyanın Afrin bölgəsində terrorçulara qarşı “Zeytun budağı” əməliyyatı başlayıb.
www.oxu.az
"
"Türkiyə Afrindəki əməliyyat barədə hesabat verdiTürkiyə Hərbi-Hava Qüvvələri Suriyanın Afrin şəhərində “Zeytun budağı” əməliyyatı çərçivəsində 113 hədəfdən 108-ni vurub.  
Oxu.Az-ın xəbərinə görə, bu barədə Anadolu agentliyi Türkiyə Silahlı Qüvvələrinin Baş Qərargahına istinadən məlumat yayıb.
Qeyd olunur ki, Türkiyə aviasiyası Suriyanın şimal-qərbində Minnin aerodromuna zərbələr endirib.
Baş Qərargahdan həmçinin bildirilib ki, aviazərbələr zamanı ölən və yaralananların hamısı kürd terrorçularıdır.
www.oxu.az
"
"Rusiya qoşunlarını Afrindən çıxardıSuriyanın Afrin rayonunda olan Rusiya Barışıq Mərkəzinin nümayəndələri və hərbçiləri “Təl Rifat” təhlükəsizlik zonasındakı Təl Əcər rayonuna dislokasiya edilib.
Oxu.Az-ın RİA Novosti-yə istinadən xəbərinə görə, bu barədə Rusiya Müdafiə Nazirliyi məlumat yayıb.
Dislokasiya hərbçilərin təhlükəsizliyini təmin etmək və mümkün təxribatların qarşısını almaq məqsədi ilə həyata keçirilib. 
Qeyd edək ki, Türkiyə ordusu bu gün Bakı vaxtı ilə saat 18.00-da  Suriyanın Afrin bölgəsində  terrorçulara qarşı “Zeytun budağı” əməliyyatı başlayıb.
www.oxu.az
"
"Rusiya Türkiyəyə görə ABŞ-ı sərt ittiham etdiTürkiyə ABŞ-ın nəzarətsiz silah tədarükünə görə Suriyanın Afrin şəhərində hərbi əməliyyatlara başlayıb.
Oxu.Az-ın TASS-a istinadən məlumatına görə, belə bir bəyanatla Rusiya Müdafiə Nazirliyi çıxış edib.
“Afrində böhran vəziyyətinin yaranmasına ABŞ-ın təxribat yönümlü addımları səbəb olub”, -  nazirlikdən bildiriblər.
Rəsmi Moskva iddia edir ki, əsasən kürdlərin yaşadığı bu bölgəyə ABŞ hökuməti daşınan zenit raket kompleksləri tədarük edib:
“Amerika tərəfinin belə məsuliyyətsiz addımları Suriya böhranının sülh yolu nizamlanmasına mane olur”.
www.oxu.az
"
"Türkiyə Afrini bombalayır – YENİLƏNİBTürkiyə Silahlı Qüvvələrinin Baş Qərargahı Suriyanın şimal-qərbində yerləşən və kürd terrorçuların nəzarəti altında olan Afrin şəhərində keçirilən hərbi əməliyyatlarla bağlı açıqlama yayıb.
Oxu.Az-ın xəbərinə görə, “Zeytun budağı” adı alan əməliyyat yerli vaxtla saat 17:00-da başlayıb.
Əməliyyatdan qısa müddət öncə Türkiyə ordusunun Baş Qərargah rəisi Hulusi Akar Rusiya və ABŞ-dan olan həmkarları Valeri Gerasimov və Cozef Danford ilə telefon əlaqəsi saxlayıb. 
Əməliyyata Suriya müxalifətinin bölmələri cəlb olunub. Onları Türkiyə ordusu dəstəkləyir.
18:54
Türkiyə Hərbi Hava Qüvvələri Suriyanın Afrin rayonunda kürd terrorçuların mövqelərini bombardman ediblər.
Oxu.Az-ın NTV-yə istinadən məlumatına görə, hərbi təyyarələr əvvəlcədən müəyyən olunmuşu obyektlərə zərbələr endiriblər.
Türkiyə təyyarələrinin Suriya sərhədini keçməsi hələlik tam dəqiqləşməyib. Ehtimal olunur ki, Suriyanın sərhədə yaxın rayonlarına Türkiyə ərazisindən bombardman olunub.
Azad Suriya Ordusunun bölmələri də artıq regionda hərbi əməliyyatlara başlayıblar.
Türkiyə Baş Qərargahının məsələ ilə bağlı bəyanatla çıxış edəcəyi gözlənilir.
www.oxu.az
"
"Putindən Kosovoya qoşun yeritməsini xahiş etdilər“Serbiya” Liqası hərəkatı ölkə rəhbərliyinə müraciət edərək Kosovoda Rusiya sülhməramlılarının yerləşdirilməsinə dair rəsmi Moskva ilə danışıqlar aparılmasını xahiş edib.
Oxu.Az-ın xəbərinə görə, bu barədə hərəkatın saytında məlumat verilir.
“Serbiya Liqası”nın rəhbəri Aleksandr Curcevin sözlərinə əsasən, BMT və EULEX missiyasının qüvvələri Kosovoda serb xalqını alban terrorçulardan müdafiə edə bilmirlər, baxmayaraq ki, onların əsas vəzifəsi regionda sülhün qorunması, sabitlik və əhalinin təhlükəsizliyinin təmin olunmasıdır.
Bununla əlaqədar Curcev Serbiya hökumətini BMT Təhlükəsizlik Şurasının 1244 qətnaməsindən istifadə edərək Kosovoda 999 serb əsgərinin yerləşdirilməsinə çağırıb.
www.oxu.az
"
"Pilotun peşəkarlığı onlarla insanı xilas edib – VİDEOAlmaniyanın Düsseldorf hava limanında “Friderike” qasırğası zamanı sərnişin təyyarəsinin enişi çətinliklərlə müşayiət olunub.
Oxu.Az xəbər verir ki, görüntülər YouTube kanalında yerləşdirilib.
Məlumata əsasən, küləyin sürəti saniyədə 32 metrə (saatda 115,2 kilometr) çatırdı.
Pilotun peşəkarlığı sayəsində təyyarə uğurla eniş edib. Təyyarədə 70-ə yaxın sərnişinin olduğu bildirilir.
Hadisə nəticəsində xəsarət alan olmayıb. 

A.M.
www.oxu.az
"
"Ərdoğan: Afrin əməliyyatı faktiki olaraq başlayıb“ABŞ-ın nə dediyi artıq bizi maraqlandırmır. Afrin əməliyyatı ərazidə faktiki olaraq başlayıb. Daha sonra Münbiç əməliyyatı gələcək”.
Oxu.Az Anadolu agentliyinə istinadən xəbər verir ki, bu sözləri Türkiyə prezidenti Rəcəb Tayyib Ərdoğan başçılıq etdiyi Ədalət və İnkişaf Partiyasının Kütahya təşkilatının toplantısında çıxışında deyib.
R. T. Ərdoğan ABŞ-ın Suriya siyasətini yenidən tənqid edib: “Suriyada oyun quranlar terror təşkilatının adını dəyişdirərək hiyləgərlik etdiklərini düşünürlər. Bizim gözümüzdə adı nə olursa olsun, terrorçulardan ibarət hər cür təşkilatın adı terror təşkilatıdır. Yox, Suriya Demokratik Qüvvələri imiş, yox, sərhəd ordusu imiş, siz kim aldadırsınız? Bu təşkilatın adı PKK-dır, PYD-dir, YPG-dir. Bunu özləri də bildikləri halda, bizi və dünyanı aldatmaq üçün mayallaq aşırlar. Biri “ordu quracağıq” deyir, digəri “belə bir məqsədimiz yoxdur” deyir, başqası “sərhəd mühafizə qüvvələri quracağıq” deyir. Bunların bir-birindən xəbəri yoxdur. Üstəlik, “təşəbbüslərimiz Türkiyəni hədəf almır” deyirlər. Onların nə dedikləri bizi maraqlandırmır, ərazidə konkret nə baş verir, ona baxırıq”.
R. T. Ərdoğan ABŞ-ın öz səhvini anlayacağını söyləyib: “Narahat olmayın, terror təşkilatına güvənməyin nə qədər yanlış olduğunu görəcəklər. Bu bölgədə Türkiyədən başqa çalışa biləcəkləri başqa müttəfiq tapa bilməyəcəklərini öyrənəcəklər”.   
A.M.
www.oxu.az
"
"Suriyada kürd terrorçuları dörd türk hərbçini öldürdüSuriya-Türkiyə sərhədi yaxınlığında şiddətli döyüşlər başlayıb.
Oxu.Az xəbər verir ki, bu barədə “Əl-Mayadin” telekanalı məlumat yayıb.
Bildirilir ki, kürd terrorçuları ilə Türkiyə hərbçiləri arasında şiddətli atışma olub. Silahlı insident zamanı 4 türk əsgəri şəhid olub.
Hadisə Türkiyə hərbçilərinin bölgəyə daxil olmaq istədikləri vaxt baş verib. Suriyanın Afrin bölgəsində yaranmış gərginlik zamanı hələlik üçüncü dövlətin hərbçiləri müdaxilə etməyiblər. Lakin əraziyə Suriya qoşunlarının da gətirildiyi barədə məlumatlar daxil olub.
A.M.
www.oxu.az
"
"ABŞ-da hökumətin fəaliyyəti dayanıbABŞ-da gecə yarısı maliyyələşmənin kəsilməsi səbəbi ilə federal hökumət fəaliyyətini dayandırıb.
Oxu.Az-ın məlumatına görə, Senatdakı demokratlar respublikaçıların bu barədə qanun layihəsi qəbul etməsini əngəlləyib. Hazırda Senatda tərəflər arasında danışıqlar davam edir.
Ağ Ev demokratların addımını “uğursuzların davranışı” kimi qiymətləndirib. “Demokratlar siyasi maraqlarını milli təhlükəsizlik maraqlarından, hərbçilərimizin ailələrinin, köməksiz uşaqların maraqlarından və bütün amerikalılara xidmət göstərmək imkanlarından üstün tutdular. Bu, qanunvericilərin davranışı yox, obstruksionist uğursuzların davranışıdır” , - deyə Ağ Evin rəsmi nümayəndəsi Sara Sanders bildirib.
Qeyd edək ki, daha əvvəl Konqresin Nümayəndələr Palatası 18 fevrala qədər qüvvədə olacaq müvəqqəti büdcə qəbul edib. Lakin Senatdakı demokratlar həmin büdcə layihəsini bloklayıb. Sənədin bəzi müddəaları 100 yerlik Senatda 60 səslə qəbul olunmalıdır, respublikaçı çoxluğun isə 51 səsi var. Demokratlar sənədə miqrasiya ilə bağlı müddəalar daxil edilməsini istəyir.
ABŞ azsaylı ölkələrdən biridir ki, hökumət büdcə olmadan tam fəaliyyət göstərə bilmir. 
A.M.
www.oxu.az
"
"Türkiyədə dəhşətli qəza: 13 ölü, 42 yaralı – FOTOTürkiyədə avtobus qəzası baş verib.
Oxu.Az Türkiyə mətbuatına istinadən xəbər verir ki, Ankaradan Bursaya gedən sərnişin avtobusunun Əskişəhər ərazisində yolun kənarındakı ağaclara çırpılması nəticəsində 13 nəfər ölüb, 42 nəfər yaralanıb.
Yaralılar xəstəxanalara çatdırılıb.
Qəzanın sürücünün avtobusun qarşısına çıxan iti vurmamaq üçün kəskin manevr etməsi nəticəsində baş verdiyi bildirilir.
Hadisə yerində polis işləyir.











A.M.
www.oxu.az
"
"Mahaçqala meri həbs olunub – YENİLƏNİBMahaçqala meri Musa Musayev saxlanılıb.
Oxu.Az xəbər verir ki, bu barədə “İnterfaks” agentliyi məlumatlı mənbəyə istinadən xəbər yayıb.
Musayev vəzifəsindən sui-istifadədə ittiham olunduğu bildirilir.
“O, Rusiya Cinayət-Prosessual Məcəlləsinin 91-ci maddəsi ilə saxlanılıb. Şübhəsiz ki, sabah mer bu maddə üzrə ittiham olunacaq və həbs ediləcək”, - deyə mənbə qeyd edib.
***
19.01.2018 (16:39)
Mahaçqala şəhərinin merinə qarşı cinayət işi açılıb. Musa Musayev torpaqların ayrılması zamanı səlahiyyətlərini aşmaqda şübhəli bilinir.
Oxu.Az xəbər verir ki, bu barədə TASS Rusiya Federasiyasının İstintaq Komitəsinə istinadən məlumat yayıb.
Məlumata görə, müstəntiqlər hazırda Mahaçqala meri Musa Musayevlə sorğu-sual aparır.
“O, Rusiya Federasiyasının Cinayət Məcəlləsinin 286-cı maddəsində (“Yerli özünüidarəetmə orqanı başçısının səlahiyyətlərini aşmaqla ağır nəticələrə səbəb olan əməllər törətməsi”) nəzərdə tutulan cinayəti törətməkdə şübhəli bilinir”, - deyə İstintaq Komitəsinin mətbuat xidmətinin bəyanatında  bildirilir.
İstintaq məlumatlarına görə, 2016-cı ilin baharında Mahaçqala meri burada 17.5 min kvadrat metr ərazini tutan torpaq sahəsinin respublikanın mülkiyyətində olduğunu bilə-bilə həmin sahənin 1.1 milyon rubla “ASPK” ASC-yə ayrılması ilə bağlı sərəncam imzalayıb.
Müstəntiqlər qeyd edirlər ki, ekspert rəyinə görə, əslində, həmin torpaq sahəsinin bazar qiyməti 81 milyon rubldan çoxdur. Merin bu qərarla qanunu pozduğu və respublika büdcəsinə ağır zərbə vurduğu iddia olunur.  
www.oxu.az
"
"ABŞ Rusiyadan ehtiyat edirABŞ Rusiyadan ehtiyat edir
Pentaqon ABŞ-ın yeni Milli Müdafiə Strategiyasının bir hissəsini dərc edərək, Çin, İran və Şimali Koreya ilə yanaşı, Rusiyanı da ABŞ-ı təhdid edən ölkələr sırasında göstərib.
Oxu.Az xəbər verir ki, sənədin müəllifləri belə təhdid qarşılığında qeyd olunan ölkələrlə “strateji rəqabət” aparmaq üçün əlavə investisiyaların ayrılmasını tələb edirlər.
Qeyd edək ki, bu, ABŞ-ın 2008-ci ildən sonra dərc olunmuş ilk milli təhlükəsizlik strategiyasıdır və bu ölkənin “hərbi üstünlüyünün bərpasına” yönəlib. Sənəd dekabrın 18-də prezident Donald Tramp tərəfindən imzalanıb. Tam mətni məxfi saxlanılan sənədi ölkənin müdafiə naziri Ceyms Mettis də imzalayıb.
“Bu, strateji qarşıdurma deyil, real rəqabəti etiraf edən strategiyadır”, - deyə müdafiə nazirinin köməkçisi Elbric Kolbi qeyd edib.
“Sənəddə beşinci təhdid kimi terrorizm göstərilsə də, diqqət mərkəzində onunla mübarizə yox, dövlətlərin rəqabəti dayanır”, -  ABŞ-ın müdafiə naziri Ceyms Mettis bildirib.
“Bundan sonra terrorizm yox, ölkələr arasında strateji rəqabət ABŞ milli təhlükəsizliyinin əsas probleminə çevrilir”, - sənədin mətbuatda dərc olunmuş açıq hissəsində deyilir.
Strategiya “Rusiya və Çinin təcavüzünə mane olmalıdır”.
“Əgər onlara etinasız yanaşsaq, bu ölkələr bizim təcavüzün qarşısını almaq qabiliyyətimizi sarsıda və öz alyansımızla (NATO nəzərdə tutulur – red.) təmin etməyə çalışdığımız azad və açıq qaydaları riskə məruz qoya bilərlər”.
“Çin və Rusiya ilə uzunmüddətli strateji rəqabət Müdafiə Nazirliyi (ABŞ – red.) üçün prinsipial prioritetdir və bu ölkələrin bu gün ABŞ-ın təhlükəsizliyi və rifahı üçün yaratdığı təhdidlərin miqyasını, gələcəkdə təhdidlərin güclənməsi imkanlarını nəzərə almaqla, daim artan investisiyalar tələb edirlər”, - deyə sənəddə bildirilir.
“Pentaqon Şimali Koreya və İrana qarşı müqaviməti davam etdirmək, terror təhlükələrini məhv etmək, İraqda və Əfqanıstandakı uğurlarını mərkəzləşdirmək niyyətindədir.
Rəqib dövlətlər – Rusiya və Çin “beynəlxalq qaydaları daxildən sarsıdır, bu məqsədlə onun üstünlüklərindən istifadə edir və eyni vaxtda köklərini dağıdırlar”, - sənəddə qeyd olunur:
“Rusiya BMT Təhlükəsizlik Şurasındakı veto hüququndan istifadə edərək, “NATO-nu silkələməyə və Avropada, Yaxın Şərqdə təhlükəsizlik və iqtisadiyyat strukturlarını dəyişməyə çalışır”.
ABŞ Müdafiə Nazirliyinin sənədində digər təhdidlər arasında İŞİD, “Əl-Qaidə” terror təşkilatları, o cümlədən Livanın “Hizbullah” hərəkatı göstərilib.
“Təhdidlərin qarşısını almaq məqsədilə ABŞ silahlı qüvvələrini müasirləşdirmək, ordunun döyüş qabiliyyətini artırmaq, alyansları gücləndirmək və nüvə texnologiyalarını inkişaf etdirmək niyyətindədir”, - sənəddə deyilir.
A.M.
www.oxu.az
 
"
"Lavrov: Rusiya qoşunları türklərin hücumuna görə geri çəkilməyibRusiya xarici işlər naziri Sergey Lavrov Rusiya qoşunlarının Afrindən çəkilməsini təkzib edib.
Oxu.Az xəbər verir ki, bu barədə İnterfaks agentliyi xəbər verib.
“Bu məlumatlar daha sonra təkzib edilib”, deyə S.Lavrov BMT-də keçirdiyi mətbuat konfransında deyib.
Qeyd edək ki, bundan əvvəl Türkiyənin hərbi əməliyyat keçirməyə hazırlaşdığı və Suriyanın Afrin bölgəsində Rusiya hərbçilərinin geri çəkildiyinə dair məlumat yayılıb.
A.M.
www.oxu.az
"
"Mübariz Mənsimovun daha bir tankeri saxlanıldı“Palmali Dənizçilik Şirkəti”nə məxsus “Ağsu” yük tankeri Danimarkanın Kalundborg limanında saxlanılıb.
Oxu.Az-ın Report-a istinadən verdiyi məlumata görə, buna səbəb “PAL SHIPPING TRADER THREE” şirkətinin mülkiyyətində olan gəmidə çatışmazlıqların ortaya çıxmasıdır. 
Məlumatda gəminin İsveçin Göteborg limanından hərəkət etdiyi və yanvarın 11-də Danimarkanın Kalundborg limanına yan aldığı, danimarkalı müffətişlər tərəfindən Paris Memorandumu (Paris MoU) çərçivəsində yoxlamalar başlandığı və nəzarət altına verildiyi qeyd olunub. Nəticədə “Ağsu” tankerinin səfərə çıxmasına qadağa qoyulduğu və həbs qoyulması barəsində sənəd tərtib edildiyi vurğulanıb. 
Xəbərdə həmçinin texniki çatışmazlıqları aradan qaldırmadığına görə artıq 8 gündür gəminin səfərə çıxmasına icazə verilmədiyi bildirilib. 
A.M.
www.oxu.az
"
"Dron suda batan iki nəfəri xilas etdi – VİDEOAvstraliyanın şimalında hər kəsin təəccübünə səbəb olan hadisə baş verib.
Oxu.Az xəbər verir ki, iki üzgüçü dalğalara görə sahildən 700 metr aralı düşüblər və geri qayıda bilməyiblər.
Bu zaman xilasedicilər “Little Ripper” adlı drondan istifadə edərək onlara kömək göstərib.
Dron üzgüçülərə xilasedici sal atıb. Üzgüçülər salı tutaraq onun vasitəsilə sahilə çıxıblar.
Hadisə drondakı kamera vasitəsilə qeyd alınıb.

Pərviz Hüseyn
www.oxu.az
"
"Yerevanda qiymət artımı aksiyalara səbəb oldu – FOTO + VİDEOYerevanda qiymətlərin artmasına etiraz olaraq nümayiş keçirilir.
Oxu.Az xəbər verir ki, Şarl Aznavur meydanından başlayan aksiyanı “Çıxış” bloku həyata keçirir. Blokun bəyanatında sosial vəziyyətin çox ağır olduğu bildirilir:
“2018-ci ilin ilk günlərindən etibarən ölkədə qiymətlər artmağa başlayıb. Eyni zamanda sosial vəziyyət çox ağırdır”. 
Onlar qeyd edib ki, bu vəziyyətlə razı deyillər və buna görə də aksiya etmək qərarını veriblər:
“Biz qiymət artımına və verginin yükünün ağırlığına “Yox” deyirik”.















www.oxu.az
"
"Formula 1-də əslən bakılı olan avtopilot çıxış edəcəkMoskvada  “Formula-1”  tarixində  3-cü rusiyalı pilotun – keçmiş Formula-2 iştirakçısı Serqey Sirotkinin  bu mötəbər yarışa qatılmasına həsr olunmuş mətbuat konfransı keçirilib.
Oxu.Az xəbər verir ki, 22 yaşlı Serqey Sirotkinin Britaniyanın “Williams” şirkəti ilə bağladığı müqavilə, son günlər Rusiya idmanında ən “qaynar” xəbərə çevrilib.
“Williams” komandasının nə üçün Kubitsi deyil məhz onu seçdiyi ilə bağlı məsələni şərh edən Sirotkin bildirib ki, onun yarış zamanı kimin qonşu boliddə olduğu maraqlandırmır, o sadəcə nəticə əldə etmək üçün öz işini görür .
Sirotkinin tərcümeyi-halı ilə bağlı bir  maraqlı faktı çoxları bilmir. Mətbuatda Serqey təkcə Formula 1 tarixində sayca 3-cü rusiyalı avtopilot kimi deyil, eyni zamanda yarışın tarixində əslən Bakıdan olan ilk avtopilot kimi qələmə verilir.  Sergeyin atası Bakıda doğulub, babası və nənəsi uzun müddət Azərbaycanda yaşayıb.
“Bəli, həqiqətən, ötən yay Bakıda olarkən,  Bakı köklərimin olduğunu ağzımdan qaçırmışdım. Ata tərəfimin qohumları bakılıdır, ona görə, mən həqiqətən bakılıyam. Bakıdan xoşum gəlir. Bu şəhərdə olmaq hər zaman xoş təsir bağışlayır,  çox gözəl yerdir” – deyə avtopilot bildirib.
Şərəfini qoruyacağım “Williams” komandası, ötən il Bakıda çox uğurlu yer tutub  – hazırda mənim komanda yoldaşım olan Lens Strol Azərbaycan Qran-Prisində  3-cü yeri qazanıb. 
Ötən ilki Bakı Qranprisi  Williams üçün çox əlamətdar oldu, hamımız bunun şahidi olduq. Ötən il yarış zamanı gördüyümüz bəzi  ekstraordinar hallara baxmayaraq, Baki avtotrası  “Williams” maşınlarına uyğun gəlir.
Bununla belə, bu və ya digər trasa – istəyir Bakı yada Soçi olsun – üstünlük verməməyə çalışıram. Mən qələbə qazanmaq üçün yarışıram, konkret hər bir an əlimdən gələni edirəm. Sən trasda saniyənin yüz-də-biri uğrunda mübarizə aparan zaman, hansı şəhərdə olduğun, Qranpri-nin nə qədər statuslu olub-olmadığı o qədər də önəm kəsb etmir. Sadəcə özün və komandan üçün ən yüksək nəticəyə nail olmağa çalışırsan.
Bakı trasının maraqlı xüsusiyyətləri, şübhəsiz ki, yalnız bu  mərhələyə olan marağı artırır, və bu il  Azərbaycan Qran-prisində iştirak etmək üçün böyük məmnuniyyətlə Bakıya gəlib və ötən ilki uğuru təkrarlamağa çalışacağıq”.
www.oxu.az
 
"
"Güllələndi, baltalandı, üzərindən traktor keçdi, amma sağ qaldıLatviyanın Dauqavpils şəhər məhkəməsində öz tanışını amansız şəkildə qətlə yetirməyə cəhd etmiş kişinin cinayət işinə baxılır.
Oxu.Az “Delfi”yə istinadən xəbər verir ki, iş materiallarına görə, müttəhim öz dostları ilə birgə spirtli içkinin təsiri altında başqasının həyətindən metal tullantıları oğurlamağa çalışıb. 
Gözlənilmədən üzərində olan pnevmatik tapança ilə tanışının baş nahiyəsindən bir neçə dəfə atəş açıb. Zərərçəkən qaçmağa çalışsa da, tapança ilə silahlanmış tanışı ona çatıb, yerə yıxıb və daha bir neçə dəfə atəş açıb. 
Sonradan müttəhim traktora minib və ağır texnika ilə zərərçəkənin üzərində iki dəfə keçib. Onun öldüyünü hesab edərək, bədənini kəndirlə dolayıb və batırmaq üçün yaxınlıqdakı bataqlığa qədər sürüyüb. Ancaq traktor bataqlıqda batdığından, müttəhim əlinə balta alaraq, zərərçəkənin baş nayihəsindən zərbə endirib və ərazini tərk edib.
Çoxsaylı xəsarətlər almasına baxmayaraq, həkimlər onun həyatını xilas edə bilib. Cinayət işi üzrə proses fevralın 5-də davam edəcək, iclasda şahidlər ifadə verəcək.
www.oxu.az
"
"Pele xəstəxanaya yerləşdirilibƏfsanəvi braziliyalı keçmiş futbolçu Pele kəskin zəifləmə ilə əlaqədar xəstəxanaya yerləşdirilib.
Oxu.Az xəbər verir ki,  bu barədə “Reuters” agentliyi məlumat yayıb.
Məlumata görə, 77 yaşlı Pelenin cümə axşamı ürəyi gedib və Braziliyanın xəstəxanalarından birinə çatdırılıb.
Hazırda Pelenin həkim nəzarətində olduğu bildirilir.
www.oxu.az
"
"Deputat: Bu gün qadınlar müharibəyə fitil qoyur, savaş istəyirHicablı qadın və qızların silahlı qələbəsi dinin, insanlığın və bəşəriyyətin ən böyük məğlubiyyəti olar.
Oxu.Az xəbər verir ki, bunu millət vəkili Zahid Oruc İran telekanallarında və mediasında son günlərin baş xəbərlərinə çevrilən Yəməndən olan hicablı və niqablı qadınların hərbi birləşmə yaratması məsələsinə və bunun gələcəkdə nələrə səbəb ola biləcəyinə münasibətini bildirərkən deyib.
O qeyd edib ki,  dünyada bir qayda olaraq, məscidlərə, kilsələrə qarşı vandalizm hər zaman pislənilir:
“Bəs, “Allah evi”ni silah cəbbəxanasına və təlim düşərgəsinə çevirənlərin cəzası, sizcə, nə olmalıdır? Ağzı dualı imamlarımız hazırladıqları kamikadzeləri min illərdir ki, cənnətə göndərməkdən yorulmadılarmı? Bəs, kral və ayətullahların övladları niyə onların sırasında deyillər? Halbuki sərvətləri ilə saray dustağına dönmüş vəliəhdlər niqabla silahı, hicabla qılıncı birləşdirərkən inandıqları qüvvəyə qarşı küfr etdiklərinin fərqindədilər. Amma kimsə döyüşüb həmişə ölməlidir axı... Görün, İslam qadınını hansı obraza gətirib çıxardılar?! İranın “Səhər” kanalı ilə dünyaya nümayiş olunan bu səhnələr az sonra milyonlarla kütləni ehtizaza gətirmək üçün təbliğat vasitəsi kimi müqəddəsləşəcək və indi ekranlarda gördüyünüz o uşaqlar sabahın qara haşiyələrində “Zeynəb” deyə ağı söyləyənlərin sitayiş obyektinə dönəcəklər”.
Millət vəkilinin sözlərinə görə, məhz o zaman nümayişkaranə şəkildə kəsilən başları və üstündə diyirlənən hicabları görəndə analıq missiyası daşıyan dünya qadınının yer üzünə “son” gətirəcəyinə əmin olunacaq.
“Gəlin, qəbul edək ki, dövlətsiz torpaq vətən olmaqdan çıxır. O üzdən ərəb qızlarını silahla küçələrə atan və onu dünya müsəlmanlığının simasına çevirənlər qətiyyən Sorbona və Kembricə bir sənalı, mədinəli, təbrizli övrətini göndərməzlər. Çünki çadra köləliyindən işığa çıxan və elm alan fidanlar gələcəkdə despot hakimiyyətlərinə təhlükə törədəcəklər. Haqqını dərk edən və savadlı qadın hərbi taborlarda yer alanda silahını birinci öz istismarçılarına qarşı çevirəcək. 
Gerçəkdənmi din xilas edir - yoxsa, səngər qazmağa, təlim keçməyə, barıt qoxusunu üstünə tökməyə təşviq edir? Çətin sualdır. Kim inkar edə bilər ki, ərəb qadını min illərdir namaz üstündəki dualarla bir-birinin qanını içən oğulları dünya gətirməkdən usanmır. İndi də rollar dəyişib, sadəcə, ana bətnlərindən birbaşa qadın batalyonları və taborlar doğulur. Tarixçilər yaxşı bilir, 1944-cü ildə faşizmə qarşı ikinci cəbhəni açmağı hər vəchlə ləngidən və Stalini katolik dünyasının lideri Papa 12-ci Piylə görüşə çağıran Uinston Çörçilə sovet rəhbəri nə demişdi.
Guya Avropada humanizm duyğusunu gücləndirmək üçün kilsələrə getməyin və rahiblərlə görüşməyin faydasını sübut etmək istəyən Britaniya baş naziri Kobadan elə bil dərs almışdı ki, ömürlük onu yaddan çıxarmazdı.Stalin Çörçildən soruşmuşdu ki, Vatikanın diviziyalarının sayını bilmir, neçədir? Bəli, indi rahibə qadınlar da müharibəyə fitil qoyur, İslam qadını da savaş istəyir. Yer üzünün əşrəfi olmaqdan daha yuxarı rütbələr varmış, sən demə. Hicablı qadın və qızların silahlı qələbəsi dinin, insanlığın və bəşəriyyətin ən böyük məğlubiyyəti olar!”, - deyə millət vəkili əlavə edib.



Kamil HƏMZƏOĞLU
www.oxu.az
"
"Rusiyadan Türkiyəyə jest: Qoşunları Afrindən çıxaracaq  Rusiya kürd yaraqlılara qarşı əməliyyat keçirməyə hazırlaşan Türkiyə hərbi birləşmələri ilə toqquşmaların baş verməməsi üçün hərbçilərini Suriyanın Afrin şəhərindən çıxaracaq.
Oxu.Az Ahaber-ə istinadən xəbər verir ki, bu barədə müdafiə naziri Nurəttin Canikli bəyanat verib.
“Türkiyəyə yönələn təhdid gündən-günə böyüyür. Biz bu əməliyyatı keçirib, terror üzərində qələbə qazanacağıq”, - deyə nazir bildirib.
“Anadolu” agentliyinin hesablamalarına görə, hazırda Afrində 8-10 minə nəfərə yaxın YPG (Suriyada PKK ilə əlaqəli kürd hərbi birləşmələri) yaraqlıları var.
Yanvarın 17-də Türkiyənin baş naziri Bəkir Bozdağ Ankaranın Suriyanın Afrin bölgəsində Türkiyənin PKK ilə əlaqəli terrorçu qruplaşma kimi tanıdığı YPG - kürd silahlı birləşmələrinə qarşı mümkün əməliyyatlarla bağlı Moskva və Vaşinqtonla müşavirə apardığını bildirmişdi.
Türkiyə mətbuatında yayılan xəbərlərə görə,Türkiyə artıq qoşunları Suriya ilə sərhədə göndərib və birləşmələr hazır vəziyyətə gətirilib.
www.oxu.az
"
"Rusiyada atom sualtı qayıqları utilizasiya olunacaqRusiyada 941 (şifrə adı “Akula”) layihəsi üzrə buraxılmış “Arxanqelsk” və “Sverstal” atom sualtı qayıqları utilizasiya olunacaq.
Oxu.Az xəbər verir ki, bu barədə “RİA Novosti” yanvarın 19-da gəmiqayırma sahəsindən olan mənbəyə istinadən məlumat yayıb.
Sualtı gəmilər Rusiya hərbi-dəniz donanmasının döyüş heyətindən çıxarılıb. Utilizasiyanın səbəbinə gəlincə, agentliyin müsahibi onların istismarına artıq lüzum olmadığını bildirib.
“Rosatom”un sualtı qayıqları 2020-ci ilə kimi utilizasiya edəcəyi bildirilir.
Hal-hazırda Rusiya Hərbi Dəniz Donanmasında döyüş heyətinin tərkibində  olan 941U layihəsi əsasında hazırlanmış yeganə sualtı qayıq “Bulava” ballistik raketinin sınağının aparıldığı “Dmitri Donskoy” sualtı gəmisidir.
941 layihəsinə aid olan sualtı-gəmilər dünyanın ən böyük atom submarinləri sayılır. Layihə üzərində sovet konstruktoru Serqey Kovalyov işləyib. İlk bu tipdən olan TK-208 qayığı 1980-ci ildə suya buraxılıb. Submarinin uzunluğu 172 metr, ağırlığı 49.8 min tondur. Ümumilikdə altı belə sualtı qayıq inşa olunub.

www.oxu.az
"
"Türkiyə Afrində hərbi əməliyyatlara başlayırAnkara Türkiyə  ordusunun Suriyanın Afrin bölgəsindəki əməliyyatları ilə bağlı yanaşmaların uzlaşması üçün Moskva ilə məsləhətləşmələr aparır.
Bu sözləri Türkiyənin müdafiə naziri Nurəttin Canikli səsləndirib.
Oxu.Az Türkiyə mətbuatına istinadən xəbər verir ki, ötən çərşənbə Türkiyənin baş naziri Bəkir Bozdağ Ankaranın Suriyanın Afrin bölgəsində Türkiyənin PKK ilə əlaqəli terrorçu qruplaşma kimi tanıdığı YPG - kürd silahlı birləşmələrinə qarşı mümkün əməliyyatlarla bağlı Moskva və Vaşinqtonla müşavirə apardığını bildirmişdi.
Türkiyə artıq qoşunları Suriya ilə sərhədə göndərib və birləşmələr hazır vəziyyətə gətirilib.
“Biz Afrində əməliyyatlara hazırlaşırıq, bunun üçün lazımi addımlar atırıq. Rusiya və regionun digər ölkələri ilə əlaqələndirmə işləri aparılır. Onların məsələyə baxışını bizim mövqeyə yaxınlaşdırmaq lazımdır, çünki gec-tez bu əməliyyat keçiriləcək”, - deyə Canikli bildirib.
www.oxu.az
"
"Ömrü uzadan zülal tapılıb Beynəlxalq tədqiqat qrupu özünəməxsus p62 zülalında stresdən qoruma ilə əlaqədar yığılan mutasiyaların, digər canlılarla müqayisədə insanlarda uzunömürlülüyə daha güclü təsir etdiyini müəyyən edib.
Oxu.Az xəbər verir ki, bu barədə Phys.org saytında dərc olunan press-relizdə danışılır.
P62 zülalı “autofaqiya” induksiyası – yəni hüceyrələrin zədələnmiş komponentlərin sistemdən kənarlaşdırılması üçün vacibdir. İnsan dərisinin yenilənməsi və vaxtından əvvəl qocalmanın qarşısını almaqda bu zülalın rolu əvəzsizdir.
Tədqiqatçıları göstərir ki, р62 fəal oksigen formalarının, yəni tək elektrondan ibarət olan və ona görə DNT, zülalları və lipid membranları oksidləşdirən birləşmələrin yaranması zamanı aktivləşir. Fəal oksigen formaları tənəffüs və oksigenin iştirakı ilə baş verən oksidləşdirici-bərbaedici reaksiyalar zəncirindən ibarət digər proseslərin kənar məhsulları hesab olunur.
Oksigenin fəal formalarının zəruri metabolik siqnalların ötürülməsində iştirak etməsinə baxmayaraq, onların həddindən artıq yığılması oksidləşdirici stresə yol açır, bu isə hüceyrələrin ölməsi ilə nəticələnir.
Eksperimentlər zamanı məlum olub ki, orqanizmlərinə p62 geni (onlarda bu gen mövcud  olmur) yeridilmiş genetik modifikasiya olunmuş drozofil milçəkləri digər həşaratlarla müqayisədə stress şəraitində daha uzun ömür sürür. Bu, onu göstərir ki, adıçəkilən zülal insanların ulu əcdadlarının uzunömürlülüyünə təsir edib və onların orqanizminin əlverişsiz şəraitlərə davamlılığını artırıb. Ancaq p62 milçəklərin qocalmasının qarşısını almayıb. Bu, insan orqanizmində hələ elmə məlum olmayan bir sıra biokimyəvi mexanizmlərin mövcud olduğunu göstərir.
www.oxu.az
"
"Rusiyada azərbaycanlılara hücuma görə həbslərRusiyanın hüquq-mühafizə orqanları Volqoqradın cənubunda silahlı hücumda iştirak etməkdə şübhəli bilinən üç nəfəri saxlayıb. Onlardan ikisi müvəqqəti təcrid etmə mərkəzinə yerləşdirilib, üçüncü şübhəli polis nəzarəti altında xəstəxanada müalicə olunur.
Oxu.Az xəbər verir ki, bu barədə TASS cümə günü regionun güc strukturlarında çalışan mənbəyə istinadən məlumat yayıb.
Bundan əvvəl yayılan xəbərə görə, cümə axşamı Moskva vaxtı ilə axşam saat 19:00 radələrində Volqoqradın Krasnoarmeysk rayonunda yerləşən kafelərdən birinin yaxınlığında silahlı hücum (odlu və soyuq silahların tətbiq ilə) baş verib. Nəticədə bir nəfər həlak olub, üç nəfər ağır vəziyyətdə xəstəxanaya yerləşdirilib. Fakt üzrə cinayət işi açılıb.
“Əməliyyat-axtarış tədbirləri nəticəsində və şəhərdə həyata keçirilən “Perexvat” planı nəticəsində  şübhəlilərin minərək hadisə yerini tərk etdiyi “İnfiniti” və “Lada Priora” markalı  avtomobillər  aşkarlanaraq-saxlanılıb. Ümumilikdə üç şübhəli saxlanılıb – onlardan biri polis nəzarəti altında xəstəxanada müalicə alır, digər iki şübhəli müvəqqəti təcridxanaya yerləşdirilib”, - deyə agentliyin müsahibi bildirib.
Bölgənin istintaq idarəsi, saxlanılan şübhəlilərlə bağlı rəsmi qaydada ətraflı məlumatların bir qədər sonra ictimaiyyətə çatdırılacağını bildirib.
Volqoqrad diyar administrasiyasının səhiyyə komitəsindən verilən xəbərə görə, insident nəticəsində xəsarət alanlar hələ də xəstəxanadan buraxılmayıb. Əvvəl hər üç zərərçəkənin ağır vəziyyətdə olduğu bildirilsə də, hazırda onlardan birinin vəziyyəti orta-kafi qiymətləndirilir.
www.oxu.az
"
"Ermənistanda seçkilər: Sarkisyanın yerinə Sarkisyan gəlir Ermənistan prezidenti Serj Sarkisyan Respublika partiyasından növbəti prezidentliyə namizədin  Ermənistanın Böyük Britaniyadakı səfiri, keçmiş baş nazir Armen Sarkisyanın olduğunu bəyan edib.
Oxu.Az Aysor.am-a istinadən xəbər verir ki, bu gün Ermənistan prezidentinin iqamətgahında onlar arasında görüş keçirilib.
A.Sarkisyan - Avropa, Rusiya, Çin, Monqolustan, Hindistan, Qazaxıstanda energetika, neft-qaz hasilatı sahəsində fəaliyyət göstərən 15 şirkətdən ibarət “Knightsbridge Group” korporasiyasının sahibidir.
Qeyd edək ki, Ermənistanın hazırkı lideri Serj Sarkisyanın prezidentlik müddəti aprelin 9-da başa çatır. Ermənistanda 7 il müddətinə hakimiyyətdə olacaq yeni prezident parlament tərəfindən seçiləcək. İlkin məlumatlara görə, prezident seçkiləri martın 2-də keçiriləcək.
www.oxu.az
"
"Türkiyədə daha bir avtobus uçuruma düşdü: 40 yaralıBu gün Türkiyənin Muş əyalətində altı nəfərin ölümü, 20 nəfərin yaralanması ilə nəticələnən ağır qəzadan sonra Konyada da avtobus uçuruma yuvarlanıb.
Oxu.Az xəbər verir ki, Konyadakı qəzada 40 nəfər yaralanıb.
Onların yeddisinin vəziyyəti ağır olaraq qiymətləndirilir.
Konya-Afyonqarahisar yolunada qeydə alınan qəzaya qar yağışlarının səbəb olduğu ehtimal edilir.
www.oxu.az
"
"Qənirə Paşayeva: Atatürkün indi məzarda sümükləri sızlayırDədələrimizə atılan iftiraya dəstək verən biri dədələrimizin bizə əmanət etdiyi İstanbulda CHP (Türkiyənin “Cümhuriyyət Halk Partisi”) şəhər təşkilatı başqanı olur, dəhşətdir.
Oxu.Az xəbər verir ki, bunu millət vəkili Qənirə Paşayeva bugünlərdə Türkiyənin “ana müxalifət” partiyası olan CHP-nin ən böyük - İstanbul şəhər təşkilatının başqanı seçilən və dərhal da Atatürkə həqarətinə, terrorçu HDP-çilərlə həmrəyliyinə, “Gəzi parkı” hadisələrində provakatorluğuna görə haqqında cinayət işi qaldırılan Canan Kaftancıoğlunun ermənilər tərəfindən dəstəklənməsinə münasibətini bildirərkən dilə gətirib.
Millət vəkili bu seçimi heç cür anlamadığını, burada məntiq görmədiyini bildirib:
“Bəzi məsələləri anlamıram. Ağıl, məntiq almır. Qatı millətçi, şovinist ermənilər bayram edir və uydurma “erməni soyqırımı” iddialarını dəstəkləyən qadın CHP İstanbul şəhər təşkilatı başqanı seçildi”, deyirlər. Ey Türk Millətinin övladları,  axı, bu, necə ola bilir? Atatürkün indi məzarda sümükləri sızlayır, nə deyim?! Görəcək günlərimiz varmış... Dədələrimizə atılan iftiraya dəstək verən biri dədələrimizin bizə əmanət etdiyi İstanbulda CHP şəhər təşkilatı başqanı olur. Bu an hiss etdiklərimi deməyə sözler belə aciz...”, - deyən millət vəkili sonra Kaftancıoğlu ilə bağlı erməni mətbuatında gedən yazını öz “Facebook” səhifəsində paylaşıb.
Qeyd edək ki, Kaftancıoğlunun CHP-nin İstanbul şəhər təşkilatının başqanı seçilməsi nəinki Türkiyə ictimaiyyətində, eləcə də, CHP-nin özündə ciddi narazılıqlara səbəb olub.
Partiyanın genəl başqanlığına namizədliyini irəli sürən tanınmış vəkili Ümit Kocasakal “Atatürkü qəbul etməyən, ona həqarət edənlər CHP-də ola bilməzlər” açıqlaması ilə çıxış edib.
Həmçinin, Türkiyə prezidenti Rəcəb Tayyib Ərdoğan bu həftə AKP-nin TBMM-dəki qrup toplantısında çıxışı zamanı CHP-ni və Kaftancıoğlunu sərt sözlərlə tənqid edib.
Bundan sonra Kaftancıoğlu haqda cinayət işi qaldırılıb.



Kamil HƏMZƏOĞLU
www.oxu.az
"
"Deputat canlı efirdə yuxuya getdi – VİDEOBritaniyanın Mühafizəkarlar Partiyasından Desmov Sveyn canlı efirdə yayımlanan Brexitlə bağlı debatlar zamanı yuxuya gedib.
Oxu.Az xəbər verir ki, maraqlı hadisənin görüntüsü “BBC Politics” “Twitter” səhifəsində paylaşılıb.
İki gün ərzində 575 mindən çox baxış sayı toplayan videoda Sveynin Brexitlə bağlı parlamentdə hesabatla çıxış edən həmkarı Ken Klarkın monoton nitqi altında mürgülədiyini görmək olur. Videoçarxın sonunda mühafizəkar deputat Klarkın öz fikrini ucadan səsləndirməsindən qəfil oyanır; gülümsəyir və özünü həmkarının çıxışına diqqətlə qulaq asan kimi göstərməyə çalışır.
Videonun şərhlərində sosial şəbəkə istifadəçiləri işin ən gərgin saatlarında yuxuya getdiyinə görə Sveyni tənqid etsə də, bir çoxları onun bu hərəkətinin anlaşılan olduğunu hesab edib. Belə ki, onların fikrincə, Klarkın yorucu səsi  “yatırdıcı” gücə malikdir.

www.oxu.az
"
"Rusiyada yeniyetmə balta ilə məktəbə hücum etdi – VİDEOUlan-ude şəhərində yeniyetmə balta ilə məktəbə basqın edib, bir neçə şagirdi yaralayıb, yanğın törədib.  
Oxu.Az xəbər verir ki, bu barədə “İnterfaks”a Buryatiya Respublikası DİN mətbuat xidmətindən məlumat daxil olub.
Hadisə yerində polis əməkdaşları iş aparır, insident və onun başvermə səbəbləri araşdırılır.  Yeniyetmənin törətdiyi yanğın söndürülüb. Binadan 500-dən çox insanın təxliyyə edildiyi bildirilir.
Yerli “Тивиком” telekanalı üç şagirdin xəsarət aldığı xəbərini yayıb. Zərərçəkənlərdən biri ağır vəziyyətdə xəstəxanaya çatdırılıb. Hələ rəsmi qaydada təsdiq olunmamış məlumata əsasən, balta ilə hücum həyata keçirən şəxs doqquzuncu sinif şagirdi olub. Onun yanğını özü ilə gətirdiyi “molotov kokteyli” ilə törətdiyi ehtimal edilir.

 www.oxu.az
"
"Putin mənfi yeddi dərəcədə çimdi – VİDEORusiya prezidenti Vladimir Putin xaç suyuna salma mərasimində iştirak edib.
Oxu.Az xəbər verir ki, prezident Tver vilayətində yerləşən kişi monastrı “Nilo-Stolobenskaya”ya baş çəkib.
O, mənfi yeddi dərəcə şaxtada suya girib və çimib.
Bu haqda dövlət başçısının mətbuat katibi Dmitri Peskov məlumat verib.
O bildirib ki, bu il Rusiyanın mərkəzi hissəsində həmişəki şaxtalar müşahidə olunmayıb.

Pərviz Hüseyn
www.oxu.az
"
"Türkiyədə avtobus dərəyə yuvarlandı: Altı ölü, 20 yaralı – FOTO + VİDEOTürkiyənin Muş və Bingöl əyalətləri arasındakı Solhan rayonu ərazisində sərnişin avtobusunun dərəyə yuvarlanması nəticəsində altı nəfər ölüb, 20 yaralı var.
Oxu.Az Haber7-yə istinadla bildirir ki, qəza Muş-Solhan avtomobil yolunda baş verib.
Qəzanın səbəbi hələlik bəlli deyil. Yaralılar Solhandakı xəstəxanalara çatdırılıb.












www.oxu.az
"
"ABŞ Türkiyəyə xəbərdarlıq etdiVəziyyətin bu yerə çatacağını, Türkiyənin Afrinə girəcəyi ilə bağlı indidən dəqiq heç nə deyə bilmirik: ancaq türklərə çox ciddi şəkildə bu cür addım atmamaları barədə çağırış edirik.
Oxu.Az xəbər verir ki, bunu ABŞ-ın Xarici İşlər Nazirliyinin sözçüsü Heather Nauert, “Türkiyə  Suriyanın Afrin bölgəsini işğal edəcək kimi görünür. Siz də mi belə görürsünüz, bu məsələdəki  yorumunuz nədir” sualına cavabında deyib.
Suriyada hər kəsin İŞİD-lə mübarizəyə səfərbər olunmasını istədiklərini vurğulayan Nauert “İraqın referenduma getdiyi zaman da söylədiyimiz kimi, hər kəs gözünü eyni hədəfə yönəltməlidir. Hədəf nöqtəsinin İŞİD olması gərəkdir. Biz şiddətə baş vurulmamasını və hamının İŞİD-ə  doğru hədəflənməyə davam etməsini istəyirik”, - deyib.
Kamil HƏMZƏOĞLU
www.oxu.az
"
"Amerikalı öskürdü və qabırğası sındı66 yaşlı amerikalı infeksion xəstəliklə əlaqədar möhkəm asqıraraq qabırğasını sındırıb.
Oxu.Az xəbər verir ki, qəribə hadisə barədə “The New England Journal of Medicine” elmi jurnalında məqalə dərc olunub.
Qadın iki həftə əvvəl başlayan quru öskürək və sağ tərəfində kəskin ağrılarla bağlı həkim müayinəsində olub. Həkimə müraciətdən beş gün əvvəl ona yuxarı tənəffüs yollarının viruslu infeksiyası diaqnozu qoyulsa da, təyin olunmuş müalicə müsbət nəticə verməyib.
Müayinə zamanı onun sağ böyüründə böyük sahəni əhatə edən göyərti aşkarlanıb, döş qəfəsinin sağ tərəfində toxunuşa həssaslıq artıb. Pasiyent bu göyərtinin formalaşma səbəbinə hər hansı səbəb tapa bilməyib. Kompüter tomoqrafiyası qadının sağdan doqquzuncu qabırğasının yerdəyişməli sınığını aşkarlayıb.
Pasiyentin  burun-udlaq nayihəsi müayinə edildikdən sonra götürülən nümunədə göyöskürək çöpü aşkarlanıb.
Qadın tetanus, difteriya və göyöskürəyə qarşı sonuncu dəfə səkkiz il əvvəl peyvənd olunub və həmin vaxtdan bəri vaksinasiyadan keçməyib. Həkimlər onun göyöskürəkdən əziyyət çəkdiyini müəyyənləşdirib. Ona antibiotiklə müalicə kursu təyin olunub. Həmçinin sınığı düzəltmək və qabırğalararası yırtığı kənarlaşdırmaq məqsədilə cərrahi müdaxiləyə ehtiyac yaranıb.
Bu infeksion xəstəliyin səciyyəvi xüsusiyyətlərindən biri onun kəskin spazmatik öskürək tutmalarına səbəb olmasıdır. Bəzi hallarda möhkəm öskürək qabırğanın sınmasına yol aça və hətta bəzi hallarda qabırğalararası qan damarlarını zədələyə bilər.
www.oxu.az
"
"Britaniyadan Fransaya birbaşa körpü salına bilərBöyük Britaniyanın xarici işlər naziri Boris Conson inanılmaz təkliflə çıxış edib. İngiltərəli ali diplomat La Manş kanalı üzərindən Fransa və Britaniyanı birləşdirəcək körpü salmaqla bağlı çağırış edib.
Oxu.Az xəbər verir ki, bu barədə “The Sun” qəzeti İngiltərə hökumətindən olan mənbələrə istinadən məlumat yayıb.
Boris Consonun sözlərinə görə, dünyanın iki aparıcı iqtisadi dövlətlərindən sayılan Fransa və Britaniyanı yalnız dəmiryolu tunelinin birləşdirməsi indiki zaman üçün çox gülünc haldır.  
Qəzetdə dərc olan məqalədə qeyd olunur ki, xarici işlər naziri bu təklifi ötən gün Sandhurstda baş tutan “Anqlo-Fransa” sammiti çərçivəsində Fransalı həmkarı ilə keçirdiyi görüşdə də səsləndirib. İddialara görə, yeni nəqliyyat infrastrukturu Brexit prosesi, yəni Britaniyanın Avropa İttifaqının sıralarını tərk etdikdən sonra Avropa ölkələri, o cümlədən Fransa ilə əlaqələrinin möhkəmləndirilməsinə xidmət edəcək.  
Yerli ekspertlər birbaşa körpü ideyasının fantastik olduğuna və dövlətin dəstəyini qazanmayacağına əminlik ifadə edir.
Qeyd edək ki, Boris Conson bundan əvvəl Londonun meri olan zaman Temza çayının mənsəbində dörd uçuş zolağı olan və Hitrou hava limanını əvəz edəcək aeroport tikməklə bağlı plan irəli sürmüşdü. Britaniyanın Aeroport məsələləri üzrə Dövlət Komissiyası  2014-cü ildə  80 milyard funtsterlinq tələb edən layihəni rədd etmişdi.
www.oxu.az
"
"Volqoqradda azərbaycanlıları güllələdilərRusiyanın Volqoqrad şəhərində baş verən silahlı insident nəticəsində bir nəfər ölüb, daha üç nəfər isə yaralanıb.
Oxu.Az-ın “Rosbalt” nəşrinə istinadən məlumatına görə, hadisə şəhərin Krasnoarmeysk rayonunda qeydə alınıb.
Münaqişə saat 19:05 radələrində “Russkiy çay” kafesinin yaxınlığında baş verib. 
İlkin məlumata əsasən, bir qrup qafqazlı qara rəngli avtomobildə binanın həyətində dayanan dörd nəfərə – rus, çeçen və iki azərbaycanlı – yaxınlaşıb. Tərəflər arasında dava zamanı odlu silah və bıçaqdan istifadə olunub. Nəticədə 1993-cü il təvəllüdlü gənc atışma zamanı ölüb. Daha üç nəfər isə ağır vəziyyətdə xəstəxanaya çatdırılıb.
Hücum edən şəxslər hadisə yerindən qara rəngli “Toyota Land Сruiser” markalı avtomobildə qaçıblar. KİV-in məlumatına görə, sonradan onlar Petrov adına zavodun yaxınlığında hüquq-mühafizə orqanlarının əməkdaşları tərəfindən saxlanılıblar.
Hadisə yeri polis tərəfindən mühasirəyə alınıb. İnsidentin təfərrüatları araşdırılır.
Faktla bağlı cinayət işi açılıb.
www.oxu.az
"
"Lavrov: Rusiya nüvə silahı ilə bağlı müqaviləyə qoşulmayacaqRəsmi Moskva nüvə silahının yayılmaması haqqında müqaviləyə qoşulmaq niyyətində deyil.
Oxu.Az-ın TASS-a istinadən xəbərinə görə, bu barədə Rusiya xarici işlər naziri Sergey Lavrov BMT Təhlükəsizlik Şurasının kütləvi qırğın silahlarının yayılmaması ilə bağlı problemlərə həsr edilmiş iclasında çıxışı zamanı deyib.
“Rusiya nüvə silahının yayılmaması haqqında müqaviləyə qoşulmaq niyyətində deyil. Nüvə silahından tam imtina müqavilədə nəzərdə tutulduğu kimi, nüvə silahına malik olan ölkələr də daxil olmaqla, hər kəsin bərabər və bölünməz təhlükəsizliyi təmin edilməklə yalnız ümumi tərksilah çərçivəsində mümkündür”, – o deyib.
S.B.
www.oxu.az
"
"Salvadorda “gözəllik kraliçası” səhnədə alovlandı – VİDEOSalvadorun Kuiznauat şəhərində gözəllik müsabiqəsinin iştirakçısının səhnədə baş geyimi yanıb.
Oxu.Az-ın xəbərinə görə, hadisənin videosunu “El Pais” nəşri dərc edib.
İnsident “məhsul kraliçası” seçilən qadının səhnəyə başında lələklərdən ibarət böyük qurğu ilə çıxması zaman baş verib. O, şou iştirakçılarının birinin tutduğu məşələ toxunub və nəticədə lələklər alovlanıb. 
Qadının köməyinə gözəllik müsabiqəsinin əməkdaşları gəliblər. 

S.B.
www.oxu.az
"
"Tramp dünyanın ən təhlükəli ölkəsini açıqladıABŞ prezidenti Donald Tramp Meksikanı dünyanın ən təhlükəli ölkəsi sayır.
Oxu.Az-ın xəbərinə görə, amerikalı lider bu barədə öz “Twitter” səhifəsində yazıb.
Tramp iki ölkə sərhədində divarın tikilməsinin zəruri olduğunu xatırladıb:
“Bizə bu divar Meksikadan ABŞ-a narkotik vasitələrin keçirilməsinin qarşısına almaq üçün lazımdır”, - dövlət başçısı qeyd edib.
Meksika ilə sərhəddə divarın ucaldılması Trampın seçkiqabağı əsas vədlərindən biridir.
S.B.
www.oxu.az
"
"Türkiyədə fövqəladə vəziyyət rejimi uzadılıbTürkiyədə fövqəladə vəziyyət rejimi daha üç ay müddətinə uzadılıb.
Oxu.Az-ın Hurriyet-ə istinadən məlumatına görə, Türkiyə parlamenti Milli Təhlükəsizlik Şurasının məsləhətləri əsasında Nazirlər Kabineti tərəfindən təqdim olunan qanun layihəsini qəbul edib.
Sənədin lehinə hakim Ədalət və İnkişaf Partiyası və Milliyətçi Hərəkat Partiyası səs verib.
Qanun yanvarın 18-dən 19-na keçən gecə, yerli vaxtla saat 01:00 radələrində qüvvəyə minəcək.
Bununla da, Türkiyədə fövqəladə vəziyyət rejimi altıncı dəfə uzadılır.
Qeyd edək ki, Türkiyədə fövqəladə vəziyyət rejimi 2016-cı ilin iyul ayından, 15 iyul hadisələrindən sonra tətbiq olunur.
S.B.
www.oxu.az
"
"Türkmənistanda qadınlara avtomobil sürmək qadağan olunduTürkmənistanda qadınlara sükan arxasına keçmək qadağan olunub. Ötən ilin dekabr ayında yol polisi qadınlara bu barədə sadəcə xəbərdarlıq olunurdusa, cari ilin yanvar ayından onların sürücülük vəsiqələri əlindən alınır, avtomobilləri isə cərimə meydançasına aparılır.
Oxu.Az-ın xəbərinə görə, bu barədə “Türkmənistan alternativ xəbərləri” məlumat yayıb.
Yerli sakinlərdən biri deyib ki, qadınlar sükan arxasına keçməyə qorxurlar, və iş yerlərinə onları kişilər aparırlar. Bundan əlavə dövlət müəssisələrində işləyən qadınlardan avtomobil sürməyəcəklərinə dair yazılı şəkildə razılıq alınıb.
Qeyd edilir ki, Türkmənistanın daxili işlər naziri İsgəndər Mulikov prezident Qurbanqulu Berdımuhammedova ölkədə baş verən qəzaların əksəriyyətinin qadınların günahından və ya onların iştirakı ilə baş verməsi ilə bağlı statistika təqdim edib. Prezident isə bundan sonra “müvafiq göstərişlər” verib.
S.B.
www.oxu.az
"
"Qasırğa Avropanı cənginə aldı: Ölənlər var – VİDEONiderlandda sürəti saatda 140 kilometrə çatan qasırğa nəticəsində nəqliyyatın, o cümlədən qatarların hərəkəti iflic olub.
Oxu.Az-ın Meduza-ya istinadən məlumatına görə, Avropanın ən böyük hava limanlarından biri sayılan Amsterdam aeroportu müvəqqəti olaraq uçuşları dayandırıb.
Təbii fəlakət nəticəsində üzərinə ağac düşən iki nəfər ölüb. 
Belçikada güclü fırtına nəticəsində ən azı bir nəfər ölüb, Gent limanı bağlanıb. Almaniyanın bir neçə regionunda məktəblərdə dərslər təxirə salınıb. 
Rumıniyada isə güclü qar və külək 32 min insanı işıqsız qoyub.
S.B.
www.oxu.az
"
"“Taliban” səkkiz polisi qətlə yetirdiƏfqanıstanın cənubunda “Taliban” hərəkatının hücumu nəticəsində azı səkkiz polis əməkdaşı öldürülüb, iki nəfər isə yaralanıb.
Oxu.Az xəbər verir ki, “Pajvak” informasiya agentliyinin yaydığı məlumata görə, insident yanvarın 17-də, axşam saatlarında Hilmənd əyalətində baş verib.
Yerli polis idarəsinin rəis müavini Qul Xan silahlıların əyalətin şərqində yerləşən Laşqarqah və Hereşk şəhərləri arasında nəzarət-buraxılış məntəqəsinə hücum etdiyini deyib. Onun sözlərinə görə, toqquşma nəticəsində taliblər də itki verib. Onların sayı bilinmir.
Nəzarət-buraxılış məntəqəsinə hücumun məsuliyyətini “Taliban” hərəkatı üzərinə götürüb.
www.oxu.az
"
"Qazaxıstanda yanan avtobus azərbaycanlının olub?Qazaxıstanın Aktobe vilayətində yanmış avtobus Mehdiyev Orduxan Sabir oğluna məxsus olub. Onun Azərbaycanlı olduğu iddia olunur.
Oxu.Az xəbər verir ki, bu barədə NUR.kz portalı Qazaxıstanın investisiya və inkişaf nazirliyinə istinadən məlumat yayıb.
Məlumata görə, Qazaxıstanda yanmış avtobusun sahibinin sərnişin daşımaları üçün müvafiq lisenziyası olmayıb. Yanan avtomobil 1989-cu ildə istehsal olunmuş “Setra” (alman) markalı avtobus olub.
“Avtobusun sahibi qeyri-müntəzəm sərnişin daşımaları üçün müvafiq lisenziya almayıb, çox güman ki, o, icarə müqaviləsi əsasında işləyib”, – deyə məlumatda qeyd olunur.
Avtobus sonuncu dəfə icbarı texniki baxışdan 2015-ci ilin avqust ayında keçib. Bəzi məlumatlara görə, o, azərbaycanlı olub.
Xatırladaq ki, yanvarın 18-də Aktobe vilayətində yanan avtobusda 52 nəfər həlak olub.
www.oxu.az
"
"Moldova MDB-ni tərk edə bilərMoldova parlamentində ölkənin MDB-dən çıxması il bağlı qətnamə layihəsinə baxılacaq.
Müstəqil Dövlətlər Birliyinin yaradılması haqqında müqavilənin Moldova tərəfindən etibarsız elan edilməsinin layihəsi parlamentdə Liberallar partiyasının deputatları tərəfindən qeydiyyata alınıb. Bundan əvvəl Demokratik Partiyanın rəhbərliyi də oxşar təşəbbüslə çıxış etmişdi.
Oxu.Az xəbər verir ki, bu barədə “Newsmaker” məlumat yayıb.
Layihənin müəlliflərinin dediyinə görə, Rusiya Federasiyası MDB-nin yaradılması haqqında müqavilənin şərtlərini dəfələrlə pozub. Liberallar hesab edir ki, bu daha çox “Dnestryanı bölgədə separatçı rejimin dəstəklənməsi”, “1992-ci ildə Moldova Respublikasına qarşı hərbi təcavüz”,  “Suveren Ukrayna torpaqlarının bir hissəsinin işğalı və ilhaq edilməsində” özünü büruzə verib.
“MDB-yə üzvlük Moldovaya heç bir xeyir verməyib, bu təşkilatda qəbul olunan bütün qərarlar yalnız Rusiyanın maraqlarına xidmət edir”, - deyə layihənin şərhində yazılıb.
Müəlliflər qeyd edir ki, Moldovanın ilk demokratik parlamenti də (1990-1994) MDB üzvü olmağın əleyhinə çıxmışdı.
“Rusiyanın MDB-nin yaradılması haqqında müqavilənin müddəalarını yerinə yetirmədiyini, Moldovanın Avropa İttifaqına qoşulmağa çalışdığını nəzərə alaraq, MDB-nin yaradılması haqqında müqavilənin etibarsız elan edilməsini məqsədəuyğun görürük”, – deyə sənəddə qeyd olunur.
Moldova prezidenti İqor Dodon liberalların bu təşəbbüsünü “riskli layihə” kimi qələmə verib.
“MDB-dən çıxmaq nə deməkdir? Bu, o deməkdir ki, biz qoşulduğumuz bütün sövdələşmələri  tərk edirik”, - deyə Dodon “TVC21” telekanalında yayımlanan “İmportant” proqramında bildirib.
Moldova liderinin sözlərinə görə, MDB üzvlüyündən çıxma Moldovada yaşayan 600 min vətəndaşın həyatına təsir edəcək.
www.oxu.az
"
"“Cəbhət ən-Nüsrə”nin lideri öldürüldüSuriyada gedən döyüşlərdə “Cəbhət ən-Nüsrə Əhl əş-Şam” qruplaşmasının liderlərindən biri – “Əbu Həmzə əl Məsri” adı ilə tanınan Məhəmməd Əbu Abbas öldürülüb.
Oxu.Az xəbər verir ki, bu barədə qərargahı Londonda yerləşən Suriya İnsan Haqları Müşahidə Qrupu məlumat yayıb.
Göstərilən mənbəyə əsasən, Əbu Abbas “Əbu Dahu” hərbi aerodromunun yerləşdiyi rayon uğrunda Suriya ordu qüvvələri ilə qruplaşma üzvləri arasında gedən döyüşlərdə həlak olub.  
Məhəmməd Əbu Abbas hüquq üzrə Misirdə ali təhsil alıb. Bakalavr dərəcəsi aldıqdan sonra Əfqanıstan və Pakistanda Əl-Qaidə qruplaşmasının sıralarında döyüşüb. Sonradan Misirə qayıdıb. Suriyada vətəndaş müharibəsi başlayan zaman ölkəyə gələrək, “Cəbhət-ən Nüsrə” qruplaşmasının  bölmələrindən birini formalaşdırıb.
www.oxu.az
"
"Suriyadan Türkiyəyə təhdidSuriya xarici işlər nazirinin müavini Faysal Mikdat Türkiyəni təhdid edən açıqlama verib. 
Oxu.Az-ın xəbərinə görə, Mikdat “Suriya hava müdafiə sistemləri hər hansı bir hücum olacağı təqdirdə, Türkiyə təyyarələrini məhv etməyə hazırdır”, - deyib.
“Türk ordusunun Afrinə təşkil edəcəyi hər hansı bir hərbi əməliyyatı “hücum səbəbi” olaraq dəyərləndirərək, Türkiyəyə bəri başdan xəbərdarlıq edirik”, - deyə F.Mikdat bəyan edib.
Kamil HƏMZƏOĞLU
www.oxu.az
"
"Çavuşoğlu: ABŞ terrorçularla əməkdaşlıqdan əl çəkməlidirABŞ-ın açıqlamaları bizi tam qane etmədi.
Oxu.Az-ın xəbərinə görə, bunu Türkiyənin xarici işlər naziri Mövlud Çavuşoğlu CNNtürk-ə müsahibəsində deyib.
“Sabah İŞİD adını dəyişdirib terroru davam etdirə bilər. İraq ABŞ-ın atdığı yanlış addımlar nəticəsində bu günə düşüb”, - deyən Çavuşoğlunun sözlərinə görə, ABŞ İraqdan çəkilməklə daha böyük səhvə yol verib.
O bildirib ki, İŞİD İraqda fəaliyyətə başlayıb, Suriyaya keçib və təkrar İraqa qayıdıb. ABŞ-a inamsızlıq davam edir:
“ABŞ Rəqqadan sonra bizə verdiyi sözə əməl etmədi. Münbiçdə də söz vermişdi. ABŞ-ın keçmiş prezidenti Barak Obama telefonla danışığında bu bölgədən dəstəklədikləri silahlıların “təcili” olaraq çəkiləcəyini Türkiyə prezidenti Rəcəb Tayyib Ərdoğana boyun olmuşdu. Ancaq YPG Münbiçdən çəkilmədi. Biz ABŞ-dan konkret addım atmasını gözləyirik”.
Çavuşoğlu bildirib ki, ABŞ terrorçularla əməkdaşlıqdan əl çəkməlidir.
“Bizim burada opponentimiz ABŞ-dır. Ancaq narahat olduğumuzu hamı, Fransa da bilir. Biz Afrində əlaqəli şəkildə əməliyyat aparacağıq. Bu əməliyyat Rusiyanın oradakı müşahidəçilərinə təsir göstərməməlidir. Biz Əsədin hakimiyyətdən getməsi məsələsində səmimiyik. Ancaq ABŞ da səmimi olmalıdır”, - M.Çavuşoğlu sözlərinə əlavə edib.
Bununla yanaşı, Soçi görüşünə də toxunan Çavuşoğlu bunları deyib:
“Soçidə terrorçu YPG masada olmayacaq. PKK, onun uzantısı olan YPG Türkiyədəki kürdlərin təmsilçisidirmi?
Terror təşkilatları küdlərin təmsilçisi ola bilərmi? Dünyaya da bunu anlatmağa çalışırıq. Siz, sadəcə, YPG-nin var olduğunu sanırsınız, amma onların mövqelərini heç qəbul etməyən kürd qrupları da var…”
Kamil HƏMZƏOĞLU
www.oxu.az
"
"Rusiya qonşularını təhlükə mənbəyi hesab edirRusiya federal təhlükəsizlik xidməti “Rusiyanın dövlət sərhəd siyasətinin əsasları haqqında” prezident fərmanının layihəsini hazırlayıb.
Oxu.Az xəbər verir ki, sənədin mətni qurumun saytında dərc olunub.
Rusiya sərhədlərində ölkənin maraqlarına və təhlükəsizliyinə əsas təhdidlərlə bağlı fəsildə qeyd olunur ki, həmsərhəd ölkələrin əhalisinin müəyyən hissəsində “dövlətlərarası sərhədləri yenidən nəzərdən keçirmə istəyi” formalaşır. Bundan başqa, sənədə görə, dünyanın aparıcı ölkələri Rusiyanı strateji maraq zonalarından sıxışdırıb-çıxarmağa can atır.
Sənəddə konkret ölkələrin adları sadalanmır.
Federal Təhlükəsizlik Xidməti Rusiyanın qlobal miqrasiya prosesləri, beynəlxalq terror və trans-sərhəd cinayət səviyyəsinin yüksəlməsinin neqativ təsirlərinin əsas hədəfi olduğunu hesab edir.
Digər risklər sırasında Rusiya sərhədləri yaxınlığında hərbi və sosial-siyasi gərginlik ocaqlarının olması, təbii resursların talan edilməsi cəhdləri, əhalinin kriminallaşdırılması, viruslu xəstəlikləri kütləvi yoluxdurma təhlükəsi və s. göstərilib.  
Eyni zamanda, sənəddə Rusiyanın heç bir ölkəyə qarşı ərazi iddiasının olmadığı qeyd olunur.
www.oxu.az
"
"Baltik ölkələri Vestfaliya Sülh Mükafatının laureatı olduLatviya, Litva və Estoniya Baltik regionunun sülh və demokratik yolla inkişafına görə Vestfaliya Sülh Mükafatının laureatı olublar. Bu barədə qərar Almaniyanın Münhen şəhərində, Vestfaliya Sülh Mükafatının münsiflər heyəti tərəfindən qəbul edilib.
Oxu.Az-ın xəbərinə görə, Vestfaliya Sülh Mükafatının hamisi Almaniya prezidenti Frank-Valter Ştaynmayerdir.
Mükafat iki ildən bir verilir. 2016-cı ildə onun laureatı İordaniya Kralı II Abdulla olub, daha əvvəl isə bu mükafata Vatslav Havel, Kofi Annan, Helmut Kol, Valeri Jiskar d`Esten, Karla del Ponte və Helmut Şmidt layiq görülüblər.
Mükafatın təqdimetmə mərasimi iyul ayında keçiriləcək.
Kamil HƏMZƏOĞLU
www.oxu.az
"
"Ermənistana qarşı qətnamə qəbul olunduTehranda İslam Əməkdaşlıq Təşkilatı (İƏT) Parlament İttifaqı Konfransının 13-cü sessiyası başa çatıb.
Oxu.Az xəbər verir ki, sessiyada Ermənistanın Azərbaycana qarşı təcavüzünə, Xocalı soyqırımına dair qətnamələr qəbul edilib.
Toplantıda çıxış edən Azərbaycan nümayəndə heyətinin üzvləri Gövhər Baxşəliyeva və Mirkazım Kazımov Ermənistan-Azərbaycan münaqişəsi barədə məlumat veriblər. Sessiyanın sonunda qəbul edilən yekun kommunikeyə Azərbaycan nümayəndə heyətinin təklifi ilə üç bənd salınıb. Həmin bəndlərdə Ermənistanın Azərbaycana qarşı işğalçılıq siyasəti və hərbi təcavüzü pislənilir. Ermənistandan işğalçılıq siyasətinə son qoyması, BMT Təhlükəsizlik Şurasının qəbul etdiyi dörd məlum qətnaməni yerinə yetirməsi, Ermənistan silahlı qüvvələrinin Azərbaycan ərazilərindən qeyd-şərtsiz çıxarılması tələb olunur.
Üzv ölkələrin parlamentariləri 1992-ci ildə ermənilərin törətdikləri Xocalı faciəsini də qətiyyətlə pisləyiblər. Bildirilib ki, bu soyqırımı bütün üzv dövlətlər tərəfindən tanınır. Azərbaycanın öz ərazi bütövlüyü və torpaqlarının müdafiəsi uğrunda apardığı siyasət dəstəklənir. Ermənistanın işğalçılıq siyasəti nəticəsində ev-eşiyindən didərgin düşən azərbaycanlıların doğma yurd-yuvasına qaytarılması tələb edilir.
Miqrasiya və qaçqın problemi, terrorizm, islamofobiya, ksenofobiya ilə mübarizə və digər aktual məsələlərin müzakirə olunduğu toplantıda qurumun mədəni və hüquqi məsələlər, sivilizasiyalar və dinlər arasında dialoq üzrə daimi və ixtisaslaşmış komitələrinin təqdim etdiyi və sessiyada təsdiqlənən daha bir qətnamədə də ölkəmizlə bağlı bəndlər yer alıb. Sənəddə Azərbaycanın sivilizasiyalararası dialoqa verdiyi töhfə xüsusi vurğulanır. 2016-cı ildə Birləşmiş Millətlər Təşkilatının Sivilizasiyalar Alyansının 7-ci Qlobal Forumuna, eləcə də, bu sahədə digər çoxsaylı tədbirlərə ev sahibliyi edən ölkəmiz dünyaya nümunə kimi göstərilir.
 Qətnamədə əksini tapan digər bir mühüm məsələ isə müsəlman ölkələrində mədəni, tarixi və müqəddəs İslam abidələrinin mühafizəsi ilə bağlıdır. Sənəddə Ermənistanın işğal etdiyi Azərbaycan ərazilərindəki abidələrin, məscidlərin dağıdılması faktları pislənir və təcavüzkar dövlət buna görə məsuliyyət daşımağa çağırılır. Silahlı münaqişələr zamanı mədəni sərvətlərin qorunmasına dair 1954-cü il Haaqa Konvensiyasının tələblərinin pozulduğu vurğulanır.
Sözügedən sənəddə bütün üzv dövlətlər bir daha Azərbaycanın ərazi bütövlüyünü dəstəkləyərək Birləşmiş Millətlər Təşkilatının Təhlükəsizlik Şurasının qətnamələrinin yerinə yetirilməsini tələb edirlər.
Kamil HƏMZƏOĞLU
www.oxu.az
"
"Hulusi Akar Valeri Gerasimovla görüşəcəkTürkiyə Silahlı Qüvvələrinin Baş Qərargah rəisi Hulusi Akar Rusiyaya səfər edib. 
Oxu.Az-ın məlumatına görə, onu Milli Kəşfiyyat Təşkilatının (MİT) rəhbəri Hakan Fidan müşayiət edir. 
H.Akarın rusiyalı həmkarı Valeri Gerasimovla görüşü nəzərdə tutulur. 
Görüşdə regional təhlükəsizlik məsələləri, Suriyada baş verən son hadisələr və Astana-Cenevrə prosesi müzakirə olunacaq.
www.oxu.az
"
"Ukrayna Rusiyanı “işğalçı ölkə” olaraq tanıdıUkrayna Ali Radasında Donbas bölgəsinin işğaldan azad edilməsi haqqında qanun  qəbul olunub.
Oxu.Az 112.ua-a istinadən xəbər verir ki, Ukrayna torpaqlarının bir hissəsinin müvəqqəti olaraq Rusiya işğalında olduğu qeyd olunan qanunun lehinə 280 deputat səs verib.
Qeyd edək ki, Ali Rada “Müvəqqəti olaraq işğalda olan Donetsk və Luqansk vilayətlərində Ukrayna dövlətinin suverenliyinin təmin olunması üzrə dövlət siyasətinin xüsusiyyyətləri haqqında” (N 7163) qanun qəbul edib.
Qanunun lehinə 280 millət vəkili səs verib. “Müvəqqəti olaraq işğalda olan Donetsk və Luqansk vilayətlərində Ukrayna dövlət suverenliyinin təmin olunması üzrə dövlət siyasətinin xüsusiyyətləri haqqında” (N 7163) prezidentin təşəbbüsü ilə hazırlanan qanun layihəsi bundan əvvəl 6 oktyabr 2017-ci ildə ilk oxunuşda qəbul olunmuşdu. Yanvarın 16-da isə parlament ikinci oxunuşda qanun layihəsi ilə bağlı müzakirələrə başlayıb.
Ümumilikdə 673 düzəlişə baxılıb.
www.oxu.az
"
"Qazaxıstanda 52 nəfər avtobusda yanaraq ölüb – VİDEO + YENİLƏNİBQazaxıstan Daxili İşlər Nazirliyinin məlumatına görə, yanan avtobusun yan qapısı bloklanıb.
Oxu.Az xəbər verir ki, bu barədə “Sputnik Казахстан” məlumat yayıb.
“Avtobus dayandı, bütün sürücülər avtobusdan qaçdı. İnsanlar çıxışa doğru qaçırdılar, ancaq yan qapı bloklanmışdı”, –deyə  Aktübinsk vilayətinin fövqəladə hallar departamentinin mətbuat xidmətinin nümayəndəsi Vitaliy Sinyov  bildirib.
Qeyd edək ki, yanvarın 18-də, səhər saatlarında Qazaxıstanın Aktobe vilayətinin İrqiz rayonunda  Samara-Çimkent  avtotyolunda sərnişin avtobusu yanıb. Hadisə nəticəsində 52 nəfər həlak olub, yanğından yalnız beş nəfər xilas ola bilib.
Hadisə ilə əlaqədar cinayət işi açılıb.
11:05
Qazaxıstanda sərnişin avtobusu yanıb.
Oxu.Az “İnterfaks”a istinadən xəbər verir ki, hadisə bu gün səhər saatlarında Samara-Çimkənd avtomobil yolunda baş verib.
Avtobusda ikisi şofer olmaqla, 57 nəfər olub.
“İkarus” markalı avtobusun alışması nəticəsində 52 nəfər yanaraq ölüb, beş nəfər xilas edilib. Avtobusdakıların hamısı Özbəkistan vətəndaşı olub. 

E.Ə.
www.oxu.az
"
"Ermənistanda hərbçilər qəzaya düşdü: Ölənlər var – FOTOYanvarın 18-də Ermənistanda Sisyan-Şəki avtomobil yolunda hərbi maşının iştirakı ilə ağır yol qəzası baş verib
Oxu.Az Shamshyan.com-a istinadən xəbər verir ki, Sisyan-Şəki  maşın yolunda təxminən 09:20 radələrində “VAZ 2107” və “Ural” markalı avtomobillər toqquşub.
Yol hadisəsi nəticəsində “VAZ 2107”-də olan Arşak Ovannisyan və Martik Ovannisyan həlak olub, yaralanan Elmira Sarkisyan isə Sisyan tibb mərkəzinə çatdırılıb.
Fakt üzrə Ermənistan Cinayət Məcəlləsinin 242-ci maddəsinin 3-cü hissəsi üzrə cinayət işi açılıb.
Qeyd edək ki, Ermənistan Müdafiə Nazirliyinin balansında olan “Ural” markalı maşında hərbi qulluqçular daşınıb. Hərbçilər qəzadan xəsarət almayıb, onların başqa avtomobillə hərbi hissəyə aparıldığı bildirilir.








www.oxu.az
"
"Rəsmi Türkiyə Tillersona cavab verdiTürkiyənin ədliyyə naziri Abdülhamit Gül ABŞ-ın xarici işlər naziri Reks Tillersonun “Türkiyəyə bir açıqlama borcumuz var” açıqlamasına AKP hökuməti adından cavab verib.
Oxu.Az-ın xəbərinə görə, o, deyib ki, Türkiyə sərhədlərinin təhlükəsizliyi ilə bağlı məsələdə səsssiz qala bilməzdi:
“Sərhədlərini və  təhlükəsizliyini təhdid edəcək heç bir “fəaliyyət”ə Türkiyə əsla və əsla səssiz qala bilməz . Belə bir açıqlamanın verilməsi isə  önəmli bir addımdır”.
Kamil HƏMZƏOĞLU
www.oxu.az
"
"Putin yalanı və bacarıqsız adamları bəyənmir – VİDEORusiya prezidentinin mətbuat katibi Dmitri Peskov Rusiya lideri Vladimir Putinin ən çox yalanı və səriştəsizliyi bəyənmədiyini açıqlayıb.
Oxu.Az xəbər verir ki, bu sözləri Peskov “Rossiya 1” telekanalında yayımlanacaq “Действующие лица с Наилей Аскер-заде” proqramında səsləndirib.
Teleaparıcı verilişdən bir parçanı “Instagram” səhifəsinə yerləşdirib.
Putinin ən çox nəyi bəyənmədiyi sualına Peskov “yalan və səriştəsizlik” cavabını verib.
Peskovun qatıldığı veriliş bazar günü, axşam saatlarında efirə gedəcək.




 

Снять программу с Дмитрием Песковым, учитывая его бешеный график, было очень тяжело. Но мы это сделали! Смотрите в воскресенье поздно вечером на канале Россия 1. #действующиелица #Россия1
Публикация от  Наиля Аскер-заде (@nailya_askerzade) Янв 17, 2018 at 12:17 PST




www.oxu.az
"
"Azərbaycanlı milyarderlərin bazarında yanğın – VİDEOMoskvanın “Sadovod” bazarında yanğın baş verib.
Oxu.Az xəbər verir ki, bu barədə Rusiya Fövqəladə Hallar Nazirliyinin Moskva şəhəri üzrə Baş İdarəsinin məlumatında bildirilir.
Bazar azərbaycanlı iş adamları – Qodu Nisanov və Zərah İliyevə məxsusdur.
Bundan əvvəl Verxniye-polya küçəsində baş verən yanğının Sadavod bazarında 300 kvadrat metr sahəni əhatə etdiyi bildirilirdi. Yanğın üçmərtəbəli dəmir pavilyonun birinci mərtəbəsində meydana gəlib. Yaxınlıqdakı obyektlərdən 40 nəfər təxliyyə olunub.
“00:05 radələrində yanğın lokallaşdırılıb, saat 03:51-də isə tamamilə söndürülüb. Yanğının söndürülməsində 100-dən çox xilasedici iştirak edib, əməliyyata 30 yanğınsöndürmə texnikası cəlb olunub.

www.oxu.az
"
"Ermənilər rusiyalı deputatı güllələdiErmənilər rusiyalı deputatı əlindən güllələyib.
Oxu.Az Rusarminfo-ya istinadən xəbər verir ki, Başqırdıstan Respublikasının Neftekamsk şəhərində erməni icmasının nümayəndələri ilə yerli deputat İldus Şəmsiyarov arasında mübahisə düşüb
“Onlar erməni idilər. Bizim traktora dəymiş ziyanla bağlı məsələni həll etmək üçün onların ofisinə getmişdik. İçəri daxil olan kimi, başıma tapança dirədilər, yanımda olan mexaniki isə avtomatın qundağı ilə vurdular. Mənim əlimi güllələdilər, sonra döyməyə başladılar, yaxşı ki, tapança travmatik tapança olub”, - deyə İldus Şəmsiyarov yerli “MediaKorSet” informasiya saytına verdiyi açıqlamada bildirib.
Başqırd deputat çoxsaylı bədən xəsarətləri, kəllə beyin travması və əlindən aldığı gülə yarası ilə xəstəxanaya çatdırılıb.
www.oxu.az
"
"ABŞ-da müttəhim məhkəmə zalında güllələndiABŞ-ın Kolumbus şəhərində keçirilən məhkəmədə şerif köməkçisi silahla hədə-qorxu gəlməkdə təqsirləndirilən yeniyetməni güllələyib.
Oxu.Az verir ki, bu barədə NBC telekanalı məlumat yayıb.
Məlumata görə, insident çərşənbə günü, səhər saatlarında yetkinlik yaşına çatmamış şəxslərin işləri üzə məhkəmədə, silahla hədə-qorxu gəlməkdə təqsirləndirilən 16 yaşlı Cozef Heynsin məhkəmə prosesində baş verib.
İclasda yeniyetmə və onun ailəsi şerif köməkçisini yerə yıxıb və döyməyə başlayıb. Özünü müdafiə etməyə çalışan asayiş keşikçisi üzərində olan odlu silahla Heynsə atəş açıb.
Yeniyetmə xəstəxanaya yerləşdirilsə də, bir müddət sonra aldığı güllə yarasından dünyasını dəyişib.
Yerli WCPO telekanalının məlumatına görə, şerif köməkçisi bədən xəsarətləri ilə xəstəxanaya yerləşdirilib. Aldığı xəsarətlərin həyati təhlükəli olmadığı bildirilir.
www.oxu.az
"
"“Arsenal” daha bir futbolçusunu satdı – FOTO“Arsenal” futbolçusu Teo Uolkotu “Everton”a satıb.
Oxu.Az xəbər verir ki, keçid Liverpul təmsilçisinə 20 milyon funta başa gəlib.
28 yaşlı futbolçu ilə 3,5 illik müqavilə bağlanılıb.
Uolkot keçidi haqda bunları deyib:
“Çox ambisiyalıyam. Bura gəlmişəm ki, bu klubu daha yüksək səviyyəyə qaldırım. Belə oyunçularla yüksək səviyyəyə qalxmağımız mümkündür. Karyeramın yeni bölümünə başlamaq üçün həyəcanlıyam və hiss edirəm ki, bura olmaq istədiyim yerdir. Baş məşqçimiz çox iddialıdır və klub düzgün istiqamətdədir.
“Everton” böyük tarixə malik klubdur. Fanatları həmişə çılğındır. Klub əvvəllər də turnirlər qazanıb. İndi isə mən bu klubla turnirlərin qalibi olmaq istəyirəm. Baş məşqçimizlə bir neçə danışığımız olub və onun məndən nə istədiyini bilirəm. Hiss edirdim ki, “Arsenal”dan getməyin vaxtıdır. Buna görə qəmginəm, ancaq “Everton”a qoşulduğum üçün həyəcanlıyam”.



Qeyd edək ki, Teo Uolkot “Arsenal”a 2006-cı ilin yanvarında – 16 yaşı olanda “Sauthempton”dan keçib. Bu keçid üçün “topçular” cəmi beş milyon funt ödəyib. O, London klubunda 397 oyuna 108 qol vurub. İngiltərə millisinin də üzvü olan Uolkot “Arsenal”da hollandiyalı Denis Berqkamp və seneqallı Patrik Vieyradan sonra Premyer Liqada ən çox matç keçirən oyunçudur.  
S.T.
www.oxu.az
"
"Tillerson: Türkiyəyə bir açıqlama borcumuz varABŞ xarici işlər naziri Reks Tillerson Türkiyə-Suriya sərhədində qurulacağı və 30 min terrorçu YPG-lidən təşkil oluanacağı iddia edilən “Sərhəd gücü” haqqında önəmli açıqlamalar verib.
Oxu.Az-ın xəbərinə görə, Tillerson ABŞ-ın belə bir niyyətinin olmadığını iddia edib.
O, “ABŞ-ın belə niyyəti yoxdur. Türkiyənin nədən sərt reaksiya verdiyini də yaxşı anlayırıq və onlara bir açıqlama borcumuz var”, - deyib.
Tillerson həmçinin, “ Mövqeyimiz Türkiyə tərəfindən yanlış başa düşüldü  və bəzi rəsmi şəxslər də bizə qarşı yanlış ifadələr söylədi”, - deyə qeyd edib.
Kamil HƏMZƏOĞLU
www.oxu.az
"
"Gürcüstanda zərərli peyvənd böyük qalmaqal yaratdıGürcüstanın dövlət audit xidmətinin 2016-2017-ci illərdə sağlamlıq üçün zərərli 30 min doza peyvəndin vurulması haqqında təqdim etdiyi hesabat ölkədə böyük qalmaqala səbəb olub. Ölkənin Səhiyyə Nazirliyi vətəndaşları qorxulu heç bir şeyin olmadığına inandırmağa çalışır.
Oxu.Az xəbər verir ki, bu barədə “RİA Novosti” Gürcüstan mətbuatına istinadən məlumat yayıb.
Dövlət audit xidmətinin məlumatlarına görə, ümumdünya səhiyyə təşkilatı Gürcüstanın səhiyyə orqanına “insan sağlamlığına zərərli olan” vaksinin istifadəsini dayandırmağı tövsiyə edib.
Hesabatda qeyd olunur ki, sözügedən preparat əvvəl müvafiq qeydiyyat prosesindən keçməsə də, bir müddət sonra Gürcüstanın xüsusi komissiyası vaksindən istifadə hüququnu əldə edə bilib.
Qalmaqala səbəb olan preparatın uşaq peyvəndi olduğu iddia olunsa da, Səhiyyə Nazirliyi bunu təkzib edib və həmin preparatın, əslində, quduzluğa qarşı vaksin olduğunu qeyd edib.
“İctimaiyyətə açıqlanan məlumatlar həqiqətə uyğun deyil. Həmin vaksin Ümumdünya Səhiyyə Təşkilatı tərəfindən yenidən ixtisaslaşdırmadan keçib. Onun sınaqları zamanı hər hansı mənfi təsirlər qeydə alınmayıb”, -  deyə Gürcüstanın Xəstəliklərə nəzarət və ictimai səhiyyə mərkəzinin rəhbəri Amiran Qamkrelidze bildirib.
Nazirliyin rəsmisi bildirib ki, vaksinin yenidən ixtisaslaşdırılması onun dərhal məhv edilməli olduğu anlamına gəlməməlidir.
www.oxu.az
"
"Uzunömürlülüyün yeni üsulu tapıldıABŞ-ın Yel Universitetinin alimləri insan orqanizminin insulinə qarşı həssaslığını tənzimləyən beta-Klotho zülalının 3D strukturunun görüntüsünü ərsəyə gətirib.
Oxu.Az Lenta.ru-ya istinadən xəbər verir ki, bu barədə EurekAlert! saytının pres-relizində qeyd olunub.
Tədqiqat nəticəsində adıçəkilən zülalın yüksək fəallığı insan ömrünü uzadır.
Klotho ailəsinə transmembran zülallar, daha dəqiq desək, hüceyrə membranına sirayət edən və “fibroblast artım faktorları” adlandırılan (FGF), siqnal molekullarla rabitə yaradan zülallar daxildir.
Artım faktorları çox növ hüceyrə və toxumanın proliferasiya və differensiyası proseslərində iştirak edir. Müxtəlif Klotho tipləri insan ac olan zaman ifraz olunan FGF21 və ya FGF23 molekullarla birləşir. FGF21-Klotho kompleksi  insulinə qarşı həsssaslığı stimullaşdırır və qlükozanın həzminə  təsir göstərir.
Alimlərin sözlərinə görə, Klotho fəallığının artımı qida rasionunu dəyişmədən kalorinin yanmasını sürətləndirir. Zülalın işini stimullaşdıran preparatlar təkcə  kökəlməyə və insulindən asılı olmayan şəkərli diabetə qarşı mübarizə aparmağa imkan vermir, eyni zamanda, anti-yaşlanma effektinə malik olduğundan insan ömrünü uzada bilir.
www.oxu.az
"
"Bəkir Bozdağ: Vaşinqton terrorçulara dəstəyi dayandırmalıdırYPG terrorçularının ABŞ tərəfindən silahlandırılması məsələsində Türkiyənin səbri tükənmək üzrədir. Türkiyə bu məsələdə bütün zəruri addımları atmaqda israrlıdır.
Oxu.Az-ın “Anadolu” agentliyinə istinadən verdiyi xəbərə görə, bunu Türkiyə baş nazirinin müavini Bəkir Bozdağ bəyan edib.
“Biz bir daha ABŞ-a müraciət edirik – PKK qolu olan PYD və YPG-yə verilən silahlar yığılmalıdır. Vaşinqtonun PYD / YPG-yə dəstəyini dərhal dayandırması çox vacibdir. ABŞ regionda terrorçuların nəzarəti altında olan bölgənin və terrorçulardan ibarət ordunun yaradılması cəhdlərindən əl çəkməlidir”, - deyə B.Bozdağ vurğulayıb.
A.M.
www.oxu.az
"
"ABŞ-da 25 illik məhkuma 1 milyon dollar təzminat verildiQətldə ittiham olunaraq 25 il məhbus həyatı yaşayan ABŞ-ın Detroyt şəhər sakini 1 milyon dollar təzminat alıb.
Oxu.Az Assosiated Press-ə istinadən xəbər verir ki, polisin yanlış məlumatı əsasında həbs edilən şəxs dövlət proqramına əsasən müvafiq məbləğə yiyələnib.
Ötən il həbsxanadan çıxan Desmond Riks, polis əməkdaşlarını güllələrin nümunələrini qəsdən dəyişdirməkdə ittiham edib. Miçiqan ştatının prokuroru D.Riksə təzminatın verilməsini düzgün hesab edib. Sabiq məhbus daha 216 min dollar məbləğin ona çatmalı olduğunu iddia edib.
51 yaşlı D.Riks aldığı təzminat ilə tikinti sahəsinə aid biznes açmaq və atasız yaşayan oğlan uşaqlarına kömək etmək niyyətində olduğunu açıqlayıb.
Prokurorluqdan bildiriblər ki, polis əməkdaşlarının yanlış addımlarından çox vaxt keçdiyi üçün onlara qarşı cinayət işinin açılması məqsədəuyğun deyil.
A.M.
www.oxu.az
"
"Tramp Rusiyanın ünvanına ittihamlar səsləndiribABŞ prezidenti Donald Tramp bəyan edib ki, Rusiya Şimali Koreyaya beynəlxalq sanksiyaları “keçirmək” üçün yardım edir.
Oxu.Az xəbər verir ki, bu barədə “Reuters” məlumat yayıb.
“Rusiya bizə Şimali Koreya ilə bağlı heç kömək etmir. Bizə Çin kömək edir, lakin Rusiyanın etdikləri Çinin əməllərini heçə endirir”, - deyə Tramp bildirib.
Qeyd edək ki, “Reuters” bir müddət əvvəl Rusiyaya məxsus tankerlərin beynəlxalq sanksiyalara rəğmən, Şimali Koreyaya yanacaq çatdırdığını bildirib.
A.M.
www.oxu.az
"
"Ərdoğan: NATO-nun terrorçuları tərəfdaş elan etməsi təəssüf doğururTürkiyə öz sərhədlərində terrorçuların nəzarəti altında olan zonanın formalaşmasına imkan verməyəcək və regionda terrorçuların ordu yaradılmasının qarşısını almaq üçün bütün zəruri addımları atacaq.
Oxu.Az “Anadolu” agentliyinə istinadən xəbər verir ki, bu barədə Türkiyə Milli Təhlükəsizlik Şurasının prezident Rəcəb Tayyib Ərdoğanın sədrliyi ilə keçirilən toplantının yekunlarına dair qəbul edilən bəyanatda deyilir.
Sənəddə bildirilir ki, ölkənin sərhədləri, Türkiyə vətəndaşlarının və region əhalisinin təhlükəsizliyini təmin etmək məqsədi ilə ilk mərhələdə Suriyanın qərbindən təhdidlərin qarşısını almaq üçün təcili və qəti addımlar atılacaq.
“Türkiyə terrorçular tərəfindən təhdidlərlə qarşılaşarkən, NATO və ikitərəfli əlaqələr çərçivəsində müttəfiqinin Türkiyənin milli təhlükəsizliyini nəzərə almayaraq terrorçuları tərəfdaş elan etməsi təəssüf doğurur. Suriyada İŞİD terror təşkilatı ilə mübarizənin, demək olar ki, tam başa çatdığını nəzərə alaraq PYD-YPG terrorçularına köçürülən bütün silah və texnikanın təcili sürətdə qaytarılmasının vacibliyini vurğulayırıq”, bəyanatda deyilir.
A.M.
www.oxu.az
"
"Tramp “Cəsurluğa görə” medalı ilə təltif edilibƏfqanıstan sakinləri Pakistana qarşı mövqeyinə görə ABŞ lideri Donald Trampı “Cəsurluğa görə” qızıl medalı ilə təltif ediblər.
Oxu.Az xəbər verir ki, bu haqda “Washington Examiner” bildirib.
Nəşrin məlumatına görə, Lohar əyalətinin sakinləri qızıl medalın istehsalını ödəmək üçün 645 dollar pul yığıblar. Qeyd edilir ki, medalın üzərində “Əfqan xalqından Amerika Birləşmiş Ştatlarının prezidenti Donalda Trampa cəsurluğuna görə” naxışlı sözləri yazılıb.
Yanvarın 4-də məlum olub ki, ABŞ Pakistana təhlükəsizlik məsələləri üzrə maliyyə yardımını dayandırıb.
A.M.
www.oxu.az
"
"İki Koreya vahid bayraq altında birləşdiŞimali Koreya və Cənubi Koreya komandaları gələn ay Pxençxan şəhərində keçiriləcək Qış Olimpiya Oyunlarının açılış mərasimində vahid bayraq altında iştirak edəcək.
Oxu.Az Associated Press- ə istinadən xəbər verir ki, bu barədə Pxanmuncom sərhəd məntəqəsində Şimali Koreya və Cənubi Koreya nümayəndə heyətləri arasında keçirilmiş danışıqlar zamanı razılığa gəlinib.
Bundan başqa, hokkey yarışlarında Şimali Koreya və Cənubi Koreya vahid komanda ilə təmsil olunacaq.
Qeyd edək ki, Şimali Koreya Oyunlara 150 nəfərdən ibarət heyət göndərməyə razılıq verib. Oyunlara gələn ayın əvvəlində start veriləcək.
A.M.
www.oxu.az
"
"Türkmənistan telekanallarında seks qadağan olunubTürkmənistan prezidenti Qurbanqulu Berdiməhəmmədov film və televerilişlərdə seks, zorakılıq və pis vərdişləri əks etdirən səhnələrin göstərilməsini qadağa edən qanun imzalayıb.
Oxu.Az-ın məlumatına görə, bu barədə “Радио Азатлык” (yerli “Azadlır radiosu”) məlumat yayıb.
Qanun ölkənin “müsbət imicini” yaratmağa çağırır. 
A.M.
www.oxu.az
"
"Polis avtomobilini Nazarbayevin iqamətgahına çırpıb – FOTOAstanada sərxoş polis əməkdaşı idarə etdiyi “Porsche Cayenne” markalı avtomobili Qazaxıstan prezidentinin iqamətgahının hasarına çırpıb.
Oxu.Az xəbər verir ki, bu barədə Astana Daxili İşlər Departamentinin (DİD) mətbuat xidməti məlumat verib.
Məlumata əsasən, qəza zamanı avtomobildə sərnişin qismində olan Astana DİD-in yüksək rütbəli zabiti hadisə yerindən qaçıb.
Faktla bağlı hüquq-mühafizə orqanları tərəfindən araşdırma aparılır.











A.M.
www.oxu.az
"
"Tramp CNN-in müxbirini mətbuat konfransından qovub – VİDEOABŞ prezidenti Donald Tramp CNN-in müxbiri Cim Akostanı Oval kabinetindən qovub.
Oxu.Az New York Post-a istinadən xəbər verir ki, hadisə Donald Trampla Qazaxıstan prezident Nursultan Nazarbayevin Oval sarayda keçirdiyi birgə mətbuat konfransı zamanı qeydə alınıb.
CNN müxbiri Cim Akosta ABŞ prezidentindən soruşub:
“ABŞ-a daha çox Norveç vətəndaşlarının gəlməsini istəməyiniz doğrudurmu?” Donald Tramp suala cavabında deyib: “Mən onların hər yerdən gəlməsini istəyirəm”. Cim Akosta yeni bir sual vermək istəyəndə ABŞ prezidenti onu barmağı ilə göstərərək “Buranı tərk et” deyib.
C.Akosta “Twitter” hesabında bu haqda belə yazıb: “Üzümə bağırıb sualımı verməyə qoymamağa çalışdılar. Əvvəllər belə bir hadisə ilə heç vaxt qarşılaşmamışdım”.
Ağ ev administrasiyası məsələ ilə bağlı açıqlama verməyib.

A.M.
www.oxu.az
"
"Azərbaycanlı kişi qadına görə ermənini öldürdüRusiyanın Saxalin vilayətində azərbaycanlı ilə erməninin iştirakı ilə meydana gələn “məhəbbət üçbucağı” ölümlə nəticələnib.
Oxu.Az bölgənin istintaq komitəsinin mətbuat xidmətinə istinadən xəbər verir ki, əvvəllər məhkumluğu olan 37 yaşlı Azərbaycan vətəndaşına qarşı cinayət işi üzrə istintaq başa çatıb.
Həmin şəxs zərərçəkənin ölümü ilə nəticələnən ehtiyatsızlıqdan sağlamlığa ağır zərbə vurmaqda təqsirli bilinir. Cinayət işi Anivsk rayonu, Novotroyisk kəndi, Yantar küçəsinin ərazisində tapılmış kişi meyitinin aşkarlanmasından sonra qaldırılıb; üzərində çoxsaylı bədən xəsarətlərinin əlamətləri olan meyitin 51 yaşlı Ermənistan Respublikasında doğulmuş kişiyə aid olduğu müəyyənləşib.
İstintaq versiyasına görə, zərərçəkən vilayət mərkəzində bir qadınla 22 ildən çox yaşayıb. Onların vətəndaş nikahından iki övladı var. Narkotik vasitələrin qanunsuz dövriyyəsinə görə zərərçəkən bir müddət həbsdə olub. 2017-ci ilin mart ayında cəzaçəkmə müəssisəsindən azad edildikdən sonra həmin qadının başqa bir kişi ilə yaşadığını öyrənib. Həmin kişi evi tərk etsə də, qadına baş çəkməyə və zəng etməyə davam edib.  
Avqustun 5-də zərərçəkən vətəndaş nikahında olduğu qadınla Novotroytsa kəndində olan tanışlarıgilə qonaq gedib.Təqsirləndirilən şəxs dostları ilə iki maşında yollanaraq, zərərçəkəni söhbətə çağırıb. Sonuncu qonaqlardan biri ilə onların qarşısına çıxıb.
Təqsirləndirilən şəxs dostları ilə birgə onları döyməyə başlayıb. Sonradan münaqişəyə hadisə şahidləri müdaxilə edib. Yalnız bundan sonra təqsirləndirilən şəxs və onun dostları avtomobillərə minərək, hadisə yerini tərk ediblər. Zərərçəkən aldığı xəsarətlərin ağırlığından dünyasını dəyişib. 
Cinayət işi təsdiqlənmiş ittihamnamə ilə birgə məhkəməyə göndərilib.
www.oxu.az
"
"Atası və bibisi Rayan Qiqzi tənqid etdiAtası və bibisi Uels millisinin baş məşqçisi təyin olunmuş Rayan Qiqzi tənqid atəşinə tutub.
Oxu.Az xəbər verir ki, onlar Rayanın dörd yaş kiçik qardaşı Rodrinin ailəsini necə dağıtmasını unuda bilmir.
Xatırladaq ki, Qiqz qardaşı arvadı Nataşa ilə səkkiz il ərzində eşq macərası yaşayıb. 2011-ci ildə Rodri bundan xəbər tutduqdan sonra boşanma qərarını verib.
Bu üzdən də Rayanın bibisi Coana Uilson milli üzvlərinə həyat yoldaşlarını baş məşqçilərindən qorumağa dair çağırış edib:
“O, bütün ailəni dağıtdı. Rodrinin ürəyini qırdı. Biz onu Kardifdə görmək istəmirik. Onun işini dayandırmasını istəməsək də, çox narahat olmasını istəyirik. Rayan bura heç də xoş gəlməyib və qoy şimala qayıtsın. Uels millisi öz həyat yoldaşlarını ondan qorumalıdır. Çünki Rayanın Kardifdə yüzlərlə ailəsi var. Heç kim onu burada istəmir. Hamı ona acıqlıdır. Mən bir də Rayanı görsəydim, ona “xəyanətkar” deyərdim. Ancaq onu yenidən görmək istəmirəm. Əgər o, məni görsəydi, “salam, Co bibi” deməzdi. Yəqin ki, mənə çirkin baxışları ilə baxardı. Çünki mən onun haqda əvvəl həqiqətləri demişəm. Əvvəl onun sevimli bibisi olmuşam, indi isə onun qorxulu yuxusuyam”.
Qiqzin mühafizəçi işləyən atası da oğlunu pisləyib:
“O, bir böyük kimi öz qardaşının hər zaman arxasında olmalı idi, ona arxadan zərbə vurmamalı idi. O, ən pis yola əl atıb və üzr istəməyə də kişiliyi çatmayıb. Əslində, belə oğlum olduğuna görə dünyanın ən fəxr edən atası olmalı idim. Amma əksinə, ondan utanıram. O, özünü hamıdan üstün tutur. Ağlında olan yeganə şey - televiziya karyerası və Mançesterdə gözəl hotellər açmaqdır. Milli komandanı ona tapşırmaq düzgün addım deyil. Baş məşqçi cəmiyyətdə hörmətli adam olmalıdır. Mənim oğlumdur, lakin danışanda göz yaşlarımı saxlaya bilmirəm. Ailədə heç kim ona hörmət etmir”.

Səbuhi TOFİQOĞLU
www.oxu.az
"
"Türkidə hərbi təyyarə qəzaya uğradı: Ölənlər varTürkiyədə hərbi təlim təyyarəsi qəzaya uğrayıb.
Oxu.Az Milliyət-ə istinadən xəbər verir, Isparta vilayətinin Yalvaç rayonunun Kırkbaş kəndi ərazisində hərbi təlim məqsədilə istifadə olunun hava nəqliyyatı qəzaya uğrayıb.
Hadisə nəticəsində üç hərbçi dünyasını dəyişib. Onlardan ikisinin pilot olduğu deyilir.
Bölgəyə çox sayda xilasetmə qüvvələri cəlb olunub.
Qəzaya uğrayan hava nəqliyyatının CASA tipli CN 235 olduğu iddia edilir.
E.Ə.
www.oxu.az
"
"Peskov Putinin səhhəti barədəRusiya Federasiyasının prezidenti Vladimir Putin tamamilə sağlamdır.
Oxu.Az-ın “RİA Novosti”yə istinadən verdiyi xəbərə görə, bu bəyanatı Rusiya prezidentinin mətbuat katibi Dmitri Peskov səsləndirib.
“Sizi əmin edə bilərəm ki, prezident tamamilə sağlamdır, hətta səhhəti bir çoxlarından üstündür”, - deyə Peskov bildirib.  
Jurnalistlər Putinin səhhəti ilə bağlı məlumatların təfsilatlı şəkildə ictimailəşdirilməsi məsələsini qaldırsa da, Peskov  ölkə qanunvericiliyində bu cür formatların nəzərdə tutulmadığını diqqətə çatdırıb.
“Qanunvericilikdə prezidentin səhhəti barədə bu və ya digər məlumatların icbari qaydada ictimailəşdirilməsi deyilən bir müddəa yoxdur”, - deyə Peskov bildirib.
Xatırladaq ki, Ağ Ev ABŞ prezidenti Donald Trampın səhhəti barədə ABŞ ictimaiyyətini məlumatlandırmışdı.
www.oxu.az
"
"Tillerson Inı hədələdiRəsmi Pxenyan danışıqlara başlamasa, bu, hərbi münaqişəyə yol açacaq.
Oxu.Az “RİA Novosti”yə istinadən xəbər verir ki, bu barədə ABŞ dövlət katibi Reks Tillerson açıqlama verib.
Koreya yarımadasında mövcud vəziyyətlə bağlı Vankuverdə nazirlər səviyyəsində keçirilən görüşdən sonra jurnalistlər ABŞ-la KXDR arasında müharibə riskinin nə dərəcə yüksək olduğunu amerikalı ali diplomatdan soruşub.
“Hamımız mövcud vəziyyəti sayıq və aydın şəkildə təhlil etməliyik. Şimali Koreya nüvə silahı proqramı ilə bağlı irəliləyişə nail olmaq istiqamətində fəaliyyəti davam etdirir. Son nüvə sınaqları və ballistik raket məsələsinin mütəmadi olaraq təkmilləşdirilməsindən də görürük ki, bu silahlar məhvedici gücə malikdir”, – deyə ABŞ dövlət katibi bildirib.
Tillerson jurnalistin Şimali Koreyaya məhdud hərbi müdaxilənin mümkünlüyü ilə bağlı sualına cavab verməkdən imtina edib.
Bundan əvvəl ABŞ mətbuatında hərbi mənbələrə istinadən, KXDR-ə potensial hərbi müdaxilə ilə bağlı iddialar yayılmışdı. Söhbət ilk növbədə qeyri-nüvə silahları ilə məhdud hava zərbələrindən gedir. Həmin iddialara görə, Pxenyanın öz nüvə qüdrətini dünyaya göstərməsinə baxmayaraq, Pentaqon bu cür əməliyyatların müsbət nəticə verəcəyinə inanır.
Vankuverdə keçirilmiş konfransın yekunlarına görə, toplantıda iştirak edən 20 dövlət Şimali Koreyanı BMT-nin tətbiq etdiyi sanksiya rejiminə əməl etməyə məcbur etməklə bağlı razılığa gəlib.  
Xatırladaq ki, bir müddət əvvəl BMT Pxenyanın raket və nüvə sınaqlarına cavab olaraq Şimali Koreyaya qarşı sanksiyaları sərtləşdirib. Şimali Koreya probleminin həllində vasitəçilik etməyə çalışan Rusiya və Çin yarımadada vəziyyətin sabitləşməsi üçün KXDR-i nüvə sınağı və raket buraxılışları ilə bağlı moratorium elan etməyə, ABŞ və Cənubi Koreyanı isə regionda birgə hərbi təlimlərə son qoymağa çağırıb. Vaşinqton bu təşəbbüsə məhəl qoymayıb.
www.oxu.az
"
"Yeni virus “WhatsApp” yazışmalarını oğurlaya bilir“Kasperski Laboratoriyası” “WhatsApp” messencerdən ismarıcları oğurlaya bilən yeni virus aşkarlayıb. “Skygofree” virusu Android proqram təminatı ilə işləyən mobil qurğuları hədəfə alır.
Oxu.Az xəbər verir ki, bu barədə şirkətin apardığı araşdırmada deyilir.
“Skygofree” virusu iri mobil operatorların saxta saytları vasitəsilə yayılır. Belə saytlarda istifadəçilərə yalandan “interneti sürətləndirən” utilitli proqram yükləmək təklif olunur.
“Skygofree” – bizim indiyə kimi bu platforma üçün üzləşdiyimiz ən güclü casus aləti sayılır”, –deyə analitiklər qeyd edir.
Ekspertlərin yazdığına görə, casus-proqram  telefon danışıqlarını qeydə ala, SMS-ləri və “WhatsApp” yazışmaları, GPS və şəxsi təqvim tətbiqində məlumatlarını oğurlaya bilir. Bundan başqa, mobil telefon açıq olduqda ətrafda olan səsləri yaza bilir. Virusun vasitəsilə kibercinayətkarlar mobil telefonun qoşulduğu Wi-Fi sisteminə müdaxilə edə  bilir.
Araşdırmay görə, “Skygofree” 2015-ci ildən etibarən geniş yayılıb. “Kasperski Laboratoriyası”nın məlumatlarına görə, sonuncu dəfə onun yayılmasına xidmət edən domen ötən ilin oktyabr ayının 31-də qeydə alınıb. Həmin vaxt virusdan başlıca olaraq İtaliyada olan mobil qurğu istifadəçiləri əziyyət çəkib. Ekspertlər virusu hazırlayan virtual-dələduzların məhz İtaliyada olduğuna əmindir.
www.oxu.az
"
"İtaliya klubunun kapitanı dopinqə görə futboldan kənarlaşdırıldıİtaliyanın “Benevento” klubunun kapitanı Fabio Luçoni bir il müddətinə futbol yarışlarından kənarlaşdırılıb.
Oxu.Az xəbər verir ki, buna ondan götürülən dopinq testin müsbət nəticə verməsi səbəb olub. 
Futbolçudan A Seriyasının III turu çərçivəsində sentyabrda baş tutmuş “Torino” ilə oyundan (0:1) sonra götürülmüş test onun üçün yaxşı nəticələnməyib. Komandanın həkimi Valter Corcone səhvən ona qadağan olunmuş həblər verib. Bu isə futbolçunun bir il müddətinə diskvalifikasiya olunmasına gətirib çıxarıb.
Qeyd edək ki, A Seriyasının aşkar autsayderinin həkimi də sərt cəzalandırılıb. Ona dörd illik cəza verilib.
S.T.
www.oxu.az
"
"Çexiya hökuməti istefaya göndərildiÇexiya baş naziri və milyarder Andrey Babiş çərşənbə günü hökumət toplantısından sonra keçirdikləri mətbuat konfransında nazirlər kabinetinin buraxıldığını elan edib.
Bu barədə Oxu.Az “RİA Novosti”yə istinadən xəbər verir.
Çərşənbə axşamı Çexiya parlamentində keçirilən etimad səsverməsində deputatların böyük əksəriyyəti cari hökuməti dəstəkləməyib. Hökumətin nüfuzuna Babişə qarşı hüquq-mühafizə orqanlarının apardığı istintaq təsir göstərib. Babiş qanunsuz yolla şirkətlərindən biri üçün Avropa İttifaqından iki milyon avro məbləğində subsidiya almaqda şübhəli bilinir.
“Hökumət istefa vermək qərarına gəlib, bu barədə müvafiq sənədi prezidentə (Miloş Zemana) şəxsən Praqa qəsrində (Prezident iqamətgahı - red.) təqdim edəcəyəm, ondan görüş üçün vaxt ayırmağını xahiş edəcəyəm”, – deyə Babiş bildirib.
Bundan əvvəl prezident Zeman oktyabr seçkilərində qalib gələn “ANO” hərəkatının lideri olaraq Babişə yeni hökumət qurması üçün ikinci şans verəcəyini bildirmişdi.
www.oxu.az
"
"Netanyahu: ABŞ bu il səfirliyini Qüdsə köçürəcəkABŞ İsraildəki səfirliyini bu il Təl-Əvivdən Qüdsə köçürəcək, bu, birmənalıdır.
Oxu.Az xəbər verir ki, bunu İsrailin baş naziri Benyamin Netanyahu Hindistana səfəri zamanı verdiyi açıqlamasında bildirib.
O, bunun, yəni, qalmaqallı qərarın “bəzi önəmli dəqiqləşdirmələr”in nəticəsi olaraq meydana çıxdığını bildirib:
“Birmənalı olaraq deyirəm ki, ABŞ öz səfirliyini bu il Qüdsə daşıyacaq”, – deyə Netanyahu bildirib.
Kamil HƏMZƏOĞLU
www.oxu.az 
"
"Van Qoqun yeni əsərləri tapıldı – FOTOParisdəki Montmartr adlı yüksəkliyin çəkildiyi əsərin Van Qoqa aid olduğu ortaya çıxıb.
Oxu.Az xəbər verir ki, 2013-cü ildən bəri mütəxəssislər əsərin Van Qoqa aid olub-olmaması barədə araşdırma aparırlar.
Onlar artıq araşdırmaların sona yetdiyini bildirib. Açıqlamada bildirilib ki, bu əsər 1886-cı ildə Belçikanın Antyurpen bölgəsində, Van Qoq akademik təhsil alarkən çəkilib.
Bundan əlavə, başqa bir adsız əsərin də eyni texnika ilə çəkildiyi və onun da Van Qoqa aid olduğu ortaya çıxıb. Onların maddi dəyəri isə milyonlarla ölçülür.
Corcina Vermer tərəfindən 1917-ci ildə satın alınan əsər 2013-cü ildə nəvəsi tərəfindən qalan miraslar arasında tapılmışdı. O vaxtdan bəri əsərin sahibini dəqiqləşdirmək üçün bir qrup alim araşdırma aparırdı.
Qeyd edək ki, sözügedən əsərlər bu ilin may ayına qədər Sinqer muzeyində sərgilənəcək.



Pərviz Hüseyn
www.oxu.az
"
"Mustafa Dənizli Azərbaycan klubunun baş məşqçisi oldu“Xəzər Lənkəran”ın sabiq baş məşqçisi Mustafa Dənizli Cənubi Azərbaycanın “Traktor Sazi” klubunun baş məşqçisi təyin edilib.
Oxu.Az xəbər verir ki, bu barədə İran mətbuatı məlumat yayıb.
68 yaşlı mütəxəssis Təbriz klubu ilə mövsümün sonunadək müqavilə bağlayıb. Təcrübəli çalışdırcının altı aylıq əməkhaqqı 400 min dollar olacaq.
Qeyd edək ki, Təbriz klubu cari mövsümdə uğursuz çıxışı ilə diqqət çəkir. Asiya Çempionlar Liqasında mübarizə aparan komanda İran çempionatında 21 xalla XI pillədə qərarlaşıb. 
Xatırladaq ki, Mustafa Dənizli 2013/2014 mövsümündə “Xəzər Lənkəran”ın “sükanı arxasında” olub. O, İranda “Pas” və “Perspolis” klublarını da çalışdırıb.
S.T.
www.oxu.az
"
"İradə Zeynalovanı Moldovaya buraxmadılarRusiyanın Azərbaycan əsilli teleaparıcısı İradə Zeynalova Moldovaya buraxılmayıb.
Oxu.Az xəbər verir ki, bu barədə TASS Moldovanın sərhəd polisinə istinadən məlumat yayıb.
Jurnalist çərşənbə axşamı Moldova aeroportunda pasport yoxlamasından keçən zaman sərhədçilər tərəfindən saxlanılıb.
“Çərşənbə axşamı, axşam saatlarında Rusiya Federasiyası vətəndaşının bizim ölkənin ərazisinə daxil olmasına icazə verilməyib, belə ki, o, respublikaya nə məqsədlə gəldiyini sənəddə göstərməyib. O, İstanbul-Kişinyov hava reysi ilə gəlib və pasport yoxlaması zamanı bildirib ki, dövlət rəsmiləri ilə görüşlər keçirəcək. Ancaq bu məlumatları sənəd şəklində təsdiq edə bilməyib”, – deyə sərhəd polisinin mətbuat xidmətinin bəyanatında bildirilir. 
Məlumata görə, sərhəddən buraxılmayan Zeynalova növbəti hava reysi ilə Moskvaya geri dönüb.
www.oxu.az
"
"Putinin yeni limuzininin qiyməti məlum olduRusiya prezidenti Vladimir Putini daşıyacaq “Kortej” layihəsi əsasında hazırlanan avtomobilin pərakəndə satış qiyməti 6-7 milyon rubldan (təxmini 200 min manat) başlayacaq.
Oxu.Az xəbər verir ki, bu barədə “RİA Novosti” Rusiyanın sənaye və ticarət naziri Denis Manturova istinadən məlumat yayıb.
Onun sözlərinə görə, rus “limuzinin” satış qiyməti Premium sinfindən olan “Mercedes S-klass”  və digər avtomobillərin qiymətindən 15 faiz çıxmaqla, başlanğıc qiyməti müəyyən edilib.
Rus “limuzini” hazırlayan “NAMİ” avtomobil nəzəriyyəsi və texnologiyaları üzrə tədqiqat institutu fevralın sonu - martın əvvəlinə kimi Federal Mühafizə Xidmətinə 16 avtomobil təqdim edəcək.
“Kortej” layihəsində dövlətin birinci şəxsləri üçün vahid modul platformasında avtomobil ailəsinin (limuzin, sedan və miniven) yaradılması nəzərdə tutulur.
Layihənin istehsalat tərəfdaşı qismində Vadim Şvetsovun “Sollers” şirkəti çıxış edir. Layihə büdcəsinə 12.4 milyard rubl investisiya qoyulub.
SSRİ-nin süqutundan sonra Rusiyada prezident üçün ilk yerli limuzinin istehsal olunacağı xəbəri təxminən beş il əvvəl məlum olub. Dizaynerlərin planına görə, avtomobil 800 at gücü olan mühərriklə təchiz olunacaq. Zirehli maşının çəkisinin altı tona yaxın olacağı bildirilir.
Məlum olub ki, “Kortej”in güc aqreqatlarının dizaynına “Porsche” şirkətinin mühəndis bölməsindən ekspertlər cəlb olunub.
www.oxu.az
"
"Şimali Koreyada yollar pullu olacaqŞimali Koreyada yanvarın 20-dən etibarən bir çox avtomobil yolları, o cümlədən turistlərin daha çox istifadə etdiyi Pxenyan-Vonsan avtomagistralında hərəkət ödənişli olacaq.
Oxu.Az xəbər verir ki, bu barədə Rusiyanın KXDR-dəki səfirliyi diplomatik missiyanın “Facebook” səhifəsində məlumat paylaşıb.
“Ölkənin əsas avtomagistrallarında “tol-qeyt”lər (şlauqbaumlu ödəniş məntəqələri) quraşdırılır”, - deyə xəbərin mətnində deyilir. Rusiya səfirliyi bildirir ki, yayda şimali Koreya paytaxtından Yapon dənizi sahilindəki Vonsan plyajına istirahətə yollanmağı sevən ruslar bundan sonra avtomobilə görə səkkiz avrosundan (ikitərəfli) keçməli olacaq.
Diplomatik missiya məlumatda yeni qaydaların təkcə ruslara deyil, bütün xarici və yerli avtomobil sahiblərinə şamil olunduğunu vurğulayıb.
www.oxu.az
"
"Gürcüstan lideri Saakaşvilini əfv etmədiGürcüstan prezidenti Qeorqi Marqvelaşvili qiyabı olaraq ölkəsində mühakimə olunan  Saakaşvilini əfv etmək niyyətində deyil.
Oxu.Az “RİA Novosti”yə istinadən xəbər verir ki, Gürcüstan lideri bu barədə “Rustavi-2” teleşirkətinə verdiyi müsahibədə bildirib.
“Mən hansı məntiqə görə Saakaşvilini əfv etməliyəm? Prokurorluq ittihamı hansı şəkildə irəli sürəcəyini, istintaqı hansı şəkildə aparacağını qərarlaşdıra bilmir, hakimlər əfvlə bağlı qanunvericilikdən qanunsuz istifadənin sərhədlərini müəyyən edə bilmir. İndi elə çıxır, Gürcüstan prezidenti əfv etməli və bununla onların səhvini düzəltməlidir?”, - deyə Marqvelaşvili özündən çıxıb.
“Əfv etmə - məhkəmə səhvinin düzəlişi deyil, daha çox bir şəfqət aktıdır. Sizcə, bu cür reallığın qarşısında Saakaşvilliyə qarşı müsbət emosiya bəsləyə bilərəm?”, – deyə prezident bildirib.
Gürcüstanın dövlət başçısı keçmiş həmkarını prokurorluq və məhkəmələrin köhnə ənənələr əsasında fəaliyyət göstərdiyi mövcud ədliyyə sisteminin yaradılmasında günahkar bilib. Marqvelaşvilinin sözlərinə görə, hakimiyyət bu cür sistemin kökünü kəsməkdə acizdir.
www.oxu.az
"
"Ronaldinyo karyerasını bitirdiFutbol üzrə Braziliya yığmasının sabiq yarımmüdafiəçisi Ronaldinyo futbolçu karyerasını başa vurduğunu açıqlayıb.
Oxu.Az xəbər verir ki, bu barədə onun qardaşı Roberto Asis “O Qlobo” nəşrinə müsahibəsində bildirib:
“O dayandı. Hər şey bitdi. Rusiyadakı dünya çempionatından sonra, böyük ehtimalla, avqustda nəsə böyük və gözəl bir iş görməyə hazırlaşırıq. Braziliyada, Avropa və Asiyada bəzi tədbirlər həyata keçirəcəyik. Əlbəttə, Braziliya yığması ilə oyun da keçiriləcək”.
Xatırladaq ki, Ronaldinyo karyerası ərzində “Qremio”, PSJ, “Barselona”, “Milan”, “Flamenqo”, “Atletiko Mineyro”, “Keretaro” və “Fluminense” kimi klublarda oynayıb. 37 yaşında futboldan ayrılmağa qərar verən əfsanəvi futbolçu Braziliya yığmasında 97 matç keçirib, 33 qola imza atıb. O, 2005-ci ildə Avropanın ən yaxşı futbolçusu kimi “Qızıl top” mükafatına sahib çıxıb.
S.T.
www.oxu.az
"
"Türk ordusu Suriyanın Afrin bölgəsinə girəcək?Türkiyənin Milli Təhlükəsizlik Şurası (MTŞ) və Nazirlər Şurası prezident Rəcəp Tayyib Ərdoğanın sədrliyi ilə bu gün “Ak Saray”da toplanacaq. 
Oxu.Az-ın xəbərinə görə, kritik toplantılarda terrorçu birləşmələrin əlində olan Suriyanın Afrin bölgəsinə düzənlənməsi planlaşdırılan hərbi əməliyyat məsələsinin masaya yatırılması və razılıq qərarının verilməsi gözlənilir.
Həmçinin, OHAL-ın - fövqəladə vəziyyət rejiminin  yenidən uzadılması üçün  MTŞ-in tövsiyə  qərarının verilməsi gözlənilir.
Kamil HƏMZƏOĞLU
www.oxu.az
"
"Tualeti dolduğuna görə təyyarə təcili eniş etdiABŞ-ın “United Airlines” hava yolları şirkətinə aid sərnişin təyyarəsi tualetin həddindən artıq dolmasına görə təcili eniş edib.
Oxu.Az xəbər verir ki, bu barədə “Fox News” telekanalı məlumat yayıb.
Denverdən Havay adalarına uçan layner təyinat nöqtəsinə bir neçə saat qalmış havada dönərək San-Fransisko aeroportuna enib. Aeroportda təyyarə boşaldılıb və təyinat nöqtəsinə sərnişinlərin başqa təyyarənin göyərtəsində uçmasına qərar verilib. Beləcə, səkkiz saatlıq hava reysinin sərnişinləri əlavə səkkiz saat gözləməli olub.
Məlum olub ki, Denver aeroportunun işçiləri uçuşdan əvvəl təyyarəyə lazımi qaydada texniki xidmət göstərməyib.
“Hadisə çox xoşagəlməzdir və bizi məyus etdi”, - deyə üzrxahlıq edən “United Airlines” şirkətinin nümayəndəsi bildirib. Şirkət günahını özünəməxsus şəkildə yumağa çalışıb: sərnişinlərin hesablarına əlavə 10 min mil uçuş bonusunun əlavə olunmasını və ya 200 dollar məbləğində vauçer təklif edib.
2017-ci ilin avqust ayında “United Airlines” hava yolları şirkətinin pilotlardan biri təhdid dolu bəyanatlar səsləndirdikdən sonra onlarla sərnişin həmin şirkətin təyyarəsi ilə uçmaqdan imtina etmişdi.  
www.oxu.az
"
"Makqreqor UFC titulundan məhrum olduQarışıq döyüş növləri üzrə İrlandiyalı döyüş ustası Konor Makqreqor yüngül çəkidə UFC çempionluq titulundan məhrum olub.
Oxu.Az xəbər verir ki, bu barədə ТАSS agentliyi hadisə barədə məlumatlı olan mənbəyə  istinadən informasiya yayıb.
“Konor titulundan məhrum olacaq, ona görə ki, uzun müddət onu müdafiə etməyib. Bundan əvvəl də deyilib ki, o, qayıdan kimi titul döyüş keçirməli olacaq”, – deyə mənbə bildirib.
Bundan əvvəl çərşənbə axşamı məlum olub ki, Maqreqorun əldən verdiyi kəmərin aqibəti rusiyalı Həbib Nurməhəmmədov və amerikalı Toni Ferqusyon arasında döyüşdən sonra məlum olacaq. Döyüş aprelin 7-də Nyu-Yorkda keçiriləcək.
Yanvarın 15-də irlandiyalının çempion kəmərindən məhrum olmasını UFC başçısı Dana Uayt elan edib. Rəsminin sözlərinə görə, iki il ərzində döyüş keçirmədən titulu əldə saxlamaq digər döyüşçülərə qarşı ədalətsizlikdir.
29 yaşlı Makqreqor qarışıq döyüş qaydalarına əsasən, 24 döyüş keçirib. Onlardan 21-də qalib gəlib (18-də vaxtı başa çatmamış) və üçündə məğlubiyyətə uğrayıb. UFC üzrə sonuncu döyüşü 2016-ci ilin noyabr ayında keçirib. Həmin döyüşdə ikinci raundda amerikalı Eddi Alvaresi texniki nokautla məğlubiyyətə uğradıb.
www.oxu.az
"
"Politoloq: Türkiyə artıq düyməyə basıbTürkiyə düyməyə basıb, Suriya ərazisinə növbəti hərbi müdaxiləyə günlər, bəlkə də, saatlar qalıb və Ankara qərarında haqlıdır, Vaşinqtonun 30 min kürdü sillahlandırıb sərhədə yerləşdirməsi istəyi birbaşa Türkiyənin ərazi bütövlüyünə təhdiddir.
Oxu.Az xəbər verir ki, bunu politoloq Elxan Şahinoğlu deyib.
O qeyd edib ki, onu iki sualın cavabı çox maraqlandırır:
“Birinci sual: Türkiyə ordusunun hücumu ötəndəfəki kimi uğurlu alınarsa, buna Vaşinqtonun reaksiyası necə olacaq və ABŞ Türkiyə əleyhinə hansı açıq və gizli planlarını işə salacaq?
İkinci sual: Türkiyə ordusunun Afrini nəzarət altına alması planını Rusiya necə qarşılayacaq?
Əlbəttə, hələ ki, Rusiya Türkiyənin tərəfdaşıdır və Ərdoğan Putinlə telefon danışığında Kreml sahibini Türkiyə ordusunun planları barədə xəbərdar edib və ikinci buna etiraz etməyib. Ancaq Rusiya ikili oynayır. Baxmayaraq ki, ABŞ-ın kürdlərə hərbi dəstəyi Moskvanın xoşuna gəlmir, Kreml kürdlərin bir hissəsini Bəşər Əsəd rejiminin tərəfdaşı kimi qiymətləndirir və silahlı kürdlərin tamamının neytrallaşdırılması Rusiya hakimiyyətinin xoşuna gəlməyəcək. Bir də ki, ənənəvi rus-kürd yaxınlığı var ki, Moskva bu kartdan illər boyu Türkiyə əleyhinə istifadə edib”.
Politoloqun fikrincə, məntiqlə Putin Ərdoğanla razılığı amerikanların müttəfiqinə çevrilən silahlı kürdlərə qurban verməməli, Türkiyə ordusunun Suriya ərazisinə hücumunu dəstəkləməsə də, gələcək toqquşmalara gözünü yummalı, uzaqbaşı Rusiya XİN baş verənlərə nəsə yumşaq etirazını bildirməlidir.
Kamil HƏMZƏOĞLU
www.oxu.az
"
"Çempionu qətlə yetirən azərbaycanlının atası faciəvi şəkildə ölübRusiyanın Xabarovsk vilayətində pauerliftinq üzrə dünya çempionunun qətlində təqsirləndirilən Anar Allahverənovun atası yol qəzasında dünyasını dəyişib.
Oxu.Az-ın xəbərinə görə, bu barədə RİA Novosti-yə Allahverənovlar ailəsinin vəkili Konstantin Lısenko məlumat verib.
Yerli KİV yazır ki, Anar Allahverənovun atasını vəkilin ofisinə gedərkən maşın vurub. Zərbə elə güclü olub ki, onun ayağını qoparıb. Ölən şəxsin 59 yaşında olduğu qeyd edilir. Bəzi məlumatlarda bildirilir ki, bu, əvvəlcədən planlaşdırılmış sui-qəsdir. Qəzanı törədən sürücü hadisə yerindən qaçmayıb.
“Müdafiə etdiyim şəxsin atası yol-nəqliyyat hadisəsi nəticəsində ölüb. O, mənim ofisimə yox, yaxınlıqda yerləşən öz iş yerinə gedirmiş. Bu gün dəfn olunacaq. Anar dəfndə iştirak etməyəcək, buna qanun icazə vermir”, - deyə vəkil Lısenko bildirib.
Vəkil Anar Allahverənovun atasının ünvanına ötən il ərzində çoxlu sayda hədələrin gəldiyini bildirib.   
www.oxu.az
"
"Ağ Evin həkimi: Trampın ağlı başındadırAparılan koqnitiv (idrakla bağlı) müayinədən sonra prezident Donald Trampda hər hansı anormallıqlar aşkarlanmayıb və onun fiziki və zehni səhhəti əla vəziyyətdədir.
Oxu.Az xəbər verir ki, bu barədə BBC-nin Ağ Evin həkimi Ronni Ceksona (Ronny Jackson) istinadən yaydığı xəbərdə deyilir.
Ağ Ev rəhbərinin “ağlının başında” olmaması ilə bağlı iddialarla üzləşən Donald Tramp ötən həftə Merilendin “Walter Reed” Tibb Mərkəzində üç saat davam etmiş müayinədən keçib. Bu Trampın prezident olduqdan sonra ilk çekap müayinəsi olub.
Ağ Evin həkimi Ronni Cekson  jurnalistlər üçün keçirdiyi brifinqdə prezidentin ümumi səhhətinin əla vəziyyətdə olduğunu diqqətə çatdırıb.
“Bütün müayinə nəticələri onu göstərir ki, prezident fiziki və zehni baxımdan sağlamdır və onun səhhətinə hər hansı təhlükə yoxdur”, - deyə həkim bildirib. 
“Ömrüboyu siqaret və spirtli içkidən uzaq durduğuna görə, bu, onun ümumi səhhətinə əhəmiyyətli dərəcədə təsir edib, heç bir kardioloji problemi də yoxdur”.
Habelə həkim 71 yaşlı prezidentə az yağlı yeməklərdən ibarət pəhriz saxlamağı və idmanla məşğul olmağı tövsiyə edib.
Xatırladaq ki, Trampın koqnitiv bacarıqlarının normal olmaması ilə bağlı iddialar  Maykl Volfun  “Alov və Qəzəb: Trampın Ağ Evində” adlı qalmaqallı kitabının işıq üzü görməsindən sonra gündəmə gəlib. Kitabda müəllif Ağ Ev administrasiyasının ona “əylənmək istəyən kaprizli uşaq” kimi yanaşdıqlarını dilə gətirmişdi. Tramp öz müdafiəsində zehni qabiliyyətinin tam normal olduğunu və kitabın “başdan-ayağa yalan və böhtandan ibarət olduğunu bildirmişdi.
www.oxu.az
"
"ABŞ-da 4 polis əməkdaşı güllələnibBu gün səhər saatlarında Birləşmiş Ştatların Cənubi Karolina ştatında 4 polis əməkdaşı güllələnib.
Oxu.Az Fox News-a istinadən xəbər verir ki, hadisəni 47 yaşlı Tomas Makkoll törədib.
Şübhəli şəxs yaralı vəziyyətdə yaxalanıb.
Tomas Makkoll bundan əvvəl polis zabitinə hücum etdiyinə görə artıq bir dəfə məhkum olunub.
A.M.
www.oxu.az
"
"ABŞ-da yanğınsöndürən üçüncü mərtəbədən yerə atılan uşağı tutub – VİDEOABŞ-ın Corciya ştatının Atlanta dairəsində baş verən yanğın zamanı xilasedicilərdən biri üçüncü mərtəbədən yerə atılan qız uşağını tutub.
Oxu.Az xəbər verir ki, bu barədə “The Independent” nəşri yazıb.
Hadisə yanvar ayının əvvəllərində baş verib. Qızını alovdan xilas etmək istəyən ata, onu yanğınsöndürən Skott Stroupun qucağına atıb. Yanğın zamanı ümumilikdə 12 nəfər, o cümlədən 8 yetkinlik yaşına çatmayan şəxs təxliyyə edilib.
“Biz uşaqları, sözün hərfi mənasında, futbol topu kimi tuturduq”, – deyə briqada kapitanı nəşrə bildirib.
Yanğınsöndürənlərin tutduğu uşaqlar zərər çəkməyiblər. Qızın atası II dərəcəli yanıq xəsarətləri ilə xəstəxanaya yerləşdirilib.

A.M.
www.oxu.az
"
"Türkiyə Suriya sərhədinə əlavə tanklar yerləşdiribTürkiyə Suriya sərhədi yaxınlığında əlavə 10 tank yerləşdirib.
Oxu.Az xəbər verir ki, tanklar Ankaradan göndərilib. Məlumata görə, gün ərzində daha bir neçə döyüş maşının göndəriləcəyi bildirilir. 
Qeyd edək ki, Türkiyə prezidenti Rəcəb Tayyip Ərdoğan bundan əvvəl həftə ərzində Suriyanın Mənbic və Afrin bölgələrində YPG qüvvələrinə qarşı əməliyyat keçirə biləcəyini bəyan edib. 
R.T. Ərdoğan daha sonra ABŞ-ın Suriyanın şimalında “sərhəd təhlükəsizliyi qüvvələri” yaratmaq planının Türkiyənin milli təhlükəsizliyinə təhlükə yaratdığını bildirib. 
A.M.
www.oxu.az
"
"İdmançının kələkbazlığı hamını məəttəl qoyduABŞ-ın Arizona ştatında marafon təşkilatçıları dələduzluq yolu ilə nəticə qazanmağa çalışan Kelli Eqnyu adlı atleti diskvlafikasiya edib.
Oxu.Az xəbər verir ki, bu barədə “Across the Years” marafonunun rəsmi “Facebook” səhifəsində məlumat yayılıb.
Məlumata görə, Eqnyu növbəti dövrəni keçdikdən sonra start xəttinə qayıdıb və yeddi dəqiqə biotualetdə keçirib. Ayaq yolundan çıxdıqdan sonra bir daha finiş xəttini keçib və marafonu davam etdirərək,  aktivinə əlavə 1,5 kilometr yazdırıb.
Marafonda qayda pozuntularını araşdıran Derek Merfi sprinterlərin  nəticələrini qeydə alan MMC timing təşkilatının nümayəndəsini şahid tutub.
“Kelli dövrəni başa vurduqdan sonra finiş xəttini keçdi və dayandı. Finişdəki monitora nəzər saldıqdan sonra  biotualetə yollandı. Mayk həmin vaxt finiş xəttinin yanındakı çadırlarda idi və oradan Kellinin hərəkətlərini müşahidə edə bilirdi. Mayk onu 10 dəqiqəyə yaxın izləyib. Onun şahidi olub ki, Kelli biotualetdə yeddi dəqiqə vaxt keçirib, sonra oradan çıxaraq, finiş xəttini keçib və qaçmadığı dövrəyə görə nəticə qazanmağa cəhd edib”, – deyə Merfi bildirib.
Atletin bu kələyi ifşa olunduğundan ekspertlər onun digər nəticələrinə də yenidən baxmaq qərarına gəlib. Söhbət başlıca olaraq, 2014-2015-ci ilin marafonundan gedir. Həmin vaxt Enqyu 48 saatlıq yürüşdə 88.5 kilometr qət edib. Ən maraqlısı odur ki, həmin yarışda da idmançı son yeddi saatı qaçmayıb.
“İdmançılar arasında yoldaşlıq və ən yaxşı performansa dəstək prinsiplərinə söykənən bir tədbirdə bu cür halların baş verməsi bizi çox üzür. Bizim təşkilat bu cür fırıldaqçılığa göz yuman deyil. İndiki mərhələdə, Kellinin “Aravaipa Running” tərəfindən təşkil olunan yarışlarda iştirakına qadağa qoyulacaq”, – deyə marafon təşkilatçısının rəsmi “Facebook” səhifəsində bildirilir.
“Across the Year” – marafonunda yarışçıların məqsədi təyin olunmuş marşrutu müəyyən vaxt çərçivəsində keçməkdir.  Qalib altı gün ərzində daha çox böyük məsafə qət edən idmançı olur.
www.oxu.az
"
"Ərdoğan Trampdan küsübTürkiyə prezidenti Rəcəb Tayyib Ərdoğan Suriya məsələsi ilə bağlı ABŞ prezidenti Donald Trampa zəng etməyi düşünmədiyini bildirib.
Oxu.Az xəbər verir ki,  Ərdoğan bunu AKP-nin TBMM-dəki növbəti qrup toplantısında deyib.
“Hazırda ona zəng etməyi düşünmürəm. Çünki daha öncə bu barədə danışdıq, o mənə zəng etməli idi. O, mənə zəng etməyəcəyi təqdirdə, mən ona zəng etməyəcəyəm... Putin ilə isə iki-üç gün öncə danışdıq, “telefon diplomasimiz” davam edir”, - deyə o əlavə edib.
Kamil HƏMZƏOĞLU
www.oxu.az
"
"Qarğa hava proqnozu proqramına müdaxilə etdi – VİDEOABŞ-da studiyaya daxil olmuş qarğa KTVU telekanalının hava proqnozu proqramını alt-üst edib.
Oxu.Az xəbər verir ki, proqramın aparıcısı Mark Tamayo San-Fransiskonu gözləyən hava şəraiti ilə bağlı danışan zaman şəhərin görüntüsünü çəkən kameraya qarğanın qonduğunu görüb.
O, kadrdan çıxaraq kanalın seyirçilərini “çağırılmamış qonağa” tamaşa etməyə dəvət edib. Quş bir neçə dəfə kameranın obyektivinə baxıb, daha sonra uçaraq ərazini tərk edib, aparıcı isə proqramı davam etdirib.
Telekenalın canlı yayımına daxil olmuş qarğanın videosu beş gün ərzində 190 mindən çox baxış sayı və 170-dən çox şərh toplayıb.

www.oxu.az 
"
"Asqırmaq istəmədi, boğazı  yırtıldıBritaniyada uğursuz şəkildə asqıran 34 yaşlı sakin xəstəxanalıq olub və bir həftəyə yaxın mədə zondu ilə qidalanmalı olub.
Oxu.Az xəbər verir ki, bu barədə “BMJ Case Report” tibbi jurnalında məqalə dərc olunub.
34 yaşlı kişi udqunan zaman kəskin ağrı və səsinin dəyişməsi şikayəti ilə həkimə müraciət edib. Onun sözlərinə görə, asqırmaq istəyən zaman əli ilə burnunu sıxıb, ağzını isə möhkəmcə bağlayıb və birdən boyun nahiyəsində nəyinsə yırtıldığını hiss edib.
Rentgen müayinəsi burun-udlaq boşluğuna havanın yığıldığını göstərib və traxeya qarşısında güclü dərialtı emfizemanın formalaşdığını üzə çıxarıb.
Dərialtı emfizema, bir qayda olaraq, ağciyər və hava-qırtlaq yollarının zədələnməsindən xəbər verir. Sonrakı müayinələr boyunda (dərialtı emfizema) və sinə boşluğunda (divararası emfizema) kəllənin təməl hissəsindən doqquzuncu döş fəqərəsinə kimi havanın yığıldığını  ortaya çıxarıb.
Həkimlər belə nəticəyə gəlib ki, asqırağın qarşısını almaq istəyən kişinin udlaq divarı yırtılıb. Növbəti yeddi gün ərzində qidalana bilməsi üçün xəstəyə mədə zondu qoyulub. Bundan başqa, profilaktika məqsədilə ona antibiotiklər yazılıb.
Bir həftə sonra simptomlar zəiflədiyindən zond kənarlaşdırılıb. Evə buraxılan xəstəyə yalnız sulu xörəklərdən ibarət dieta saxlamaq və bundan sonra asqıran zaman heç bir vaxt burnunu sıxmamaq tövsiyə olunub.
www.oxu.az 
"
"Suriyadakı vətəndaş müharibəsinə Vyanada son qoyulacaqmı?Suriyada yeddi ilə yaxındır davam eden vətəndaş müharibəsini bitirmək üçün başladılan Cenevrə görüşmələri məsələsində yeni bir açıqlama verilib.
Oxu.Az xəbər verir ki, Suriya müxalifətinin müzakirəçisi Nasr Hariri, yeni tur görüşmələrin 24-26  yanvar tarixlərində Avstriyanın paytaxtı Vyanada gerçəkləşdiriləcəyini söyləyib.
 O, eyni zamanda, ABŞ-ın müdafiə etdiyi PKK-nın uzantısı olan YPG-nin əsasını təşkil etdiyi “Sərhəd Gücləri”nin Suriyada parçalanmaya yol açacağını da  ifadə edib.
Kamil HƏMZƏOĞLU
www.oxu.az
"
"Kosovada serb siyasətçi öldürüldüKosovalı serb liderlərindən biri Olivor İvanoviç Kosovada qətlə yetirilib.
Bu barədə Oxu.Az РТС-yə istinadən xəbər verir.
64 yaşlı “Azadlıq, demokratiya, həqiqət” hərəkatının lideri sinə nahiyəsindən beş güllə yarası alıb. Vəkilinin sözlərinə görə, siyasətçi ağır vəziyyətdə xəstəxanaya çatdırılsa da, həkimlərin səylərinə baxmayaraq, dünyasını dəyişib.
Məlumata görə, polis qüvvələri cinayətin baş verdiyi ərazini əhatəyə alıb, həmin rayonun giriş-çıxışları nəzarətə götürülüb. Hadisəni törədən şəxs və ya şəxslərin axtarışı aparılır.
Sui-qəsdlə əlaqədar Serbiya prezidenti Aleksandr Vuçiç təhlükəsizlik şurasının fövqəladə iclasını keçirməyə hazırlaşır.
www.oxu.az 
"
"Ruhani İƏT-dən səsləndi: Silahlı münaqişələr inkişafa mane olurBu gün Tehranda İslam Əməkdaşlıq Təşkilatının Parlament İttifaqının 13-cü konfransının rəsmi açılışı olub.
Oxu.Az xəbər verir ki, açılış mərasimində İran prezidenti Həsən Ruhani çıxış edib.
H.Ruhani bildirib ki, bu gün İslam ölkələrində baş verən münaqişələr xarici müdaxilələrin nəticəsində meydana gəlib. Prezident İslam dövlətlərinə müraciət edərək bildirib ki, qarşılıqlı ittihamları və ədavəti bir kənara buraxıb səmimi əməkdaşlıq etməyin vaxtı çatıb:
“Bölgədə aparılan silahlı münaqişələr inkişafın və tərəqqinin qarşısını alır. Münaqişə edən tərəflərə silah satan böyük qüvvələr iri məbləğdə pul qazanırlar. Silah satışını davam etdirmək və bölgədə hegemonluq etmək üçün kənar qüvvələr İslam dövlətlərinin daxili işlərinə müdaxilə edirlər. Bunun qarşısını birlik və səmərəli əməkdaşlıqla almaq olar”.
H.Ruhani qeyd edib ki, müsəlmanlar arasında meydana gələn anlaşılmazlıqları kənar müdaxilələr olmadan da həll etmək mümkündür:
“Müsəlmanların ixtilafına kənardan müdaxilə edənlər heç də müsəlmanların və İslamın qayğısına qalaraq müdaxilə etmirlər. Müdaxilə edib vəziyyəti daha da qızışdırıb öz maraqlarını güdürlər”.
Sonra İran parlamentinin sədri Əli Laricani çıxış edərək İslam dövlətlərinin əməkdaşlıq əlaqələrinin genişləndirilməsinin zəruriliyini vurğulayıb.
Daha sonra İslam Əməkdaşlıq Təşkilatına üzv ölkələrin parlament sədrləri çıxış ediblər.
Qeyd edək ki, tədbirdə 44 İslam ölkəsinin parlament sədri iştirak edir.
Azərbaycanı bu tədbirdə Milli Məclisin deputatları Mirkazım Kazımov və Gövhər Baxşaliyeva təmsil edirlər.
www.oxu.az
"
"Kolumbiyada körpü uçdu: Ölənlər var Kolumbiyada  tikilməkdə olan avtomobil körpüsünün uçması nəticəsində azı doqquz nəfər həlak olub, beş nəfər yaralanıb.
Oxu.Az BBC-yə istinadən xəbər verir ki, hadisə Kolumbiyanın Çiraxara bölgəsində baş verib.
Qəza qurbanları tikintidə iştirak edən fəhlələrdir. Gözəl mənzərəli vadinin üzərindən keçən 450 metr uzunluqdakı körpü paytaxt Boqota ilə Villavisensio şəhərini birləşdirən avtomobil yoluna aid olub. Ölkənin nəqliyyat naziri Qerman Kardona qəzanın səbəblərinin araşdırıldığını bildirib.
Rəsmilərin sözlərinə görə, həmin vaxt işçilərin çoxu əmək təhlükəsizliyi haqqında səhər təlimatında olub. Bu, çoxsaylı itkinin qarşısını alıb.
Çökən nəhəng körpünün fotoşəkillərini təqdim edirik:

















www.oxu.az
"
"Çində bitkoin ticarəti qadağan ediləcəkÇin hökuməti kriptovalyutaların mərkəzləşdirilmiş alqı-satqısına imkan yaradan birjalara girişə qadağa qoymaq niyyətindədir.
Oxu.Az xəbər verir ki, bu barədə “Bloomberg” məlumatlı mənbələrə istinadən informasiya yayıb.
Çində bütün iri kriptovalyuta birjaları artıq bir müddət əvvəl bağlansa da, yerli hakimiyyətin fikrinə görə, bu, kifayət etmir. Mərkəzi hökumət çinli vətəndaşların bu cür birjalarla işləyən sayt və tətbiqlərə girişinə blok qoymağa çalışır.
Mənbənin verdiyi məlumat əsasən, Çində həm yerli, həm də xarici vətəndaşların mərkəzləşdirilmiş ticarət sistemi olan kriptovalyuta birjalarına girişinə qadağa qoyulacaq. Konkret olaraq hansı birjaların qara siyahıya düşəcəyi bildirilirmir.
“Çin hökuməti mərkəzləşdirilmiş sistemdə qiymətin təyin olunmasına dəstək, hesablaşma və klirinq sahələri üzrə xidmətlər göstərən fiziki və hüquqi şəxslərə qarşı məhdudiyyətlər tətbiq etmək niyyətindədir”, - deyə mənbə əlavə edib.
Qeyd olunur ki, məhdudiyyətlər fiziki şəxslər arasında kiçik məbləğli maliyyə əməliyyatlarına şamil olunmayacaq.
www.oxu.az
"
"Terrorçular zirehli texnika ilə əsgərləri əzdilər – VİDEOSosial şəbəkələrdə Suriyanın İdlib vilayətində yaraqlıların zirehli şəxsi heyət daşıyıcısı ilə Suriyalı hərbçiləri əzməyə çalışdığını göstərən görüntülər yayılıb.
Oxu.Az xəbər verir ki, terrorçuların fəaliyyətinin monitorinqini aparan “Directorate 4” kanalında görüntünün videoçarxı yerləşdirilib.
Kanalın məlumatlarına görə, Panthera F9 zirehli şəxsi heyət daşıyıcısında Suriya hökumət qüvvələrinin mövqelərinə edilən hücum “Ceyş İdlib Hür” qruplaşmasının yaraqlıları tərəfindən təşkil olunub.
Kadrlarda görmək olur ki, terrorçulara aid ZŞHD-də olan terrorçular qarşılarında qaçan hərbçiləri əzməyə çalışır. Əsgərlər atəş açaraq terrorçulara cavab verir.
Yanvarın 11-də yayılan xəbərə görə, Suriyanın əsas ordu qüvvələrini Əbu Zühur aviabazası istiqamətində əməliyyatlara səfərbər etməsindən sui-istifadə edən bir neçə ekstrimist qruplaşma, o cümlədən, “Ceyş İdlib Hür” Suriya hökumət qüvvələrinin İdlibdəki mövqelərinə hücumlara başlayıb. Yaraqlılar vilayətin cənubunda ondan çox yaşayış məntəqəsini ələ keçirsə də, sonradan hökumət qüvvələri onların bir hissəsini geri alıb.

www.oxu.az
"
"2020-ci ildəki Superkuboka doqquz şəhər namizəddir2020-ci ildə keçiriləcək UEFA Superkubokuna ev sahibliyi etmək istəyən ölkələrin siyahısı açıqlanıb.
Oxu.Az xəbər verir ki, siyahıda doqquz namizəd yer alıb. Bunlar Albaniya (“Milli Arena”, Tirana), Belarus (“Dinamo”, Minsk), İsrail (“Sammi Ofer”, Hayfa), Qazaxıstan (Mərkəzi stadion, Almatı), Moldova (“Zimbru”, Kişinyov), Portuqaliya (“Draqau”, Portu), Şimali İrlandiya (“Vindzor Park”, Belfast), Finlandiya (Olimpiya stadionu, Helsinki) və Fransadır (“Qrand Stad”, Nitsa).
Qeyd edək ki, Superkuboka ev sahibliyi etmək istəyən assosiasiyalar yekun ərizələrini martın 29-dək verməlidirlər. Qalibin adı mayda açıqlanacaq.
S.T.
www.oxu.az
"
"Hollivud ulduzunun adı qalmaqalda hallanırSon vaxtlar başı qalmaqallardan açılmayan məşhur Hollivud aktyoru Kevin Speysi irqçilikdə ittiham olunur. “Kartdan Ev” serialının birinci mövsümünün çəkilişləri zamanı təhlükəsizliyə cavab verən “VIP Protective Services” mühafizə şirkətinin nümayəndələri belə bir bəyanatla çıxış edib.
Oxu.Az xəbər verir ki, “Daily Mail”in şirkətin 51 yaşlı təsisçisi Örl Bluya istinadən verdiyi məlumata görə, Speysi öz çəkiliş maşının yaxınlığında “zənciləri” görmək istəmədiyini dediyinə görə, qaradərili mühafizəçilərin olduğu həmin şirkətlə növbəti mövsümlər üçün müqavilənin müddəti uzadılmayıb.
Örl Blunun sözlərini şirkətin əməkdaşı – 47 yaşlı Erik Layls da təsdiqləyib.
Blu bildirib ki, aktyor dəfələrlə qaradərili mühafizəçilərin əlini sıxmaqdan imtina edib və onların salamını almayaraq, özünü görməzliyə vurub. Şirkət nümayəndəsi məsələni çəkiliş meydançasının menecerləri ilə müzakirə etməyə çalışsa da, ona Speysinin çox nüfuzlu şəxs olduğunu və onun razı qalması üçün bütün kaprizlərinə dözməli olduqlarını bildirib. Şirkətin təsisçisi aktyoru məhkəməyə vermək niyyətindədir.
“VIP Protective Services” bundan əvvəl Marvel korporasiyası və məşhur teleaparıcı Opra Uinfri üçün mühafizə xidmətləri də göstərib.
Xatırladaq ki, 2017-ci ilin oktyabr ayının sonlarında Speysinin adı Hollivudu bürümüş seks skandalında hallanıb. Ulduz doqquzu “Kartdan ev” serialının çəkiliş heyətindəki həmkarları olmaqla, azı 15 nəfərə qarşı cinsi istismarda günahlandırılır. Zərərçəkənlər arasında “Startrek” serialının aktyoru Entoni Repp də var. İddia olunan hadisə baş verən zaman aktyorun 14 yaşı olub.
www.oxu.az
"
"Erməni generalın oğlu qəzada öldüErmənistan İstintaq Komitəsi Yerevanda bir nəfərin ölümü ilə nəticələnən ağır qəzanın təfərrüatını araşdırır.
Oxu.Az News.am-a istinadən xəbər verir ki, hadisə yanvarın 16-da, səhər saatlarında baş verib.
“Kia Sorento” markalı avtomobil Myasnikyan prospektində yoldan çıxaraq çaya düşüb.
Qəza nəticəsində sürücü R.Qalstyan hadisə yerindəcə ölüb, sərnişin A.Ter-Qriqoryan isə ağır xəsarətlərlə xəstəxanaya yerləşdirilib.
Ölən şəxsin Ermənistan silahlı qüvvələrinin baş qərargah rəisinin müavini, general-leytenant Stepan Qalstyanın oğlu olduğu bildirilir.
www.oxu.az
"
"Qadın futbolçular arasında dava düşdü – FOTO + VİDEOTürkiyənin qadın futbolu üzrə III dəstəsində oyunçular arasında dava düşüb.
Oxu.Az xəbər verir ki, “Yeni Burdurspor”la “Antalya Dəmirspor” XIV qrupun matçında üz-üzə gəlib. Burdurun Qazi Atatürk adına stadionunda oynanılan matç ötən həftə həyatını itirən “Yeşilova Bələdiyyəspor”unun məşqçisi Muzaffer Başın bir dəqiqəlik sükutla yad edilməsi ilə başlayıb.
Oyunun 4:1 meydan sahiblərinin xeyrinə olduğu matçın 90-cı dəqiqəsində iki komandanın oyunçuları arasındakı gərginliyə ehtiyat oyunçular da qoşulunca, meydançada aləm bir-birinə dəyib. Hər iki komandanın üzvləri bir-birlərinə təpik vurmağa başlayıb. Futbolçuları polis və məşqçilər ayırmağa çalışıb. Çətinliklə futbolçuları sakitləşdirən polis əvvəl qonaqları, daha sonra meydan sahiblərini meydandan çıxarıb.
Oyunun sonunda Antalya komandasının futbolçularından birinin halı pisləşib və o, Burdur Dövlət Xəstəxanasına aparılıb.




Baş hakim Yusuf Can Çətin isə oyunu davaya görə yarımçıq dayandırmalı olub. Bu barədə sanksiyanı isə Həvəskar Futbolu üzrə İntizam Komitəsi verəcək.
S.T.
www.oxu.az
"
"Deputat: “Metsamor” dünyəvi təhlükədir“Metsamor” AES-in fəaliyyəti artıq dayandırılmalıdır, təcavüzkar Ermənistanın bu məsələdə “şıltaqlığı”na son qoyulmalıdır.
Oxu.Az xəbər verir ki, bunu millət vəkili, BDU-nun professoru Kamilə Əliyeva deyib.
O qeyd edib ki, “Metsamor” nəinki Azərbaycan, qardaş Türkiyə üçün, bütövlükdə bölgə və dünya üçün təhlükəlidir və təhlükə mənbəyi olaraq qalmaqdadır:
“Azərbaycan neçə illərdir ki, dünya birliyindən, beynəlxalq qurumlardan Ermənistana bu məsələdə ciddi təsir və təzyiq  göstərilməsini, işğalçı, təcavüzkar ölkənin həmin stansiyanı bağmağa məcbur edilməsini xahiş və tələb etsə də, çox təəssüflər olsun ki, ənənəvi olaraq susqunluq, laqeydlik, biganəlik nümayiş etdirilir. Yəni, bu məsələdə də kimsə Ermənistana “gözün üstə qaşın var” demək istəmir, yenə ikili standartlar ortaya qoyulur. Amma acı Çernobıl təcrübəsi ortadadır. Bu faciənin üstündən 30 ildən artıq vaxt ötsə də, onun vurduğu yaralar hələ də sağalmayıb.
Neçə ki, gec deyil - əslində çox illər itirilib - dünya birliyi, beynəlxalq qurumlar öz “müdrik” susqunluqlarından əl çəkib hərəkətə, konkret əməli fəaliyyətə keçməli, Ermənistana bu məsələdə ən ciddi basqılar göstərərək, onu “Metsamor”u bağlmağa məcbur etməlidir. Yoxsa, bundan ziyan çəkən təkcə biz olmayacağıq. Ermənistanın nazı ilə oynayan, onun “könlünə” dəymək istəməyənlər də öz “paylar”ını alacaqlar, daha doğrusu, bunun məsuliyyətindən yaxa qurtara bilməyəcəklər. Odur ki, Azərbaycanın, ölkə ictimaiyyətinin bu məsələdə narahatlığını, haqlı etirazını əsaslı sayaraq, bildirmək istəyirəm ki, “Metsamor” bağlanmalı, onun fəaliyyəti dayandırılmalıdır”.
Qeyd edək ki, artıq rəsmi Brüsselin Ermənistanda fəaliyyətdə olan atom elektrik stansiyasının bağlanması üçün fəal şəkildə təbliğat işləri apardığı, onun alternativ imkanlarla əvəzlənməsini təklif etdiyi iddia olunur.
Məlumatlara görə, hətta Brüssel Ermənistanda “Metsamor” AES-in konservasiyası məqsədilə 200 milyon avro ayırmağı belə vəd edib.
Kamil HƏMZƏOĞLU
www.oxu.az
"
"Aleksis Sançesə daha bir nəhəng klubdan təklif gəldiİngiltərənin “Arsenal” klubunun çilili futbolçusu Aleksis Sançesə daha bir klub maraq göstərib.
Oxu.Az xəbər verir ki, “Mançester Siti” və “Mançester Yunayted”dən sonra digər Premyer Liqa nəhəngi “Çelsi” də Sançesi heyətinə qatmaqda maraqlıdır.
İddiaya görə, “Çelsi”nin italiyalı baş məşqçisi Antoni Konte bu futbolçunu hələ “Udineze”də oynadığı vaxtdan bəyənib.
Bununla belə, Sançesi heyətinə qatmağa yaxın tərəf yenə “Mançester Yunayted”dir. Çünki “mankunianlar” “Arsenal”ın istədiyi 35 milyon funtu verməyə razıdır. Artıq onun üçün vaxtilə Kriştianu Ronaldu, Erik Kantona, Devid Bekhemin geyindiyi 7 nömrəli formanın veriləcəyi deyilir. Üstəlik, “Mançester Siti” də bu yarışdan çıxmaqla “qırmızı şeytanlar”ın işini asanlaşdırıb.
Ancaq bu transferin baş tutması üçün “Arsenal”ın Almaniyanın “Borussia” klubundan Pyer-Emerik Obameyanqı alması lazımdır. Yayılan son məlumatlara görə, Dortmund klubu bu gün intizamsızlığına görə əsas komandadan uzaqlaşdırdığı futbolçusu haqda yekun qərar verəcək.
Qeyd edək ki, “Arsenal” bu transfer üçün 60 milyon avrosundan keçməyə razıdır. 
Səbuhi TOFİQOĞLU
www.oxu.az
"
"ABŞ-da 13 uşağını əsir saxlayan valideynlər həbs olunduKaliforniyada 13 uşağını əsir saxlayan valideynlər həbs olunub.
Oxu.Az xəbər verir ki, bu barədə BBC ABŞ mətbuatına istinadən məlumat yayıb.
57 yaşlı  Devid Alen Törpin və onun 49 yaşlı həyat yoldaşı Luiza Anna Törpinə qarşı bir sıra maddələr, o cümlədən işgəncə və uşaqların həyatını təhlükəyə salma maddəsilə cinayət işi açılıb.
Məlumata görə, Los-Anceles şəhərinin cənub-şərq rayonunda yerləşən Perris qəsəbəsində cütlüyün qaldığı evdə hüquq-mühafizə orqanları əməkdaşları yaşları 2-dən 29-a kimi olan 13 nəfərin acınacaqlı şəraitdə saxlandığını aşkarlayıb.
Polis rəsmiləri bildirib ki, qurbanlar arasında olan azyaşlıların bir çoxu  çarpayılarına qandanlanmış vəziyyətdə olub və natəmiz otaq şəraitində saxlanılıb. Valideynlər uşaqlarını nə səbəbə uzun müddət otaqlarda təcrid etdiklərinə dair məntiqli izahat verə bilməyib.
Evdə əsir kimi saxlanılan övladların çoxunun yetkinlik yaşına çatmış (18-29 yaşları arasında) gənclər olması, ümumiyyətlə, polis zabitlərini çaş-baş qoyub.  
“Zərərçəkənlər  natamam qidalanmadan əziyyət çəkib və üst-başları natəmiz olub”, – deyə polis zabiti bildirib.
Azad edilən qurbanların yerli xəstəxanaya təxliyyə olunduğu bildirilir.
Məlumata əsasən, zərərçəkənlərdən biri  bazar günü “təcridxanaya” çevrilmiş otaqdan qaçmağa macal taparaq, evdə tapdığı mobil telefonla 911 təcili yardım nömrəsinə zəng edib.
www.oxu.az
"
"Gürcüstan prezidenti üçüncü dəfə ata olubGürcüstan prezidenti Giorgi Marqvelaşvilinin oğlu anadan olub.
Oxu.Az xəbər verir ki, bu barədə dövlət başçısının rəsmi “Facebook” səhifəsində bildirilib.
“Toma Marqvelaşvili anadan oldu”, - rəsmi səhifədə yazılıb.
Qeyd edək ki, Gürcüstan prezidenti və onun həyat yoldaşı Maka Çiçua 2014-cü ildə rəsmi nikaha daxil olublar. Cütlüyün 2015-ci ilin fevralın 2-də Temo adlı oğulları dünyaya gəlib. G.Marqvelaşvilinin əvvəlki nikahdan Anna adlı qızı da var. 
A.M.
www.oxu.az
"
"Rumıniyanın baş naziri istefa veribRumıniyanın baş naziri Mixay Tudose istefa verib.
Oxu.Az TASS-a istinadən xəbər verir ki, yanvarın 15-də Rumıniyanın hakim Sosial-Demokrat partiyasının fövqəladə toplantısı keçirilib.
Partiyanın icraiyyə komitəsi baş nazirin siyasi dəstəkdən məhrum edilməsinə səs verib. Nəticədə Mixay Tudose istefa verdiyini bəyan edib. Onun səlahiyyətlərini müvəqqəti olaraq baş nazirin müavini Paul Stenesku icra edəcək.
Qeyd edək ki, sabiq iqtisadiyyat naziri 51 yaşlı Mixay Tudose ötən ilin iyunundan Rumıniya hökumətinə başçılıq edirdi. 
A.M.
www.oxu.az
"
"Kadırov Goranboyda tapılmış 104 yaşlı Mədinəyə ev bağışladı – FOTO + VİDEOBundan sonra ata-anasız böyümüş Hacımuratov bacı-qardaşları – 22 yaşlı İslam, 18 yaşlı Həvva və 16 yaşlı İman 104 yaşlı kimsəsiz Mədinə Əliyeva ilə bir evdə yaşayacaq.
Oxu.Az “Qroznı-inform” agentliyinə istinadən xəbər verir ki, Ramzan Kadırov 104 yaşlı Mədinə Əliyevaya ev bağışlayıb.
Bu gün respublikanın parlament sədri Məhəmməd Daudov və Çeçenistan müftisi Salah Mejiyev evin açarlarını yeni sahiblərinə təqdim ediblər.
Mənbə bildirir ki, Mədinə Əliyeva İordaniyada doğulub və yaşayıb. Ahıl yaşında vətəni Çeçenistana qayıtmaq fikrinə düşüb, lakin yolda qarət olunub.
Bu qadının başına gələnlər ölkə mətbuatında işıqlandırılıb. Bundan sonra həmin xəbərin əks-sədası Rusiyadan gəlib.
Bu günlərdə Mədinə Əliyeva Bakını tərk edərək, Ramzan Kadırovun təşəbbüsü ilə Çeçenistana yollanıb.














A.M.
www.oxu.az
"
"“The Cranberries” rok qrupunun vokalçısı vəfat edibİrlandiyanın “The Cranberries” rok qrupunun solisti Dolores O'Riordan 46 yaşında vəfat edib.
Oxu.Az “RİA Novosti”yə istinadən xəbər verir ki, bu barədə RTE telekanalı məlumat yayıb.
İfaçının nümayəndəsinin sözlərinə görə, Dolores O'Riordan səs yazısı sessiyası üçün Londonda olub. Hadisənin başqa təfərrüatı məlum deyil.
O'Riordan “Cranberries” kollektivinə 1990-cı ildə 18 yaşında ikən qoşulub, qrupun vokalçısı və simasına çevrilib. O, 2003-cü ildən solo karyeraya başlayıb.

A.M.
www.oxu.az
"
"İsrail hərbçiləri fələstinlini güllələyiblərİordan çayının Qərb Sahilində İsrail hərbçiləri ilə toqquşmalar zamanı bir fələstinli ölüb.
Oxu.Az “RİA Novosti”yə istinadən xəbər verir ki, bu barədə Fələstinin Səhiyyə Nazirliyi məlumat yayıb.
Fələstin torpaqlarında etiraz dalğası ABŞ prezidenti Donald Trampın Qüdsü İsrailin paytaxtı kimi tanımaq barədə qərarına cavab olaraq başlayıb və artıq bir aydan çoxdur ki, davam edir.
“24 yaşlı gənc fələstinli Kalkinyi şəhəri ərazisində, İsrail hərbçiləri ilə toqquşmalar zamanı güllələnib”, – deyə nazirliyin məlumatında bildirilir.
Daha bir fələstinli başından güllə yarası ilə xəstəxanaya yerləşdirilib. Onun həyatı təhlükədədir.
A.M.
www.oxu.az
"
"Finlandiya kosmosa ilk kommersiya peykini buraxıbHindistanın şərqindəki Satiş Dhavan adına kosmodromdan Finlandiya istehsalı olan ilk kommersiya peyki buraxılıb.
Oxu.Az xəbər verir ki, bu barədə Finlandiyanın “Yle” teleradio şirkəti məlumat yayıb.
Məlumata əsasən, bu, üzərində hələlik işlərin davam etdiyi radiolokasiya peykləri seriyasından ilk peykdir.
Peykin istehsalçısı olan Finlandiyanın “Iceye” şirkətinin maliyyə direktoru Pekki Laurilanın sözlərinə görə, bu il iki peykin buraxılması nəzərdə tutulur.
“Biz bundan sonra onlarla peyk istehsal etməklə kommersiya fəaliyyətimizi genişləndirəcəyik”, - deyə P.Laurila planlarını açıqlayıb.
Kosmik layihə Aalto Universitetinin peyklər üzrə emalatxanasında başlayıb. Yetmiş kiloqramlıq radiolokasiya peyki hava şəraitindən asılı olmayaraq, günün istənilən vaxtında yerə məlumatlar göndərə biləcək. Peykin məlumatları, ilk növbədə, gəmiçilik üçün faydalı olacaq.
Finlandiya ötən ilin aprelindən kosmos ölkəsi olub. Həmin vaxt ABŞ-da “Aalto-2” adlı ilk kiçik fin peyki buraxılıb. Lakin bu, kommersiya layihəsi deyildi. Kosmos sahəsində nailiyyətlər Finlandiya hökumətini gələcəyin layihəsinə diqqəti artırmağa vadar edib. 2018-ci il yanvarın 12-də prezident Sauli Niyniste ölkə tarixində ilk dəfə kosmos haqqında qanun imzalayıb.
A.M.
www.oxu.az
"
"Gürcüstanda Milli Qvardiyanın keçmiş komandiri öldürüldüGürcüstanın Rustavi şəhərində iş adamı odlu silahla qətlə yetirilib.
Oxu.Az xəbər verir ki, Samson Kutateladzenin meyiti ofisində aşkar olunub.
Qətlə yetirilmiş şəxs “İstanbul bazarı” adlanan ticarət obyektinin sahiblərindən biridir.
Gürcüstanın Daxili İşlər Nazirliyində faktla bağlı cinayət işi açılıb.
Qeyd edək ki, general S. Kutateladze 2004-2006-cı illərdə Milli Qvardiyanın komandiri olub.
A.M.
www.oxu.az
"
"Vaşinqtonda metroda sərnişin dolu qatar relsdən çıxdıVaşinqton metrosunda “qırmız” xətlə hərəkət edən qatarın relsdən çıxması nəticəsində qəza baş verib.
Oxu.Az xəbər verir ki, relsdən çıxan qatarda 60-a yaxın sərnişin olub.
Qəza yerində hazırda fövqəladə xidmət qüvvələri işləyir.
Qəzanın başvermə səbəbləri məlum deyil.
İnsident nəticəsində xəsarət alanlar barədə hələ məlumat daxil olmayıb.
Hadisədən dərhal sonra sərnişinlər təxliyə edilib.
A.M.
www.oxu.az
"
"Roma Papası: QorxuramRoma Papası Fransisk özünün nüvə müharibəsi qorxusundan danışıb və dünyanı nüvə tərksilahına çağırıb.
Oxu.Az-ın  xəbərinə görə, bu barədə İtaliyanın “La Repubblica” qəzeti məlumat yayıb. 
“Mən həqiqətən qorxuram. Biz artıq son həddəyik. Müharibənin başlaması üçün təsadüfi hadisə də kifayətdir. Bundan sonra hadisələr sürətlə cərəyan edə bilər. Silahları məhv etmək və bütün səyləri nüvə tərksilahına yönəltmək lazımdır”, - deyə Roma Papası bildirib.
Fransisk bundan öncə, Çiliyə gedərkən təyyarənin göyərtəsində jurnalistlərə 1945-ci ildə Yaponiyanın Naqasaki şəhərində çəkilən fotoşəkli bağışlayıb. Pontifik bu fotoşəkildə nüvə zərbəsindən sonra ölən qardaşını krematoriyə aparan oğlan uşağının təsvir olunduğunu izah edib. Papa bu fotonu görən zaman çox sarsıldığını və onu “Müharibənin meyvəsi” adlandırdığını deyib.
Pontifik yanvarın 18-dək Çilidə, yanvarın 21-nə qədər isə Peruda səfərdə olacaq.
www.oxu.az
"
"Sınan qulaqcığa görə anasını güllələdiABŞ-da 28 yaşlı Metyu Nikolson onu videooyundan yayındıran anasını qətlə yetirib.
Oxu.Az xəbər verir ki, bu barədə “The Washington Post” məlumat yayıb.
Polisin sözlərinə görə, oğlunun yataq otağından gələn qışqırıq səslərindən qorxuya düşən 68 yaşlı qadın otağa daxil olub. Çılğın oğul qəzəblənərək qulaqcıqlarını sındırıb və buna görə anasını təqsirli bilib. Bundan sonra ana-bala arasında düşən mübahisə daha da gərginləşib.
“O həm anası, həm atasını öldürəcəyini deyib”, - deyə asayiş keşikçilərindən biri bildirib.
Bundan sonra Nikolson əlində tapança anasının olduğu otağa qayıdaraq üç dəfə atəş açıb: güllələrdən ikisi divara tuş gəlib, bir güllə isə qadını başından ölümcül yaralayıb. Qadın aldığı güllə yarasından xəstəxanada dünyasını dəyişib.
Anasını güllələməklə kifayətlənməyən Metyu atasını öldürməyə çalışsa da, sonuncu müqavimət göstərərək, tapançanı onun əlindən alıb.
Cinayət yerindən qaçan Metyu bir müddət sonra polis əməkdaşları tərəfindən həbs olunub. Metyunun odlu silahı hansı yolla əldə etdiyi barədə məlumat verilmir.
www.oxu.az
"
"Türkmənistanda “falçı ovu” başlayıbTürkmənistanda yeni ildən etibarən  falçılara qarşı “ov” başlayıb; bu fəaliyyətlə məşğul olan şəxslər  polis tərəfindən saxlanılır, onlar cərimələnir.
Oxu.Az xəbər verir ki, bu barədə “Türkmənistan gündəliyi” nəşri məlumat yayıb.
Məlumata görə,  saxlanılan şəxslər polis  məntəqələrinə gətirilir,  orada  onlara qarşı inzibati xətalar məcəlləsi əsasında protokollar tərtib olunur, 100 manat məbləğində  cərimə yazılır.
Saytın   yerli rəsmilərdən olan mənbəyə istinadən verdiyi xəbərə görə,  kütləvi “falçı ovuna” səbəb, güc strukturlarına  yuxarıdan “hər vəchlə büdcəni doldurmaq” tapşırığının verilməsidir.
Kimliyi açıqlanmayan məmur, digər sahələrdə də müntəzəm xarakter alan cərimələrin o cümlədən,  bəzən hətta səbəbsiz olaraq sürücülərə yazılan cərimələri, həmçinin  son beş il ərzində sürücülük vəsiqəsi almış qadınların təkrar imtahandan keçmək tələbini  büdcəni doldurmaq tələbi ilə izah edib.
Bundan əvvəl yayılan xəbərə görə, Türkmənistan polisi yollarda ağ rəngdən başqa bütün digər rənglərdə olan avtomobilləri saxlayır. Yol patrul xidmətinin müfəttişləri heç bir əsas gətirmədən, göy, qırmızı, yaşıl və digər rənglərdə olan avtomobilləri cərimə meydançasına aparır.  Yanvarın 2-də Türkmənistanda tünd rəngli avtomobillərin istismarına qadağa qoyulub. 
2017-ci ilin sonunda isə  polisin tələbi ilə tünd rəngli avtomobillər müsadirə olunub və yalnız avtomobilin  boyasını dəyişəcəkləri ilə bağlı iltizamnamənin alınmasından sonra sahiblərinə qaytarılıb.
www.oxu.az
 
"
"Keçmiş prezident Rumıniya ilə Moldovanın birləşməsini istəyirRumıniyanın sabiq prezidenti Trayan Besesku ölkə parlamentinə Moldova ilə birləşmək haqqında qanun layihəsi təqdim edəcək.
Oxu.Az xəbər verir ki, bu barədə Moldova mətbuatı yazır.
“Deschide” portalı T.Beseskunun bəyanatından sitat gətirərək qeyd edir:
“Parlament sessiyasının əvvəlində Rumıniya və Moldovanın birləşməsini nəzərdə tutan, ABŞ Senatının 148 saylı qətnaməsinə əsaslanan qanun layihəsi təqdim edəcəyəm”.
Eks dövlət başçısının sözlərinə görə, Senatın həmin qətnaməsi 1975-ci il Helsinki Yekun Aktının Nizamnaməsinə uyğun olaraq Moldovanın Rumıniya ilə yenidən birləşməsi hüququnun olduğunu nəzərdə tutur.T.Beseskunun fikrincə, birləşmə hər iki ölkənin parlamentlərinin qərarı ilə baş verməlidir.
Qeyd edək ki, Moldova prezidenti İqor Dodon ötən il Moldova Milli Birlik Partiyasının fəxri sədri seçilən T.Beseskunu Moldova vətəndaşlığından məhrum etmişdi.
www.oxu.az
"
"BƏƏ-də saxlanılan Qətər şeyxi sərbəst buraxıldıBirləşmiş Ərəb Əmirliyi Qətərin hakim sülaləsinin üzvü Şeyx Abdulla bin Əl-Taninin ölkə ərazisini tərk etməsinə icazə verib.  
Oxu.Az xəbər verir ki, bu barədə Newsru.co.il məlumat yayıb.
Yanvarın 14-də şeyxin internetdə yayılan videomüraciətində o, təcrid edildiyini və BƏƏ-ni öz iradəsi ilə tərk edə bilmədiyini bildirmişdi.
“Mən Abu-Dabidəyəm, Şeyx Məhəmmədin qonağı hesab olunuram, ancaq əslində, mən qonaqdan çox əsirəm. Sizdən bir xahişim var: mənim başıma bir iş gəlsə, buna görə Qətəri günahlandırmayın”, - deyə şeyx bildirib.
Qeyd edək ki, Qətər böhranının meydana gəlməsindən sonra Şeyx Abdulla  hakim sülaləyə qarşı çıxmışdı və Səudiyyə Ərəbistanı və BƏƏ onu Qətərdə taxta potensial namizəd hesab edirdi. 
www.oxu.az
"
"Ardanın icarə müqaviləsinin detalları məlum oldu – FOTOArda Turanın və “Barselona”nın “Başakşəhər”lə icarə müqaviləsinin təfərrüatları məlum olub.
Oxu.Az xəbər verir ki, İstanbul klubunun prezidenti Göksəl Gümüşdağ bu gün keçirdiyi mətbuat konfransında bu məsələ barədə danışıb:
“Onu 2,5 illik əvəzsiz icarələməyimiz haqda çoxlu dedi-qodular gəzir. Bu mətbuat konfransında bəzi detalları tam şəffaflıqla paylaşmaq istəyirəm. Bunu xüsusi vurğulayacağam. Çünki biz bir şirkət statusu ilə idarə olunuruq və biz bir şirkətik. Bunu açıqlamaq məcburiyyətində deyilik, amma şəffaflıq olsun deyə açıqlayacağam. Yarım mövsüm 2 milyon avro + bonus, növbəti mövsüm də 4 milyon avro + bonus olaraq onunla müqavilə imzalanıb. Oyunçunu almaq hüququ ilk bizdə olacaq. Arda Turanın satış qiymətinə 25% biz ortaq olduq. Növbəti mövsüm Arda satılsa, 20%, o biri mövsüm satılsa, 25% bizə əvəz ödəyəcəklər (“Barselona” tərəfindən – S.T.). Bu, biznes kimi bir iş oldu. Təbii ki, hər şeyə baxmayaraq, biz burada Arda ilə uzun bir hekayə yazdıq. Məqsədimiz bunun davamını gətirməkdir. “Barselona” ilə “Başakşəhər”in arasında özəl bir anlaşma əldə edildi. Çempion olsaq, “Barselona”ya 300 min avro əvəz ödəyəcəyik. Bundan başqa heç bir qarşılıq ödəməyəcəyik”.
Daha sonra Arda Turan fikirlərini bildirib. Ona “Türkiyədə yalnız “Qalatasaray”a qayıdaram” cümləsi xatırladılıb. Arda isə bunu dediyini təkzib etməyib:
“Bəli, belə demişdim. Ancaq həmin klub mənə qucaq açardısa...”

Qeyd edək ki, Fatih Terim “Qalatasaray”ın sükanı arxasına gətirilənə kimi Arda Turanın sabiq komandasına geri qayıtması gözlənilirdi.
S.T.
www.oxu.az
"
"Ruhaninin Bakıya səfərinin tarixi məlum olubİran prezidenti Həsən Ruhani bu ilin mart ayında Azərbaycana səfər edəcək.
Oxu.Az-ın xəbər verir ki, APA-nın diplomatik mənbələrdən əldə etdiyi məlumata görə, səfər Novruz bayramından bir həftə sonra, martın 29-da gözlənilir.
Qeyd edək ki, İran prezidentinin səfəri zamanı siyasi, iqtisadi, humanitar və mədəniyyət sahələrinə aid məsələlər müzakirə olunacaq. Bundan əlavə, səfər zamanı Şimal-Cənub nəqliyyat dəhlizi ilə bağlı müzakirələr aparılacaq. 
www.oxu.az
"
"Ərdoğan təhdidə təhdidlə cavab verdi: Təpənizə enəcəyikİndi bəzi əlləri-ayaqları “kirli” olanlar Suriyadan bizə təhdidlər  yağdırır.
Oxu.Az xəbər verir ki, bunu Türkiyə prezidenti Rəcəb Tayyib Ərdoğan deyib.
O deyib ki, həmin şəxslər və qüvvələr Türkiyəni öz qabığına, öz qınına çəkmək istəyirlər.
“Qüsura baxmasınlar, PYD imiş, YPG imiş, İŞİD imiş, topunuz gəlin, nə olursunuz, olun, təpənizə enəcəyik. Bunun başqa çarəsi yoxdur. Hazırda  zatən “obüs”lərlə vururuq, vurmağa da davam edəcəyik. Qabığımıza çəkilib sizin bizi vurmanızımı gözləyəcəyik?”, – deyə Ərdoğan sözlərinə əlavə edib.
Kamil HƏMZƏOĞLU
www.oxu.az
"
"İraqda partlayış: 35 ölü, 90 yaralıİraqın paytaxtı Bağdadda baş verən partlayış onlarla insanın həyatına son qoyub.
Oxu.Az xəbər verir ki, bu barədə BBC İraq KİV-ə istinadən məlumat yayıb.
Məlumata görə, şəhər mərkəzinin Təyaran meydanında eyni vaxtda iki terrorçu kamikadze özünü partladıb. Hadisə nəticəsində azı 35 nəfər həlak olub, 90-dan çox insan yaralanıb. Bu, son üç gün ərzində İraq paytaxtında baş vermiş sayca ikinci intihar partlayışıdır. Partlayış qurbanlarının çoxunun ərazidə müvəqqəti tikinti işləri axtaran fəhlələr olduğu güman edilir.
Paralel olaraq Bağdadın şimal-şərqində yerləşən Cəmilə rayonunda isə terrorçuların törətdiyi partlayış nəticəsində iki mülki şəxs həyatını itirib, altı nəfər yaralanıb. Terror hücumlarına görə hələlik heç bir qruplaşma məsuliyyəti öz üzərinə götürməsə də, əsas şübhələr İŞİD-ə yönəlib.
İraq ordusunun uğurlu əməliyyatlarından sonra “İŞİD halqası” daraldığından terrorçular qisas olaraq paytaxt Bağdadı tez-tez hədəfə alır. 
www.oxu.az
"
"Ermənistanda prezident seçkilərinin vaxtı açıqlandıErmənistanda prezident seçkiləri martın 2-də keçiriləcək.
Oxu.Az News.am-a istinadən xəbər verir ki, bunu Ermənistanın Respublika Partiyasının parlamentdəki fraksiyasının rəhbəri Vaqram Baqdasaryan deyib.
O bildirib ki, namizədliklərin müzakirəsinə bu həftədən etibarən başlanılacaq.
www.oxu.az
"
"“Arsenal” Aleksis Sançesə əvəz tapdı“Skay Sport”un tanınmış ispaniyalı jurnalisti Jilyem Balaqe “Arsenal”ın Qabon millisinin hücumçusu Pyer-Emerik Obameyanqı transfer etməyə yaxın olduğunu yazıb.
Oxu.Az xəbər verir ki, kataloniyalı jurnalist bunları qeyd edib:
“Yaxın müddətdə “Arsenal” bir neçə transfer gerçəkləşdirəcək. Onlardan biri heyətdən çıxarılan Obameyanq olacaq. Londonlular bu transferə görə 60 milyon avro ödəməyə razıdırlar. “Borusia” da, çox güman ki, bu təklifə razılıq verəcək. “Kanonirlər”in fikrincə, Obameyanq klubdan ayrılması gözlənilən çilili Aleksis Sançesə layiqli əvəz olacaq və fransalı hücumçu Aleksandr Lakazetlə güclü tandem təşkil edəcək”.
Qeyd edək ki, Dortmund “Borusia”sı şənbə günü komandanın iclasına qatılmadığı üçün Pyer-Emerik Obameyanqı heyətdən çıxardığını bəyan edib və bazar günü “Volfsburq”la qolsuz başa çatmış oyunda ona şans verməyib. Bu ay Çin klubundan gələn təklifi geri çevirmiş Obameyanqın komandasını dəyişməsi istisna olunmur.
Aleksis Sançes isə “Arsenal”a “Mançester Siti”dən daha çox pul – 30 milyon avro təklif edən “Mançester Yunayted”ə keçməyə yaxındır. Joze Mourinyu Sançesə həftəlik 400 min funt maaş nəzərdə tutan müqavilə təklif edib ki, bu da Premyer Liqada rekord məbləğdir. Arsen Venqer ""Bornmut""la matçda heyətə salmadığı çilinin məsələsinin 48 saat ərzində bilinəcəyini bildirib.
Bundan başqa, “Arsenal” “Bordo”dan braziliyalı cinah hücumçusu Malkomu da almağa yaxındır.
S.T.
www.oxu.az
"
"“Femen” fəalının vəkili: Müştərim prezidentə hücum etmək istəməyibAnjelina Diaş prezident Zemana hücum etmək istəməyib.
Oxu.Az xəbər verir ki,  bunu adıçəkilən şəxsin vəkili Lutsiya Qrda Seznam.cz-ya açıqlamasında vurğulayıb.
O deyib ki, müdafiə etdiyi şəxs dinc etiraz planlaşdırıb, heç kimə fiziki təsir etmək istəməyib və silahsız olub.
Vəkilin sözlərinə görə, A.Diaş əlini yuxarı qaldırıb ki, silahsız olduğunu hamı görsün. 
O məlumat verib ki, müdafiə etdiyi şəxs prezident mühafizəçilərinin davranışını həddən artıq sərt hesab edir.
“Onun çiyni, qolu, başı əzilib. Mühafizəçilər ona qarşı təhqiramiz ifadələr işlədiblər”, – deyən L.Qrda əlavə edib ki, müdafiə etdiyi şəxs öz işi üzrə məhkəmə dinləmələrinin açıq keçirilməsini istəyir.
Vəkil öz müştərisinin “Miloş Zeman yenidən seçilərsə, Çexiya dövlətinin suverenliyi təhdid edilə bilər, çünki o, Kremlin təsiri altındadır” fikirlərini də səsləndirib.
Polisin bildirdiyinə görə, Ukraynanın “Femen” qrupunun fəalı A.Diaş səsvermə məntəqəsinə saxta jurnalist vəsiqəsi ilə daxil olub.
“Práva” nəşri yazır ki, prezident mühafizəsi, ümumiyyətlə, KİV nümayəndələrinin sənədlərini yoxlamayıb.
27 yaşlı A.Diaş Çexiyaya məhz prezident seçkiləri vaxtı öz etiraz aksiyasını keçirmək məqsədilə gəlib. Qurşağadək çılpaq olan A.Diaş 73 yaşlı Miloş Zemana tərəf qaçıb. Qadının sinəsində ağ boya ilə Çexiyada prezident seçkiləri barədə təhqiramiz sözlər yazılıb. O, həmin sözləri ucadan deyib.
Gördüyü hadisədən sarsılaraq məntəqəni tərk edən, lakin bir qədər sonra səsverməni davam etdirmək üçün geri qayıdan hazırkı prezidentin mühafizəçiləri A.Diaşı saxlayıblar. Həmin vaxtdan qadın təcridxanadadır.
Qanuna görə, onu 48 saatdan çox saxlamaq olmaz. Əgər A.Diaş “xuliqanlıq” maddəsi ilə ittiham edilərsə, onu iki ilədək həbs gözləyir.
www.oxu.az
"
"Futbolçu hakimi yerə yıxdığı üçün meydandan qovuldu - VİDEOFransanın “Nant” klubunun müdafiəçisi Dieqo Karlos XX turun PSJ ilə oyununda baş hakimə qarşı kobudluğa görə qırmızı vərəqə alıb.
Oxu.Az xəbər verir ki, görüşün 90-cı dəqiqəsində PSJ-nin hücumu zamanı braziliyalı futbolçu hakim Toni Şapronu itələyərək yerə yıxıb.
Referi isə qarşı tərəfin ayağından vurmaqla cavab verib. Daha sonra Şapron Rusiyanın “Ufa” klubunun sabiq futbolçusuna ikinci sarı vərəqə verməklə meydandan qovub.

Qeyd edək ki, dünən baş tutmuş görüş PSJ-nin 1:0 hesablı qələbəsi ilə başa çatıb. Yeganə qolu 12-ci dəqiqədə argentinalı Anxel di Maria vurub.
S.T.
www.oxu.az
"
"Akşənərdən Ərdoğana çağırış: Yunanların cavabı verilməlidirTürkiyəyə aid olan adaları Yunanıstan və yunanlar  işğal edib, amma AKP hökumətindən kimsə onlara səsini çıxarmır.
Oxu.Az xəbər verir ki, bunu Tükiyənin nüfuzlu siyasətçilərindən olan “İYİ PARTİ”nin genəl başqanı Meral Akşənər deyib.
Onun sözlərinə görə, AKP hökumətindən, sadəcə, indiki xarici işləri naziri Mövlud Çavuşoğlu çıxıb “İşğal bizim zamanımızda olmadı” açıqlamasını verdi:
“Yunan nazir isə çıxıb “cəsarətiniz çatırsa, gəlin alın” dedi. Amma hökumətdən onlara heç “gəlirik” deyəni  duymadıq. Ən son isə  Çipras adanın birində quzu kababı  çevirdi. Bunlar işğal edilmiş Vətən torpağıdır, nə lazımdırsa, o da edilməlidir”.
Kamil HƏMZƏOĞLU
www.oxu.az
"
"Rusiyada məktəbə silahlı hücum: Yaralılar var – FOTORusiyanın Perm şəhərində üzlərində maska olan naməlum şəxslərin məktəbə etdiyi hücum nəticəsində səkkiz şagird və bir müəllimə bıçaq xəsarətləri alıb.
Oxu.Az xəbər verir ki, bu barədə “RİA Novosti” Perm diyarının Ərazi Təhlükəsizlik Nazirliyinə istinadən məlumat yayıb.
Nazirliyin mətbuat xidmətinin nümayəndəsi hadisə yerinə polis, təcili tibbi yardım əməkdaşları və Perm rəhbərliyindən olan nümayəndələrin göndərildiyini bildirib.
İnsident  Motovilixinsk rayonunda yerləşən, xüsusi fənlərin intensiv şəkildə tədris olunduğu 127 nömrəli məktəbdə, yerli vaxtla 10:19 radələrində baş verib. Silahlı hücum nəticəsində doqquz nəfər bıçaq xəsarətləri alıb: Zərərçəkənlərdən biri müəllim, səkkizi şagirdir”, – deyə nazirliyin rəsmisi bildirib.
Hadisə yerində polis və həkimlər işləyir.




















www.oxu.az
"
"Nişanlısının seksual arzularından bezən qadın onu çayda boğduABŞ-da yaşayan 37 yaşlı latviyalı qadın öz 46 yaşlı nişanlısını çayda boğub. Qadın müstəntiqlərə verdiyi ifadədə, nişanlısının seksual istəklərindən cana yığıldığını bildirib.
Oxu.Az xəbər verir ki, bu barədə “Daily Mail” məlumat  yayıb.  
İnsident Nyu-York ştatında yerləşən Hudzon çayında baş verib. Kişi qayıqla çayın seyrinə çıxan zaman sevgilisi qəsdən suyu saxlayan tıxacı çıxarıb; nəticədə qayığa su dolub və batıb.
Cinayətkarın sözlərinə görə, nişanlısını qətlə yetirmək barədə tez-tez düşünüb.  Onun başqasını dəvət etməklə “üçlü” cinsi əlaqədə olmaq təklifindən hiddətlənib.
Müstəntiqlərə verdiyi ifadədə və məhkəmə zalında, törətdiyi cinayət əməlini tam olaraq etiraf edən qadın dörd il müddətinə azadlıqdan məhrum edilib.
Qurbanın anası çıxarılan qərarla razılaşmayaraq, törədilən cinayətə görə cəzanın çox yüngül olduğunu bildirib. 
www.oxu.az
"
"Arda Turan Türkiyədə müayinə olundu - FOTOTürkiyə millisinin futbolçusu Arda Turanın ölkəsinə qayıtdığını xəbər vermişdik.
Oxu.Az xəbər verir ki, Arda İspaniyanın “Barselona” klubuna məxsus olsa da, 2,5 illiyə Türkiyənin “Başakşəhər” komandasında çıxış edəcək.
O, dünən tibbi baxışdan keçib. Onun qanı vasitəsilə həkimlər tərəfindən daxili xəstəlikləri yoxlanılıb, göz, qulaq, burun, boğaz, ortopedia, ümumi cərrahi və kardioloji müayinələri aparılıb.

S.T.
www.oxu.az
"
"Dünya çempionunu öldürən azərbaycanlı məhkəmə qarşısındaXabarovsk diyar məhkəməsində pauerliftinq (ağırlıq qaldırma) üzrə  dünya və Avropa çempionu  Andrey Draçyovun qətli ilə bağlı cinayət işi üzrə ilkin dinləmələr start götürüb. Dinləmədə iş üzrə prosesin gələcək təqvimi müəyyən ediləcək.
Oxu.Az xəbər verir ki, bu barədə “RİA Novosti” məhkəmə nümayəndəsinə istinadən məlumat yayıb.
20 avqust 2017-ci ildə Xabarovskda yerləşən kafelərin birinin qarşısında Draçyovla təqsirləndirilən şəxs Anar Allahverənov arasında dava düşüb. İstintaq versiyasına görə, təqsirləndirilən şəxs zərərçəkənin baş və bədən nahiyəsinə azı 21 yumruq və təpik zərbəsi endirib.  Zərbələrdən sonra zərərçəkən aldığı travmalardan yerə yıxılıb və huşunu itirib. 
Təqsirləndirilən şəxs yerdə beliüstə uzanan zərərçəkənin baş nahiyəsinə daha beş zərbə endirib. Aldığı xəsarətlərdən idmançı xəstəxanada dünyasını dəyişib. İstintaq komitəsi qətllə bağlı cinayət işi açıb. Allahverənov hadisədən bir ay sonra hüquq-mühafizə orqanlarına təslim olub.
“Məhkəmə iclası artıq başlayıb. İclas qapalı şəkildə keçirilir. İlkin dinləmələrdə növbəti iclasın tarixinin müəyyən edilməsindən savayı, ittiham və müdafiə tərəflərinin vəsatətlərinə baxıla bilər”, – deyə agentliyin müsahibi bildirib.
Yevgeni Draçyovun ailəsinin vəkilinin verdiyi məlumata görə, Allahverənovun vəkilləri ekspertiza yolu ilə əldə olunmuş sübutların qeyri-məqbul sayılması ilə bağlı vəsatət qaldırıb.
“Anar Allahverənovun vəkilləri iş üzrə sübutların rədd edilməsi ilə bağlı vəsatət qaldırıb. Bunun üçün ilkin dinləməyə ehtiyac var. Ona görə də müdafiə tərəfi Rusiya Cinayət Prosessual Məcəlləsinin 229-cu maddəsinin 3-cü hissəsinin tələblərini rəhbər tutaraq vəsatət qaldırıb”, – deyə Şevtsov  bildirib.
O əlavə edib ki, Allahverənovun maraqlarını hazırda üç vəkil müdafiə edir.
Bundan əvvəl Allahverənovun “xuliqanlıq zəminli adam öldürmə” maddəsi ilə mühakimə olunacağı bildirilirdi. Həmin maddəyə əsasən, təqsirləndirilən şəxsə verilən ən ağır cəza – ömürlük azadlıqdan məhrumetmədir.    
www.oxu.az
"
"Fransa bakteriyalı körpə qidalarını 83 ölkəyə satıb – VİDEOFransada istehsal olunan və tərkibində salmonella bakteriyası olduğu ortaya çıxan körpə qidaları 83 ölkəyə satılıb.
Oxu.Az xəbər verir ki, virus 12 milyondan çox qutuda aşkarlanıb.
Dünyanın ən böyük uşaq yeməkləri markalarından biri olan “Lactalis” tərəfindən istehsal edilən qidalardakı virus barədə şirkətin baş katibi Emmanuel Besnier “Le Journal du Dimanche”ə danışıb:
“Bu məhsullar dünyanın 83 ölkəsində satıla bilər”.
O, bütün məhsulların bazardan yığışdırılacağını və zərəçəkənlərə kompensasiya veriləcəyini qeyd edib.
Artıq 35 körpənin salmonella vürusuna yoluxduğu təsbit olunub. İspaniya və Yunanıstanda da oxşar halların qeydə alındığı haqda xəbərlər var.
Qeyd edək ki, bu məhsullar Azərbaycanda da satılır.

www.oxu.az
"
"Papa: Miqrantlardan qorxmayınRoma Papası Fransisk Müqəddəs Pyotr kilsəsində ənənəvi bazar günü ibadətindən sonra yığışan insanlara miqrant və qaçqınlar gününə həsr olunmuş moizə ilə müraciət  edib.
Oxu.Az-ın xəbərinə görə, Papa bildirib ki, əcnəbi miqrantlara qarşı qorxunu aradan qaldırmaq lazımdır.
“İnanclı insanların müəyyən narahatlıqları var. Onlar miqrantların mövcud qaydaları, düzəni pozduqlarını düşünürlər.
Yeni gələnlər qarşıdurmalardan, qınaq, ayrıseçkilik, uğursuzluqdan qorxurlar və bu, başadüşüləndir. Şübhə və qorxu günah deyil. Bu qorxuların reaksiyalarımızı formalaşdırmasına, seçimlərimizi məhdudlaşdırmasına, hörmət və səxavətliliyimizi pozmasına imkan vermək günahdır”, – deyə Papa bildirib.



www.oxu.az
"
"İranda matəm elan edildiİranda Çin sahillərində tankerin batması ilə əlaqədar matəm elan edilib.
Oxu.Az-ın məlumatına görə, bu barədə “IRNA” agentliyi məlumat yayıb.
“İran tankerdə ölənlərlə bağlı milli matəm elan edib”, - xəbərdə deyilir.
İrana məxsus neft tankeri yanvarın 7-də Çinin şərq sahillərində Honkonqun yük gəmisi ilə toqquşub. Bundan sonra tankerdə güclü yanğın və partlayış baş verib. Tankerin bütün heyəti partlayışda ölüb.

www.oxu.az
"
"Qətər şeyxi BƏƏ-də saxlanıldıQətər iqtidarındakı Əl Sani ailəsindən Şeyx Abdullah bin Əli Birləşmiş Ərəb Əmirliklərinin paytaxtı Abu-Dabidə saxlanılıb.
Oxu.Az xəbər verir ki, “Əl-Cəzirə”nin yaydığı məlumata görə, Şeyx Abdullah bir videogörüntüdə Abu-Dabi vəliəhdi Şeyx Məhəmməd Zaid tərəfindən qonaq edildikdən sonra saxlanıldığını bildirib.
“İndi Abu-Dabidəyəm. Abu-Dabi vəliəhdinin qonağı idim. Hazırda əngəllənmiş vəziyyətdəyəm. Buradan çıxmağım yasaqdır”, – yayımlanan videoda Abdullah deyib.
www.oxu.az
"
"Türkiyə ABŞ-ın dəstək planını pislədiTürkiyənin Prezident Administrasiyasının sözçüsü İbrahim Kalın ABŞ-ın Suriyanın nəzarət etdiyi ərazisində “sərhəd təhlükəsizliyi qüvvəsi” yaratmaq planını pisləyib.
Oxu.Az Türkiyə mətbuatına istinadla bildirir ki, o, Suriyanın ABŞ-ın nəzarət altında olan ərazisində Vaşinqtonun “sərhəd təhlükəsizliyi qüvvəsi” adlandırılan planının qəbuledilməz hesab edib.
“ABŞ terror təşkilatını qanuniləşdirən tədbir görür. Bu, narahatlıq yaradır və qəbuledilməzdir”, - deyə İ.Kalın bildirib.
Kalın vurğulayıb ki, Türkiyə ölkənin daxilində, eləcə də, onun hüdudları xaricində terrorizmlə istənilən mübarizə hüququnu özündə saxlayır.
“Türkiyə öz təhlükəsizliyinin təminatı üçün bütün tədbirləri görəcək”, - deyə o qeyd edib.
www.oxu.az
"
"Tramp ABŞ-da görmək istədiyi miqrantları açıqladı – FOTOABŞ prezidenti Donald Tramp “Twitter”də ABŞ-da görmək istədiyi miqrantlardan yazıb.
Oxu.Az xəbər verir, prezident ölkəsində güclü və ölkəsinin gələcəyinə faydası olan insanları görmək istədiyini yazıb:
“Mən, prezident kimi, istəyirəm ki, ölkəmizə gələnlər bizim daha güclü və daha böyük olmağımıza xidmət göstərsinlər...”



www.oxu.az
"
"İrqçi reklama görə CAR-da “H&M” mağazasına hücum – VİDEO + FOTOCAR-da bir qrup aktivist irqçilikdə günahlandırdıqları “H&M”-ə etiraz üçün onun mağazalarına hücum ediblər.
Oxu.Az bu barədə Hürriyet-ə istinadən məıumat yayır.
“İqtisadi Azaqlıq Savaşçıları” adlı qrup Sandton, Menlyn Park ve East Randda yerləşən mağazalara basqın edərək rəfləri dağıdıb, paltarları ətrafa atıblar.
Markanın reklam afişasında qaradərili bir uşağa “Meşədəki ən zor meymun” yazılı köynək geyindirilməsi bu etirazların əsas səbəbidir.









www.oxu.az
"
"Çin sahillərində İran tankeri batıb: 32 ölü – FOTOYanvarın 7-də Çin sahillərində Honkonqun yük gəmisi ilə toqquşan İrana məxsus “Sanchi” neft tankeri göyərtəsində baş verən növbəti partlayışdan sonra batıb.
Oxu.Az xəbər verir ki, bu barədə bazar günü Çinin Mərkəzi Televiziyası məlumat yayıb.
Toqquşmadan sonra 136 min ton qaz kondensatı daşıyan tankerin göyərtəsində yanğın baş verib, birinci partlayışdan sonra Çin xilasediciləri onu söndürməkdən imtina ediblər və gəmi axınla Yaponiya sahillərinə doğru hərəkət etməyə başlayıb.
Xilasedicilər 32 heyət üzvündən yalnız üçünün meyitini tapa biliblər. İran hakimiyyəti onların hamısının öldüyünü etiraf edib.











www.oxu.az
"
"Peruda güclü zəlzələ: Ölənlər varPeru sahilləri yaxınlığında 7,3 maqnituda gücündə zəlzələ baş verib.
Yeraltı təkanlar Akari şəhərindən 42 km aralıda, 12,1 km dərinlikdə qeydə alınıb.
Oxu.Az xəbər verir ki, bu barədə ABŞ-ın Geoloji Xidməti məlumat yayıb.
Zəlzələ nəticəsində iki nəfər ölüb.
Hər iki şəxs Arekip vilayətinin sakinləridir. Bundan əlavə, Arekip, Ayakuço və İke vilayətlərində 65 nəfər təbii hadisə zamanı xəsarət alıb.
www.oxu.az
"
"ABŞ Türkiyə sərhədinə 30 minlik birlik yerləşdirirABŞ liderliyindəki İŞİD əleyhinə koalisiya PKK terror təşkilatının tabeliyindəki 30 minlik birliyin Türkiyə və İraq sərhədinə – Fərat çayı sahillərinə yerləşdiriləcəyini açıqlayıb.
Oxu.Az Türkiyə mətbuatına istinadla xəbər verir ki, açıqlamada İŞİD əleyhinə koalisiyanın Suriyadakı müttəfiqləri ilə yeni bir sərhəd təhlükəsizlik qüvvələri yaratmağa çalışıldığı deyilir.
Yeni birlikdə 30 min nəfər yer alacaq. “Reuters” xəbər verir ki, koalisiyaya PKK-nın  Suriya qolu və PYD liderlik edəcək.
www.oxu.az
"
"Tehran aksiyalar zamanı ölənlərin sayını açıqladıİran məhkəmə hakimiyyəti son aksiyalarda ölən və yaralananların sayını açıqlayıb.
Oxu.Az-ın xəbərinə görə, məlumatda qeyd olunur ki, aksiyalar zamanı 25 nəfərin ölüb, 400 nəfər saxlanılıb.
Qeyd edək ki, etiraz aksiyaları ötən ilin dekabr ayının 28-dən başlayaraq Tehran, Məşhəd, İsfahan və Rəşt kimi iri şəhərlərdə keçirilib.
E.Ə.
www.oxu.az
"
"Afrika ölkələri Trampın üzr istəməsini tələb etdiAfrika ölkələrinin BMT-dəki səfirləri ABŞ prezidenti Donald Trampın son bəyanatlarını qınayaraq onun üzr istəməsini tələb edib.
Oxu.Az xəbər verir ki, səfirlər ABŞ liderinin ölkələri haqqında sözlərini “yolverilməz” və “irqçi” adlandırıb.
Xatırladaq ki, ABŞ mətbuatının yaydığı məlumata görə, Ağ Evdə keçirilən müşavirədə Donald Tramp üçüncü dünya ölkələrini “murdar” (shithole) adlandırıb. Onun bu sözləri deyərkən Haiti, Salvador və bir sıra Afrika ölkələrini nəzərdə tutduğu bildirilir.
Məlumata görə, bir qrup senator prezidentə Haiti, Salvador və Afrika ölkələrindən olan miqrantların aqibəti ilə bağlı güzəştli sazişlər haqqında təkliflər irəli sürmək üçün Ağ Evə gəlib və onunla görüşüb.
“Murdar dəliklərdən” gələn miqrantlar nəyimizə lazımdır?”, - deyə Tramp konqresmenlərin təklifinə reaksiya göstərib.
E.Ə.
www.oxu.az
"
"Meksikada jurnalist qətlə yetirildiMeksikada jurnalist Karlos Dominqes qətlə yetirilib. 
Oxu.Az xəbər verir ki, “Diario de Nuevo Laredo” nəşrində çalışan K.Dominqes şəxsi avtomobilini idarə edərkən naməlum şəxslər tərəfindən öldürülüb. 
K.Dominqes siyasi mövzularda köşə yazılarının müəllifi olub.  
Qeyd edək ki, bir neçə gün əvvəl Meksikanın paytaxtında tanınmış jurnalist Xose Xerardo Martines qətlə yetirilib. Meksikada 2017-ci il ərzində 12 jurnalist öldürülüb. 
E.Ə.
www.oxu.az
"
"Rusiyada kütləvi zəhərlənməRusiyanın Ulan-Ude şəhərində kütləvi zəhərlənmə olub.
Oxu.Az “RİA Novosti”yə istinadən xəbər verir ki, “Şulon do” kafesində nahar edən 133 nəfər zəhərlənib. 
Onlar xəstəxanada müayinə edildikdən sonra kütləvi zəhərlənməyə salmonellez infeksiyasının səbəb olduğu müəyyənləşib.
Zəhərlənən 64 nəfərinin vəziyyəti ağırdır. Hazırda kafe bağlanıb. Faktla bağlı cinayət işi qaldırılıb.
E.Ə.
www.oxu.az
"
"İsrail HƏMAS-a zərbə endirdiİsrailin Hərbi Hava Qüvvələri Misirin Qəzza zolağı ilə sərhəddə HƏMAS-ın infrastrukturuna hücum edib.
Oxu.Az xəbər verir ki, bu barədə İsrailin Müdafiə Ordusu məlumat yayıb.
Bir müddət əvvəl İsrailin Müdafiə Ordusu aviasiyadan istifadə etməklə, Cənubi Rafah ərazisində, Misirin Qəzza zolağı isə sərhəddə qeydə alınıb.
E.Ə.
www.oxu.az
"
"Trabzonda təyyarə qəzaya uğradı – VİDEOTürkiyənin “Pegasus Airlines” aviaşirkətinə məxsus təyyarə qəzaya uğrayıb.
Oxu.Az xəbər verir ki, hadisə Trabzon aeroportunda baş verib.
Qeyd olunur ki, təyyarə Ankaradan Trabzona uçub. Hadisə zamanı xəsarət alan olmayıb.


E.Ə.
www.oxu.az
"
"Havay adalarında səhvən raket həyəcanı verilibABŞ ordusunun Sakit okean komandanlığı bəyan edib ki, Havay adaları sakinlərinə ballistik raket hücumu ilə bağlı yanlış xəbərdarlıq göndərilib.
Oxu.Az-ın xəbərinə görə, bu barədə “Reuters” nəşri məlumat verir.
Təhlükə barədə xəbərdarlıq ada sakinlərinin mobil telefonlarına göndərilib, onlara dərhal təhlükəsiz yerdə gizlənmək məsləhət görülüb.
Komandanlığının nümayəndəsi bildirib ki, “o, Havay adalarına təhlükə yaradan heç bir ballistik raket aşkarlamayıb” və ismarıc səhvən göndərilib.



www.oxu.az
"
"Ərdoğan Suriyanı hərbi əməliyyatlarla hədələdiTürkiyə prezidenti Rəcəb Tayyib Ərdoğan bəyan edib ki, türk ordusu Suriyanın şimal-qərbində Manbic və Afrin bölgələrində kürdlərə qarşı bir həftə ərzində hərbi əməliyyatlara başlaya bilərlər.
Oxu.Az-ın xəbərinə görə, bu barədə NTV telekanalı məlumat yayıb.
“Əgər biz verilən vədlər Manbicdə yerinə yetirilməsə, bir həftə sonra nə edəcəyimizi görəcəklər”, - Ərdoğan bəyan edib.
www.oxu.az
"
"Gürcüstanda erməni iş adamı qarət olunduGürcüstanın Ozurqeti rayonunda Artur Sukasyan adlı iş adamı qarət olunub.
Oxu.Az Gürcüstan mətbuatına istinadən xəbər verir ki, maskalı şəxslər Ermənistan vətəndaşına evinin qarşısında küt alətlə xəsarət yetiriblər və ondan 30 min lari məbləğində pul (11 min dollardan çox) götürüblər.
İş adamı müxtəlif xəsarətlərlə xəstəxanaya yerləşdirilib. Gürcüstan Daxili İşlər Nazirliyi faktla bağlı istintaq aparır.
A.M.
www.oxu.az
"
"Türkiyə ordusu Suriyada PKK mövqelərinə artilleriya zərbələri endiribBu gün Türkiyə ordusu Suriyada PKK terror təşkilatının Suriya qolu PYD/YPG-nin nəzarətində olan Afrin vilayətində terror təşkilatının mövqelərinə artilleriya zərbələri endirib.
Oxu.Az xəbər verir ki, Türkiyənin Hatay rayonunun Reyhanlı qəsəbəsində yerləşən Oğulpınar sərhəd-keçid məntəqəsi yaxınlığından fasilələrlə Afrindəki PYD-YPG mövqeləri atəşə tutulub.
Günortadan sonra başlayan top atışları Reyhanlı qəsəbəsində də eşidilib.
A.M.
www.oxu.az
"
"Polisləri “zibil” adlandıran azərbaycanlı qız axtarışa verildiMilad bayramı ərəfəsində avtomobili ilə iki polis patrulunu vuran Lvovun azərbaycanlı sakini Elnarə Abiyeva haqqında yeni məlumat yayılıb. Belə ki, dörd il ərzində yol hərəkətini pozduğuna və onda narkotik keflənmə əlamətləri müşahidə olunduğuna görə Elnarə baəsində 13 protokol tərtib edilib.
Oxu.Az xəbər verir ki, bu barədə Ukraynanın TCH telekanalı məlumat yayıb.
26 yaşlı Elnarə xidməti vəzifəsini yerinə yetirən hüquq-mühafizə orqanı əməkdaşlarına bədən xəsarətləri yetirməkdə şübhəli bilinir. Məsələ ilə bağlı artıq onun yaşadığı ünvana iki dəfə xəbərdarlıq məktubu göndərilib. Buna baxmayaraq, o, polis bölməsinə yaxınlaşmayıb.
Gələn həftə E.Abiyeva ilə bağlı yekun qərarın veriləcəyi gözlənilir. Belə ki, o, istintaqdan yayınmağa davam etsə, axtarışa veriləcək.
Qadının Azərbaycana və ya İtaliyaya gedə biləcəyi də istisna olunmur.

A.M.
www.oxu.az
"
"Politoloq: Saakaşvili Ukraynada “mövcud olmayan orijinalın surətidir”Ukraynada ölkədaxili vəziyyət hər gün yeni çalar alır. Mixail Saakaşvili Ukrayna xalqını hökumətə qarşı çıxmağa çağırır və ölkədə sabitliyin pozulmasına vəsilə olur. M.Saakaşvilinin bu cəhdlərinin nə dərəcədə nəticə verəcəyi və Ukraynada sabitliyin pozulmasında Rusiyanın hansı rol oynadığı ilə bağlı suallara Oxu.Az-a verdiyi müsahibədə siyasi elmlər namizədi, ukraynalı ekspert Aleksey Poltorakov aydınlıq gətirib:
– Saakaşvili Ukrayna xalqını hökumətə qarşı mitinqlərə çağırır. Bunu necə qiymətəndirirsiniz?
– Sosiologiya onu göstərir ki, ənənəvi olaraq cəmiyyətin hakimiyyətə olan etibarının aşağı səviyyədə olmasına baxmayaraq, latent sosial etiraz “ab-havasının” ciddi siyasi bir hadisəyə çevrilmə perspektikləri faktiki olaraq mövcud deyil. Bunun üçün nə sosial-iqtisadi situasiya, nə də partiyalarla əlaqəli siyasi “bölgülər” zəmin yaradır.
Bundan savayı, son yalançı “maydanlar”la bağlı təcrübə onu göstərir ki, onların “liderləri” heç öz aralarında hər hansı addımları razılaşdıra bilmir, qaldı ki, vahid cəbhə şəklində çıxış etməyi. Müxtəlif qütblərdən olan populistlər öz aralarında “kimin səsi daha ucadan çıxacaq” prinsipi ilə  rəqabət aparır. Belə toplantıların özəyini – bu yaxınlardakı “Ləyaqət inqilabından” fərqli olaraq, pul gücünə mitinqlərə cəlb edilən iştirakçılar təşkil edir, nəinki ideyaların dalınca düşən fəallar.
– Ukraynadakı mövcud daxili siyasi şəraitdə Saakaşvilini ciddi fiqur hesab etmək olarmı?
– Sosial elmlərdə belə bir termin var - “Tomas teoremi” – insan və ya cəmiyyət situasiyanı olduğu kimi qəbul edərsə, o da nəticə etibarilə real olar. Mixail Saakaşvili fiqurunun ətrafında formalaşan siyasi-sosial vəziyyətə məhz bu sosioloji aforizmin kontekstində baxmaq olar.
Başlanğıcda, Saakaşvili fenomeni Ukrayna siyasi kontekstində daha çox süni, hətta deyərdim, bir qədər mücərrəd xarakter daşıyırdı. İndi isə ondan danışdıqda sərbəst şəkildə “simulyakrum” termini istifadə etmək olar, yəni “mövcud olmayan orijinalın surəti”.
“Mixail Saakaşvilinin uzun müddət gündəmdə olan ümumukrayna reytinqi heç vaxt  bir neçə faizi keçməyib, “sosial xəta” hüdudlarında olub (1.8%). Bu, kifayət qədər qəribə olan siyasi fiqurun rüsvayçı ədaları onu bu və ya digər, süni yolla olsa belə, tanıtmaq məqsədi daşıyıb. Üstəlik, M.Saakaşvilinin nə düzgün bir komandası, nə çoxşaxəli siyasi partiya infrastrukturu, nə ciddi və məqsədli siyasi ideologiyası, nə də əsas makrosiyasi məsələlər və problemlər üzrə dəqiq mövqeyi var. Sadəcə olaraq, siyasi ciddi peşədə “yaxşı oğlan” olmur.
Nə qədər qəribə olsa da, Mixail Saakaşvili fiqurunun gündəmə gəlməsində həm də müəyyən miqdarda öz yöndəmsiz addımları ilə çox vaxt elə Saakaşvilinin xeyrinə işləyən Ukrayna hakimiyyətinin rolu olub. Cəsarətli şəkildə demək olar ki, Ukrayna hakimiyyəti əvvəllər subyektiv olaraq Saakaşvili faktorunu realda olduğundan daha yüksək qiymətləndirib və indi isə bu “yüksəkqiymətləndirmənin” fəsadları ilə üz-üzə qalıb, onlardan qurtulmağa çalışır (bir daha “Tomas teoremini” xatırlayaq). Əks təqdirdə Saakaşvilinin perspektivləri daha tez “havaya üfürülərdi”.
– Ukraynada daxili siyasi vəziyyətin gərginləşməsində Rusiyanın rolu nə dərəcədə güclüdür?
– Bu kimi hallarda Napoleonun sözləri yada düşür, “axmaqlığın büruzə verdiyi şeyi hiyləgərliklə izah etməyə dəyməz”. Başqa sözlə desək, Ukraynanın daxili siyasətində “Rusiya faktoru” ənənəvi olaraq şişirdilir.
Bir tərəfdən, Moskva Ukraynada vəziyyətin daxildən gərginləşməsində və dövlətin siyasi-sosial “müflisləşmə” uçurumuna yaxınlaşmasında maraqlıdır. Bu baxımdan, əksər ukraynalı siyasi qüvvələr və fiqurlar bu və ya digər yolla atdıqları addımlarla (bəzən isə ümumiyyətlə, fəaliyyətsizlikləri ilə) bu cür gərginliyin yaranmasına  əlverişli şərait yaradır. Digər tərəfdən, Ukraynada və ümumiyyətlə, Kiyevdə ciddi Rusiyayönümlü açıq-aşkar və məqsədyönlü şəkildə dağıdıcı funksiyanı yerinə yetirən “beşinci kolonun” mövcudluğunda israr etmək düzgün olmazdı. Müxtəlif siyasi fiqur və qüvvələrin bəyanatları, hərəkətlərinin yekunda hər hansı islahat və inkişafa gətirmədiyini nəzərə alsaq, burada daha çox məcmu effektdən danışmaq yerinə düşər.
– Ukraynadakı mövcud ölkədaxili situasiya nə ilə nəticələnəcək?
– İndiki siyasi vəziyyəti uzun çəkən ilkin seçki kampaniyası (həm parlament, həm də prezident seçki kampaniyası) startı kimi də qələmə vermək olar. Siyasi aləmdə “əsas səhmlər paketinə nəzarət edən” qüvvələr nəticələrinin qabaqcadan proqnozlaşdırılması çətin olan erkən seçkilərin keçirilməsində maraqlı deyil. Ona görə də belə “fors-major” risklər özünü nə iqtisadi, nə də siyasi cəhətdən doğruldur.
İnsanları bu və ya digər formada olan sosial-siyasi etiraz aksiyalarına kifayət qədər kiçik və qeyri-müəyyən olan elektoratlarını toplamağa və möhkəmləndirməyə çalışan, nisbi cəhətdən “marginal” olan siyasətçilər çağırır. Belə olan halda, bir yığın standart şüarlardan, klişelərdən və stereotiplərdən istifadə olunur. Halbuki, belə şüarlarla  sosial etirazlara böyük insan kütləsini cəlb edə biləcəkləri real görünmür.
www.oxu.az
"
"Səudiyyə Ərəbistanında qadınlar futbol matçlarına buraxılacaqSəudiyyə Ərəbistanı hökuməti ilk dəfə olaraq qadınların tamaşaçı qismində futbol stadionlarına buraxılmasına icazə verəcək.
Oxu.Az bu barədə AFP-yə istinadən xəbər verir.
Agentliyin məlumatına görə, bu qərar ölkədə qüvvədə olan genderlə bağlı sərt qanunların yumşaldılması istiqamətində aparılan islahatlar çərçivəsində qəbul olunub.
Bundan əvvəl xarici kütləvi informasiya vasitələrində Səudiyyə Ərəbistanında 25 yaşdan yuxarı qadınların ərləri tərəfindən müşayiət olunmadan ölkəyə səfər etməsinə icazə veriləcəyi barədə xəbər yayılmışdı.
www.oxu.az
"
"Pornoulduzun Trampla əlaqələri pul gücünə gizlədildiABŞ prezidenti Donald Trampın Stormi Deniels adı ilə tanınan pornoulduz Stefani Kliffordla keçmişdə münasibətinin olduğu iddia edilib. İddiaya görə, prezidentin vəkili keçmiş əlaqələri gizli saxlaması üçün pornoulduza 130 min dollar ödəyib.
Oxu.Az xəbər verir ki, bu barədə “The Wall Street Journal” mənbələrə istinadən məlumat yayıb.
Qeyd olunur ki, bu gizli sövdələşmə 2016-cı ildə ABŞ-da seçki kampaniyasının qızğın şəkildə davam etdiyi bir vaxtda baş tutub. Ağ Ev bu məlumatların yalan olduğunu açıqlayıb.
Vəkil Mayl Koen qəzet redaksiyasına verdiyi açıqlamada bir daha Trampın Danielslə hər hansı əlaqələrinin olmadığını əmin edib. Bununla belə,  ödəniş barədə yayılan məlumatı təkzib etməyib.
“The Wall Street Journal” jurnalistləri ödəniş barədə məlumatlar toplayıb. Hadisədən xəbəri olan mənbələrə istinadən, qəzet qeyd olunan məbləğin vəkilin vasitəsilə Denielsin Los-Ancelesdəki bank hesabına köçürüldüyünü bildirir.
Qəzet iddia edir ki, Trampın pornoaktrisa ilə əlaqələri ABŞ-ın birinci xanımı Melania ilə 2006-cı ildə evlənməsindən sonra yaranıb .
www.oxu.az
"
"Sobçak Kadırova qarşı çıxdıKseniya Sobçakın seçki qərargahının baş siyasi müşaviri Stanislav Belkovski Sobçakın prezident seçkilərində qalib gələcəyi təqdirdə Çeçenistan prezidenti Ramzan Kadırov və İnquşetiyanın rəhbəri Yunus-Bek Yevruovu istefaya göndərəcəyini açıqlayıb.
Bu barədə Oxu.Az “Life”a istinadən xəbər verir.
“Kseniya Sobçakın qələbəsindən sonra bu dahi dövlət xadimlərinin xatirəsini anacağıq”, - deyə Belkovski “Hype” tətbiqində canlı yayımda Çeçenistan və İnquşetiya liderlərinin gələcək aqibəti ilə bağlı sualları cavablandıran zaman bildirib.
Bundan əvvəl prezident seçkilərindən sonra telekanalların gələcək aqibəti barədə danışan Belkovski federal kanalların tezliklə “YouTube”la əvəzlənəcəyini vurğulamışdı.
www.oxu.az
"
"Xərçəng xəstəsi yeni doğulmuş bacısını gördükdən sonra öldüDoqquz yaşlı britaniyalı Beyli Kuper (Bailey Cooper) bacısının dünyaya gəlməsindən bir gün sonra dünyasını dəyişib. Həkimlər xərçəngdən əziyyət çəkən uşağın həmin ana qədər sağ qalmayacağını bildirsələr də, uşaq bacısı dünyaya gələnə qədər gözləyəcəyini vəd edib.
Oxu.Az xəbər verir ki, bu barədə “Daily Mail” məlumat yayıb.
Təxminən bir il əvvəl həkimlər Kuperə nonhockin limfoması diaqnozu qoyub. Uşaq müalicə olunsa da, həkimlər onun sağ qalacağına ümid bəsləməyib, belə ki, xərçəng aşkarlanan zaman artıq üçüncü inkişaf mərhələsində olub.
Onun anası, 28 yaşlı Reyçel noyabrda qız uşağı dünyaya gətirib. Yeni doğulmuş körpəni Kuperin dekabrın 22-dən bəri qaldığı palataya gətiriblər. O, uşağı əllərində saxlayaraq ona Milli adını verməyi xahiş edib. Milad bayramı ərəfəsində uşaq dünyasını dəyişib.
Ananın sözlərinə görə, ölümündən əvvəl yaxınları ona milad bayramı üçün arzuladığı hədiyyələrin siyahısını tutmağı tapşırıb. Anası bildirib ki, o, bu siyahını tutsa da, kiçik qardaşı, altı yaşlı Raylinin də arzularını nəzərə alıb.
www.oxu.az
"
"Azərbaycanlı tələbədən Ərdoğana hədiyyəTürkiyə prezidenti Rəcəb Tayyib Ərdoğan  Mərmərə Universitetində “Marmara Üniversitesi 135. Kuruluş Yıl Dönümü Programı”nda çıxış edərkən maraqlı sürprizlə qarşılaşıb.
Oxu.Az-ın Türkiyə mediasına istinadən xəbərinə görə, universitetin rektoru Emin Arat Türkiyə prezidentinə bahalı hədiyyə təqdim edib.
Daha doğrusu, o, universitetin  Azərbaycan əsilli doktorluq tələbəsi Tünzalə Məmmədzadənin  3 ildə düzəltdiyi 50 metrlik şəffaf ipək üzərinə qızıl və gümüş rəngli boya ilə nəxş edilmiş “Qurani-Kərim”i  Ərdoğana hədiyyə edib.
Kamil HƏMZƏOĞLU
www.oxu.az
"
"ABŞ-da torpaq sürüşməsi: 18 ölüABŞ-ın Kaliforniya ştatında qasırğanın səbəb olduğu torpaq sürüşməsi və daşqından ölənlərin sayı 18 nəfərə çatıb.
Bu barədə Oxu.Az “Reuters”ə istinadən xəbər verir.
Məlumata görə, qasırğa nəticəsində 60 yaşayış evi tamamilə dağılıb, 400-ə yaxın tikiliyə ziyan dəyib.
Maraqlıdır ki, güclü leysanla müşayiət olunan qasırğa bir neçə həftə əvvəl güclü meşə yanğınlarının qeydə alındığı bölgədə baş verib.
Yanğınlar  torpaq sürüşmələrinə mane olan, hektarlarla sahəni əhatə edən ağacları məhv etmişdi.
www.oxu.az
"
"Hillari Klinton Trampın irqçi baxışlarını tənqid edibABŞ-ın sabiq dövlət katibi və hazırki prezident Donald Trampın prezidentlik postuna əsas rəqibi olmuş Hillari Klinton ABŞ liderinin “irqçi baxışlarını” tənqid edib.
Oxu.Az xəbər verir ki, bu barədə sabiq dövlət katibi öz “Twitter”ində yazıb.
“Səkkiz il əvvəl baş vermiş dağıdıcı zəlzələnin ildönümü günü faciəni yada salmaq, dözümlü Haiti xalqını anmaq və ABŞ-ın öz qonşusuna yardım etmək niyyətini göstərmək əvəzinə, biz Trampın ona bənzəməyənlər haqqında savadsız, irqçi baxışlarına dair fikirləri eşitməyə məcburuq”, - deyə H. Klinton qeyd edib.
Qeyd edək ki, D.Tramp immiqrasiya məsələlərinə dair iclasda ABŞ-a Afrika ölkələri, Haiti və Salvadordan gələnlərin “çirkab yerlər”dən gəldiklərini deyib.
Artıq Haiti hökuməti öz ünvanına səsləndirilən alçaldıcı ifadələrə görə izahat verilməsi üçün ABŞ-ın bu ölkədəki nümayəndəsini aidiyyəti quruma çağırıb.
A.M.
www.oxu.az
"
"ABŞ nüvə silahlarının sayını artırırABŞ nüvə silahlarının sayını artırmaq istəyir.
Oxu.Az xəbər verir ki, bu barədə “Huffington Post” ABŞ-ın nüvə doktrinası layihəsinə istinadən məlumat verib.
Layihənin mətninə görə, Tramp administrasiyası aşağı qüvvəli nüvə silahlarının sayını əhəmiyyətli dərəcədə artırmaq niyyətindədir.
“Rusiya Sovet İttifaqı deyil, soyuq müharibə isə keçmişdə qalıb. Yaxşı münasibətləri saxlamaq üçün bütün səylərimizə baxmayaraq, Rusiya ABŞ və NATO-nu əsas rəqib sayır, Avrasiyada dağıdıcı geosiyasi məqsədlərinin həyata keçirilməsinə maneə kimi qiymətləndirir”, mətndə vurğulanıb.
Layihənin müəlliflərinə görə, Rusiya ilə yanaşı Şimali Koreya da ABŞ üçün ciddi təhlükə kəsb edir.
A.M.
www.oxu.az
"
"İran XİN rəhbəri: ABŞ nüvə razılaşmasını pozmağa çalışırABŞ-ın hərəkətləri İranın nüvə proqramı ilə bağlı razılaşmanın pozulmasına yönəlib.
Oxu.Az “RİA Novosti”yə istinadən xəbər verir ki, bu barədə İranın xarici işlər naziri Məhəmməd Cavad Zərif “Twitter”də yazıb.
“Trampın yeritdiyi siyasət və səsləndirilən son bəyanatlar çoxtərəfli razılaşmanı pozmaq cəhdləridir. Xüsusilə, sazişin 26,28 və 29-cu bəndlərini. Hərtərəfli Birgə Fəaliyyət Planına yenidən baxıla bilməz. Eyni ifadələri təkrarlamaq əvəzinə ABŞ sazişə riayət etmə yolunu tutmalıdır”, - nazir yazıb.
A.M.
www.oxu.az
"
"Tramp İranı terrorçuluğun əsas sponsoru adlandırıbİran terrorçuluğun əsas sponsorudur.
Oxu.Az RİA Novosti-yə istinadən xəbər verir ki, bunu ABŞ prezidenti Donald Tramp bəyan edib.
“İranın hərəkətləri “Hizbullah” və HƏMAS kimi qruplaşmalara xaos yaymağa və günahsız insanları öldürməyə imkan verir”, deyə ABŞ prezidenti qeyd edib.
Onun sözlərinə görə, İran Yaxın Şərqdə dağıdıcı fəaliyyət üçün 100 min silahlı hazırlayıb və maliyyələşdirib. 
A.M.
www.oxu.az
"
"“Femen”in yarıçılpaq fəalı Çexiya prezidentinə hücum etdi – VİDEO“Femen” hərəkatının yarıçılpaq fəalı Praqadakı seçki məntəqəsində Çexiya prezidenti Miloş Zemana hücum edib.
Zeman məntəqəyə gələndə yarıçılpaq qadın ona hücum edərək səs verməsinə mane olmağa cəhd göstərib.
Oxu.Az xəbər verir ki, hücum edəni prezident mühafizəsi saxlayıb.
İnsidentdən sonra Zeman seçki məntəqəsinə qayıdaraq söyləyib ki, “Femen” hərəkatının fəalının hücum etməsi onun üçün böyük şərəfdir.

A.M.
www.oxu.az
"
"ABŞ İrana qarşı sanksiyaları genişləndiribABŞ İrana qarşı sanksiyaları genişləndirib.
Oxu.Az xəbər verir ki, bu barədə ABŞ Maliyyə nazirliyindən bildirilib.
Sanksiyalar 14 fiziki şəxs və şirkətə qarşı tətbiq edilib. “Qara siyahıya” salınanlar arasında İran Məhkəmə Sisteminin rəisi Sadıq Laricaninin də olduğu bildirilir. S. Laricani İran parlamentinin spikeri Əli Laricaninin qardaşıdır.
Qeyd edək ki, yanvarın 4-də ABŞ Maliyyə Nazirliyi İrana qarşı sanksiya siyahısına 5 müəssisə və 3 fiziki şəxsi əlavə edib.
A.M.
www.oxu.az
"
"ABŞ Konqresi Trampın istefasını müzakirə edəcəkABŞ Konqresinin Nümayəndələr Palatasının üzvü El Qrin prezident Donald Trampın istefaya göndərilməsi ilə bağlı məsələni səsverməyə çıxaracağına söz verib.
Oxu.Az RİA Novosti-yə istinadən xəbər verir ki, bu dəfə konqresmen Trampı bəzi ölkələr barədə aşağılayıcı bəyanatlar səsləndirdiyi üçün impiçment etmək niyyətindədir.
“Konqresin rasist ritorikasını tənqid etməsi kifayət deyil. Gələn həftə mən yenidən prezident Trampın impiçmenti ilə əlaqədar qətnamə irəli sürəcəm”, - deyə E.Qrin ""Twitter""də yazıb.
O, bu qətnamənin lehinə səs verəcəyinə söz verib.
Qeyd edək ki, ötən ilin dekabrında konqresmen analoji qətnaməni səsverməyə çıxarıb. Sənədin lehinə 58 deputat səs verib. Bu isə sənədin qəbul edilməsi üçün kifayət etməyib.
E.Qrinin qənaətinə görə, D. Trampın ritorıkası ölkədə ultrasağ qüvvələrin güclənməsinə yol açır və bu Amerika cəmiyyətinə zərər vurur.
A.M.
www.oxu.az
"
"Türkiyədə Rusiya səfirinin qətli ilə əlaqədar daha bir nəfər həbs edilibTürkiyədə Rusiya səfiri Andrey Karlovun qətli ilə əlaqədar daha bir nəfər həbs edilib.
Oxu.Az “Anadolu” agentliyinə istinadən xəbər verir ki, sabiq Türkiyə informasiya və rabitə texnologiyaları idarəsinin əməkdaşı olan şəxsin adı açıqlanmır.
Həbs edilən şəxsə qarşı “qəsdən adam öldürmədə təşkilatçılıq” maddəsi ilə ittiham irəli sürülüb.
Qeyd edək ki, Rusiyanın Türkiyədəki səfiri Andrey Karlov 2016-cı il, dekabrın 19-da Ankarada, fotosərgidə çıxış edərkən odlu silahla qətlə yetirilib. Cinayəti törədən polis əməkdaşı Mert Altıntaş hadisə yerində məhv edilib. İndiyədək hadisə ilə əlaqədar üçü polis əməkdaşı olmaqla 6 nəfər həbs edilib.
A.M.
www.oxu.az
"
"Ermənistanda ölü biznesi: Generalın oğlu meyitləri basdırmağa qoymurErmənistanın Eçmiədzin şəhərinin meri kredit borcu ilə bağlı öhdəliyi yerinə yetirməyən ölülərin basdırılmasına icazə vermir.
Oxu.Az Jamanak-a istinadən xəbər verir ki, bunu ölü sahiblərindən Ermənistan parlamentinin üzvü Manvel Qriqoryanın oğlu, Eçmiədzin şəhərinin meri Karen Qriqoryan tələb edir.
“Eçmiədzin şəhərinin meri Karen Qriqoryan ölənin yaxın qohumlarından torpaq və əmlak vergisini ödəməsini istəyib. Şəhərdə ölünü dəfn etməyə görə qohumu qəbiristanlıqdan torpaq verilməsi üçün merə müraciət edir. Onlardan ölünün vergi öhdəliyini yerinə yetirməsi tələb olunur. Adam ölüdürsə, o, vergini necə ödəyə bilər?! Bütün borcları ödəyəndən sonra ölmək və basdırılmaq olar. Şəhərdəki ölüxana, morq Karen Qriqoryana məxsusdur. O, ölü dəfni ilə məşğul olur. Şəhərdə dəfn bürolarındakı tabutun satışından tutmuş mərasim zalının icarəyə verilməsinədək bütün xidmətə mer və deputat nəzarət edir”.
Qeyd edək ki, Dünya Ermənilərinin Dini Mərkəzi Eçmiədzində yerləşir.
A.M.
www.oxu.az
"
"Rusiya “Hmeymim”ə görə qisas aldıRusiya xüsusi təyinatlıları dekabrın 31-də Suriyadakı “Hmeymim” bazasını atəşə tutmuş diversantları zərərsizləşdirib.
Oxu.Az RİA Novosti-yə istinadən xəbər verir ki, bu barədə Rusiya Müdafiə Nazirliyinin yaydığı bəyanatda deyilir.
Bildirilir ki, xüsusi əməliyyatda Rusiyanın Suriyadakı çoxsəviyyəli kəşfiyyat sisteminin bütün qüvvələri iştirak edib. Məlum olub ki, terrorçular İdlib vilayətinin qərb sərhədi yaxınlığında mövqe tutublar. Onlar yüksək dəqiqliyə malik “Krasnopol” döyüş sursatı ilə məhv edilib.
Qeyd edək ki, Rusiya Müdafiə Nazirliyinin məlumatına əsasən, dekabrın 31-də Suriyadakı “Hmeymim” aviabazası mobil təxribat qrupunun hücumuna məruz qalıb. Hücum nəticəsində iki hərbçi ölüb. Bəzi hərbi təyyarələrin zərər gördüyü bildirilir.
A.M.
www.oxu.az
"
"Marsda təmiz su hövzəsi tapıldıABŞ Geoloji Xidmətinin alimləri Mars planetinin səthində 1-2 metr dərinlikdə 100 metr qalınlıqlı  buz formasında təmiz suyun olduğunu aşkarlayıb.
Oxu.Az-ın lenta.ru-ya istinadən verdiyi xəbərə görə, bu tapıntı eroziyaya uğrayan qayalı çıxıntıların şəkillərini çəkən “Mars Reconnaissance Orbiter” planetlərarası stansiyası sayəsində əldə olunub.
Tədqiqatçıların bu haqda məqaləsi “Science” jurnalında dərc olunub.
Məlum olduğu kimi, “Qırmızı planetdə” su olsa da, kriosferdə daimi buz şəklindədir, toz, süxurlar və digər maddələrlə qarışıb. Buz şəklində olan su kriosferin 20 faizi təşkil edir. Habelə tədqiqatçılar gələcəkdə kosmonavtların içə biləcəyi donmuş vəziyyətdə olan təmiz su aşkarladıqlarına əmindirlər.
Mütəxəssislər üzə çıxan süxurları CRISM spektroskopu vasitəsi ilə araşdırdıqdan sonra onların tərkibində donmuş suyun olduğunu müəyyən edib. Buzun səth temperaturunu müəyyən edən THEMIS sisteminin məlumatlarına görə, içməli sudan ibarət buz təbəqəsi kifayət qədər qalındır.
Bu tapıntı Marsda əvvəllər güman edildiyindən daha çox suyun olduğunu göstərir. Bundan əvvəl alimlər “Qırmızı planetdəki” buzun aşağı təbəqələrdə qeyri-sabit olduğunu və qısa zamanda sublimasiyaya məruz qalaraq, buxara çevrildiyi düşüncəsində idi. Ancaq yaxın təbəqələrdə olan süxurlar buz plastlarının parçalanmasının qarşısını alır. Alimlər üzə çıxmış buz təbəqəsinin əriməsi ilə əlaqədar çıxıntılarda aktiv eroziyanın getdiyini müşahidə edib.
www.oxu.az
"
"ABŞ-da müəllim qaradərili şagirdi edamla hədələdiABŞ-ın Ohayo ştatının orta məktəblərindən birində ağdərili müəllim afroamerikalı şagirdlərdən birini danladığına görə irqçilikdə ittiham olunur.
Oxu.Az bu barədə “New York Post”a istinadən xəbər verir.
İnsident ötən ilin dekabr ayında baş versə də, fakt bu yaxınlarda ortaya çıxıb. 13 yaşlı şagirdin ifadəsinə görə, müəllim “dərslərini yaxşı oxumayacağı təqdirdə, Linç məhkəməsi (Linç məhkəməsi – cinayət əməlində və ya hər hansı qəbul olunmuş ənənələri pozmaqda şübhəli bilinən şəxsin, istintaqsız-məhkəməsiz izdiham tərəfindən edam edilməsi - red.) ilə üzləşəcəyini söyləyib.
Məktəb rəhbərliyi bildirib ki, əslində, müəllim yeniyetmənin xətrinə dəymək istəməyib. Ancaq şagirdin bundan qəzəblənmiş anası müəllimin işdən kənarlaşdırılması tələbi ilə yerli qurumlara şikayət edib.
Xatırladaq ki, bundan əvvəl təhsil ocağında irqi zəminli qalmaqal yanvarın 11-də ABŞ-ın Viskonsin ştatının Miluoki şəhər məktəbində yaşanmışdı. Müəllim dördüncü sinif şagirdlərinə “quldarlığın üç əsas üstünlüyü” mövzusunda inşa yazmağı tapşırmışdı. Bir çox şagird bu tapşırığı yerinə yetirməkdən boyun qaçırmışdı.
www.oxu.az
"
"Merkel anlaşmaya gedirAlmaniyada hakim partiyanın formalaşdırılması üzrə danışıqların hər üç iştirakçısı – Xristian demokratik və Xristian sosialist ittifaqları (XDİ/XSİ), həmçinin Almaniyanın sosial demokratik partiyası (ASDP) yeni hökumət barədə koalisiya sazişinin əsasını təşkil edəcək proqram sənədini razılaşdırıb.
Oxu.Az TASS-a istinadən xəbər verir ki, bu barədə DPA agentliyi məlumat yayıb.
ASDP 28 səhifəlik sənədi sonuncu imzalayıb. Bundan öncə isə proqram Angela Merkelin mühafizəkar bloku tərəfindən dəstəklənib.
Yaxın vaxtlarda hər üç partiyanın liderləri mətbuat qarşısında çıxış edəcəklər.
Xatırladaq ki, Almaniyada parlament seçkiləri 2017-ci il sentyabrın 24-də keçirilib. Angela Merkelin XDİ/XSİ bloku səslərin 32,6 faizini toplayıb. ASDP isə öz tarixi ərzində ən pis nəticə göstərərək 20 faizdən bir qədər çox səs yığa bilib.
AFR-in yeni hökuməti hələ də qurulmayıb. Mühafizəkarlar koalisiya hökumətinin qurulması üzrə əvvəlcə “yaşıllar” və liberallarla danışıqlar aparıblar. Bir aydan çox davam edən danışıqlar dalana dirəndikdən sonra ASDP ilə məsləhətləşmələrə başlamaq qərara alınıb.
Kamil HƏMZƏOĞLU
www.oxu.az
"
"“Real” dünyanın ən bahalı futbolçusunu almaq istəyirMadridin “Real” klubu Fransanın PSJ komandasının braziliyalı hücumçusu Neymarı heyətinə qatmağa çalışır.
Oxu.Az xəbər verir ki, bu haqda İspaniyanın “Marka” nəşri məlumat yayıb.
Xəbərə görə, Neymarın maaşları ilə birgə transfer xərcləri 400 milyon avro edir. Braziliya millisinin hücumçusu keçiddən imtina edəcəyi halda, “Real”ın hədəfindəki alternativ futbolçular “Totenhem”li Hari Keyn, “Çelsi”li Eden Azar vəya “Leypsiq”li Timo Vernerdir.
Xatırladaq ki, üç gün əvvəl CIES Football Observatory mərkəzi Neymarın dünyanın ən bahalı oyunçusu olduğunu açıqlayıb. 25 yaşlı futbolçu 213 milyon avro ilə qiymətləndirilir.
Yayda bu futbolçu “Barselona”dan PSJ-yə 222 milyon avroya transfer olunub. Üstəlik, futbolçunun müqaviləsində məşqlərdə komanda yoldaşlarının ona qarşı kobud oynamaması, o cümlədən komandasının müdafiə xarakterli hazırlıq prosesindən azad olması ilə bağlı xüsusi bəndlər var.
S.T.
www.oxu.az
"
"Kreml Vaşinqtonun sanksiya təhdidlərinə münasibət bildirdi“Rusiya prezidenti Vladimir Putin yalnız ABŞ-ın yeni sanksiyalar paketinin ratifikasiyasından sonra Vaşinqtona qarşı müvafiq cavab tədbirləri haqqında qərar çıxaracaq.
Oxu.Az TASS-a istinadən xəbər verir ki, bu bəyanatı Rusiya dövlət başçısının mətbuat katibi Dmitri Peskov səsləndirib.
“Sanksiyalarla bağlı addımlar bir qayda olaraq qarşı tərəfi cavab tədbirlərinə sövq edir. İndiki halda “əvəz-əvəz” prinsipi təməl daşı olaraq qalır. Sual ondadır ki, cavab tədbirləri nə dərəcədə “güzgü effektli” olacaq. Belə deyək, bizim maraqlara daha yüksək şəkildə cavab verən, daha uyğun olan cavab ölçüləri qəbul olunacaq”, - deyə Peskov bildirib.
Kreml nümayəndəsi bildirib ki, əgər Vaşinqton belə bir siyahını qəbul edərsə, onu ilk növbədə hərtərəfli şəkildə təhlil etmək lazım gələcək.
“Çünki belə siyahının ortaya çıxması “yeni sanksiyalar mübadiləsi” anlamına gəlməməlidir”, – deyə Peskov əlavə edib.
Xatırladaq ki, yanvarın 11-də ABŞ maliyyə naziri Stiven Mnuçin Vaşinqtonun yaxın günlərdə Rusiya vətəndaşlarına qarşı yeni sanksiyalar qəbul edəcəyini bildirib.  “Kommersant” qəzetinin məlumatına görə, siyahıya yüksək vəzifəli rusiyalı məmurların, biznesmenlərin və hakim elitaya yaxın olan insanların adları daxil ediləcək.
Bundan əvvəl 2017-ci ilin oktyabr ayında ABŞ dövlət departamenti potensial sanksiya hədəfi olan 33 rus şirkətinin siyahısını dərc edib. Təfərrüatı məlum olmayan yeni məhdudiyyətlər 2018-ci ilin fevral ayında qüvvəyə minə bilər.
www.oxu.az
"
"Stiven Siqal zorlamada ittiham olunurHollivud aktrisası Regina Simons 90-cı illərin məşhur döyüş filmləri ulduzu, Aykido üzrə 7-ci dan qara kəmər ustası Stiven Siqalı zorlamada ittiham edir.
Oxu.Az xəbər verir ki, bu barədə “People” məlumat yayıb.
Simons Siqalın 1994-cü ildə baş rolda oynadığı “Ölümcül təhlükədə” adlı filmdə epizodik rolda çəkilib.
Aktrisanın sözlərinə görə, insident onun 18 yaşı olan zaman baş verib. Siqal onu çəkilişlərin yekunlaşması münasibətilə evində keçirdiyi şənliyə dəvət edib, ancaq aktrisa evə gəldikdən sonra məlum olub ki, onun yeganə qonağıdır və heç bir şənlikdən söhbət getmir.
Faviola Dadis də aktyoru  cinsi istismarda ittiham edib. Siqalın 2002-ci ildə dinləmələr zamanı ona qarşı əxlaqsız hərəkətlər etdiyini  bildirib. Simons və Dadisin ötən ilin dekabr ayında məşhur aktyordan Los-Anceles polis idarəsinə şikayət etdikləri bildirilir.
İdarənin mətbuat xidmətinin rəhbəri 2005-ci il hadisələri ilə bağlı Siqala qarşı istintaqın aparıldığını diqqətə çatdırıb.
www.oxu.az
"
"Polisləri vuran azərbaycanlı qız: “Zibillərə” yazığım gəlmir – FOTO + VİDEOSon illər yol hərəkəti qaydalarını kobud şəkildə pozduğuna görə və avtomobili sürücülük hüququ olmadan idarə etdiyinə görə Lvovun azərbaycanlı sakini Elnarə Abiyeva dəfələrlə polis tərəfindən saxlanılıb.  
Ancaq yanvarın 7-də 26 yaşlı, gözəl xarici görünüşü olan xanım daha da irəli gedib.
Oxu.Az xəbər verir ki, Lvov polis idarəsinin mətbuat xidmətinin yaydığı məlumata görə, “Peugeot” markalı avtomobili idarə edən Abiyeva 14:00 radələrində General Çuprinki küçəsində polis tərəfindən saxlanılıb – o, əks istiqamətli tramvay yoluna çıxıb. 
Polis əməkdaşları saxlanılan şəxsdən sənəd tələb etsə də, Abıyeva bunu yerinə yetirməkdən imtina edib.
Onunla söhbət aparan zaman polis müfəttişləri, onda açıq-aşkar narkotik keflənmə əlamətləri müşahidə edib (bu əlamətlərin nədən ibarət olduğu dəqiq göstərilmir -  red.). Qadın qəfildən qaz pedalını sıxaraq, maşını ilə müfəttişlərdən birini vurub; zərbədən o kənara düşüb.
Ardınca dəliqanlı xanım ikinci yol-patrul əməkdaşını da vurub, ancaq sonuncu maşının örtüyündən möhkəm yapışıb. Bu şəraitdə belə Abıyeva avtomobili durdurmayıb, əksinə, sürət verərək, kapot üzərində olan polislə bir neçə küçədən keçib. “Forsaj” filmindəki səhnələri xatırladan bu yarım kilometrlik yürüş yolda olan müşahidə kamerasının obyektivinə tuş gəlib.
Bir müddət sonra “küçə avtopilotu” polisi maşının kapotundan “düşürməyə” nail olub; yüksək sürət verdikdən sonra polis yolun hərəkət hissəsinə yıxılıb, Abiyeva isə hadisə yerini tərk edib.
Məlumata görə, xəsarət alan polis müfəttişi təcili tibbi yardım maşını ilə  aparılıb. Zərərçəkən  çoxsaylı bədən xəsarətləri, bədənin müxtəlif hissələrində sıyrıqlar və qol sınığı  ilə xəstəxanaya yerləşdirilib. Lvov yol-patrul polisi Roman Pilipenko insidentin videogörüntüsünü sosial şəbəkələrə yerləşdirərək “qəhrəmanın” adının Elnarə Abiyeva  olduğunu bildirib.

Ancaq yol hərəkəti qaydalarını kobudcasına pozmuş xanım sürücünün aqibəti haqqında dəqiq məlumat yoxdur: Abiyevanın sosial şəbəkələrdə aktiv olmasından o nəticəyə gəlmək olar ki, o, hələ də azadlıqdadır.
O,  kiçik qızı ilə çəkdirdiyi fotoşəkilləri “Vkontake” hesabında paylaşmağa davam edir, kənar şəxslərə qapalı olan “Instagram” səhifəsinə yerləşdirir.  Polislə yaşanan insidenti o, özünəməxsus şəkild şərh edib:
“Bəzi “zibilləri” çıxmaq şərtilə bayramlar lap əla keçdi. Həyatdan zövq alın və “zibil” olmayın. “Zibillərə” mənim yazığım gəlmir. Yalnız qoca insanlara, uşaqlarını itirmiş analara, həbsdə olan günahsız insanlara yazığım gəlir, onların halına acıyıram”, – deyə Abıyeva bildirib. Sosial şəbəkədəki fotoşəkillərinə əsasən, o, son məzuniyyətini Bakıda keçirib.    
Yanvarın 10-da xanım onu davranışları ilə bağlı bezdirən “sual yağışını” dayandırmaq ümidilə  “Instagram”da yazı paylaşıb. 
Qeyd etmək lazımdır ki, yerli ictimai fəal Martin Brest öz “Facebook” səhifəsində xanımın həmin hadisədən sonra guya axtarışda olduğunu və adının İnterpolun axtarış siyahısına daxil edildiyini bildirmişdi.
Lvov polisinin məlumatına görə, Ukrayna Cinayət məcəlləsinin 345-ci maddəsinin 2-ci (xidməti vəzifəsini yerinə yetirən  hüquq-mühafizə orqanı əməkdaşı və ya onun yaxın qohumlarına hücum etmək, yüngül və ya orta dərəcəli bədən xəsarətləri yetirmək) hissəsinə əsasən, günahı məhkəmədə sübuta yetirilsə, Abiyevanı azadlığın beş ilə qədər məhdudlaşdırılması və ya həmin müddətə həbs olunması gözləyir.   
Vəsiqəsi olmayan sürücünün dostları “Instagram”da onun bu cür davranışını pisləyib, onun azyaşlı qızına pis örnək olduğu bildirilir.


























www.oxu.az
"
"Jirinovski efirdə özündən çıxdı: Sizi güllələyəcəklər – VİDEORusiyanın Liberal Demokratlar Partiyasının lideri Vladimir Jirinovski “60 минут” tok-şousunda Ukraynada gedən döyüşlərlə bağlı müzakirə edən zaman özündən çıxıb.
Oxu.Az xəbər verir ki, həm çıxışın bir parçası “Instagram”a yerləşdirilib.
Studiyanın qonaqları başlıca olaraq Ukraynanın şərqində mövcud qeyri-sabitlik fonunda ABŞ-ın Ukraynanı silah-sursatla təchiz etməsi məsələsini müzakirə edib. Politoloq Vadim Trüxan  Jirinovskinin verilişdə sirk yaratmağa çalışdığını deyərək onun atmacalarına reaksiya verməkdən imtina edib. O, siyasətçinin ukraynalılara hədə-qorxu gəlməməsini istəyib. Bundan hiddətlənən Jirinovski onun üzərinə gedib.
“Sizin kimi əclaf və yaramazlara istədiyimiz qədər hədə-qorxu gələcəyik, sizin kimiləri güllələyəcəyik”, - deyə Trüxana yaxınlaşan zaman o bağırıb.
Liberal-demokratların lideri Ukraynanın Donbas bölgəsində öldürülmüş hər bir insana görə cavab verəcəyini deyib və opponentinin studiyanı tərk etməsini istəyib, onu “heyvərə” adlandırıb. Verlişin aparıcıları Jirinovskinin prezidentliyə namizəd olduğunu xatırladaraq, onu sakitləşdirməyə çalışıb. Ancaq çılğın liberal-demokratı sakitləşdirmək mümkün olmayıb. Trüxan Jrinovskinin onu pərt etməyə çalışdığını görüb, bir müddət sonra studiyanı tərk edib.
“Çaşıb vağzala getmə, Trüxan, səni orda həbs edəcəklər”, -deyə Jirinovski studiyadan gedən politoloqun arxasınca söyləyib.

www.oxu.az
"
"Tramp: Bizə “murdar dəliklərdən” gələn miqrantlar lazım deyilABŞ prezidenti Donald Tramp konqresmenlərlə keçirdiyi görüşdə Birləşmiş Ştatların “murdar dəliklərdən” çıxan miqrantlara ehtiyacı olmadığını bildirib.
Oxu.Az xəbər verir ki, bu barədə “RİA Novosti” “Politico” nəşrinə istinadən məlumat yayıb.
Məlumata görə, bir qrup senator prezidentə Haiti, Salvador və Afrika ölkələrindən olan miqrantların aqibəti ilə bağlı güzəştli sazişlər haqqında təkliflər irəli sürmək üçün Ağ Evə gəlib və onunla görüşüb..
“Murdar dəliklərdən” gələn miqrantlar nəyimizə lazımdır?”, - deyə Tramp konqresmenlərin təklifinə reaksiya göstərib. ABŞ liderinin təbirincə, Birləşmiş Ştatlar Norveç kimi ölkələrdən miqrantlar qəbul etməlidir, nəinki adı sadalandığı ölkələrdən. Qeyd edək ki, çərşənbə günü Tramp məhz Norveçin baş naziri Erna Solberqlə görüş keçirmişdi.
Ağ Ev Trampın belə bir bəyanat səsləndirdiyini inkar etməyib.
“Vaşinqtonda bəzi siyasətçilər vətənin deyil, digər ölkələrin maraqları uğrunda mübarizə aparmağa üstünlük verir, ancaq prezident Tramp hər zaman  Amerika xalqının maraqları uğrunda mübarizə aparacaq”, - deyə ABŞ prezident administrasiyasının nümayəndəsi Rac Şah bildirib.
www.oxu.az
"
"Türkiyə öz vətəndaşlarına ABŞ-a səfərlə bağlı xəbərdarlıq etdiTürkiyə Xarici İşlər Nazirliyi (XİN) vətəndaşlarına ABŞ-a səfərin təhlükəsizlik baxımından arzulanmaz olması ilə bağlı xəbərdarlıq edib.
Oxu.Az-ın Türkiyə mediasına istinadən xəbərinə görə, bu, Türkiyənin ABŞ Dövlət Departamenti tərəfindən atılan analoji addımına cavab olub.
Türkiyə XİN-nin bəyanatında deyilir ki, ABŞ-da terror və zorakılıq aktlarının, eləcə də, vətəndaşlarımızın əsassız həbsi halları və hökumət orqanlarının onlara münasibətdə qanunsuz hərəkətlərinin artımı müşahidə olunur:
“Bununla əlaqədar vətəndaşlarımıza ABŞ-a səfər planlarını yenidən nəzərdən keçirməyi tövsiyə edirik. Təcili səfərlər zamanı diqqətli olmağa çağırırıq”.
Qeyd edək ki, ABŞ Dövlət Departamenti daha əvvəl amerikalılara yüksək terror təhlükəsi ilə əlaqədar Türkiyəyə səfərlərdən yayınmağı tövsiyə edib, Türkiyəni Pakistan və Sudan ilə birgə təhlükənin yüksək olduğu ölkələr sırasına daxil edib.
www.oxu.az
"
"Amerikalı komik ABŞ-ın erməni icmasını təhqir etdi – VİDEOAmerikalı aparıcı və komik Trevor Noa “Daily Show” adlı verilişdə “murdar ermənilər” ifadəsini işlətməklə, ABŞ-ın erməni icmasını hiddətləndirib.
Bu barədə Oxu.Az Ermənistan mətbuatına istinadən xəbər verir.
“Bu, həqiqətən, gülüncdür. Elə bil kimsə deyir ki, “mən dünyanın ən tolerant insanıyam, istəyirsiniz, o murdar ermənidən soruşun”, - deyə  aparıcı Donald Trampın “stabil dahiliklə”lə sözlərini şərh edərkən bildirib.

www.oxu.az
"
"Ukraynada müştərisini dəyənəklə döyən azərbaycanlıya ağır cəzaKiyev vilayətində müştərisini dəyənəklə döyərək öldürmüş azərbaycanlı kafe sahibi doqquz il müddətinə azadlıqdan məhrum edilib.
Oxu.Az xəbər verir ki, bu barədə Kiyev vilayəti Prokurorluğunun mətbuat xidməti bəyanat yayıb.
Birinci instansiya məhkəməsi cinayətkarlardan birini 9doqquz il müddətinə azadlıqdan məhrum edib”, – deyə bəyanatda qeyd olunur.
Bəyanata görə,  təqsirləndirilən şəxs günahkar olduğunu bildirməyib və məhkəmənin qərarı ilə razılaşmayaraq, vəkilinin vasitəsilə qərardan apellyasiya şikayəti verib, bəraət haqqında yeni qərarın çıxarılmasını tələb edib.
Apellyasiya məhkəməsi birinci instansiya məhkəməsinin qərarı dəyişməz saxlayıb, həmin şəxs doqquz ilini həbsxanada keçirməli olacaq.
Xatırladaq ki, 2016-cı ilin oktyabr ayında Ukraynanın Skvir şəhərində yerləşən iaşə obyektlərindən birində kafe sahibi ilə müştəri arasında mübahisə düşüb. Mübahisədən sonra içkili vəziyyətdə olan cinayət qurbanı kafe sahibinin maşınını zədələyib.
Daha sonra Ukraynada yaşamaq icazəsi olan Azərbaycan əsilli sahibkar onunla “hesablaşmağı” qərara alıb və qardaşı ilə birgə zərərçəkəni kafenin ayrıca bir otağına apararaq, ona sərt yumruq və təpik zərbələri, həmçinin taxta dəyənəklə çoxsaylı bədən xəsarətləri yetirib.
Bundan sonra kafe sahibi zərərçəkənin qardaşına zəng edərək, onu kafedən gəlib aparmasını tapşırıb. Zərərçəkən həmin gün aldığı xəsarətlərdən xəstəxanada dünyasını dəyişib.
Mühakimə olunan qardaşın materiallarına isə ayrıca cinayət işi üzrə baxılır, belə ki, həmin şəxs hal-hazırda axtarışdadır.
www.oxu.az
"
"Yaponiyada güclü qar həyatı iflic etdi – VİDEOYaponiyanın şimal-qərbinə və şimalına misli-görülməmiş güclü qar yağıb.
Oxu.Az xəbər verir ki, bu barədə “RİA Novosti” Yaponiya mətbuatına istinadən məlumat yayıb.
Ən qalın qar təbəqəsi Niiqata, Fukui, İsikava, Toyama prefekturalarına düşüb. 
“Həmin ərazilərdə qarın qalınlığı 78 santimetrə çatır ki, bu da normadan 10 dəfə çoxdur”, - deyə ölkənin Baş Meteorologiya İdarəsi bildirib.
Bir çox  yaşayış məntəqələrində əlverişsiz hava şəraiti ilə bağlı məktəblər bağlanıb. İsikava və Toyama prefekturalarında qar yığınına görə 100-ə yaxın avtomobil əsas dağlıq yolla qalxa bilmir.
Sinoptiklər qarın həftəsonu da yağmağa davam edəcəyini proqnozlaşdırır. Yaponiyanın qərb sahillərində qar çovğununun gözlənildiyi bildirilir.  
Ötən gün Niiqata-Naqaoku istiqamətində hərəkət edən sərnişin qatarı güclü qarla əlaqədar hərəkətsiz vəziyyətdə qalıb və yüzlərlə sərnişin gecəni vaqonlarda keçirməli olub.Dəmiryolu xidmətinin əməkdaşları səhər saatlarında qatarda olan sərnişinlərə su və ərzaq gətirib.  
Qeyd edək ki, Sandze şəhərində yolda qalmış qatarda 600 sərnişin və heyət üzvü olub.


www.oxu.az
"
"Tramp Şimali Koreya lideri ilə dostlaşırABŞ prezidenti Donald Tramp KXDR lideri Kim Çen Inla “çox yaxşı münasibətlərinin” olduğunu güman etdiyini bildirib.
Oxu.Az xəbər verir ki, bu barədə Ağ Ev rəhbəri “The Wall Street Journal”a verdiyi müsahibədə danışıb.
“Yəqin ki, mənim Kim Çen Inla çox yaxşı münasibətlərim var. Mən insanlarla münasibət qururam. Amma deyəsən, bu, sizi təəcübləndirir”, – deyə Tramp bildirib.
Bununla belə, Tramp Şimali Koreya lideri ilə söhbət edib-etmədiyi ilə bağlı suala cavab verməkdən yayınıb.
“Mən bu məsələni şərh etmək istəmirəm. Olub-olmadığını demirəm. Sadəcə, bunu şərh etmək istəmirəm”, - deyə Tramp qeyd edib.
Məlumata görə, Ağ Ev rəhbərinin bu bəyanatı rəsmi Vaşinqtonla Pxenyan arasında daha açıq diplomatiyanın getdiyinin carçısı ola bilər.
Bundan əvvəl verdiyi açıqlamada Tramp Kim Çen Inla telefon danışığına hazır olduğunu bildirmişdi.
www.oxu.az
"
"Türkiyədə ağır yol qəzası: 9 ölü, 28 yaralı – VİDEOTürkiyədə ağır yol-nəqliyyat hadisəsi baş verib.
Oxu.Az-ın Türkiyə medaiasına istinadən xəbərinə görə, bu ölkədən İraqa sərnişin aparan avtobus Şırnaq vilayətinin Silopi rayonunda qəzaya düşüb. 
İlkin məlumatlara görə, doqquz nəfər ölüb, 28 nəfər xəsarət alıb.

www.oxu.az
"
"Ərdoğan ruslara qarşı savaşan babasından danışdıTürkiyə prezidenti Rəcəb Tayyib Ərdoğan babasının Birinci Dünya Müharibəsi zamanı ruslara qarşı savaşarkən həyatını itirdiyini bildirib.
Oxu.Az xəbər verir ki, bu barədə Türkiyə mətbuatı məlumat yayıb.
“Bizim kəndin bəzi sakinləri Sarıqamış döyüşündən qayıdandan sonra babamın əlində silahla donaraq öldüyünü dedilər”, – Ərdoğan əlavə edib.
Türkiyənin hərbi qurumları da Ərdoğanın babası, Ulucami kənd sakini, Kamal Mustafa oğlunun adının 1915-ci ilin yanvarında döyüş zamanı həlak olduğu barədə arxiv məlumatlarının olduğunu bildiriblər.
Qeyd edək ki, Sarıqamış döyüşü 1914-1915-ci illərdə baş verib və türk ordusunun məğlubiyyəti ilə başa çatıb.
A.M.
www.oxu.az
"
"Culian Assanj Ekvador vətəndaşı oldu“WikiLeaks” saytının qurucusu Culian Assanj Ekvador vətəndaşlığına qəbul olunub.
Oxu.Az RİA Novosti-yə istinadən xəbər verir ki, bu barədə Ekvadorun xarici işlər naziri Mariya Fernanda Espinasa məlumat verib.
A.M.
www.oxu.az
"
"ABŞ Rusiyanın Suriyadakı hərbi obyektlərinə hücumlarda əlinin olduğunu inkar edibABŞ-ın Rusiyanın Suriyadakı hərbi obyektlərinə PUA hücumu ilə heç bir əlaqəsi yoxdur.
Oxu.Az RİA Novosti-yə istinadən xəbər verir ki, bu barədə ABŞ Silahlı Qüvvələri Baş Qərargahının nümayəndəsi, general Kennet Makkenzi bildirib.   
Makkenzi ABŞ Silahlı Qüvvələri Baş Qərargahının rəisi, general Cozef Danfordun rusiyalı həmkarı Valeri Gerasimovla səmimi fikir mübadiləsi apardığını xatırladaraq, danışıqların təfərrüatını açıqlamaqdan imtina edib.
Pentaqonun mətbuat xidmətinin rəhbəri Dana Uayt isə ABŞ Müdafiə Nazirliyinin Rusiyanın Suriyadakı hərbi obyektlərinə hücumu şərh etməyəcəyini bildirib.
A.M.
www.oxu.az
"
"“Borussiya”nın doqquz futbolçusu kababdan zəhərlənibAlmaniyanın “Borussiya” klubunun (Dortmund) doqquz futbolçusu İspaniyada təlim-məşq toplanışı zamanı bağırsaq qripinə yoluxub.
Oxu.Az “Bild” nəşrinə istinadən xəbər verir ki, Roman Bürki, Roman Vaydenfeller, Mark Bartra, Andre Şürrle, Kristian Pulişiç, Ömər Toprak, Yakob Bruun Larsen, Nuri Şahin və Dominik Rayman bununla bağlı xəstəxanaya müraciət edib.
Kütləvi zəhərlənməyə toyuq kababı səbəb olub.
Futbolçuların Bundesliqanın 18-ci turunda “Volfsburq”la oyuna qədər bərpa olunacaqları bildirilir.
Matç yanvarın 14-də keçiriləcək.
A.M.
www.oxu.az
"
"Yunanıstanın qəbul etdiyi qanun Türkiyə ilə mübahisəyə səbəb olubYunanıstanın Frakiya əyalətində müsəlman azlıqlar üçün müqəddəs İslam qanunlarının tətbiqini məhdudlaşdıran şəriət haqqında qanunu Türkiyə və bu ölkənin xarici siyasət idarələri arasında qarşılıqlı sərt bəyanatların səsləndirilməsinə gətirib çıxarıb.
Oxu.Az RİA Novosti-yə istinadən xəbər verir ki, bu həftə Yunanıstan parlamenti böyük səs çoxluğu ilə şəriət qanunlarının tətbiqini əhəmiyyətli dərəcədə məhdudlaşdıran qanunun qəbuluna səs verib.
Qanuna görə, ailə məsələləri ilə bağlı müftiyə müraciət etmək məcburi olmayacaq və tərəflər öz istəkləri ilə məhkəməyə müraciət edə biləcəklər.
Ölkənin baş naziri Aleksis Sipras bunu tarixi addım adlandırıb.
Rəsmi Ankara öz növbəsində Afinanı tarixdən dərs çıxarmağa və Yunanıstanın türk icmasına təzyiq göstərməkdən imtina etməyə çağırıb.
Afina cavabında Ankaranı digər ölkənin daxili işlərinə qarışmamağı və öz işi ilə məşğul olmağı təklif edib.
Frakiyanın Yunanıstana düşən hissəsində 100 minə yaxın müsəlman yaşayır. Şəriət məhkəmələri onlar üçün 1923-cü ildən fəaliyyət göstərir. Bu, Yunanıstanın 1919-1922-ci illərdə yunan-türk müharibəsində məğlubiyyətdən sonra imzalanan Lozanna sülh müqaviləsinə əsasən üzərinə götürdüyü beynəlxalq öhdəliklərə uyğun olaraq yaradılıb.
A.M.
www.oxu.az
"
"Vaşinqton ABŞ ordusunun Suriyadakı mövcudluğunun məqsədini açıqlayıbİŞİD üzərində qələbə çaldıqdan sonra ABŞ ordusunun Suriyadakı mövcudluğunun əsas məqsədi İrana qarşı mübarizə aparmaq olacaq.
Oxu.Az RİA Novosti-yə istinadən xəbər verir ki, bu barədə ABŞ dövlət katibinin Yaxın Şərq məsələləri üzrə köməkçisi Devid Satterfild bildirib.
“Biz İranın Suriyadakı fəaliyyətindən və oradakı fəallığını artırmaq potensialından çox narahatıq”, – deyə o senatorlardan birinin müvafiq sualına cavabında bildirib.
A.M.
www.oxu.az
"
"Putin Kim Çen Inı təriflədiRusiya prezidenti Vladimir Putin bildirib ki, Şimali Koreya lideri Kim Çen In savadlı və yetkin liderdir.
Oxu.Az xəbər verir ki, bu barədə Vladimir Putin Rusiya qəzet və informasiya agentliklərinin rəhbərləri ilə görüşündə bildirib.
Rusiya prezidentinin fikrincə, KXDR dövlət başçısı öz məqsədinə çatıb. Onun artıq nüvə silahı var və başqaları bu faktla hesablaşmaq məcburiyyətindədir.
Bu baxımdan, Rusiya prezidenti qeyd edib ki, onun düşüncəsinə görə, Şimali Koreya lideri bu qarşıdurmanın qalibidir.
A.M.
www.oxu.az
"
"Putin Rusiyanın Suriyadakı bazalarına hücumdan danışdıRusiya və Türkiyə prezidentləri arasında telefon danışığı olub.
Oxu.Az xəbər verir ki, bu barədə Rusiya prezidenti Vladimir Putin Rusiya qəzet və informasiya agentliklərinin rəhbərləri ilə görüşündə bildirib.
“Sizinlə görüşə gəlməzdən əvvəl Türkiyə prezidenti Rəcəb Tayyip Ərdoğanla telefon danışığımız oldu. Türkiyəli həmkarımla Suriyadakı vəziyyəti müzakirə etdik. İdlibdə baş verənləri, Suriyadakı hərbi bazalarımıza dronlarla hücumu müzakirə etdik”, - deyə V. Putin bildirib.
Putin jurnalistlərlə görüşündə, Rusiyanın Suriyadakı hərbi bazasına hücuma da toxunub:
“Suriyadakı hərbi bazalarımıza hücumun arxasında kimin dayandığını bilirik. Bu təxribatın kimlər tərəfindən törədildiyi bizə məlumdur. Orada türklər deyil, təxribatçılar olub. Biz onların kim olduğunu da bilirik. Bilirik ki, onlar bu təxribata görə kimə və nə qədər ödəyiblər. O ki qaldı bu insidentlərə, burada yaxşı heç nə yoxdur. Bu hücum daha əvvəl əldə etdiyimiz razılıqları pozmağa istiqamətlənib. Bəli, pilotsuz uçan aparatları Türkiyənin nəzarətində olduğu İdlib bölgəsindən buraxılıb. Bizim də nəzarət etdiyimiz ərazilərdə belə şeylər olur. Mən, Türkiyə prezidenti ilə bu məsələni müzakirə etdim. Sizinlə görüşdən qabaq türkiyəli həmkarımla telefonla danışdım. Əminəm ki, nə Türkiyə hərbçilərinin, nə Türkiyə rəhbərliyinin, dövlətinin bu insidentlə heç bir əlaqəsi yoxdur.
Baş Qərargahımızın da qeyd etdiyi kimi, dronlar kusrar üsulla hazırlanmayıb. Bilirik ki, nə vaxt, harada və hansı sayda pilotsuz uçuş aparatları ötürülüb.  Kustar üsulla hazırlandığı görüntüsünün verilməsi üçün bu uçuş aparatları kamuflyaj edilib”.
A.M.
www.oxu.az
"
"İran Xəzərdə hərbi gəmisinin qəzaya düşməsinin səbəbini açıqlayıbİran Hərbi-Dəniz Qüvvələrinə məxsus “Damavand” gəmisinin Bəndər Ənzəli limanında inşa edilmiş  hüdudlayıcı dalğaqırana çırpılmasına səbəb texniki nasazlıq olub.
Oxu.Az-ın RİA Novosti-yə istinadən verdiyi xəbərə görə, bu barədə İranın limanlar və gəmiçilik idarəsinin sədri Hadı Haqşenas bildirib.
Onun sözlərin görə, insident zamanı qayığın aşması nəticəsində ekipajın 2 üzvü xəsarət alıb. 
Bundan əvvəl gəminin qəzaya düşməsinə səbəb qeyri-sabit hava şəraiti olduğu bildirilmişdi.
Bəzi yerli KİV-lər qəza zamanı 6 nəfərin dənizə düşdüyünü, onlardan 4 nəfərin xilas edildiyi, iki nəfərin isə itkin düşdüyü bildirir. Bundan başqa, qəza nəticəsində, ümumilikdə, 14 nəfərin xəsarət aldığı bildirilir.
A.M.
www.oxu.az
"
"Dünyanın ən yaxşı turizm istiqamətləri məlum olduDünyanın ən iri turizm portallarından sayılan “TripAdvisor” dünyanın ən yaxşı turizm istiqamətləri ilə bağlı reytinqin qaliblərini açıqlayıb.
Oxu.Az bu barədə “Daily Mail”ə istinadən xəbər verir.
Birinci yerdə Yaponiyanın o qədər də tanınmayan İsiqaki adası gəlir. Həmin ada “Top Destinations on the Rise” nominasiyası üzrə turistlər arasında ilin seçimi olub. İsiqaki füsunkar ağ çimərlikləri və sualtı qayaların zəngin fauna və florası ilə tanınır. Adıçəkilən ada, eyni zamanda, sörfinq, dayvinq və snorklinq üçün ən münasib məkanlardan hesab olunur. Adanın əsas incilərindən sayılan Manqrov meşələri və dağının yaratdığı füsunkar landşaft İsiqakidə istirahətin daha möhtəşəm keçəcəyini vəd edir.  
Reytinq cədvəlinə görə, ikinci yerdə Havay adalarında yerləşən Kapa kurortu gəlir. Kapa avarçəkmə və su xizəyi ilə məşğul olmağı sevənlər arasında kifayət qədər populyar məkanlardan sayılır.
Üçüncü yerdə isə Keniyanın paytaxtı Nayrobi qərarlaşıb. Adıçəkilən şəhər Afrikada safari üçün ən yaxşı məkanlardan hesab olunur. Turistlərə burada şəhərin gecə həyatı ilə tanış olmaq, Afrikanın izdihamlı bazarlarına və saysız-hesabsız ekzotik heyvanları olan bir neçə milli parka baş çəkmək imkanı yaradılır.
Bundan başqa, reytinqin ilk onluğunda Kanada, Polşa, Kosta-Rika, Latviya, Xorvatiya, İspaniya və Mərakeş kimi ölkələrin adları hallanır.
www.oxu.az
"
"Yemək qızdırmaq istəyən əsgər 28 milyonluq BTR-i məhv etdi – VİDEORusiyada ocaqda yemək qızdıran əsgər 28 milyon rubl (830 min manat) dəyərində BTR-82 zirehli texnikasını məhv edib.
Oxu.Az-ın xəbərinə görə, görüntülər “YouTube” videoportalında yerləşdirilib.
Hadisə 2017-ci ilin may ayında baş verib. 
Astraxan hərbi məhkəməsinin qərarı ilə əsgər Semyon Merejnikov altı ay intizam hərbi hissəsində əlavə xidmət çəkib.

www.oxu.az
"
"Ərdoğandan Qərbə sərt sözlər: Ovuclarını yalayacaqlarABŞ terrorçunu Türkiyəyə vermir, bəhanələr uydurur, o zaman onlar da bizdən heç bir terrorçu almayacaq.
Oxu.Az-ın xəbərinə  görə, bunu bu gün 43-cü Muxtarlar Toplantısında Fətullahçı Terror Təşkilatının (FETÖ) lideri Fətullah Gülənlə bağlı məsələyə toxunan Türkiyə prezidenti Rəcəb Tayyib Ərdoğan bəyan edib.
“Mən bu vəzifədə olduğum müddətdə ABŞ Türkiyədən hər hansı terrorçunu ala bilməz”, – deyən Ərdoğan bildirib ki, müsəlman ilan dəliyindən bir dəfə keçər, ikinci dəfə keçməz.
Onun sözlərinə görə, belə strateji ortaqlıq olmaz:
“ABŞ PKK-nın Suriya qolu olan PYD/YPG-yə dörd min yük maşını silah və texnika göndərib. Biz bunu anladırıq, dinləmirlər, necə strateji ortağıq? Biz yeni istiqlal savaşımızı müdafiədən hücuma çevirdik. Bizim burnumuzun ucunda birilərinin terror koridoru yaratmaq cəhdlərinə qarşı səbrimiz tükənmək üzrədir. İndiyə qədər gözləməyimizin səbəbi bu məsələni qarşılıqlı anlaşma ilə çözməyə ümidimizin qalması idi. Ancaq bu yolların getdikcə tükəndiyini, yalnız bir çarənin qaldığını görürük. Bizə verilən sözlərə əməl edilməməsi, gözümüzün içinə baxa-baxa yalan danışılmasına daha dözmək məcburiyyətində deyilik. Suriyada “Fərat qalxanı” əməliyyatı ilə atdığımız addımları bütün sərhədlərimiz boyu genişləndirmək imkanına sahibik”. 
Ərdoğan Türkiyənin heç vaxt heç bir ölkənin daxilindəki iqtidar oyunları üçün vasitə olmadığını vurğulayıb. O bildirib ki, Türkiyə ABŞ-ın əsassız siyasətlərinin girovuna çevriləcək ölkə də deyil:
“Qarşınızda nə Osmanlının xəstə adamı, nə 1970-1990-cı illərin gücsüz Türkiyəsi var. Artıq 2071 hədəfinə inanmış bir Türkiyə, böyük və güclü bir Türkiyə var. Artıq qarşınızda yüz milyonlarla qardaşının qəlbi və duası arxasında olan bir Türkiyə var. Artıq qarşınızda “Ya var olacaq, ya öləcəyik!” deyən millət var. 15 iyul hərbi çevriliş cəhdi zamanı təkcə Prezident Sarayı ətrafında 29 övladımız şəhid oldu, 36 qazimiz var. Hərbi təyyarələrin, helikopterlərin, tankların qarşısına çıxaraq canlarını fəda etdilər. Bizə hesab ödətmək istəyənləri meydana çıxmağa dəvət edirik. Bu coğrafiya neçə böyük mədəniyyətlərin, xalqların yaranmasına şahidlik etdiyi kimi, kin abidəsinin də çöküşünü görüb.
Hər kim ki “Suriyadan, İraqdan, Balkanlardan, Orta Asiyadan bizə nə?!” deyirsə,  sadəcə,  tariximizdən deyil, istiqlal və istiqbal anlayışlarından da xəbərsizdir. Bura bizim gönül dünyamız içindədir.
Mustafa Kamal Atatür “Misakı-Milli sərhədləri” deyən zaman hazırda Suriyada terror koridoru yaradılmaq istənilən yerləri də nəzərdə tuturdu. Ona görə də orada dövlət qurmaq istəyənlər ancaq ovuclarını yalayacaqlar. Özünü fiziki sərhədlər içərisinə həbs edənlər könül bağlarını qırarlarsa, fiziki sərhədlərindən də məhrum olarlar”.
Ərdoğan çıxışında qarşıdan gələn prezident seçkilərinə və AKP-MHP ittafaqına toxunub.
“AKP-MHP seçim ittifaqını milli razılaşma, müttəfiqlik olaraq görürük”, - deyə o bildirib.
Kamil HƏMZƏOĞLU
www.oxu.az
"
"Ermənilərin olduğu təyyarə Bakıya endiYanvarında 8-də Çin hava yolları şirkətinə aid, Pekin-Tbilisi reysi ilə uçan sərnişin təyyarəsi Bakıda qəza enişi etməli olub. Həmin təyyarənin göyərtəsində beş erməni sərnişin olub ki, onlardan üçü Ermənistan vətəndaşıdır.
Oxu.Az xəbər verir ki, bu barədə Tert.am xəbər saytı təyyarənin sərnişini İda Mnasakanyana istanədən xəbər verir.
Erməni sərnişinlərdən birinin beş yaşlı uşaq olduğu bildirilir.
“Üç gün əvvəl Pekin-Tbilisi reysi ilə uçan təyyarə səmada bir neçə dəfə dövrə vurdu. Ekipaj üzvləri dedilər ki, dumanlı hava şəraiti ilə əlaqədar eniş edə bilmirlər. Sonradan təyyarə Bakıda eniş həyata keçirdi”, - deyə həmin sərnişin bildirib.
“Bizə Bakı aeroportunun əməkdaşı yaxınlaşıb bildirdi ki,  bizim erməni olduğumuzdan xəbəri var və  pasportlarımızı təyyarədə qoyub neytral zonaya keçməyə çağırdı. Biz də onun dediyi kimi etdik. Uşağın və həyat yoldaşımın pasportlarını  təyyarədə saxladıq, mən isə öz pasportumu götürdüm, belə ki, mən və övladım ABŞ vətəndaşlarıyıq. Bakı aeroportunda 12 saat qaldıq. Bizə ayrılan yerdə ancaq ermənilər var idi”, - deyə sərnişin əlavə edib.  
Mnasakanyan bildirib ki, Bakıdan Ermənistan XİN mətbuat katibi Tiqran Balayanla dərhal əlaqə saxlanılıb, o isə Vaşinqtonu erməni əsilli ABŞ vətəndaşlarının Bakı aeroportunda olduğu barədə xəbərdar edib.
Qeyd edək ki, təyyarə qəza enişindən 12 saat sonra Tbilisiyə qayıdıb.
www.oxu.az
"
"BƏƏ-nin əsasını qoymuş şeyxin lampalardan portreti yaradıldıAbu-Dabidə tələbələr Birləşmiş Ərəb Əmirliklərinin əsasını qoymuş Şeyx Zayed bin Sultan Al Nahyanın orijinal portretini hazırlayıblar: belə ki, portretdə günəş enerjisi ilə işləyən 2500 lampadan istifadə edilib.
Oxu.Az xarici mediaya istinadən xəbər verir ki, aksiyada əmirliklərin hamısından 282 tələbə iştirak edib. 
Onlar dayanıqlı inkişaf və enerjiyə qənaət mövzusunda dərsə qulaq asıblar. Otuz dəqiqə davam etmiş bu dərs dinləyicilərin sayına görə ən böyük dərs olub və Ginnesin Rekordlar Kitabına daxil ediləcək. Dərsi “Liter of Light” qeyri-kommersiya təşkilatının icraçı direktoru, 2015-ci ilin “Zayed Future Energy Prize” mükafatının laureatı İllak Anjelo Diaz aparıb. Bu il - “Zayed ili”ndə keçirilən bu aksiyanın təşəbbüskarı “Zayed Future Energy Prize” mükafatının təşkilat komitəsidir.
www.oxu.az
"
"Stiven Hokinq bəşəriyyətin məhv olacağı dəqiq tarixi açıqladıBritaniyalı fizik Stiven Hokinqin sözlərinə görə, bəşəriyyət 100 il sonra  qlobal istiləşmədən qaynaqlanan dözülməz hava temperaturu ilə əlaqədar məhvə düçar olacaq.
Oxu.Az-ın CNET-ə istinadən verdiyi xəbərə görə, bu barədə  tanınmış alim “Sevimli məkanlar” adlı sənədli serialın ikinci fəslində danışıb.
Hokinq əmin edir ki, iqlim dəyişiklikləri bu templə davam etsə, atmosferdə temperatur dözülməz dərəcələrə qalxacaq və Yer bir növ ikinci Venera planetinə dönəcək. Adıçəkilən planetin  səthində temperatur 467 dərəcə selsiyə qədər qalxa bilir, təzyiq isə yerin atmosfer təzyiqindən nə az, nə çox - 93 dəfə çoxdur. Bu göstərici yüksək təzyiqlərə davamlı olan sualtı gəmini belə dağıtmağa kifayət edir.
Bu cür hallar istixana effektinə görə meydana gəlib. Qatı bulud təbəqəsi günəşin istisini içəri buraxsa da, onun kosmosa qayıtmasına əngəl olur.
Fərziyyələrə görə, 4.5 milyard il əvvəl Venera planeti okeanlarla əhatələnsə də, günəşə yaxın məsafədə mövqe tutduğunda görə okeanlar buxarlanaraq quruyub və atmosferi su buxarı ilə zənginləşdirib. Çox aşağı miqyaslarda olsa da, oxşar proses Yer planetində də müşahidə olunur. Qlobal istiləşməyə təsir edən əsas istixana qazı karbon qazıdır.
Hokinqin fikirincə, 100 ildən sonra bizim planetdə yaşayış üçün şərait həddindən artıq pisləşəcək və artıq böyük fəlakətin qarşısını almaq mümkün olmayacaq. “Bəşər övladı” özünə kosmosda yeni məskən axtarmalı olacaq.
“Qlobal istiləşməni inkar edən kiməsə rast gəlsəniz, ona Veneraya yollanmağı tövsiyə edin.  Həmin səfərin bütün xərclərini öz üzərimə götürürəm”, – deyə alim efir proqramında zarafatyana bildirib.
www.oxu.az
"
"AKP sözçüsü: Üç nəfərdən ibarət komissiya yaradılacaqAKP sözçüsü Mahir Ünal AKP lideri Rəcəb Tayyib Ərdoğanla MHP lideri Dövlət Baxçalı arasındakı dünənki mətbuata qapalı 35 dəqiqəlik “İttifaq zirvəsi”ni ilk dəfə dəyərləndirib.
Oxu.Az xəbər verir ki, M. Ünal görüşün detalları barədə geniş açıqlama verməsə də, bunları deyib: 
“Önümüzdəki günlərdə yaradılacaq komissiyalarla bu məsələ texnik olaraq ələ alınacaq. Başlanğıç olaraq isə AKP və MHP-nin bu yöndə fəaliyyəti davam etdirməsi üç nəfərdən ibarət bir komissiyanın yaradılması düşünülməkdədir”.
Kamil HƏMZƏOĞLU
www.oxu.az
"
"Ehtirasların qızışdığı seçki TürkiyəsiTürkiyədə qarşıdan gələn parlament, bələdiyyə və prezident seçkiləri (hər üç seçim 2019-cu ildə keçiriləcək) yaxınlaşdıqca, ölkədə siyasi ehtiraslar yenidən qızışmaqda, “çatı aday” - “vahid namizəd”, seçim ittifaqları məsələsi daha çox masaya yatırılmaqdadır.
Türkiyənin dörd əsas partiyasından ikisinin - hakim AKP ilə müxalifətçi MHP-nin (məlum 15 iyul hadisələrindən sonra bu iki partiya bir çox məsələlərdə eyni mövqe sərgiləməkdədir, xüsusilə, sonuncu Konstitusiya dəyişiklikləri ilə bağlı referendumda - red.) ən azı iki seçimə - prezident və parlament seçkilərinə birlikdə qatılacağı gözləniləndir. Bunu partiya liderləri də istisna etmirlər. Xüsusilə, MHP lideri Baxçalının 2019-cu il seçkilərində namizəd irəli sürməyəcəkləri və Türkiyənin hazırkı prezidenti Ərdoğana dəstək verəcəkləri, hətta bu dəstəyin 2014-cü ilə qədər çəkə biləcəyi ilə bağlı məlum açıqlamasından sonra AKP-MHP ittifaqının qaçılmaz olacağı birmənalı görünür.
“Seçkilərdə MHP başqanı namizəd  olmayacaq. MHP – olarsa, ittifaqla, olmazsa, özü müstəqil şəkildə parlament seçkilərinə girər. Prezident seçkilərində də Rəcəb Tayyib Ərdoğanı dəstəkləmə qərarı ala bilər”, - deyə Baxçalı bəyan edib.
Ərdoğan da öz növbəsində Baxçalının bu jestinə qarşılıq olaraq, “ona şükranlarımızı bildiririk”, - deyə bildirib. Və təsadüfi deyil ki, yanvarın 10-da iki partiya lideri arasında mediaya qapalı 35 dəqiqəlik “İttifaq zirvəsi” reallaşdırılıb və sızan məlumatlara görə, bu görüşmədə gələcək “Seçim ittifaqı”nın ilkin konturları cızılıb.
Türkiyənin dörd əsas siyasi təşkilatından ikincisi – “ana müxalifət” partiyası olan CXP-nin isə seçkilərlə, xüsusilə də prezident seçimləri ilə əlaqədar dəqiqləşdirilmiş mövqeyi yoxdur.  Belə ki, CXP lideri Kamal Kılıçdaroğlu prezident seçkilərində öz namizədləri ilə iştirak edə biləcəklərini söyləyir, eyni zamanda, başqa bir güclü müxalif namizədi dəstəkləyə biləcəklərini də bəyan edir. O, seçkilərdə ikinci tur olarsa, Ərdoğan istisna olmaqla, istənilən namizədi dəstəkləyə biləcəklərinin ilkin anonsunu verib. Bununla belə, CXP-də prezident seçkiləri ilə bağlı ikitirəlik özünü açıq-aşkar göstərməkdədir.
Bəzi CXP-lilər yalnız öz namizədləri - Kılıçdaroğlu ilə seçkiyə gedəcəklərinin altını cızır, bəziləri - “köhnələr”, Dəniz Baykal tərəfdarları isə səhhəti imkan verəcəyi təqdirdə Baykalın, digər halda geniş müxalifət koalisiyasının “vahid namizədi”nin müəyyənləşdirilərək, onun dəstəklənə biləcəyi fikrini irəli sürürlər. Dəstəklənə biləcəklər arasında da həm sabiq MHP-çi Meral Akşənərin, həm prezident Abdullah Gülün, həm də sabiq genəlkurmay başqanı Ülkər Başbuğun adları keçir. İlk iki şəxs buna isti yanaşmasalar da, hələlik Başbuğun mövqeyi bəlli deyil, o, bu məsələdə tələskənliyə yol verməməyə çalışır. Parlament və bələdiyyə seçkilərinə gəlincə, CXP-lillər bu seçimlərə təkbaşına qatılmaqda, bu məsələdə güzəştə etməməkdə qərarlı görünürlər.
Türkiyənin dördüncü əsas partiyası sayılan (təsis olunmasından cəmi bir neçə ay keçir) və parlamentdə dörd sabiq MHP-li, bir keçmiş CXP-li ilə təmsil olunan “İYİ PARTİ”nin isə parlament və bələdiyyə seçkiləri istisna olunmaqla, prezident seçkilərində kiməsə güzəştə getməyəcəyi ortadadır. Adıçəkilən partiyanın genəl başqanı olan sabiq MHP-çi, keçmiş vitse-spiker və daxili işlər naziri Meral Akşənər 2019-cu il prezident seçkilərində özünün namizəd olacağını birmənalı şəkildə ifadə edib və onu Türkiyə türkləri demişkən, “eləştirən”  eks lideri - MHP genəl başqanı Dövlət Baxçalıya qarşı çox sərt ifadələr səsləndirib. Buna səbəb isə MHP liderinin “İYİ Parti”nin CXP və terrorçu PPK yönümlü HDP ilə yan-yana gəlməsi və bu səbəbdən də onların “Seçim ittifaqı”na getməsi yönündə iddiaları olub. 
Akşənər  Baxçalıya cavabında “İYİ Parti”ni CXP və HDP ilə yan-yana gətirmə cəhdini çirkin, sayğısız və çox ayıb hesab edirəm. Bu günə qədər “İYİ Parti” genəl başqanı olaraq, mənim ağzımdan hər hansı bir siyasi partiyanın aldığı qərara yönəlik ağıl-fikir verəcək bir cümlə çıxmadı. Odur ki, hörmətli Baxçalı da bizə ağılöyrətmə mərtəbəsində deyil. Dolayısı ilə, o, bir qərar vermişdir, ona sayğı duyuruq, xeyirli olsun”,  - deyib. Akşənər bununla bərabər, Demokrat və Səadət partiyaları ilə ittifaq qura biləcəklərini istisna etməyib:
“Bizim nə edəcəyimizə başqası qarışa bilməz. Biz prezident seçimlərində partiyamız adına namizəd göstərəcəyik. Dostlarımız məni istəyirlər, mən də buna “HƏ” deyirəm. Lakin ittifaq yaradaraq, seçimə getməyəcəyik. İttifaq ilə bağlı düşünsək-düşünsək, yalnız  Demokrat və Səadət partiyaları ilə yan-yana gəlməyi düşünürük. Ancaq bunun üçün görüşmələrimiz olmayıb. Dolayısı ilə, nə CXP, nə də digər partiya ilə birlikdə seçimə getmək kimi bir birlikdəliyimiz ola bilməz”.
O, eyni zamanda, sabiq prezident, hakim AKP-nin iki qurucusundan biri olan və son zamanlar bir sıra məsələlərdə Ərdoğanla tərs düşən A. Gülün namizədliyini dəstəkləyə biləcəyi yönündə səslənən iddialara qarşı çıxıb:
“İYİ Parti” ilə oturub, “İYİ Parti” ilə qalxırlar. Yazarın biri  yazıb: Sayın Abdullah Gül ilə  “haşır-nəşirmişik”, görüşürmüşük, o, namizəd olacaqmış, mən də namizədliyimi geri çəkəcəkmişəm. Mənim sözüm söz. “Çatı adaylar”- “vahid namidədlər” məsələsi, filan vardı… Qardaşım, nə “çatı”, nə baca, nə də pəncərə… Mən 2019-da namizədəm. Qazanacağam. Hələb oradadırsa, arşın da burada. Hamımız birlikdə görəcəyik. Niyə qorxursunuz?!”, - deyə xanım Akşənər vurğulayıb.
A.Gül də hələlik namizədlik, “çatı aday” məsələsində ehtiyatlı mövqe tutmaq yolunu tutub. Düzdür, bir müddət öncə əski CXP genəl başqanı Baykalla namizədlik məsələsində qarşı-qarşıya gəlsə də, hətta, sabiq baş nazir müavininə qarşı sərt ifadələr səsləndirsə də, Gülün özünün də prezidentliyə namizədliklə bağlı xüsusi planları var kimi görünür. Onun namizədliyinin isə daha çox dinçi-mühafizəkar partiya olan Səadət Partiyası tərəfindən irəli sürülə və dəstəklənə biləcəyi söylənilir. Səadət Partiyasının lideri Təməl Karamollaoğlu bununla bağlı müsbət, Gülə jest olacaq ifadələr səsləndirib, ancaq eyni zamanda, son sözün partiyasının və Gülün qərarından asılı olacağını sözlərinə əlavə edib. Bununla yanaşı, “Səadət”çilərin seçkilərdə daha real iştirakı gözlənilən və udma şansı yüksək olan Akşənərə üstünlük verəcəyi mümkün ehtimallar sırasında ən öndə gəlir...
Türkiyənin 5-ci partiyası olan terrorçu PKK yönümlü HDP-yə gəldikdə isə...
Kamil HƏMZƏOĞLU
www.oxu.az
"
"Riki Martin erməni sevgilisi ilə evləndi - FOTODünya şöhrətli müğənni Riki Martin, sevgilisi – erməni əsilli rəssam Cvan Yoseflə evləndiyi barədə yayılan məlumatları təsdiqləyib.
Oxu.Az xəbər verir ki, o, bir neçə ay sonra toy edəcəklərini bildirib:
“Mən indi ərəm. Bir neçə aydan sonra möhtəşəm toy şənliyi keçirməyi planlaşdırırıq. Bu barədə sizə xəbər edəcəyəm. Biz bir-birimizə sadiq qalmağa and içdik və nikahla bağlı müvafiq sənədləri, o cümlədən nikah müqaviləsini imzaladıq”.
Qeyd edək ki, Riki Martinlə Cvan Yosefin yaxın münasibətlərdə olmaları iki il əvvəl məlum olub. 2016-cı ilin payızında isə cütlük nişanlandıqlarını elan etmişdi. Müğənninin sözlərinə görə, o əvvəl Yosefin sənətinə, sonra isə həmin əsərlərin müəllifinə vurulub.











www.oxu.az
"
"Atatürk Hava Limanı yalnız dövlət başçılarını qəbul edəcəkİstanbulda üçüncü beynəlxalq hava limanının istismara verilməsindən sonra Atatürk aeroportu yalnız Türkiyəyə səfər edən dövlət başçılarının təyyarələrini qəbul edəcək.
Bu açıqlamanı Türkiyənin nəqliyyat, dənizçilik və kommunikasiya naziri Əhmət Arslan səsləndirib.
Oxu.Az xəbər verir ki, bu barədə “Anadolu” agentliyi məlumat yayıb.
Nazirin sözlərinə görə, aeroportda sərgi mərkəzi də fəaliyyət göstərəcək.
Terkos gölü yaxınlığında tikilən 3-cü aeroportla bağlı dövlət layihəsinin realizəsinə  gəlincə,  Arslan bildirib ki, hazırda nəzərdə tutulan işlərin 78 faizi tamamlanıb:
“İstanbulun 3-cü aeroportunda terminalların tikintisi, bütün sistemlərin sınağı başa çatıb”.
Ə.Arslan qeyd edib ki,  İstanbulun üçüncü aeroportunda iki fövqəladə uçuş-eniş zolaqları salınacaq, fevralın sonunda burada sınaq uçuşları həyata keçiriləcək. 
Aeroport infrastrukturunun yoxlanılmasında şəxsən Türkiyə prezidenti Rəcəb Tayyib Ərdoğan və baş naziri Binəli Yıldırım da iştirak edəcək.
İlkin olaraq, aeroport təxminən 90 milyon sərnişinə xidmət göstərəcək.
www.oxu.az
"
"Rusiyada azərbaycanlı “killer” mühakimə olunurRusiyanın Ulyanovsk vilayətində  öz ərinin qətlinə sifariş vermiş qadın və azərbaycanlı qatilin  işi ilə bağlı məhkəmə prosesi başlayır.
Oxu.Az bu barədə “Екатеринбург в эфире”ə istinadən məlumat yayıb.
“8 oktyabr 2014-cü ildə Dimitrovqradın Svirsk küçəsində kişi meyiti tapılıb. Həmin şəxsi Azərbaycandan olan qatil qətlə yetirib, sifarişi isə öz həyat yoldaşı verib. Qatilə buna görə 500 min rubl ödəyib. İş üzrə materiallar məhkəməyə göndərilib”, – deyə məlumatda qeyd olunur.
Məlumata görə, cinayətkar hadisəni törədən zaman lüləsi kəsilmiş ov tüfəngindən istifadə edib.  Qətli törətdikdən çox keçməmiş polis tərəfindən saxlanılıb. Öz ərinin qətlini sifariş vermiş qadının cinayət əməlləri bir neçə maddə üzrə tövsif olunur, - deyə Ulyanovsk vilayəti prokurorluğunun mətbuat xidməti  bildirib.
www.oxu.az
"
"Çempionu öldürən azərbaycanlının məhkəməsi başlayırXabarovskda  pauerrliftinq (ağırlıq qaldırma - red.) üzrə dünya və Avropa çempionu Andrey Draçyovun qətli ilə bağlı ilkin dinləmələr yanvarın 15-nə təyin olunub.
Oxu.Az xəbər verir ki, bu barədə “RİA Novosti” Xabarovsk məhkəməsinin nümayəndəsinə istinadən məlumat yayıb.
“İş üzrə ilkin dinləmələr yanvarın 15-i gününə təyin olunub. İclas qapalı rejimdə keçiriləcək.  Həmin dinləmələrdə proses üzrə ilk məhkəmə iclasının tarixi, həmçinin prosesin qapalı və ya açıq keçiriləcəyi  müəyyənləşdiriləcək”, – deyə agentliyə müsahibə verən nümayəndə bildirib.
Xatırladaq ki, 20 avqust 2017-ci il tarixində Xabarovskda kafenin qarşısında Andrey Draçyovla təqsirləndirilən şəxs Anar Allahverənov arasında mübahisə düşüb. İstintaq versiyasına görə, təqsirləndirilən şəxs yumruq və təpiklərlə  zərərçəkənin baş və bədən nayihəsinə çoxsaylı zərbələr endirib. Aldığı xəsarətlərin ağırlığından Draçyov xəstəxanada dünyasını dəyişib.
İstintaq komitəsi qətllə bağlı cinayəti işi açıb. Təqsirləndirilən şəxs hadisədən bir ay sonra hüquq-mühafizə orqanlarına təslim olub.
www.oxu.az
"
"Sabah bəzi yerlərdə duman olacaqBakı və Abşeron yarımadasında yanvarın 12-də hava şəraitinin dəyişkən buludlu olacağı, arabir tutulacağı, yağmursuz keçəcəyi gözlənilir. Gecə və səhər bəzi yerlərdə zəif duman, çiskin olacaq. Mülayim cənub-qərb küləyi əsəcək, gündüz şimal-qərb küləyi ilə əvəz olunacaq.
Ekologiya və Təbii Sərvətlər Nazirliyinin Milli Hidrometeorologiya Departamentindən Oxu.Az-a verilən məlumata görə, havanın temperaturunun Abşeron yarımadasında gecə 1-3, gündüz 5-9, Bakıda gecə 1-3, gündüz 6-8 dərəcə isti olacağı gözlənilir.
Atmosfer təzyiqi 763 mm civə sütunu, nisbi rütubət 70-80 faiz təşkil edəcək.
Azərbaycanın rayonlarında yanvarın 12-də hava şəraitinin yağmursuz keçəcəyi, lakin gecə və səhər bəzi yerlərdə yağış, dağlıq ərazilərdə qar yağacağı gözlənilir. Ayrı-ayrı yerlərdə duman olacaq. Qərb küləyi əsəcək, bəzi yerlərdə  arabir güclənəcək.
Havanın temperaturunun gecə 1 dərəcə şaxtadan 4 dərəcəyədək isti, gündüz 6-11 dərəcə isti, dağlarda gecə 7-12 dərəcə şaxta, gündüz 3 dərəcə şaxtadan 2 dərəcəyədək isti olacağı gözlənilir.
www.oxu.az
"
"Suriyada böyük döyüş gözlənilirSuriyanın ən strateji əhəmiyyətli obyektlərdən sayılan “Əbu-əd-Zühur” hərbi hava bazası  uğrunda döyüşlərdə eyni vaxtda bir neçə terrorçu qruplaşma, o cümlədən İŞİD və hökumət qüvvələri iştirak edəcək.
Oxu.Az xəbər verir ki, bu barədə terrorçuların fəaliyyətinin monitorinqini aparan “Directorate 4” Telegram kanalı “Amak” xəbər agentliyinə istinadən məlumat yayıb.
“Döyüşlər hamı-hamıya qarşı formatında gedəcək, bu, labüddür”. - deyə agentlik qeyd edir. 
www.oxu.az
"
"Akşənər Baxçalıya sərt çıxdı: SayğısızSabiq MHP-çi, keçmiş vitse-spiker və daxili işlər naziri Meral Akşənər eks lideri - MHP başqanı Dövlət Baxçalıya qarşı sərt ifadələr səsləndirib.
Oxu.Az xəbər verir ki, buna səbəb MHP liderinin “İYİ Parti”nin CXP və terrorçu PPK yönümlü  HDP ilə yan-yana gəlməsi, bu səbəbdən də onların “seçim ittifaqı”na getməsi yönündə iddiaları olub.
Buna cavabında isə xanım Akşənər “İYİ Parti”ni CXP və HDP ilə yan-yana gətirmə cəhdini çirkin, sayğısız və çox ayıb hesab edirəm. Bu günə qədər “İYİ Parti” lideri olaraq, mənim ağzımdan hər hansı bir siyasi partiyanın aldığı qərara yönələn ağıl- fikir verəcək bir cümlə çıxmadı. Odur ki, hörmətli Baxçalı da bizə ağılöyrətmə mərtəbəsində deyil. Dolayısı ilə, o, bir qərar verib, ona sayğı duyuruq, xeyirli olsun”, - deyib.
Akşənər Demokrat və Səadət partiyaları ilə ittifaq qura biləcəklərini də dilə gətirib:
“Bizim nə edəcəyimizə başqası qarışa bilməz. Biz prezident seçkilərində partiyamız adına namizəd göstərəcəyik. Dostlarımız məni istəyirlər, mən də buna “HƏ” deyirəm. Lakin ittifaq yaradaraq, seçimə getməyəcəyik. İttifaq ilə bağlı düşünsək-düşünsək, yalnız Demokrat və Səadət partiyaları ilə yan-yana gəlməyi düşünürük. Ancaq bu mənada görüşümüz olmayıb. Dolayısı ilə, nə CXP, nə də digər partiya ilə birlikdə seçimə getmək kimi bir birlikdəliyimiz ola bilməz”.
Kamil HƏMZƏOĞLU
www.oxu.az
"
"Çin sahillərində neft tankeri partlayıbŞərqi Çin dənizində Honq-Konqa aid yük gəmisi ilə toqquşmuş “Panam” neft tankerində yanğından sonra partlayış baş verib.
Oxu.Az xəbər verir ki, bu barədə “Ria Novosti” Çinin Nəqliyyat Nazirliyinin bəyanatına istinadən məlumat yayıb.
“SANCHI tankerində yanvarın 10-da, 13:35 radələrində  partlayış meydana gəlib. Bununla əlaqədar hadisə yerində yanğınsöndürmə üzrə işlər müvəqqəti olaraq dayandırılıb, xilasedici gəmilər təhlükəsiz məsafəyə uzaqlaşdırılıb.Təəssüf ki, yanğının söndürülməsi ilə bağlı işlər gözlənilən nəticəni verməyib”, – deyə nazirliyin rəsmi saytında dərc olunan bəyanatda qeyd olunur.
136 min ton maye qaz daşıyan tankerdə baş verən partlayış ətraf mühitə, o cümlədən dənizin sualtı fauna və florasına  ciddi təhlükə yaradır.
www.oxu.az
"
"“H&M” irqçilikdə ittiham olundu“Cəngəlliyin ən zor meymunu” yazılı idman köynəyində olan qaradərili oğlanın fotoşəkli sosial şəbəkələrdə ciddi narazılığa səbəb olub.
Oxu.Az xəbər verir ki, bu barədə “Washington Post” məlumat yayıb.
Məlumata görə, “Klivlend” basketbol klubunun hücumçusu Lebron Ceymz “H&M” şirkətinin istehsal etdiyi idman geyiminin reklamına qarşı çıxıb, kanadalı müğənni “The Weeknd” isə  qaradərili uşağın alçaldıldığını iddia edərək, həmin şirkətlə bağladığı müqaviləni ləğv edib.
İctimaiyyətin narazılığına səbəb olan reklam isveç geyim istehsalçısının sifarişi ilə hazırlanıb. Saytda qaradərili oğlanın geyindiyi idman geyiminin üzərinndə “Cəngəlliyin ən zor meymunu” yazısını görmək olur.
“H&M”, sən bizi aldatmağa çalışırsan. Ancaq biz aldanmayacağıq. Mən indi fotoşəkildə nəyin təsvir olunduğunu demək istəyirəm. Şəklə baxdıqda mən Gənc Kralı görürəm. Dünyanın hökmranını, toxunulmaz və danılmaz bir Qüvvənin sahibini. Biz afroamerikalılar bütün əngəlləri aşmalıyıq, insanların  bizim barədə qərəzli mövqeləri ilə yanıldığını sübuta yetirməliyik, daha həvəsli şəkildə işləməliyik, öz kimliyimizi isbat etməliyik.  Ancaq bilin ki, bütün çətinlikləri  aşdıqdan sonra insan özünü çox  əla hiss edir”, - deyə “Klivlend” basketbol klubunun hücumçusu Lebron Ceymz yazır.
“Səhər oyandım və şoka düşdüm, həmin şəkildən hiddətləndim. Mən özümü təhqir olunmuş hesab edirəm, bundan sonra heç vaxt “H&M”-lə əməkdaşlıq etməyəcəm”, - deyə Efiopiya  əsili Eybel Makkonen Tesfay bildirib.
Reklam üzrə mütəxəssis və “H&M”-in keçmiş icraçı direktoru Karlos Barbosa şirkəti irqçilikdə ittiham edərək, gələcəkdə onlarla əməkdaşlıq etməyəcəyini söyləyib.
Amerikalı insan haqları fəalları vətəndaşları həmin ticarət nişanı altında buraxılan geyim məhsullarından imtina etməyə çağırıb. Şirkət nümayəndəliyinin üzrxahlığı və qeyri-tollerant kontentli fotoşəkli saytdan kənarlaşdırması ABŞ ictimaiyyətində və sosial şəbəkələrdə müşahidə olunan  “tənqid dalğasının” qarşısını ala bilməyib. Şirkət Kambocadakı müəssisələrində qul əməyindən istifadə etməkdə ittiham olunur. 
www.oxu.az
"
"Ərdoğanla Baxçalının “İttifaq zirvə”siTürkiyə prezidenti Rəcəb  Tayyib Ərdoğan MHP lideri Dövlət Baxçalını qəbul edib.
Oxu.Az-ın xəbərinə görə, iki liderin təxminən 35 dəqiqəlik zirvə görüşməsində AKP ilə MHP arasındaki ittifaqın müzakirə olunduğu məlum olub.
Ancaq zirvə görüşməsi ilə bağlı hələlik açıqlama yayılmayıb.
Kamil HƏMZƏOĞLU
www.oxu.az
"
"300 azərbaycanlı Ukrayna DİN-ə ultimatum verdiDünən Azərbaycanın Ukraynadakı diasporunun 300-dən çox nümayəndəsi Kiyevdə Daxili İşlər Nazirliyi binası qarşısına toplaşaraq, hüquq-mühafizə orqanlarının fəaliyyətsizliyinə etiraz edib.
Oxu.Az xəbər verir ki, azərbaycanlı sahibkarlar ölkədə baş alan quldurluğa görə şəxsən Ukrayna daxili işlər naziri Arsen Avakovun cavabdeh olduğunu hesab edir, azərbaycanlılara qarşı etnik zəminli cinayətlərin törədildiyindən şikayətlənir.
Həmvətənlilərimiz bir həftə ərzində təhlükəsizlik qüvvələri əməkdaşları və quldurlar tərəfindən oğurlanan 20-dən çox azərbaycanlının qaytarılması tələbi ilə ultimatum verib. Əks təqdirdə sahibkarlar polis şöbələrinə və ukraynalı qatı millətçilərin qərargahlarına hücum edəcəklərini bəyan ediblər.
Fəallar bildiriblər ki, digər millətlərin minlərlə nümayəndəsi, o cümlədən Ukraynada yaşayan qazaxlar, yunanlar, macarlar və digər millətlərdən olan nümayəndələr anoloji  aksiyalarda iştirak etməyə hazırdır. Belə ki, həmin icmalardan olan iş adamlarının fəaliyyəti ilə bağlı vəziyyət acınacaqlıdır və  fəalların dediyinə görə, ölkədəki korrupsiya, reyderçilik və şantaj yolu ilə soyğunçuluqda  birinci növbədə Arsen Avakov və onun millətçi birləşmələri günahkardır. Belə birləşmələrin ticarət və inşaat sahəsində reket fəaliyyəti hesabına pul qazandığı bildirilir.
www.oxu.az
"
"Fırtınaya düşən səyahət gəmisinin görüntüləri yayıldı – VİDEO“Norwegian Breakaway” səyahət laynerinin sərnişinlərindən biri güclü siklondan keçən gəminin göyərtəsindən lentə aldığı unikal görüntüləri internetə yerləşdirib.
Oxu.Az Lenta.ru-ya istinadla xəbər verir ki, “RedCurtainEnt” adlı istifadəçi dekabrın 27-də Yeni il məzuniyyətini Nyu-Yorkdan Bahama adalarına səyahət edən nəhəng laynerin dörd min sərnişinindən biri olub.
Gəmi geri dönərkən qar çovğunu başlayıb, gəmi fırtınaya  düşüb. “Mashable” yazır ki, fırtınadan yan keçmək mümkün olsa da, gəminin kapitanı israrlı şəkildə təyin olunmuş kursu dəyişməyib. Bloqer ən “nəfəskəsici” anların görüntülərini montaj edərək, maraqlı videoçarx hazırlayıb. Həmin kadrlarda şiddətli küləklə müşayiət olunan okean fırtınanın təsiri altında gəminin atılıb-düşdüyünü, laynerin dəhlizlərinin  dalğaların gətirdiyi su ilə dolduğunu, sərnişinlərin ayaq üstə qalmaq üçün dəridən-qabıqdan çıxdığını görmək olur. Bloqerin dediyinə görə, bu cür vəziyyət üç günə yaxın davam edib.
“Breakaway” hər hansı ciddi insidentlə üzləşmədən yanvarın 5-də Nyu-Yorka qayıdıb.

www.oxu.az
"
"ABŞ atom sualtı gəmisi fantastik texnologiya ilə təchiz edilirABŞ-ın hesablama palatasının yoxlamalarına əsasən, “Columbia” sinfindən olan yeni ABŞ sualtı gəmiləri Pentaqonun açıqladığı texnoloji hazırlıq səviyyəsinə cavab vermir.
Oxu.Az xəbər verir ki, auditorların hazırladığı hesabat “The National Interest”in diqqətindən kənarda qalmayıb.
Yoxlamalardan sonra müəyyən olunub ki, “Columbia” sinfindən olan sualtı gəmilərdə istifadə olunan yeni texnoloji çözümlərin özünü doğrultması üçün əlavə təkmilləşdirməyə və sınaqlara ehtiyac var. Hesabatda qeyd olunur ki, sözügedən innovasiyalar gəminin iş səmərəliliyi baxımından böyük əhəmiyyət kəsb edir və ilk növbədə inteqrasiyalı enerji sistemi, nüvə reaktoru, raket şöbəsi və daimi maqnitlə təchiz olunan mühərrikə aiddir.
Hesablama palatasına görə, hazırda bu sistemləri nə dərəcədə səmərəli işləyib-işləməyəcəyi məlum deyil, belə ki, bu kimi qurğular üçün buna qədər heç bir prototip yaradılmayıb və sınaqdan keçirilməyib, digər tərəfdən, bir çox funksiyalar eksperimental deyil, yalnız nəzəri cəhətdən isbatını tapıb.
Qurum ABŞ Hərbi Dəniz Qüvvələrini “Columbia” sinfindən olan sualtı gəmilərin texnoloji imkanları ilə bağlı faktları təhrif etməkdə ittiham edir. Belə ki, yeni texnologiyaların sualtı gəmilərdə ciddi nasazlıqların səbəb ola biləcəyi, yeni qurğuların istehsalının ləngiyə biləcəyi istisna edilmir. ABŞ hərbi dəniz donanması “Columbia” sinfindən olan sualtı gəmilərin  hazırlanması barədə 2020-ci ilə kimi  hesabat verməkdən azad olsa da, bu gəmilərin hazırlanmasına artıq 8.7 milyard dollar vəsait xərclənib.
Pentaqon Hesablama Palatasının “Columbia” proqramının qiymətləndirilməsi ilə bağlı hazırladığı sənəddə qeyd olunanlarla razılaşmır.
Hərbçilər auditorlara cavab məktubunda bildiriblər ki, gəmilərin hazırlanmasında potensial risklər nəzərə alınıb.
“The National Interest” bildirir ki, ABŞ-da tarixən federal hökumət Hesablama Palatasının  narahatlıqlarını Pentaqonun and-amanlarından daha üstün tutub.
“Columbia” sinfindən olan atom sualtı gəmiləri “Ohio” sinfini əvəz etməlidir. Hər bir yeni gəmi “Trident II” sistemli 16 uzaqmənzilli raketlə  təchiz olunacaq. Hələlik bu qəbildən 12 gəminin istehsalı planlaşdırılır. İlk sualtı gəminin inşasının 2028-ci ildə başa çatacağı gözlənilir.
www.oxu.az
"
"İranın döyüş gəmisi Xəzər dənizində qəzaya uğrayıb - FOTO + VİDEO‪İrana aid döyüş gəmisi “Demavend” Xəzər dənizində qəzaya uğrayıb.
Oxu.Az-ın məlumatına görə, ölkənin ən böyük döyüş gəmilərindən “Demavend”də 18 nəfər olub, onlardan altısı qəza zamanı dənizə düşüb.
Yerli mənbələrə görə, dənizə düşən altı nəfərdən dördü xilas edilib, lakin onlardan ikisi tapılmayıb. Buna görə də axtarış-xilasetmə tədbirləri davam etdirilir.
Qeyd edək ki, 2013-ci ildə dənizə endirilən döyüş gəmisinin uzunluğu yüz metrdir və 300 ton ağırlığındadır.


فيديو // وكالات انباء ايرانية : ارتطام مدمرة دماوند في بحر قزوين برصيف بحري في ميناء انزلي جراء الجو العاصف و تعرضها لاضرار pic.twitter.com/Sk1YOXqeBH
— Hazem Kalasحازم كلاس (@Hazem_Kallass) 10 января 2018 г.











A.M.
www.oxu.az
"
"Zərif: Bir sıra dövlətlər nüvə razılaşması ilə bağlı destruktiv siyasət yürüdür“Rəsmi Tehran bir neçə ölkənin nüvə razılaşması ilə bağlı destruktiv siyasət yürütdüyünə görə təəssüf edir”.
Oxu.Az-ın RİA Novosti-yə istinadən verdiyi məlumata görə, bunu İran xarici işlər naziri Məhəmməd Cavad Zərif Moskvada rusiyalı həmkarı Sergey Lavrovla görüşü zamanı deyib.
Nazir Tehranın həmin ölkələrin razılaşmanı yerinə yetirmədiklərinə görə təəssüfləndiyini qeyd edib.
O bildirib ki, Atom Enerjisi üzrə Beynəlxalq Agentlik dəfələrlə İranın razılaşmanı yerinə yetirməsinə sadiq olduğunu bəyan edib: “İranın nüvə proqramı üzrə Birgə Hərtərəfli Fəaliyyət Planı üzrə razılaşmanın gələcəkdə icrasına əmin olmaq üçün razılaşma tərəfləri sıx işləməlidir”.
A.M.
www.oxu.az
"
"“BelAZ” yük maşınlarını kriptovalyuta ilə satacaqDünyanın ən nəhəng karxana yük maşınlarının istehsalçısı olan Belarusun “BelAZ” şirkəti məhsullarını kriptovalyuta ilə satacağını bildirib.
Oxu.Az xəbər verir ki, bu barədə məlumat şirkətin rəsmi saytında yerləşdirilib.
Məlumatda qeyd olunub ki, “BelAZ” 11-30 yanvar tarixlərində öz məhsullarını kriptovalyuta ilə satmağı təklif edir: “Bitkoin dövlət və bank mərkəzləri ilə əlaqədə deyil. Onunla interneti olan hər kəs hesablaşa bilər”.
Xatırladaq ki, “BelAZ” kriptovalyuta ilə məhsullarını satışa çıxaran ilk nəhəng şirkətdir. Ötən ay Belarus hökuməti rəsmi olaraq kriptovalyuta ilə istənilən əməliyyatlara icazə verib.
A.M.
www.oxu.az
"
"Konqres: Ukraynada azərbaycanlılara qarşı sui-qəsd halları artıb – FOTOUkrayna Milli Polis İdarəsinin müavini Dimitri Kravçenko Birləşmiş Ukrayna Azərbaycanlıları Konqresinin Ali Məclisinin sədri Akif Gülməmmədovu, Ukrayna Azərbaycanlı Gənclər Birliyinin sədri İlhamə Allahverdiyevanı və oğurlanan iş adamı Hikmət Abdullayevin oğlunu qəbul edib.
Bu barədə Oxu.Az-a Birləşmiş Ukrayna Azərbaycanlıları Konqresindən məlumat verilib.
Məlumatda qeyd olunur ki, iki saat davam edən etiraz aksiyasından sonra Ukrayna Milli Polisinin İdarəsi baş vermiş cinayət hadisəsinin ciddi nəzarətə götürüldüyünü, artıq cinayətkar qruplaşmanın izinə düşdüklərini bildirib.
Qətnamədə  bildirilib ki, Arsen Avakovun daxili işlər naziri təyin olunmasından ötən dövr ərzində 20-dən çox azərbaycanlı iş adamı və iş adamlarının övladları oğurlanıb, tanınmış azərbaycanlılara qarşı sui-qəsd halları artıb. Baş vermiş cinayət işlərinin heç birinin üstü açılmayıb. Ukraynadakı Azərbaycan diasporu ölkə prezidentinə, Ukrayna Daxili İşlər Nazirliyinə və Baş Prokurorluğa dəfələrlə müraciət etsə də, bunun heç bir nəticəsi olmayıb.
Ukraynada yaşayan xalqlar arasında yalnız Azərbaycanlı iş adamlarının oğurlanmasının böyük şübhə və sual doğurduğunu vurğulayan soydaşlarımız nazir Avakovun bu məsələlərə tezliklə aydınlıq gətirməyəcəyi təqdirdə ukraynada yaşayan soydaşlarımızın kütləvi oturaq aksiyasına başlayacaqlarını  bildiriblər. Etiraz mitinqi iştirakçılar adından Ukrayna Daxili İşlər Nazirliyinə qəbul olunmuş qətnamənin oxunması ilə başa çatıb. 
Qeyd edək ki, Kiyevdə Azərbaycan icmasının 150-yə yaxın üzvü Daxili İşlər Nazirliyi binası qarşısında etiraz aksiyası keçirib. Ukraynada yaşayan xalqlar arasında yalnız azərbaycanlı iş adamlarının oğurlanmasının böyük şübhə və sual doğurduğunu vurğulayan soydaşlarımız nazir Avakovun bu məsələlərə tezliklə aydınlıq gətirməyəcəyi təqdirdə Ukraynada yaşayan soydaşlarımızın kütləvi oturaq aksiyasına başlayacaqlarını bildiriblər.
Ukrayna Daxili İşlər Nazirliyini fəaliyyətsizlikdə günahlandıran aksiya iştirakçıları 2017-ci il dekabr ayının 11-də axşam saat 19:00 radələrində evlərinə gedərkən yaşadığı binanın qarşısında naməlum şəxslər tərəfindən zor tətbiq edilərək oğurlanmış iş adamı Hikmət Abdullayevin hələ də girovluqda saxlanıldığını, quldur dəstə haqda heç bir ölçü götürülmədiyini qeyd ediblər. Etiraz mitinq iştirakçıları adından Ukrayna Daxili İşlər Nazirliyinə qəbul olunmuş qətnamənin oxunması ilə başa çatıb.
































Elvin Əhmədov
www.oxu.az
"
"Azərbaycanlılar Ukraynanın güc strukturlarına müraciət etdiUkraynada azərbaycanlıların cinayətkarlar tərəfindən oğurlanması və iş adamlarına təzyiq göstərilməsi ilə bağlı Ukraynanın baş prokuroru Yuri Luçenko, daxili işlər naziri Aleksandr Avakov və Ukrayna Dövlət Təhlükəsizlik Xidmətinə yazılı sürətdə müraciət etmişik. 
Bunu Oxu.Az-a “Azərbaycan Ukrayna” beynəlxalq alyansının sədri Elmar Məmmədov bildirib.
Onun sözlərinə görə, bütün şəhər merləri və polis rəislərindən məsələni nəzarətdə saxlamaq xahiş olunub:
“Biz onlarla əlaqə saxlamışıq. Bizə cavab olaraq bildiriblər ki, məsələnin həlli ilə bağlı intensiv işlər aparılır, nəticəsi barədə yaxın zamanda cavab veriləcək”.
Elmar Məmmədov bildirib ki, hadisə Ukrayna inzibati orqanları tərəfindən ciddi nəzarətdədir:
“İnanırıq ki, keçirilən mitinqlərin nəticəsi olacaq. Alyans keçirilən mitinqdə baş verənlərə nəzarət edir”.
Qeyd edək ki, Kiyevdə Azərbaycan icmasının 600-ə yaxın üzvü Daxili İşlər Nazirliyi binası qarşısında etiraz aksiyası keçirir. Mitinq iştirakçılarının sözlərinə görə, cinayətkarlar heç də güc strukturlarından qorxmur. Məlumata əsasən, Ukraynada ümumilikdə 20-dən çox azərbaycanlı oğurlanıb; onların bir neçəsi Ukraynada bizneslə məşğul olan iş adamlarıdır.
Elvin Əhmədov
www.oxu.az
"
"Akşənər: Ərdoğanın Davudoğluna qarşı kini varƏrdoğan Davudoğluna qışqırdı, çünki ona qarşı əsəbiliyi, hirs-hikkəsi var.
Oxu.Az xəbər verir ki, bunu “İYİ Parti”nin lideri Maral Akşənər Kırıkkale şəhərində çıxışı zamanı deyib.
Onun sözlərinə görə, Türkiyə prezidenti Rəcəb Tayyib Ərdoğanın bir çox tanınmışların, o cümlədən, AKP-li sabiq baş nazir Əhməd Davudoğlunun məzunu olduğu Boğaziçi Universiteti ilə bağlı aşağılayıcı açıqlamaları təsadüfi sayıla bilməz.
“Ərdoğan təkcə “Boğaziçi”yə qışqırmadı. O, həm də həmin universitetdən məzun olan Əhməd Davudoğluna qışqırdı. O qışqırtının, hay-küyün arxasında Davudoğluna olan kin, əsəbilik, hirs-hikkə var”, - deyə xanım Akşənər sözlərinə əlavə edib.
Kamil HƏMZƏOĞLU
www.oxu.az
"
" Türkiyə Ermənistanla sərhəddə divar çəkməyəcəkTürkiyə Ermənistan və Gürcüstanla sərhəddə divar inşa etməyəcək, bununla belə, həmin ölkələrlə olan sərhədləri elektron nəzarət sistemləri ilə təchiz edəcək.
Oxu.Az xəbər verir ki, bu barədə Türkiyənin Daxili İşlər Naziri Süleyman Soylu Türkiyənin “Anadolu” informasiya agentliyinə verdiyi müsahibədə bildirib.
“Hesab edirəm ki, yaxın iki ay ərzində müvafiq addımlar atılacaq. Hələlik söhbət modul divarın inşasından yox, sadəcə, elektron təhlükəsizlik sisteminin qurulmasından gedir”, – deyə nazir bildirib. Soylu Türkiyə-İran sərhədində modul divarın inşası üzrə nəzərdə tutulan işlərin yarısının tamamlandığını əlavə edib.
Türkiyəli nazir əmin edib ki, Türkiyənin Ağrı və Iğdır vilayətlərinin əraziləri boyunca uzanan sərhəddə qurulan üç metr hündürlükdə və 144 kilometr uzunluqda olan divar  müstəsna olaraq terrora qarşı mübarizə, qaçaqmalçılıq və qanunsuz miqrasiyanın qarşısını almaq məqsədi daşıyır.
www.oxu.az
"
"Yüzlərlə azərbaycanlı Ukraynada etiraz edir – VİDEOKiyevdə Azərbaycan icmasının 600-ə yaxın üzvü Daxili İşlər Nazirliyi binası qarşısında etiraz aksiyası keçirir.
Oxu.Az-ın əldə etdiyi məlumata görə, azərbaycanlılar yerli hüquq-mühafizə orqanlarının diaspora təzyiqlər göstərən və onun nümayəndələrini oğurlayan cinayətkarlara qarşı tədbirlər görməsini tələb edir.
Mitinq iştirakçılarının sözlərinə görə, cinayətkarlar heç də güc strukturlarından qorxmur. Məlumata əsasən, Ukraynada ümumilikdə 20-dən çox azərbaycanlı oğurlanıb; onların bir neçəsi Ukraynada bizneslə məşğul olan iş adamlarıdır.
Aksiya iştirakçıları əllərində “Ukraynaya investisiya qoymaq istəyirəm, ancaq bu təhlükəlidir”, “90-cı illərə qayıdırıq”, “Biz Ukraynada quldurluğa qarşı çıxırıq. Bizim uşaqları qoruyun!”  və digər yazılı plakatlar tutub.
Qeyd etmək lazımdır ki, son zamanlar Ukraynada qətl hallarının sayı artıb; azərbaycanlılara qarşı sui-qəsdlər müşahidə olunur, onlar tez-tez qarət olunur; azərbaycanlı sahibkarların  təsərrüfat obyektlərinə hücumlar həyata keçirilir; Kiyev və Ukraynanın digər bölgələrində diaspor fəallarına inzibati qaydada təzyiqlər göstərilir.
Bu kimi hallar Ukraynada yaşayan azərbaycanlılar arasında ciddi narahatlığa səbəb olur. Bir çox ailələr itkin düşən qohumları haqqında hələ də bir xəbər ala bilməyib,  cinayətkarlar ifşa olunmayıb, heç kim cəzalandırılmayıb.
Bundan savayı, bir ay əvvəl azərbaycan əsilli Ukrayna vətəndaşı da oğurlanıb - ailəli olan həmin sahibkar barəsində heç bir məlumat yoxdur.
Ukraynada yaşayan azərbaycanlılar başda nazir Arsen Avakov olmaqla, ölkənin Daxili İşlər Nazirliyindən onların konstitusiya hüquqlarının qorunmasını, cinayətkarların ifşa olunmasını və Ukraynada quldurluğa qarşı ciddi mübarizənin aparılmasını tələb edir.

www.oxu.az
"
"Tacikistanda polis Rusiyaya köçmək istəyənləri dağıtdı – VİDEOTacikistanın paytaxtı Düşənbədə polis qüvvələri Rusiya Daxili İşlər Nazirliyinin nümayəndəlik binası qarşısına toplaşan və Rusiya Federasiyasına köçmək üçün ərizə ilə müraciət etməyə çalışan sakinləri ərazidən uzaqlaşdırıb.   
Oxu.Az xəbər verir ki, bu barədə “Радио Озоди” (“Azadlıq Radiosu”nun yerli xidməti) məlumat yayıb.
Məlumata görə, yanvarın 9-da  binanın qarşısına 2500-ə yaxın insan toplaşıb. Onlardan bəziləri özlərini aqressiv aparıb. “Азия-плюс” agentliyi qeyd edir ki, Tacikistan sakinlərinin hiddəti nümayəndəliyin iş qrafiki ilə əlaqəli olub. Yerli sakinlər ərizə vermək üçün nümayəndəliyə həftə ərzində bir neçə dəfə gəlsə də, nümayəndəlikdə hələ qəbul yoxdur. Belə ki, Rusiyada Yeni il və milad bayramı ilə əlaqəli qeyri-iş günləri davam edir (Qeyd edək ki, Tacikistanda yeni il bayramında qeyri-iş günləri cəmi 3 gündür – red.). Agentliyin məlumatına əsasən, ərizəni onlayn şəkildə də təqdim etmək olar.   
“Vəziyyət nəzarətdən çıxıb və nümayəndəliyin əməkdaşları polis çağırmaq məcburiyyətində qalıb. Hadisə yerinə gələn polis dəstələri izahat işləri apararaq, insanları sakitləşdirib, asayıişi bərpa edib”, – deyə Tacikistan DİN mətbuat xidmətinin rəisi Umarcon Emomali bildirib.
“Азия-плюс” qeyd edir ki, anoloji hadisə 2017-ci ilin yanvar ayında da müşahidə olunub. Həmin vaxt Rusiya DİN nümayəndəliyinin ofisinə eyni vaxtda minə yaxın insan axın edib.
Nümayəndənin əməkdaşları bu qədər insan axını ilə ilk dəfə qarşılaşdıqlarını bildiriblər.

www.oxu.az
"
"Ərdoğan: Bəzi dövlətlər Türkiyəyə meydan oxumaq yolunu tutubDövləti ədalət, təhlükəsizlik, sağlıq və təhsil prinsipləri ilə idarə etməyi əsas götürdük.
Oxu.Az xəbər verir ki, bunu Türkiyə prezidenti Rəcəb Tayyib Ərdoğan bu gün Ədalət Şurasının toplantısında bildirib.
“Peyğəmbər həzrətləri buyurmuşdu: “Allah ədalətli olanları sevər”. Dövləti idarə edənlərin birinci vəzifəsi ədaləti qoruyub saxlamaqdır. Bizim mədəniyyətimiz ədalət üzərində qurulub. 2015-ci il iyulun 15-də dövlət çevrilişinə cəhd günü və səhərisi dünyanın ədalətini gördük. Türkiyədən qaçıb gedən o məlum terrorçunu ABŞ-da bəsləyən şəxslərdən onun bizə təhvil verilməsini istəyəndə bundan imtina edirlər. Amma 15 il ərzində onlar bizdən 12 terrorçunun təhvil verilməsini istəmişdilər və biz onları təhvil vermişdik. Bütün dosyeləri göndərmişik. Onlar hüquqa, qanuna zərrə qədər hörmət etmirlər. Siyasi qərarlarla Türkiyəyə meydan oxumaq yolunu tutublar. Mən bu məsələdə fərqli mövqedəyəm. Mən onların ədalətinə qəti olaraq nə inanır, nə də hörmət edirəm”, – deyə o vurğulayıb.
Ərdoğan çıxışında  FETÖ-yə qarşıya mübarizə və FETÖ-çülərdən danışıb:
“Millətimizə çağırış edirəm, hakimlərimizi və istintaqçılarımızı etibarsızlaşdırmağa yönəlik itthamlara etibar etməsinlər. Bizə düşən səbirli olmaqdır. Hakim, müstəntiq və personal sayındakı azalmaya rəğmən, xidmətləri daha sürətli şəkildə verən ədalət təşkilatı mənsublarımıza şükranlarımı  bildirirəm. Yeni təyinatlar və xidmət üçün təhsilli insanlarla sürətlə personal əskikləri tamamlanaraq, xidmətlər daha üst səviyyəyə çıxardılır. Millətimizə verdiyimiz ədalət sözünü tutma yolunda qərarlılıqla yürüməyə davam edirik”.
Kamil HƏMZƏOĞLU
www.oxu.az
"
"Səudiyyə şahzadəsi öz ordusunu yaratdıSəudiyyə Ərəbistanı müdafiə naziri, vəliəhd Məhəmməd bin Salman dünyanın ən iri özəl hərbi şirkəti sayılan “Blackwater”in əsasında kiçik ordu yaradıb.
Oxu.Az xəbər verir ki, bu barədə “Sabq” qəzeti məlumat yayıb.
“Əl-Əcrəb qılıncı” adı verilən qurum 2015-ci ildə qurulsa da, Kral qvardiyasının tərkibində birbaşa və yalnız vəliəhd şahzadəyə tabe olan kiçik ordunun olması bu yaxınlarda məlum olub. 
Qrupun şəxsi heyətinə ciddi hərbi hazırlıq keçmiş beş min sıravi əsgər və zabit daxildir. Çevik reaksiya qüvvələrinə hava desantı, hərbi dənizçilər, etiraz aksiyalarının yatırılması üzrə dəstələr, mühəndis-istehkamçılar, həmçinin snayperlər daxildir.
Qəzetin məlumatına görə, elit briqadanın əsas missiyası kralı, vəliəhd şahzadəni, həmçinin çox vacib şəxsləri mühafizə etmək, kral iqamətgahlarını qorumaq, monarx və oğlunun təşkil etdiyi bütün tədbirlərdə təhlükəsizliyi təmin etməkdir.
Bəzi məlumatlara görə, Məhəmməd Bin Salmana tabe olan dəstələr noyabrın əvvəlində qalmaqallı korrupsiya istintaqı çərçivəsində  şübhəlilərin saxlanılması ilə bağlı aparılan reydlərdə iştirak edib. Həmin vaxt onlarla biznesmen, keçmiş və hazırda vəzifədə olan nazir və  şahzadə Ər-Riyadın dəbdəbəli Ritz-Carlton hotelinə yerləşdirilərək, ətrafdan təcrid edilmişdi.
Yeni hərbi qurumun adının da xüsusi mənası var. “Əl-Əcrab” qılıncı Səudiyyə  Ərəbistanının ikinci dövlətinin (1824-1834) əsasını qoyan imam Türki bin Abdulla bin Məhəmməd əl Səudla (1755-1834) bağlıdır.
XIX əsrdə artefakt imam Səud bin Feysəl Əl Səudun vasitəsilə Bəhreynin o vaxtkı şeyxi İsa bin Xəlifəyə ötürülüb. Qılınc hakim Əl Xəlif ailəsində 140 il saxlanılıb və 2010-cu ildə Səudiyyə kralı Abdulla bin Əbdül Əziz Əl Səuda qaytarılıb. Sonradan isə həmin qılınc miras yolu ilə 2015-ci ildə taxta gəlmiş, hazırkı monarx Salman bin Əbdül Əziz Əl Səuda nəsib olub.
www.oxu.az
"
"Gürcüstanın Azərbaycandakı keçmiş səfiri vəfat edibGürcüstanın Azərbaycandakı keçmiş səfiri, Gürcüstan neft korporasiyasının rəhbəri Qeorqi Çanturiya uzun sürən xəstəlikdən dünyasını dəyişib.
Oxu.Az xəbər verir ki, bu barədə  Gürcüstanın Birinci kanalı mərhumun qohumlarına istinadən məlumat yayıb.
Qeorqi Çanturiya 1957-ci ildə anadan olub. 1989-cu ilə kimi  dövlət strukturlarında rəhbər vəzifələr tutub, paralel olaraq ölkənin ali təhsil ocaqlarında elmi-pedaqoji fəaliyyətlə məşğul olub. 1992-1993-cü illərdə Azərbaycan, ABŞ, Böyük Britaniya, Almaniya, İsveçrə və İsraildə  diplomatik fəaliyyətdə olub. 1993-cü ildə Gürcüstan dövlət başçısının beynəlxalq məsələlər üzrə müşaviri işləyib. 
1994-1996-cı illərdə Gürcüstanın Azərbaycandakı birinci fövqəladə və səlahiyyətli səfiri olub. 1996-cı ildən Gürcüstan neft korporasiyasına rəhbərlik edib.
Qeyd edək ki, Q.Çanturiya son illərini Azərbaycanda keçirib.
 www.oxu.az
"
"Çavuşoğlu Rusiya və İrana: Sözünüzü tutunTürkiyənin xarici işlər naziri  Mövlud Çavuşoğlu İran və Rusiyaya qarşı çıxış edib.
Oxu.Az xəbər verir ki, o, Suriyadakı son durum haqqında önəmli açıqlamalar verib və Türkiyənin son zamanlar az qala  rəsmi müttəffiqlik münasibətlərində olduğu Rusiya ilə İrana yönələn sərt ifadələr işlədib.
Çavuşoğlu İran və Rusiyanın söz verdiyi kimi, Suriyadakı təminatçılıq missiyasını yerinə yetirməsinin zəruri olduğunu söyləyib.
O, hər iki dövlətə “Əsəd rejiminin İdlibdəki “layihələrinə” müdaxilə etmək” çağırışı ilə çıxış edib.
Kamil HƏMZƏOĞLU
www.oxu.az
"
"Yapon astronavt öz səhvini düzəltdiBundan əvvəl kosmosda boyunun doqquz santimetr artdığını deməklə hamını təəcübləndirmiş yaponiyalı astronavt  Norisiqe Kanai ölçüdə səhv etdiyini etiraf edib. Yanlışlığı Beynəlxalq Kosmik Stansiyanın ekipaj üzvlərindən olan rusiyalı həmkarı aşkarlamağa kömək edib.
Oxu.Az bildirir ki, bu barədə astronavt öz “Twitter” hesabında  yazı paylaşıb.
“Rusiyalı komandir (ekspedisiyanın başçısı Anton Şkapleryov) dedi ki, doqquz santimetr həddindən artıq çoxdur. Sonradan mən özüm ölçdüm və məlum oldu ki, boyum 182 santimetr təşkil edir – bu Yerdəkindən cəmi 2 santimetr çox imiş”,  – deyə Kanai etdiyi səhvə görə təəssüfləndiyini bildirib.
Xatırladaq ki, yapon astronavt boyunun inanılmaz şəkildə artdığı barədə yanvarın 9-da məlumat paylaşmışdı. Kanainin sözlərinə görə, bədəninin fiziki göstəriciləri stansiyada keçdiyi tibbi müayinədən sonra bəlli olub. 
www.oxu.az
"
"Drift üzrə rekord qırıldı – VİDEOPeşəkar avtopilotlardan ibarət komanda “BMW M5” avtomobili ilə  drift uzunluğu üzrə yeni dünya rekorduna imza atıb.
Oxu.Az bu barədə alman avtokonserninin saytına istinadən xəbər verir.
ABŞ-ın Cənubi Karolina ştatında adıçəkilən sedan trek üzrə səkkiz saat ərzində fasiləsiz şəkildə (yanacaqdoldurma məntəqəsinə daxil olmadan) 374 kilometr məsafəni qət edib.
Rekordun qeydə alınması üçün avtomobilin yanacaq doldurmaq məqsədilə fasilə etməsinə icazə verilib.
Ancaq “BMW” bunun çox sadə olacağını düşünüb, hərbi aviasiyada istifadə olunan hərəkətdə olarkən yanacaqdoldurma texnologiyasına əsaslanaraq, yeni sistem ortaya çıxarıb. Xüsusi klapan və ona qoşulan şlanq cəmi 50 saniyə ərzində 70 litr benzin ötürə bilir.
Fasiləsiz yürüşün görüntüsü “YouTube” portalına yerləşdirilib.

www.oxu.az
"
"Maaşdan şikayət etdi və həbs olundu – VİDEOABŞ-ın Luiziana ştatında aldığı maaşla əlaqədar məktəb şurasına şikayət edən ingilis dili müəllimi iclasın keçirildiyi binadan əlləri qandallanmış şəkildə kənarlaşdırılıb.  
Oxu.Az xəbər verir ki, bu barədə “Fox News” məlumat yayıb.
Məlumata görə, Deyşa Harqreyv məktəb şurasının iclasında qurum üzvlərinə müraciət edən zaman intizam normalarını pozub, qəzəbli şəkildə suallar yağdırıb, ittihamlar səsləndirib.  
İclas zalında asayişa nəzarət edən polis zabiti ona xəbərdarlıq etsə də, müəllim sakitləşmək bilməyib. Sonradan polis qadının dəhlizə çıxmasını əmr edib. Qadın zalı tərk etdikdən sonra polis onu yerə yıxaraq, əllərinə qandal keçirib.
Hadisənin görüntüsünü KATC-TV öz “YouTube” kanalında dərc edib.
Polis zabitinin qadının qolllarını özbaşına qandalladığı və ya bu barədə rəhbərlikdən göstəriş aldığı dəqiq məlum deyil. Məlumata görə, şura üzvləri Harqreyvdən hüquq-mühafizə orqanlarına şikayət etmək niyyətində deyil.
Buna baxmayaraq, maaşından narazı olan müəllim polis əməkdaşına müqavimətə görə müvəqqəti təcridxanaya yerləşdirilib. 

www.oxu.az
"
"Türkiyədə deputat irqçi açıqlamasına görə siyasətdən getdiPKK yönümlü HDP-dən olan əski Şırnak millət vəkili Hasip Kaplan patiyadan istefa verdiyini və siyasətdən getdiyini bəyan edib.
Oxu.Az xəbər verir ki, buna səbəb onun irqçi-şovinist ruhlu açıqlaması və həmin açıqlamaya göstərilən sərt təpkilər səbəb olub.
Belə ki, HDP-nin qurultayı öncəsində həmsədrliyə namizədliklə bağlı mesajlar paylaşıb. 
Kaplan “HDP qurultayında Demirtaşın yerinə əsla və əsla bir Türk göz dikməsin, mənim acizanə xahişimdir, hər kəs həddini biləcək”, - deyib.
Hasip Kaplanın bu sözlərinə isə tanınmış sənətçi -HDP-li millət vəkili Sırrı Süreyya Önder və HDP-dən təpkilər gəlib.
Bundan sonra Hasip Kaplan bu sabah siyasəti buraxdığını və HDP-dən istefa etdiyini  bildirib.
Kamil HƏMZƏOĞLU
www.oxu.az
"
"Türkiyədə səkkiz uşaq atası ad günü şəkli çəkdirdi və öldü – VİDEOTürkiyədə səkkiz uşaq atası doğum günü münasibətilə çəkdirdiyi şəkildən sonra dünyasını dəyişib.
Oxu.Az bu barədə “New York Post”a istinadən xəbər yayıb.
Saytın məlumatına görə, 38 yaşlı Xəlil Dağ qayanın üzərindən uğursuz şəkildə tullanaraq, 20 metr hündürlükdən yerə çırpılıb. Faciəvi insidentin görüntüsünü onun dostlarından biri kamerası ilə qeydə alıb.
Məlumatda qeyd olunur ki, Xəlil Dağ hadisə zamanı Türkiyənin cənubunda, Şanlıurfa şəhərində yerləşən Urfa qəsrinin yaxınlığında olub. Bədbəxt hadisə qurbanının kürd restoranının qarşısında yerə çırpıldığı bildirilir. Restoranda olan bir çox müştərilər faciəvi insidentin şahidi olub. Xəstəxanaya çatdırılan Xəlil Dağ həkimlərin səylərinə baxmayaraq, həyatını itirib.

www.oxu.az
"
"Göksel Gülbey: Erməni yaraqlıları Gürcüstana geri döndüTürkiyənin “Əsassız Erməni İddialarına qarşı İttifaq” (ASİMDER)  adlı qatı millətçi təşkilatının rəhbəri Göksel Gülbey ASALA erməni qruplaşması yaraqlılarının geri döndüyünü açıqlayıb.
Bu barədə Oxu.Az РУСАРМИНФО-ya istinadən xəbər verir.
Göksel Gülbeyin sözlərinə görə, ASALA qruplaşması 1984-cü ildə fəaliyyətini dayandırdığını elan etməsinə baxmayaraq, onun üzvləri Gürcüstanda ermənilərin kompakt yaşadığı Cavaxk bölgəsində aktiv fəaliyyəti davam etdirir və qruplaşmanın “Virk-erkir” adlı yeni qanadını yaradıb.
“Bu qanad  bölgədə rusiyapərəst siyasətin realizəsi məqsədilə yaradılıb, Ermənistan və digər ölkələrdən olan ermənilərdən istifadə edir. Rusiyalı hərbçilərin Axalkalaki bazasını tərk etməsindən sonra bütün silahlar ASALA üzvlərinə ötürülüb”, - deyə Göksel Gülbey Sondakika-ya verdiyi müsahibədə bildirib.
Göksel Gülbey bildirib ki, ASALA-nın silahlı qanadının yaradılmasından sonra Gürcüstanda yaşayan azərbaycanlıların həyatına real təhlükə yaranıb”.
www.oxu.az
"
"Terrorçular Suriya tankını məhv etdi – VİDEO“Əhrar əş-Şam” terrorçu qruplaşmasının yaraqlıları Suriyanın Həma vilayətinin şimalında yerləşən Maan şəhərində Suriya ordusuna aid tankı məhv edib.
Oxu.Az xəbər verir ki, bu barədə  terrorçuların regiondakı fəaliyyətinin monitorinqini aparan və videogörüntülər yerləşdirən “Directorate 4” Telegram kanalı məlumat yayıb.
Ekstremistlər vurulan tankın T-72 olduğunu iddia etsə də, zirehli texnikanın modeli haqqında dəqiq məlumat yoxdur. Yaraqlılar hücum zamanı tank əleyhinə “BGM-71 TOW” raket kompleksindən istifadə edib.

www.oxu.az
"
"ABŞ-da torpaq sürüşməsi: 13 ölü – VİDEOABŞ-ın Cənubi Kaliforniya ştatında yağan leysan yağışları ciddi fəsadlara yol açıb.
Oxu.Az xəbər verir ki, bu barədə BBC yerli rəsmilərə istinadən məlumat yayıb.
Məlumata görə, daşqınlar və torpaq sürüşməsi nəticəsində azı 13 nəfər həyatını itirib.
163 nəfərin xəstəxanaya çatdırıldığı bildirilir. Zərərçəkənlərdən dördünün vəziyyəti ağırdır.  İtki sayının artacağı istisna edilmir.
Santa Barbara şəhərinin şərqində yerləşən Romero kanyonunda 300-ə yaxın sakinin ətrafdan  təcrid olaraq çıxılmaz vəziyyətə düşdüyü xəbər verilir.
Polislərdən biri yerli mətbuata verdiyi açıqlamada, bölgədə daşqınlardan sonra müşahidə olunan mənzərənin birinci dünya müharibəsinin döyüş meydanına bənzədiyini bildirib.
Torpaq sürüşməsindən sonra böyük ölçülərdə olan qaya parçaları avtomobil yollarına yuvarlanıb. Sahilyanı mərkəzi magistralın 48 kilometrə qədər hissəsi bağlanıb.
Hadisə yerinə 50-yə yaxın xilasedici səfərbər olunub.


WATCH: Thousands have been evacuated in California as heavy rains cause flooding and mudslides after the region’s vegetation was destroyed in the recent wildfires https://t.co/Qu7vQd56mf pic.twitter.com/4MZGO4I7ta
— NBC News (@NBCNews) 10 января 2018 г.



www.oxu.az
"
"Saakaşvili mitinqləri bərpa etmək fikrindədirGürcüstanın eks-prezidenti, Odessa vilayətinin keçmiş qubernatoru Mixeil Saakaşvili yanvarın 21-dən Ukraynanın paytaxtı Kiyevin mərkəzində tərəfdarları ilə birgə mitinqlərə yenidən başlamaq fikrindədir.
Oxu.Az RİA Novosti-yə istinadən xəbər verir ki, bu barədə onun mətbuat katibi Tatyana Baqranovskaya xəbər verib.
Onun sözlərinə görə, etirazçılar Ali Radanın binası qarşısındakı çadır şəhərciyini yığışdırmayacaqlar.
A.M.
www.oxu.az
"
"Ermənilər kütləvi şəkildə ölkələrindən qaçırlarSon illər Ermənistan vətəndaşlığından imtina edənlərin sayı kəskin şəkildə artıb.
Oxu.Az xəbər verir ki, bu barədə news.am-a Ermənistan Polisinin Pasport və Viza Məsələləri üzrə Departamentindən bildiriblər.
Məlumata görə, 2017-ci ildə 3823 şəxs quruma vətəndaşlıqdan imtina edilməsi ilə bağlı müraciət göndərib.
Qurum 2012-ci ildə bununla bağlı 968 ərizə, 2013-ci ildə 1461, 2014-cü ildə 2407, 2015-ci ildə 2487, 2016-cı ildə 3863, 2017-ci ildə isə - 3823 ərizə qəbul edib. Beləliklə, 2012-ci ildə ölkədə keçirilən seçkilərdən sonra - 2017-ci ilədək, yəni hakimiyyətdə Respublika Partiyasının olduğu dövrdə 15000-dən çox şəxs Ermənistan vətəndaşlığından imtina edib.
Hakim Respublika Partiyasının nümayəndəsi, deputat Alik Sarkisyanın qənaətincə, vətəndaşlıqdan imtina edən şəxslərin əksəriyyəti bunu hərbi qulluqdan boyun qaçırmaq üçün edib.
A.M.
www.oxu.az
"
"Ekvador Culian Assanjı qovmaq niyyətindədir“WikiLeaks”in təsisçisi Culian Assanj sığınacaq aldığı Ekvadorun Böyük Britaniyadakı səfirliyindən qovula bilər.
Oxu.Az “Daily Mail”ə istinadən xəbər verir ki, bu barədə səfirliyin yaydığı məlumatda bildirilir.
Məlumatda bildirilir ki, C. Assanj Ekvador prezidenti Lenin Morenonu onun müttəfiqləri barədə yazdığı “twit”lərlə qəzəbləndirib.
Hazırda ölkə C.Assanjın səfirliyin binasından çıxarılması ilə bağlı Böyük Britaniya ilə danışıqlar aparmaq üçün vasitəçi axtarır.
A.M.
www.oxu.az
"
"İran və Rusiyanın Türkiyədəki səfirləri XİN-ə çağırıldıRusiyanın və İranın Ankaradakı səfirləri Türkiyənin Xarici İşlər Nazirliyinə (XİN) çağırılıb.
Oxu.Az Türkiyənin “Sabah” qəzetinə istinadən xəbər verir ki, buna səbəb Suriyanın hökumət qüvvələrinin İdlibdəki deeskalasiya zonasında atəşkəs rejimini pozması ilə əlaqədardır.
Ankara diplomatlardan təhlükəsizlik zonalarının sərhədlərini pozmamağa çağırmağı xahiş edib.
Qeyd edək ki, Türkiyə XİN rəhbəri Mövlud Çavuşoğlu bundan əvvəl Suriya ordusunun terrorçularla mübarizə adı altında İdlib əyalətindəki mötədil müxalifət qüvvələrinə hücumlar etdiyini bildirib.
Rusiya və İranın Ankaradakı səfirlikləri məlumatı şərh etməyib.
A.M.
www.oxu.az
"
"Kosmosda astronavtın boyu uzanıbYaponiyalı astronavt Norişiqe Kanainin boyu üç həftə ərzində kosmosda doqquz santimetr uzanıb.
Oxu.Az xəbər verir ki, o, bu barədə “Twitter” səhifəsində yazıb.
“Bir az narahatam, görəsən, “Soyuz”un kreslosuna yerləşəcəm, ya yox”, - N.Kanai zarafatla qeyd edib.
Astronavt bildirib ki, məktəb yaşlarından sonra ilk dəfədir kosmosda olduğu müddətdə boyu uzanıb.
A.M.
www.oxu.az
"
"Ermənipərəst komitə sədri Konqresi tərk edirABŞ Konqresinin Nümayəndələr Palatasının xarici işlər komitəsinin sədri, ermənipərəst mövqeyi ilə seçilən konqresmen Ed Roys seçkilərdə iştirak etməyəcəyini bəyan edib.
Oxu.Az News.am-a istinadən xəbər verir ki, ilk dəfə 1992-ci ildə Konqresə seçilmiş Ed Roys çoxsaylı erməni icmasının yaşadığı Oranc dairəsini təmsil edib.
Konqresmen çalışdığı dövrdə daim separatçı Dağlıq Qarabağ rejiminə dəstək verib, ABŞ hökumətini uydurma “erməni soyqırımı”nı tanımağa çağırıb, ABŞ və Ermənistan arasında ticarət və investisiya əlaqələrinin genişləndirməsinin tərəfdarı olub.
A.M.
www.oxu.az
"
"ABŞ xüsusi təyinatlıları İŞİD-ə qarşı - REAL GÖRÜNTÜLƏRSosial şəbəkələrdə ABŞ xüsusi təyinatlılarının Əfqanıstanda İŞİD terror qruplaşmasının yaraqlılarına qarşı döyüşlərinin görüntüləri yayılıb.
Oxu.Az-ın xəbərinə görə, video yanvarın 9-da terrorçuların fəaliyyətinin monitorinqi ilə məşğul olan “Directorate 4” Telegram kanalında yerləşdirilib.
Kadrlarda görünür ki, hərbçilər terrorçuları pulemyot, minaatan və qumbaraatanlardan atəşə tuturlar. Videonun 21-ci saniyəsində xüsusi təyinatlının yük maşınının yanından keçəndə sükan arxasında olan sürücünü güllələməsi aydın görünür.

www.oxu.az
"
"ABŞ-da anomal soyuqlar: Timsahlar su ilə birgə donub – VİDEOABŞ-ın Şimali Karolina ştatında “Shallotte River Swamp Park” Milli Parkında timsahlar su ilə birgə donublar.
Oxu.Az xəbər verir ki, onlar yuxuya dalıblar və bilərəkdən burun və ağız hissələrini suyun üzərinə çıxarıblar.
Milli parkın nümayəndələri bildirirlər ki, temperatur yüksələn kimi timsahlar oyanacaq.
Qeyd edək ki, son həftələr ABŞ-ın bir sıra ştatlarında şaxtalı hava hökm sürür və qar yağır. Havanın temperaturu -30 dərəcəyə qədər enib, donanlar var.

A.M.
www.oxu.az
"
"Xamenei: Xalqın qanuni tələbləri ilə dağıdıcılıq fəaliyyətini ayırmaq lazımdırXalq öz etirazını dinc şəkildə bildirmək hüququna malikdir, lakin bu aksiyaları zorakı fəaliyyətlə səhv salmaq olmaz.
Oxu.Az xəbər verir ki, bunu İranın 2-ci ali rəhbəri ayətullah Seyid Əli Xamenei ötən ilin dekabr ayının 28-dən İranda qiymət artımına etiraz əlaməti olaraq baş qaldıran və qanlı olaylarla müşayiət olan hadisələrlə bağlı mövqeyini açıqlayarkən deyib.
O bildirib ki, İranda baş vermiş hadisələrin təhlili göstərir ki, xalqın qanuni tələbləri ilə dağıdıcılıq fəaliyyətini ayırmaq lazımdır.
“Əgər kimisə hüquqlardan məhrum edirlərsə və istər 100 nəfər, istərsə 500 nəfər - bir qrup etirazçı toplanırsa, bu, başqa məsələ. Amma əgər toplananlar İslamı, “Quran”ı, bayrağı təhqir edirsə, yanğın törədirsə, bu, qəbulolunmazdır”, – deyə o, sonra vurğulayıb.
Kamil HƏMZƏOĞLU
www.oxu.az
"
"Polşada doqquz nazir işdən çıxarıldıPolşa prezidenti Andjey Duda baş nazirin xahişi ilə doqquz yeni nazir təyin edib.
Oxu.Az xarici mətbuata istinadən xəbər verir ki, bundan öncə 2017-ci ilin dekabrında Polşa hökumətinə yeni baş nazir Mateuş Moravetski təyin edilmişdi.
Yeni ildə hökumətdə baş verən dəyişikliklər nəticəsində Yatsek Çaputoviç yeni xarici işlər naziri təyin edilib.
Prezident Tereza Çervinskayanı yeni maliyyə naziri təyin edib.
İnvestisiya və inkişaf naziri vəzifəsi Yeji Kveçinskiyə həvalə olunub.
Müdafiə naziri vəzifəsində isə əvvəllər daxili işlər naziri olan Mariuş Blaşakdır. Onun postunu İoaxim Brudzinski tutub.
Lukaş Şumovski səhiyyə naziri, Henrik Kovalçik ətraf mühit naziri, Andjey Adamçik infrastruktur naziri təyin olunub.
Həmçinin sahibkarlıq və texnologiya məsələləri üzrə yeni qurum yaradılıb ki, bura Yadviqa Emileviç rəhbərlik edəcək.
www.oxu.az
"
"İsveçrədə qalib 134 milyon avroluq mükafatı götürmür“EuroMillions” lotereyasının İsveçrədəki təşkilatçıları ölkə tarixinin ən iri məbləğli cekpotunu qazanmış qalibin yolunu üç həftədir ki, gözləyir.
Oxu.Az xəbər verir ki, bu barədə “Neue Zürcher Zeitung” qəzeti məlumat yayıb.
Məlumata görə, Yeni il ərəfəsində oynanılan tirajın qalibi dekabrın19-da elan olunub. Əsas mükafatın məbləği nə az, nə çox - 157 milyon frank (təxminən 134 milyon avro) təşkil edib. Buna qədər 115 milyon franklıq rekord cekpot 2013-cü ildə Valle Kanton sakini tərəfindən qazanılıb.
Lotereya nümayəndəsi qəzetə verdiyi açıqlamada, mükafatın dalınca hələlik heç kimin gəlmədiyini bildirib. Onun sözlərinə görə, qaliblər, bir qayda olaraq, nəticələr elan olunduqdan sonra bir həftə ərzində pulları gəlib-götürür.  
“Qalib hələlik üzə çıxmasa da, onun mükafatı qəbul etmək üçün  iyul ayının sonuna kimi vaxtı var”, - deyə qəzetdə dərc olunan məqalədə qeyd olunur.
www.oxu.az
"
"Minsk Avropa Oyunlarını Bakıdakından yaxşı keçirəcəyini vəd edirAvropa Olimpiya Komitəsi, Minskin ev sahibliyi edəcəyi Avropa Oyunlarının 2015-ci ildə Bakıda keçirilən Avropa Oyunlarından daha yaxşı keçiriləcəyinə ümid edir.
Oxu.Az-ın Sputnik-ə istinadən verdiyi xəbərə görə, bu barədə Avropa Olimpiya Komitəsinin idman üzrə baş eksperti Asimakis Asimakopulos bəyanat səsləndirib.
“Bakı və Minskin Avropa Oyunlarına hazırlıq prosesi bir-birindən fərqlənir. Bu ondan irəli gəlir ki, Belarus idman tədbirlərinin keçirilməsi baxımında tam fərqli mədəniyyət və  təcrübəyə malikdir. Minskdəki Avropa Oyunlarının daha yaxşı olacağını gözləyirik. Əsas məsələ, Minskin açılışa qədər qalan vaxtdan nə dərəcədə səmərəli və ağıllı  istifadə edəcəyidir. Açılışa 16 ay qalıb. Ancaq biz Avropa Oyunlarının daha yüksək səviyyədə keçiriləcəyini gözləyirik.
Qəti şəkildə deyə bilərik ki, Belarus Avropa Oyunlarına hazırlıq baxımından düzgün istiqamətdə hərəkət edir. Oyunları keçirmək üçün Belarusun artıq buna imkan verən bazası var: obyektlər tikilib, əla insan resursları, bu sahəylə bağlı biliklər var. Bircə qalır bütün bunları vahid şəklə gətirib, Avropa Komitəsinin tələblərinə cavab vermək. Belə olsa, hər şey alınacaq”, – deyə Asimakopulos sözlərini bitirib.
Qeyd edək ki, Belarus paytaxtı 2019-cu ildə iyunun 21-dən 30-na kimi Avropa Oyunlarına ev sahibliyi edəcək. Yarışlar proqramına 15 idman növü daxil edilib. Atletlər ümumilikdə 12 idman arenasında rəqabət aparacaq.
Avropa Oyunları ilə bağlı Minskə təxminən dörd min idmançının, iki min məşqçi və rəsmi nümayəndə heyəti üzvünün gələcəyi gözlənilir.
E.Ə.
www.oxu.az
"
"Kılıçdaroğlu: Yanlışları kim dilə gətirəcək?Türkiyənin “ana müxalifət” partiyasının - CXP-nin lideri Kamal Kılıçdaroğlu növbəti dəfə AKP iqtidarını hədəf alıb.
Oxu.Az-ın xəbərinə görə, CXP lideri bu gün partiyasının TBMM-dəki qrup toplantısında çıxışı zamanı “əl müxalifəti” olmayacaqlarını iddia edib:
“Qovğa-filan istəmirik,  amma gerçəkləri də ortaya qoyacağıq. Onları dilə gətirəcək olan bizlərik, bu vəzifə bizə düşür. Sadəcə, onlar danışacaq, biz heç səs çıxarmayacağıq, belə şey yoxdur. Onlar deyəcəklər ki, “nə gözəl müxalifət”,  bəs, yanlışları kim dilə gətirəcək? Gerçəkləri dilə gətirmək mənim və partiyamın boynunun borcudur. Biz gerçəkləri hər yerdə dilə gətirəcəyik”.
Kamil HƏMZƏOĞLU
www.oxu.az
"
"Türkiyə prezidenti Gülü hədəf aldı: Söz söyləməyə haqqı yoxdurTürkiyə prezidenti, AKP lideri Rəcəb Tayyib Ərdoğan növbəti dəfə sabiq prezident, adıçəkilən partiyanın qurucularından olan Abdullah Gülü hədəf alıb.
Oxu.Az-ın xəbərinə görə, bu gün AKP-nin TBMM-dəki ənənəvi qrup toplantısında çıxış edən R. T. Ərdoğan deyib ki, ölkədə baş verən hadisələrə münasibət bildirib, səsini çıxarmayanlar, prezident üsul-idarəsinə keçidlə bağlı referendumda buna qarşı kampaniya aparanlar indi də özlərində söz demək haqqı görürlər:
 “AKP-də birliyi, bərabərliyi zədələyənlər artıq bu karvanın səmimi yolçuları deyillər. Bu karvandan düşənlər düşdükləri yerdə qalacaqlar. Biz isə öz yolumuzla gedəcəyik. Əsas işimiz yanlışlıqlara yol verməmək, keçmiş xətalardan dərs çıxarmaqdır. Partiyamıza zərər verəcək qədər iddiaları olanlara millətimiz gərəkli cavabı verir və verəcək”.
R. T. Ərdoğan A. Gülü nəzərdə tutaraq bəyan edib ki, daha əvvəl AKP-də olub, indi kənarda gəzənlərin partiya haqqında söz söyləməyə haqqı yoxdur:
“Hər kəs ağzını açmadan öncə  harada olduğuna  diqqət etməlidir”.
Bu yerdə xatırladaq ki, bir müddət əvvəl A. Gül hərbi çevriliş və terror cəhdinə müqavimət göstərən mülki şəxslərin hüquqi məsuliyyətdən azad olunmasını nəzərdə tutan qanuni qüvvəyə malik qərarnamədə ifadələrin konkret əksini tapmasının vacib olduğunu, əks təqdirdə, gələcəkdə bunun daxili qarşıdurmalara yol aça biləcəyini bəyan edib. R. T. Ərdoğan A. Gülün bu etirazını əsassız sayıb. A. Gül isə mövqeyində qaldığını, gələcəkdə də sabiq prezident kimi ölkə və xalq üçün əhəmiyyətli hadisə və proseslərə münasibətini bildirəcəyini açıqlayıb.
Kamil HƏMZƏOĞLU
www.oxu.az
"
"Ərdoğan Baxçalının “dəstəkləmə” qərarı ilə bağlı ilk dəfə danışdıTürkiyə prezidenti Rəcəb Tayyib Ərdoğan MHP lideri Dövlət Baxçalıya öz minnətdarlığını ifadə edib.
Oxu.Az-ın xəbərinə görə, Ərdoğan  partiyasının TBMM-dəki qrup toplantısında MHP liderinin 2019-cu ildə onun namizədliyini dəstəkləyə biləcəkləri haqda açıqlaması ilə bağlı bunları deyib:
“Hörmətli Baxçalının dünən verdiyi açıqlamanı çox dəyərli hesab edirəm. Şəxsim və partiyam adından şükranlarımı çatdırıram”.
O deyib ki, 2019-cu il seçimləri ərəfəsində Baxçalının yerli və milli mövqeyini  özəlliklə vurğulamaq lazımdır:
“Bu yerli və milli duruşla, mövqe ilə birlikdə inanıram ki, ölkəmizdə bizi bölmək, parçalamaq istəyənlər hədəflərinə çata bilməyəcəklər. Bizlər 7 avqust ruhunu yaşamaqda qərarlıyıq. Biriləri deyir ki, “bu, nə deyər, o, nə deyər”. Biz nə deyərik, asas olan budur. Hörmətli Baxçalı ilə bir araya gələrik, ölkəmizin dərdlərini danışarıq, “uyum yasa”larının çalışmasını dostlar həyata keçirər, yolumuza davam edərik”.
Kamil HƏMZƏOĞLU
www.oxu.az
"
"Estoniyada azərbaycanlı narkobaron azadlığa çıxıbEstoniyanın İda-Viruma  qəza məhkəməsi 14 il 6 ay müddətinə azadlıqdan məhrum edilmiş, əvvəllər  Tallindəki “Bakı”, “Şeş-beş” və “Kiş-miş” restoranlarının sahibi olmuş 38 yaşlı azərbaycanlı Əhliman Zeynalovun vaxtından əvvəl azadlığa buraxılması barədə qərar çıxarıb.
Oxu.Az xəbər verir ki, bu barədə ERR.ee xəbər portalı yanvarın 9-da xəbər yayıb. 
Məhkəmə vaxtından əvvəl sərbəst buraxılma ilə bağlı müdafiə tərəfinin vəsatətini təmin etməkdən savayı, Zeynalovun, qızı və həyat yoldaşının yaşadığı Azərbaycana deportasiyasını qət edib.
Əhliman Zeynalov 3 dekabr 2007-ci ildə Estoniya hüquq-mühafizə orqanları tərəfindən saxlanılıb. Növbəti gün irimiqyaslı beynəlxalq narkotik vasitə ticarəti ilə məşğul olan şəbəkəni  təşkil etmə ittihamı ilə barəsində həbs-qətimkan tədbiri seçilib.  
2010-cu ilin mart ayında Haryus qəza məhkəməsi Zeynalovu 14 il 6 ay müddətinə azadlıqdan məhrum edib. Son hökm 2011-ci ilin yanvar ayında qüvvəyə minib. Belə ki, dövlət məhkəməsi Əhliman Zeynalovun vəkilinin kassasiya şikayətini təmin etməyib.
Dövlət Prokurorluğunun məlumatına  görə, Zeynalov 2005-ci ilin avqust ayında əlbir olduğu şəxslərlə birgə Niderlandddan Estoniya ərazisinə ümumi dəyəri 18.5 milyon kron olan altı kiloqram marixuana və 40 kiloqram həşiş keçirib.
Məhkəmə Zeynalovun üzərinə 115 milyon kron, təxminən 735 min avro məbləğində pulun ödənilməsi ilə bağlı öhdəlik qoyub.
2009-cu ilin yanvar ayında Bakıya etdiyi rəsmi səfər zamanı Estoniya prezidenti Tomas Hendrik İlves Əhliman Zeynalovun məhkəmə prosesinin siyasiləşdirildiyini hesab edən bir qrup yerli sakinin təşkil etdiyi etiraz aksiyası ilə qarşılanıb.
www.oxu.az
"
"İsrail Suriyanı bombaladıİsrail qırıcıları Suriya ərazisinə aviazərbələr endirib.
Oxu.Az Haber7-yə istinadən məlumat verir ki, İsrail hərbi təyyarələri  paytaxt Dəməşq yaxınlığında yerləşən Qələmun vilayətində silah-sursat anbarını bombalayıb.
Məlumata görə, anbar Bəşər Əsədə sadiq silahlı birləşmələrə aid olub.
İnsidentin təfərrüatları barədə məlumat yoxdur.
www.oxu.az
"
"Fransada ermənipərəst deputat cəzalandırıldıFransa Milli Assambleyasının deputatı, “erməni soyqırımı”nın inkar edilməsinin cinayət hesab olunması ilə bağlı qanun layihəsinin müəllifi Valeri Buaye parlamentdəki köməkçisini səbəbsiz işdən qovduğuna və ona qarşı mənəvi zorakılıq göstərdiyinə görə Eks-an-Provans şəhərinin apellyasiya məhkəməsi tərəfindən cəzalandırılıb.
Oxu.Az xəbər verir ki, məhkəmənin qərarı ilə deputat real və ciddi səbəb olmadan işdən azad etdiyi köməkçisi Mari-Lorans Makaluzoya 37 min avro ödəyəcək.
Mari-Lorans Makaluzo dəfələrlə Valeri Buaye tərəfindən mənəvi zorakılığa, təzyiqlərə məruz qaldığını bildirib.
Kamil HƏMZƏOĞLU
www.oxu.az
"
"Baxçalı Ərdoğana daha beş il dəstək verəcəkMHP lideri Dövlət Baxçalı Ərdoğana daha beş il dəstək verəcəklərini açıqlayıb.
Oxu.Az xəbər verir ki, o, bunu bu gün partiyasının TBMM-dəki ənənəvi qrup toplantısında çıxışı zamanı deyib.
D.Baxçalı bildirib ki, Türkiyə prezidenti Rəcəb Tayyib Ərdoğanın 2019-cu il prezident seçkilərində MHP tərəfindən dəstəklənə biləcəyi ilə bağlı dünənki açıqlamasının arxasındadır və bu dəstək daha beş il, 2019-dan 2024-cü ilə qədər də davam edə bilər:
“Bu dəstək və qatqımız 2019-cu ildə keçiriləcək prezident və parlament seçimlərində də mütləq davam edəcək. Hətta 2019-dan sonrakı beş il boyunca da yeni sistemin oturuşmuş hala gəlməsi üçün sürəc birliyinin, əxlaqi ittifaqın gərəyini könül hüzuru ilə davam etdirəcəyik”.
Kamil HƏMZƏOĞLU
www.oxu.az
"
"Türkiyə və ABŞ arasında növbəti qalmaqalABŞ hərbçilərinin türk ailələrinin uşaqlarını satın alıb öz ölkələrinə apardığı, adlarını, dinlərini dəyişdirdikləri ortaya çıxıb və bu fakt Türkiyədə böyük qalmaqala səbəb olub.
Oxu.Az-ın xəbərinə görə, bugünlərdə Türkiyənin Adana şəhərində iki qardaşın çox kiçik yaşlarda olarkən “İncirlik Üssü”ndə xidmət edən yüksək vəzifəli ABŞ-lı hərbçiyə pul qarşılığında satıldıqları ortaya çıxıb.
Bu fakt üzə çıxdıqdan sonra isə  “İncirlik”də yaşayan digər türk vətəndaşları bununla bağlı açıqlamalar verməyə başlayıblar.
“İncirlik Üssü”ndə xidmət edən ABŞ-lı bir hərbçi qadının evinə gəlib, o zaman 1.5 yaşında olan qızını həyat yoldaşından pul qarşılığı istədiyini deyən Mahmut Açar mətbuata açıqlamasında bildirib:
“Həyat yoldaşım mənə ABŞ-lı qadın hərbçinin qızımı satın almağa gəldiyini söylədi. O an sanki beynimdən vurulmuşa döndüm. Bir insan övladını necə satar? Dünyanı versələr belə, övlad satılarmı? Övladını satan insanın dəli olması lazımdır. Ümumiyyətlə, ABŞ-lı hərbçilər pul qarşılığında çox sayda uşaq satın alıb, ölkələrinə aparırdılar. Yenə deyirəm, mənim qızımı da istədilər, amma vermədim, satmadım...”
Kamil HƏMZƏOĞLU
www.oxu.az
"
"Dünyada transferinə ən çox pul xərclənən futbolçular - SİYAHIBraziliyalı futbolçu Filippe Koutinyo “Barselona”ya keçməklə dünyanın transferinə görə ikinci ən çox pul xərclənən futbolçusu olub.
Oxu.Az dünyada transferinə görə klubların ən çox pul xərclədiyi 52 futbolçunun siyahısını təqdim edir:
 
1. Neymar (2017-ci ildə “Barselona”dan PSJ-yə 222 milyon avroya transfer olunub)
2. Filippe Koutinyo (2018-ci ildə “Liverpul”dan “Barselona”ya 160 milyona transfer olunub)
3. Usman Dembele (2017-ci ildə “Borusiya”dan “Barselona”ya 105 milyona transfer olunub)
4. Pol Poqba (2016-cı ildə “Yuventus”dan “Mançester Yunayted”ə 105 milyona transfer olunub)
5. Qaret Beyl (2013-cü ildə “Totenhem”dən “Real”a 100 milyona transfer olunub)
6. Kriştianu Ronaldu (2009-cu ildə “Mançester Yunayted”dən “Real”a 94 milyona transfer olunub)
7. Qonsalo İquayn (2016-cı ildə “Napoli”dən “Yuventus”a 90 milyona transfer olunub)
8. Neymar (2013-cü ildə “Sentos”dan “Barselona”ya 88,2 milyona transfer olunub)
9. Romelu Lukaku (2017-ci ildə “Everton”dan “Mançester Yunayted”ə 85 milyona transfer olunub)
10. Vircil van Deyk (2017-ci ildə “Sauthempton”dan “Liverpul”a 84,5 milyona transfer olunub)
11. Luis Suares (2014-cü ildə “Liverpul”dan “Barselona”ya 82,3 milyona transfer olunub)
12. Xames Rodriqes (2014-cü ildə “Monako”dan “Real”a 78 milyona transfer olunub)
13. Zinəddin Zidan (2001-ci ildə “Yuventus”dan “Real”a 77,5 milyona transfer olunub)
14. Anxel Di Mariya (2014-cü ildə “Real”dan “Mançester Yunayted”ə 75,6 milyona transfer olunub)
15. Kevin De Bröyne (2015-ci ildə “Volfsburq”dan “Mançester Siti”yə 75 milyona transfer olunub)
16. Zlatan İbrahimoviç (2009-cu ildə “İnter”dən “Barselona”ya 69, 5 milyona transfer olunub)
17. Kaka (2009-cu ildə “Milan”dan “Real”a 67 milyona transfer olunub)
18. Alvaro Morata (2017-ci ildə “Real”dan “Çelsi”yə 65,5 milyona transfer olunub)
19. Oskar (2017-ci ildə “Çelsi”dən “Şanxay SİPQ” klubuna 65 milyona transfer olunub)
20. Edinson Kavani (2013-cü ildə “Napoli”dən PSJ-yə 64,5 milyona transfer olunub)
21. Anxel Di Mariya (2015-ci ildə “Mançester Yuneyted”dən PSJ-yə 64 milyona transfer olunub)
22. Rahim Sterlinq (2015-ci ildə “Liverpul”dan “Mançester Siti”yə 62,5 milyona transfer olunub)
23. Luiş Fiqu (2000-ci ildə “Barselona”dan “Real”a 62 milyona transfer olunub)
24. Radamel Falkao (2013-cü ildə “Atletiko”dan “Monako”ya 60 milyona transfer olunub)
25. Fernando Tores (2011-ci ildə “Liverpul”dan “Çelsi”yə 59 milyona transfer olunub)
26. Ernan Krespo (2000-ci ildə “Parma”dan “Latsio”ya 58,5 milyona transfer olunub)
27. Benjamin Mendi (2017-ci ildə “Monako”dan “Mançester Siti”yə 58,1 milyona transfer olunub)
28. Kayl Uolker (2017-ci ildə “Totenhem”dən “Mançester Siti”yə 57 milyona transfer olunub)
28. Dieqo Kosta (2018-ci ildə “Çelsi”dən “Atletiko”ya 57 milyona transfer olunub)
30. David Luiz (2014-cü ildə “Çelsi”dən PSJ-yə 56 milyona transfer olunub)
30. Nəbi Keyta (2018-ci ildə “Leypsiq”dən “Liverpul”a 56 milyona transfer olunub)
32. Halk (2016-cı ildə “Zenit”dən “Şanxay SİPQ” klubuna 55,8 milyona transfer olunub)
33. Con Stounz (2016-cı ildə “Everton”dan “Mançester Siti”yə 55,6 milyona transfer olunub)
34. Aleksandr Lakazet (2017-ci ildə “Lion”dan “Arsenal”a 53 milyona transfer olunub)
35. Canluici Buffon (2001-ci ildə “Parma”dan “Yuventus”a 52 milyona transfer olunub)
36. Antoni Marsyal (2015-ci ildə “Monako”dan “Mançester Yunayted”ə 51 milyona transfer olunub)
37. Kilvi Siqurdson (2017-ci ildə “Suonsi”dən “Everton”a 50 milyona transfer olunub)
38. Bernardu Silva (2017-ci ildə “Monako”dan “Mançester Siti”yə 49,5 milyona transfer olunub)
38. Aleks Teyşeyra (2016-cı ildə “Şaxtyor”dan “Tszyansu Sunin”ə 49,5 milyona transfer olunub)
38. Məsut Özil (2013-cü ildə “Real”dan “Arsenal”a 49,5 milyona transfer olunub)
41. Kristyan Vyeri (1999-cu ildə “Latsio”dan “İnter”ə 49 milyona transfer olunub)
42. Qaiska Mendyeta (2001-ci ildə “Valensiya”dan “Latsio”ya 48 milyona transfer olunub)
43. Rio Ferdinand (2002-ci ildə “Lids”dən “Mançester Yunayted”ə 47 milyona transfer olunub)
44. Kristyan Benteke (2015-ci ildə “Aston Vila”dan “Liverpul”a 46,3 milyona transfer olunub)
45. Xuan Mata (2014-cü ildə “Çelsi”dən “Mançester Yunayted”ə 46 milyona transfer olunub)
45. Ronaldo (2002-ci ildə “İnter”dən “Real”a 46 milyona transfer olunub)
47. Tyemue Bakayoko (2017-ci ildə “Monako”dan “Çelsi”yə 45 milyona transfer olunub)
47. Vinisius Junior (2018-ci ildə “Flamenqo”dan “Real”a 45 milyona transfer olunub)
47. Xames Rodriqes (2013-cü ildə “Portu”dan “Monako”ya 45 milyona transfer olunub)
47. Lukas (2013-cü ildə “San Paulu”dan PSJ-yə 45 milyona transfer olunub)
47. Serxio Aquero (2011-ci ildə “Atletiko”dan “Mançester Siti”yə 45 milyona transfer olunub)
47. Xuan Sebastyan Veron (2001-ci ildə “Latsio”dan “Mançester Yunayted”ə 45 milyona transfer olunub).        
Səbuhi TOFİQOĞLU
www.oxu.az
"
"Kiyevdə hüquq müdafiəçisinin qatili saxlanıldıUkrayna hüquq mühafizə orqanları hüquqşünas İrina Nozdrovskinin qətlində şübhəli bilinən şəxsi saxlayıb.  
Oxu.Az xəbər verir ki, bu barədə “Интерфакс-Украина” agentliyi Ukrayna Daxili İşlər Nazirliyinin kommunikasiya departamentinin rəhbəri Artyom Şevçenkoya istinadən məlumat yayıb.
“Cinayəti törətməkdə şübhəli bilinən şəxs saxlanlılıb”, - deyə Şevçenko bildirib. Rəsmi nümayəndə təfərrüatın bir qədər sonra ictimailəşdiriləcəyini əlavə edib.
Məlumatda qeyd olunur ki, İrina Nozdrovksinin qətlində şübhəli bilinən Yuri Rossoşanski hüquqşünası Demidov qəsəbəsində aralarında yaranan mübahisə zəminində qətlə yetirdiyini etiraf edib:
“Şəxs dindirilərkən verdiyi ifadədə dayanacaqda mübahisə düşdüyünü, mübahisənin gərginləşməsindən sonra üzərində olan bıçaqla hadisə qurbanının boyun nayihəsinə zərbələr endirdiyini söyləyib. Cinayəti törətdikdən sonra o, qadının meyitini  çaya qədər sürüyüb, üzərində qan ləkələrinin qaldığı geyimini isə evin sobasında yandırıb”.
Məhkəmə bu gün Rossoşanski barəsində qətimkan tədbiri seçəcək. Dövlət ittihamçısı girovla şərti azad edilmə hüququ verilmədən həbs qətimkan tədbirinin seçilməsini tələb edəcək.
www.oxu.az
"
"AKP-dən Baxçalıya cavab: Dürüst bir siyasət anlayışı varAKP-nin  2019-cu ildə prezidentliyə namizədi Rəcəb Tayyib Ərdoğandır. MHP və AKP  “Yenikapı” ruhuna sonuna qədər sahib çıxan bir anlayışa malikdir.
Oxu.Az xəbər verir ki, bunu Türkiyənin baş nazirinin müavini, AKP-nin tanınmış simalarından olan Bəkir Bozdağ MHP lideri Dövlət Baxçalının “2019-da namizədimiz Ərdoğan ola bilər” açıqlamasını dəyərləndirərkən bildirib.
O, Baxçalının sözlərinin məmnuniyyətverici olduğunu da sözlərinə əlavə edib:
“Hörmətli Baxçalı türk siyasətində sayılıb-seçilən bir liderdir. Dürüst bir siyasət anlayışı var. İkili oynamayan bir isimdir. Necə varsa, o cürdür. Olacağı, olmayacağı “net” bir şəkildə ifadə edən liderdir. MHP 2019-cu il seçimlərində prezidentliyə namizəd irəli sürməyəcəyini açıqca ifadə etdi. Bu, MHP-nin şəxsi  qərarıdır. Buna sayğı duyuruq. Qərarla bağlı hər hansı bir dəyərləndirmə haqqını özümüzdə görmürük. Prezidentimizi 2019-cu ildə dəstəkləmə  mövzusundakı açıqlaması da bizim tərəfimizdən məmnuniyyətvericidir”.
Kamil HƏMZƏOĞLU
www.oxu.az
"
"Şimali və Cənubi Koreya razılığa gəldilər – YENİLƏNİBKoreya yarımadasında sərhədyanı məntəqədə cənub və şimal qonşuları arasında aparılan danışıqlar müsbət nəticə verib.
Oxu.Az xəbər verir ki, bu barədə “Washington Post” Cənubi Koreya rəsmilərinə istinadən məlumat yayıb.
Rəsmi Seul bildirib ki, Şimali Koreya gələn ay Cənubi Koreyanın Pxençan şəhərində keçiriləcək Qış Olimpiya Oyunlarına öz atletlərini göndərməyə razılaşıb.
Cənubi Koreya milli birləşmə məsələləri üzrə nazirinin müavini Çun Hayın sözlərinə görə,  razılaşmaya əsasən, Pxenyanın göndərəcəyi nümayəndə heyətində atletlər, tərəfdarlar, jurnalistlərlə yanaşı (dövlət), rəsmiləri də yer alacaq.
Çun bildirib ki, Cənubi Koreya hər iki qonşunun Olimpiya Oyunlarının açılış və bağlanış mərasimində birgə yürüş keçirməyi təklif edib.
Seul danışıqlarda müharibədən sonra bir-birindən ayrı düşən ailə üzvlərinin qovuşması ilə bağlı danışıqların davam etdirilməsi məsələsini önə çəkib, təmas xəttində sabitliyin qorunması ilə bağlı danışıqları davam etdirməyi təklif edib. Danışıqların təfərrüatları barədə hələlik məlumat verilmir. 
09:37
Pxanmundjom sərhədyanı məntəqəsində Şimali və Cənubi Koreyadan olan nümayəndə heyətləri arasında danışıqlar başlayıb.
Oxu.Az bu barədə “Yonhap” agentliyinə istinadən xəbər verir.
Qeyd olunur ki, hər iki ölkənin nümayəndə heyətləri arasında görüş yerli vaxtla 10:00 radələrində start götürüb.
Cənubi Koreya nümayəndə heyətinə milli birləşmə məsələləri üzrə nazir Ço Myon Qün, KXDR-dən isə vətənin sülh yolu ilə birləşməsi üzrə dövlət komitəsinin sədri Li Son Qvon başçılıq edir.
Bundan əvvəl verilən məlumata görə, diplomatlar görüşdə Şimali koreyalı idmançıların Pxençan şəhərində keçirilən Qış Olimpiya Oyunlarında potensial iştirakı məsələsini müzakirə edəcək.
www.oxu.az
"
"Balina qadını xilas etdi – VİDEOQozbel balina tədqiqatçı-qadının akulanın yeminə çevrilməsinə imkan verməyib.
Oxu.Az xəbər verir ki, bu barədə “The Independent” məlumat yayıb.
Hadisənin görüntüsü “YouTube” portalına yerləşdirilib.
İnsident Kuka adasının Sakit okean sularında baş verib. Bioloq Nen Hauzer balinanın yanın üzüb və üç metr uzunluqda olan köpəkbalığının ona yaxınlaşdığını hiss etməyib. Balina  köpəkbalığını gördükdən sonra üzgəcləri ilə qadını qorumağa başlayıb. Hətta bir anda dəniz məməlisi 63 yaşlı Hauzeri belində suyun səthinə belə qaldırıb. Tədqiqatçı qadının sözlərinə görə, yaxında üzən başqa bir balina da köpəkbalığını ərazidən uzaqlaşdırmağa çalışıb.
Bioloq hesab edir ki, baş verən hadisə balinalarda digər canlıları qorumaq instinktinin olduğunu isbat edir.

E.Ə.
www.oxu.az
"
"Netanyahunun oğlu böyük qalmaqalın mərkəzindəİsraildə böyük qalmaqal yaşanıb. Qalmaqalın böyüməsinə səbəb, hadisələrdə ölkənin baş nazir Binyamin Netanyahunun oğlu Yairin iştitak etməsidir.
Oxu.Az newsru.co.il nəşrinə istinadən bildirir ki, “Keşet” və “Reşet” kanallarının informasiya xidmətləri dostları ilə Yairin danışığının audioyazısını yayıblar.
Söhbət iki il əvvəl kiçik Netanyahunun biznesmen Kobi Maymonun oğlu Uri Maymon və Avstraliya biznesmeni Ceyms Parkerin İsraildəki maraqlarının təmsilçisi Roman Abramovla birlikdə cümə istirahəti zamanı lentə alınan audioyazıdan gedir.
Süjetə redaksiya önsözündə ayrıca vurğulanır ki, cavanlar Təl-Əvivdəki striptiz-klublardan birinə hökumət qarajına məxsus maşında gediblər, bütün axşam boyunca onları dövlət qulluqçuları olan sürücü və mühafizəçi müşayiət edib.
Süjet efirə “hökumət başçısının uşaqlarının mühafizə xərci vergi verənlərin pulu hesabınamı ödənməlidir” mövzusunun müzakirəsi  fonunda çıxarılıb.
Audioyazıdan məlum olur ki, sərxoş cavanlar zarafatlaşır, qadınlar haqqında biədəb fikirlər səsləndirirlər. Bundan başqa, Yair Netanyahu Maymona deyir ki, o ona təşəkkür etməlidir, çünki atası (Binyamin Netanyahu) Kobi Maymon üçün 25 milyard dollarlıq “qaz sazişi” təşkil edib.
İsrail KİV-ində bazar ertəsi bütün gün ərzində baş nazirin dəftərxanası və Netanyahu ailəsinin şəxsi vəkili xəbərlər dərc etdirərək audioyazının yayılmasına mane olmağa çalışıblar.
İsrail baş nazirinin dəftərxanasında qeyd edirlər ki, Yairin hərəkəti və mühafizəsi üçün təhlükəsizlik xidmətləri cavabdehdirlər: “Əgər İran saytları təhdidlərlə Yairin və Avnerin şəkillərini yayırlarsa, deməli, güc strukturlarında narahatlıq üçün əsaslar var”.
Bundan başqa, baş nazirin dəftərxanasının xəbərində qeyd edilir ki, Binyamin Netanyahu Kobi Maymonla şəxsən bircə dəfə, o da on il əvvəl, görüşüb və sonradan onunla heç bir əlaqə saxlamayıb. Üstəlik,  Yairin biznesmenin oğlu ilə dostluğu haqda ona heç nə məlum deyil.
O ki qaldı “qaz sazişi”, hökumət başçısının dəftərxanasında iddia edirlər ki, həmin saziş Kobi Maymonun xeyrinə olmayıb...
A.M.
www.oxu.az
"
"“Ava” qasırğası 29 can aldı Madaqaskarın şərqində güclü qasırğa nəticəsində 29 nəfərin öldüyü bildirilir.
Oxu.Az xəbər verir ki, təbii fəlakət zamanı 3 nəfər yaralanıb, 2 nəfər itkin düşüb.
Sürəti saatda 140-190 kilometrə çatan “Ava” tropik qasırğası Madaqaskar ərazisinə yanvarın 5-də çatıb və həftəsonu ərzində ölkənin şərq sahillərində ciddi fəsadlar törədib.
Fövqəladə vəziyyətin idarə edilməsi üzrə Milli Ofis yanvarın 8-də altı nəfərin cəsədini tapa bilib. Qurum tərəfindən 13 min sakin təxliyə olunub. Bundan başqa, torpaq sürüşməsi və daşqın ehtimalı ilə əlaqədar 16 mindən çox şagirdin təhsil aldığı məktəblərdə dərslər yanvarın 11-dək təxirə salınıb.
Xatırladaq ki, ötən ilin martında “Enavo” qasırğası Madaqaskarda 78 nəfərin həyatına son qoymuşdu.
A.M.
www.oxu.az
"
"İsveçdə atışma: Ölən varİsveçin Arlov şəhərində silahlı insident qeydə alınıb.
Oxu.Az-ın REN TV-yə istinadən verdiyi xəbərə görə, naməlum şəxsin küçədə atəş açması nəticəsində 1 nəfər ölüb.
Hazırda onun tutulması istiqamətində əməliyyat-axtarış tədbirləri həyata keçirilir.
İnsidentin səbəbləri araşdırılır.
A.M.
www.oxu.az
 
"
"Dünyanın ən bahalı futbolçuları - SİYAHIDünyanın ən bahalı futbolçuların siyahısı açıqlanıb.
Oxu.Az xəbər verir ki, siyahını “CIES Football Observatory” portalı müəyyənləşdirib.
İlk pillədə qazancı 213 milyon avro olac PSJ-nin hücumçusu Neymar qərarlaşıb. İkinci yerə isə “Barselona”nın forvardı Lionel Messi (202.2 milyon avro) layiq görülüb. İlk üçlüyü isə “Tottenham”in oyunçusu Harri Keyn (194.7 milyon avro) tamamlayır.
4-10 yerləri isə aşağıdakı futbolçular tutublar: 
4. Kilian Mbappe (PSJ) - 192.5 milyon avro
5. Paulo Dibala (“Juventus”) - 174.6 milyon avro
6. Dele Alli (“Tottenham”) - 171.3 milyon avro
7. Kevin de Bruyne (“Mançester Siti”) - 167.8 milyon avro
8. Romelu Lukaku (“Mançester Yunayted”) - 164.8 milyon avro
9. Antuan Qrizmann (“Atletiko Madrid”) - 150.2 milyon avro
10. Pol Poqba (“Mançester Yunayted”) - 147.5 milyon avro
2017-ci ilin ən yaxşı futbolçusu Kriştiano Ronaldu (“Real Madrid”) isə bu siyahıda 49 yerdə qərarlaşıb. Onun illik qazancı 80,4 milyon avro təşkil edir.
A.M.
www.oxu.az
"
"ABŞ kosmosa məxfi peyk göndərdiKaliforniyanın “SpaceX” kompaniyası yanvarın 8-nə keçən gecə ABŞ hökumətinin sifarişi ilə “Zuma” adlı peyki kosmosa buraxıb. Keçən ilin noyabr ayından bir neçə dəfə təxirə salınan start “Falcon 9” daşıyıcı raketi vasitəsi ilə ABŞ Hərbi Hava Qüvvələrinin Kanaveral burnundakı bazasından həyata keçirilib.
Oxu.Az-ın məlumatına görə, peykin təyinatı barədə heç nə bildirilmir: kompaniyanın rəhbərliyi və Pentaqon jurnalistlərin suallarına cavab verməkdən imtina edib. Yalnız onu öyrənmək mümkün olub ki, kosmik aparat ABŞ hökumətinin sifarişi ilə yer orbitinin aşağı qatlarına çıxarılıb. Peykin orbitinin parametrləri və “Zuma” missiyasına aidiyyəti olan qurumun adı məxfi saxlanılır.
Qeyd edək ki, “SpaceX”in əsası kosmik uçuşların xərclərinin azaldılması məqsədilə “PayPal” və CEO “Tesla Motors” kompaniyalarının sabiq sərmayədarı milyarder İlon Mask tərəfindən 2002-ci ildə qoyulub. O, məxfi aparatların fəzaya buraxılmasında azı iki dəfə iştirak edib. Buraya Milli Hərbi-Kosmik Kəşfiyyat İdarəsi üçün peyk və ABŞ Hərbi Hava Qüvvələri üçün X-37B pilotsuz kosmik təyyarəsi daxildir.
A.M.
www.oxu.az
"
"İranda zəlzələ baş veribİranın qərbində 3,7 bal gücündə zəlzələ baş verib.
Oxu.Az xəbər verir ki, bu barədə Avropa Seysmoloji Mərkəzinin məlumatında bildirilir.
Yeraltı təkanların episentri Kirman şəhərindən 54 km şimalda, ocağı isə 12 km dərinlikdə yerləşib.
Dağıntı və zərərçəkənlər barədə məlumat daxil olmayıb.
Qeyd edək ki, yanvarın 6-da İranın qərbində 5,1 bal gücündə baş verən zəlzələ nəticəsində azı 20 nəfər xəsarət alıb.
A.M.
www.oxu.az
"
"İtaliyada şagirdləri daşıyan avtobus aşıbİtaliyanın Mantuya əyalətində məktəbli avtobusu aşıb.
Oxu.Az xəbər verir ki, qəza nəticəsində 23 şagird xəsarət alıb. Yaralılar xəstəxanaya yerləşdirilib.
Qəza zamanı avtobusda 50 şagird olub.
İlkin məlumata görə, avtobus sürücüsü nəqliyyat vasitəsini idarə edən zaman qəflətən özünü pis hiss edib.
Məktəblilərin ciddi xəsarət almadığı bildirilir.
A.M.
www.oxu.az
"
"“USA Today” Bakıya səyahət etməyi tövsiyə edirYanvarın 5-də “USA Today” saytında səyahət üçün yeni və maraqlı istiqamətlərlə bağlı məqalə dərc olunub.
Turistlərə tövsiyə olunan şəhərlər arasında birinci yerdə Bakı göstərilib.
“Yeni ildə səyahətə çıxmaq qərarına gəlmisinizsə, 27 yaşı olmasına rəğmən, BMT-yə üzv olan 193 dövlətin hər birinə səyahət etmiş amerikalı gənc Sela Lavallodan örnək götürə bilərsiniz. Dünyanı səyahət yolu ilə tədqiq edən gənc amerikalı öz qeydlərində bildirir ki, onun ən çox yadında qalan yerlər, əslində, az tanınan məkanlar olub; onun səyahət istiqamətlərinin böyük hissəsi “Mariott İnternational” (“Mariott” hotellər şəbəkəsi) tərəfindən təsdiq olunub”.
Səyahətçi belə məkanların bir çoxu barədə “Instagram”dakı @sallavallo səhifəsində məlumat verib. 
Ən çox xoşuna gələn səyahət marşrutlarını “USA Today” üçün Larri Bleyberqlə bölüşüb və Bakıya səyahəti barədə danışıb.
“Bakı - mədəniyyətinə və müasir memarlığına milyardlarların yatırıldığı neftlə zəngin paytaxt şəhəridir. Bu, onu Qafqazın ən gözəl məkanlarından birinə çevirir. “Şəhərin küçələrini gəzəndə sənə elə gəlir, üstüaçıq muzeydə ekskursiya edirsən. Orada qədim, çox qədim tikililər var, arxa planda isə müasir binaları görmək olur. Bakıda həmçinin opera, balet və ikra dequstasiyası var. Azərbaycana kifayət qədər möhtəşəm səyahət edə bilərsiniz”, – deyə Lavallo bildirib.



www.oxu.az
 
"
"Türkiyədə fövqəladə vəziyyət rejimi uzadılır Türkiyədə fövqəladə vəziyyət rejiminin müddəti yenidən uzadılacaq.
Oxu.Az “Anadolu” agentliyinə istinadən xəbər verir ki, bunu Türkiyə baş nazirinin müavini və hökumət sözçüsü Bekir Bozdağ bildirib.
Qeyd edək ki, ötən il dekabrın sonunda Türkiyə Fövqəladə Halların Araşdırılması Komissiyasından fövqəladə vəziyyət rejiminin 2018-ci il fevralın 21-də sona çatacağı bildirilmişdi.
Açıqlamaya əsasən, fövqəladə rejimin 2018-ci il yanvarın 17-də bitməsi gözlənilirdi. Ancaq onun fevralın 21-də ləğv ediləcəyi bu müddətin uzadılmayacağı deməkdir.
Sonuncu dəfə fövqəladə vəziyyət rejiminin müddəti ötən il oktyabrın 13-də üç ay uzadılmışdı.
Qeyd edək ki, bu hal iyulun 15-dən - dövlət çevrilişinə cəhddən sonra, yəni 2016-cı il iyulun 20-dən tətbiq edilir.
A.M.
www.oxu.az
"
"Cenk Tosunun forması satışdan çıxarıldıİngiltərənin “Everton” klubu yeni transferi Cenk Tosunun adının yazıldığı formaları satışdan yığışdırıb.
Oxu.Az xəbər verir ki, buna türkiyəli futbolçunun adının formalarda səhv yazılması səbəb olub. Belə ki, futbolçunun adı formalarda Cenk Tosun yerinə “Cenk Tuson” yazılıb. 
Klubun rəsmi mağazasından reportaj hazırlayan “Tivibu Spor” telekanalının jurnalisti Özgür Buzbaş yenicə forma alıb çıxan cütlüyü bu barədə xəbərdar edib. Onlar isə dərhal mağazaya qayıdaraq, səhvin düzəldilməsini tələb ediblər.
Klub isə səhvə yol verilmiş bütün formaların satışdan yığışdırılması ilə bağlı göstəriş verib.

S.T.
www.oxu.az
"
"Nyu-Yorkda “Trump Tower”də yanğın - YENİLƏNİB + VİDEONyu-Yorkda “Trump Tower” qülləsində yanğın zamanı iki nəfər xəsarət alıb.
Oxu.Az-ın RİA Novosti-yə istinadən xəbərinə görə, bu barədə şəhərin yanğınsöndürmə xidmətindən məlumat verilib.
Yanğının söndürülməsində 100-dən çox yanğınsöndürən iştirak edib.
17:38
Nyu Yorkda ölkənin ən tanınmış binalarından sayılan “Trump Tower” qülləsində yanğın baş verib.
Oxu.Az xəbər verir ki, bu barədə “CBS News” məlumat yayıb. Hadisənin şahidləri yanğının görüntüsünü sosial şəbəkələrə yerləşdirir.
“CBS News”un məlumatına görə, yanğın yerli vaxtla səhər 07:00 radələrində meydana gəlib. Yanğın barədə xəbəri Nyu-York şəhərinin yanğınsöndürmə departamenti də təsdiqləyib. Yanğınsöndürənlər və xilasedicilər alovu söndürməyə çalışır.
Zərərçəkənlər və yanğının səbəbləri barədə hələlik heç bir məlumat yoxdur.
Hal-hazırda agentliyin saytına yerləşdirilən hadisənin canlı yayım görüntüsündə göydələndə açıq alov müşahidə olunmasa da, qatı tüstünün səmaya qalxdığını görmək olur. Göydələnin damında yanğınsöndürmə briqadası əməliyyatı davam etdirir.

 www.oxu.az
"
"Makron çinli həmkarına at hədiyyə edəcəkFransa prezidenti Emmanuel Makron Çinə səfəri zamanı ÇXR sədri Si Cinpinə at hədiyyə edəcək. 
Oxu.Az TASS informasiya agentliyinə istinadla xəbər verir ki, bunu ÇXR Xarici İşlər Nazirliyinin rəsmi nümayəndəsi Lu Kan yanvarın 8-də keçirilən brifinqdə bildirib.
Makronun səfərinin həm Çin, həm də Fransa üçün xüsusi əhəmiyyət kəsb etdiyini vurğulayan Lu Kan hədiyyə barədə məlumatı da təsdiqləyib:
“Deyilənlər doğrudur, prezident Emmanuel Makron ÇXR sədri Si Cinpinə dövlət hədiyyəsi qismində at bağışlamağa hazırlaşır. Biz bu dostluq jestinə görə Fransa tərəfinə minnətdarıq”.
Fransız mətbuatı xəbər verir ki, Makronun hədiyyə olaraq seçdiyi at artıq Çinə gətirilib və orada karantindən keçirilir.
Kamil HƏMZƏOĞLU
www.oxu.az
"
"Azərbaycanlı gürcülərlə birgə Rusiyaya daxil olmağa çalışdıAzərbaycanlı və gürcü qanunsuz yolla sərhədi keçməyə çalışıb.
Xarkov vilayətində Rusiya ilə sərhəddən 200 metr aralıda dövlət sərhəd xidmətinin əməkdaşları üç şübhəlini saxlayıb.
Oxu.Az Rusiya Dövlət Sərhəd Xidmətinə istinadən xəbər verir ki, ikisi Gürcüstan, biri Azərbaycandan olan üç xarici, Ukrayna vətəndaşının müşayiəti ilə qanunsuz yollarla Rusiya Federasiyasının dövlət sərhədini keçməyə çalışıb.
Saxlanılan şəxslər inzibati-prosessual sənədlərin tərtib olunması üçün sərhəd bölməsinə aparılıb. Üç xarici vətəndaş barəsində İnzibati Xətalar Məcəlləsinin 204-1 maddəsi üzrə (Ukrayna dövlət sərhədini qanunsuz yolla keçmə və ya qanunsuz yolla sərhədi keçməyə cəhd) protokollar tərtib olunub, Ukrayna vətəndaşının törətdiyi əməl isə Cinayət Məcəlləsinin 332-ci maddəsi üzrə (insanların qanunsuz yolla Ukrayna dövlət sərhədindən keçirilməsi) tövsif edilib.
www.oxu.az
"
"Akşənərdən Baxçalıya cavab özünü çox gözlətmədi2019-ci ildə Türkiyədə prezident seçkilərində indiki prezident Rəcəb Tayyib Ərdoğana dəstək verəcəklərini açıqlayan MHP başqanı Dövlət Baxçalı “İYİ Parti”yə CXP və  PKK yönümlü  HDP ilə ittifaq qurması təklifini verib. 
Oxu.Az-ın xəbərinə görə,  sabiq MHP-çi, eks vitse-spiker Meral Akşənərdən isə bu təklifə  sərt cavab gəlib.
Xanım Akşənər ilk öncə “İYİ” Partiyanın nə addım atacağına özlərinin qərar verəcəklərini bəyan edib:
“Başqalarının iradələri haqqında danışmaq siyasi olaraq ayıbdır. Kimsə kimin nə edəcəyi mövzusunda ağıl vermə mərtəbəsində, məqamında deyil. Biz hörmətli Baxçalıya sayın Ərdoğanı niyə qeyd-şərtsiz dəstəklədiyini deyə bilərikmi? Deyə bilmərik. Belə qərar verib, ona da sayğı duymaq lazımdır. Bizim də nə edəcəyimizə özümüz  qərar veririk”.
Kamil HƏMZƏOĞLU
www.oxu.az
"
"Ərdoğan tənqid etdi, silahdaşları “Boğaziçi”li çıxdıTürkiyə prezidenti Rəcəb Tayyib Ərdoğanın Türkiyədə 1-ci, dünyada isə 190-cı sırada yer alan Boğaziçi Universitetinin ünvanına işlətdiyi sərt sözlər ölkə ictimaiyyətində, siyasi kuluarlarda  kəskin reaksiyalara səbəb olub.
Oxu.Az-ın  xəbərinə görə, bugünlərdə Ərdoğan çıxışlarından birində “Boğaziçi” üçün “Millətin dəyərlərinə əsaslanmadığı üçün beynəlxalq aləmdə gözlədiyi uğuru əldə edə bilmədi. Bəlli bir fikrin tərəfdarı olanlara qapını aç, bu fikrin tərəfdarı deyilsə, bağla”, - deyə bildirib.
Ancaq Ərdoğanın bu fikirləri ilə razılaşmayanlar bəzi mətləbləri ondan xatırlamasını istəyiblər.
Onlar “Boğaziçi” məzunları arasında keçmiş baş nazir, AKP-li  Əhməd Davudoğlu ilə 3 ay öncə Yaponiyaya səfir olaraq göndərilən AKP keçmiş millət vəkili Murat Mercanın olduğunu vurğulayıblar və prezidentdən bu məqamları unutmamasını istəyiblər. 
Bununla yanaşı, araşdırmalar zamanı  başqa nüfuzlu şəxslərin də “Boğaziçi” məzunları olduğu üzə çıxıb.
Bunlar aşağıdakılardır:
Tansu Çiller, Feridun Sinirlioğlu, Murat Ülker, Fatih Altaylı, Cem Yılmaz, Pelin Batu, Güler Sabancı, Gülse Birsel, Nuri Bilge Ceylan, Ömür Gedik, Seray Sever, Teoman, Mehmet Erdem, Vedat Milör, Nagehan Alçı, Oya Eczacıbaşı, Arzuhan Doğan Yalçındağ, Nil Karaibrahimgil, Defne Samyeli və b.
Kamil HƏMZƏOĞLU
www.oxu.az
"
"Stalik Xankişiyev: Azərbaycanlılar, kül başınıza!Rusiyada tanınmış aşbaz, aparıcı Stalik Xankişiyev azərbaycanlıları tənqid edib. 
Oxu.Az xəbər verir ki, “Youtube”da xanəndə Alim Qasımovun mahnılarına az baxış sayı olması S.Xankişiyevi qəzəbləndirib. O, qəzəbini “Facebook” səhifəsində belə ifadə edib:
“Azərbaycanlılar! Kül başınıza. Nə vaxta qədər silikon dodağı, üçüncü cinsdən olan müğənniciklərə qulaq asıb, bunu Azərbaycan mahnıları adlandıracaqsınız? Bu, Alim Qasımovun “Youtube” kanalıdır. Burada bir mahnıya 100-dən çox baxış yoxdur. Heç utanırsınız?”, – məşhur aşbaz yazıb.
S.Xankişiyev Alim Qasımova öz menecerini dəyişməyi məsləhət görüb.



E.Ə.
www.oxu.az
"
"Erməni arxiyepiskop Trampı “Şeytan” adlandırdıAntrpatakan yeparxiyasının arxiyepiskopu Qriqor Çiftçyan ABŞ prezidenti Donald Trampın  Qüdsü İsrail sionist rejiminin paytaxtı kimi tanıması qərarını kəskin şəkildə pisləyib.
Oxu.Az xəbər verir ki, bu barədə İRNA agentliyi məlumat yayıb.
“İsa Məsih, (s.v) Fələstində, Müqəddəs Qüds torpaqlarında dünyaya gəlib. Ancaq böyük şeytan və qlobal səviyyətli təkkəbür Fələstini parçalamağa çalışır, halbuki Fələstin, Qüds və Beyt-əl-Müqəddəs təkcə bir dinə, bir insana və ya insanlar  qrupuna  deyil, bütün dinlərə aiddir”, - deyə arxiyepiskop bildirib.
Xatırladaq ki, 6 dekabr 2017-ci il tarixdə Ağ Ev rəhbəri Donald Tramp Vaşinqtonun rəsmi qaydada Qüdsü sionist rejimin paytaxtı olaraq tanıdığını elan edib. Tramp administrasiyasının bu addımı ciddi rezonans doğuraraq, dünya ictimaiyyətinin narazılığına səbəb olub.
www.oxu.az
"
"Riki Martin erməni kişi ilə evlənir – FOTOABŞ-ın Los-Ancelesdə nüfuzlu “Qızıl qlobus” mükafatının təqdimetmə mərasimində məşhur ifaçı Riki Martin erməni əsilli sevgilisi Cvan Yoseflə görünüb.
Oxu.Az -ın xəbərinə görə, R. Martin bildirib ki, C.Yoseflə evlənmək fikrindədir.
“Böyük ailə sahibi olmaq istəyirəm. İki uşağım var (9 yaşlı Valentino və Matteo), lakin daha çox uşaq istəyirəm. Həyatımda indi çox şey baş verir, toya hazırlaşıram, işim də çoxdur, lakin tezliklə hər şey qaydasına düşəcək və biz valideynliyə daha çox uşaq götürməyə hazır olacağıq”, - 46 yaşlı müğənni müsahibəsində deyib.



E.Ə.
www.oxu.az
"
"Ərdoğan Kılıçdaroğlu ilə məhkəmədə “hesablaşacaq”Türkiyə prezidenti Rəcəb Tayyib Ərdoğan “ana müxalifət” partiyasının – CXP-nin lideri Kamal Kılıçdaroğlunu növbəti dəfə məhkəməyə verib.
Oxu.Az xəbər verir ki, buna səbəb CXP liderinin Ərdoğanı təhqir etməsi olub.
Daha doğrusu, Beşiktaş Bələdiyyəsindəki çıxışında şəxsinə yönələn həqarət təşkil edən sözlər söylədiyi iddiası ilə K.Kılıçdaroğlu haqqınd “suç duyurusu”na baş vurub, məhkəməyə müraciət edib.
Kamil HƏMZƏOĞLU
www.oxu.az
"
"Peterburqda azərbaycanlı iş adamı axtarışa verildiAzərbaycanlı iş adamı, Peterburqun Krasnoselsk rayonunda yerləşən mağazanın sahibi  müştəriyə ağır bədən xəsarəti yetirib.
Oxu.Az bu barədə АН “Оперативное прикрытие”yə istinadən xəbər yayıb.
Məlumata görə, ötən gün saat 17:00 radələrində Lenin prospekti, 93 ünvanından 26 saylı şəhər xəstəxanasına 40 yaşlı Peterburq sakini  çatdırılıb. Zərərçəkən  çoxsaylı boyun, döş qəfəsi, qarın boşluğu, bilək nayihələrində çoxsaylı deşici-kəsici yaralarla, bundan başqa, nazik bağırsaq və böyük piylik nayihəsində deşici-kəsici yaralarla xəstəxanaya yerləşdirilib. Xəstənin vəziyyətinin ağır olduğu bildirilir.
Zərərçəkənin sözlərinə görə, həmin gün 15:30 radələrində Marşal Kazakov küçəsi, ev 36 ünvanında yerləşən “Продукты” mağazasında obyekt sahibi ilə arasında mübahisə yaranıb. Mübahisənin gərginləşməsindən sonra 29 yaşlı azərbaycanlı iş adamı kəsilmiş şüşə qırığını əlinə alaraq, müştəriyə çoxsaylı xəsarətlər yetirib və hadisə yerindən qaçıb.
Mağaza video-müşahidə kameraları ilə təchiz olunub, qeydə alınmış videoyazılar müstəntiqlər tərəfindən araşdırılır. İnsidentlə əlaqədar Rusiya Federasiyası Cinayət Məcəlləsinin 111-ci maddəsinin 2-ci hissəsi üzrə cinayət işi açılıb. Azərbaycanlı iş adamı axtarışa verilib. Həmin şəxsin Rusiya vətəndaşı olduğu məlum olub. 
www.oxu.az
 
"
"Baxçalıdan Gülə məsləhət: “Sağ”ın, “sol”un fitvasına uymaMHP lideri Dövlət Baxçalı Türkiyədə qarşıdan gələn 2019-cu il prezident seçkilərinə qatılmayacağını bildirib.
Oxu.Az xəbər verir ki, Ankarada media təmsilçilərinin suallarını cavablandıran MHP lideri  prezidentlik seçimində partiyasının namizəd irəli sürməyəcəyini açıqlayıb.
“Seçkilərdə MHP lideri namizəd olmayacaq. MHP - olarsa, ittifaqla, olmazsa, özü müstəqil şəkildə parlament  seçkilərinə girər. Prezident seçkilərində də Rəcəb Tayyib Ərdoğanı dəstəkləmə qərarı ala bilər”, – deyə o bildirib.
Baxçalı sabiq prezident Abdullah Gülün yenidən prezidentliyə namizədliyi ilə bağlı məsələyə belə cavab verib:
“Hörmətli Abdullah Gül AKP içində özəl və önəmli yeri olan bir şəxsiyyətdir. Rəcəb Tayyib Ərdoğan və AKP qurucuları ilə önəmli birgə fəaliyyətləri olub, prezident olub. Bugünkü  mənzərədə də hər hansı bir əngəlləyici yanlışı yaşamamasında fayda var. Yəni, onun  “prezidentliyə namizədəm”, - deyə ortaya çıxması izah edilə biləcək bir hal deyil. “Sağ”ın, “sol”un fitvasına uymamalıdır”.
Kamil HƏMZƏOĞLU
www.oxu.az
"
"Suriyada azərbaycanlı İŞİD-çi tutuldu – VİDEOTürkiyədən Suriyaya keçmək istəyən İŞİD terror qruplaşmasının azərbaycanlı üzvü saxlanılıb.
Oxu.Az-ın xəbərinə görə, o, YPG kürd dəstələri tərəfindən saxlanılıb.
İnternetdə yayılan videoda yaraqlı bildirir ki, adı Razik Maksimovdur və əslən Azərbaycandandır.
Onun sözlərinə görə, İŞİD-ə 2015-ci ilin sentyabrında qoşulub və Suriyanın Rakka, Mayadin vilayətlərində, Əbu-Kəmal şəhərində yaşayıb.
Terrorçu qeyd edir ki, Suriya sərhədini keçmək çox asandır. Belə ki, “orada çoxlu qaçaqmalçı var”:
“Onlar insanları pulla Türkiyəyə keçirirlər. Orada sənədləri saxtalaşdırmaq imkanı var, sonra isə Avropaya getmək olar”.
R. Maksimovdan əlavə, videomüsahibədə daha iki İŞİD-çi dindirilir.
Onlardan biri dağıstanlı Vladimir Yureviç Oleynikov, digəri isə adının açıqlanmasını istəməyən Almaniya vətəndaşıdır.

www.oxu.az
"
"Macarıstan baş naziri qaçqınları “müsəlman işğalçılar” adlandırdıMacarıstanın baş naziri Viktor Orban Budapeştin bundan sonra ölkəsinə heç bir qaçqını qəbul etməyəcəyini bəyan edib.
Oxu.Az bildirir ki, bunu baş nazir Almaniyanın “Welt” qəzetinə verdiyi müsahibədə bildirib.
“Biz düşünürük ki, müsəlmanların sayının çox olması paralel cəmiyyətlərin meydana gəlməsinə gətirib çıxaracaq. Biz bu insanlara qaçqın kimi baxmırıq, biz onlarda müsəlman işğalçıları görürük. Multikulturalizm, sadəcə, bir illuziyadır”, – deyə V.Orban bildirib.
Orban bundan əvvəl də dəfələrlə qaçqınların Avropa dövlətləri üçün təhlükə mənbəyi olduğunu vurğulayıb. Bundan savayı, macarıstanlı baş nazir yeni miqrant böhranının baş verməməsi üçün Avropa İttifaqının xarici sərhədlərinin möhkəmləndirilməsinə ehtiyac olduğunu vurğulayıb.
2017-ci ilin sentyabr ayında rəsmi Budapeşt miqrantlara qarşı hündür çəpərlərin inşası ilə bağlı xərclərin yarısının qarşılanması xahişi ilə Avropa Komissiyasının sədrinin adına məktub göndəriləcəyini açıqlayıb. 
www.oxu.az
"
"Yerevanda yol polisi avtomobili qəza törətdi: Zabit öldü - FOTOYerevanda bazar ertəsinə keçən gecə Abovyan küçəsi ilə Sayat-Nova prospektinin kəsişməsində ağır yol-nəqliyyat hadisəsi baş verib.
Oxu.Az bu barədə Ermənistan mətbuatına istinadən xəbər verir.
Məlumata görə, “BMW X6” markalı, 7270-17-HV tranzit nömrə nişanlı avtomobil “Toyota Corola” markalı Yol Patrul Xidmətinə aid maşınla toqquşub.
Qəza nəticəsində “Toyota”nın sürücüsü – yol polisi xidmətinin zabiti, 29 yaşlı Areq Davtyan xilasedicilər hadisə yerinə gələnə qədər yaxınlıqdakı tibb mərkəzinə aparılıb. Polis zabiti tibbi müəssisədə keçinib.
Həmin avtomobilin sərnişini, 34 yaşlı Xaçik Qasparyan isə Bir nömrəli Universitet Klinikasına çatdırılıb, həkimlər onun vəziyyətinin ağır olduğunu bildirir.
“Toyota” ilə toqquşmadan sonra “BMW” yolun kənarındakı reklam lövhəsində çırpılıb və sürücü hadisə yerindən qaçıb. 
www.oxu.az
"
"Berluskoni Al-Bano və Toto Kutinyonu siyasətə dəvət etdiİtaliyanın dünyaca məşhur estrada ulduzları – Al-Bano və Salvatore (Toto) Kutinyo yaxın zamanlarda siyasətə atıla bilərlər.
Oxu.Az-ın xarici mediaya istinadən xəbərinə görə, adıçəkilən “ulduzlar”ın siyasətə atılması və onların İtaliyada qarşıdan gələn parlament seçkilərinə qatılması ilə bağlı təkliflər gündəmdədir.
Bu təkliflə ilk çıxış edən isə İtaliyanın məşhur siyasət və dövlət adamlarından olan sabiq baş nazir, “İrəli, İtaliya!” Partiyasının lideri Silvio Berluskonidir.
O,  son müsahibələrindən birində həmin şəxslərin martda keçirilməsi gözlənilən parlament seçkilərində namizədliklərini irəli sürməsi və öz şanslarını yoxlaması təklifi ilə çıxış edib.
“Əgər onlar parlament seçkilərinə qatılarlarsa, həmin şəxsləri dəstəkləməyə hazırıq”, – deyə sabiq baş nazir sözlərinə əlavə edib.
Al-Bano və Toto Kutinyo isə hələlik Berluskoninin təklifi ilə bağlı mövqelərini açıqlamayıblar.
Kamil HƏMZƏOĞLU
www.oxu.az
"
"“Xattab” ləqəbli terrorçu zəhərli məktubla öldürülübBeynəlxalq səviyyədə axtarışda olan “Xattab” ləqəbli terrorçu Çeçenistanda zəhərlənərək öldürülüb.
Oxu.Az bildirir ki, bu barədə “Rosbalt” agentliyi hadisə ilə birbaşa əlaqəsi olan mənbəyə istinadən məlumat yayıb.
Terrorçu mütəmadi olaraq qaldığı yeri dəyişdirdiyindən və rabitə vasitələrinə etibar etmədiyindən uzun müddət onu zərərsizləşdirmək mümkün olmayıb. Ətrafdan özünü təcrid edən “Xattab” ona lazım olan şəxslərlə yalnız məktub vasitəsi ilə əlaqə yaradıb. Məktublar bir-birini əvəz edən çaparlarla ötürüldüyündən xüsusi xidmət orqanları onun izinə düşə bilməyib.
Xüsusi xidmət orqanları Xattab barədə hər hansı məlumata görə mükafat təyin etdikdən sonra çaparlardan biri əməkdaşlıq etməyə razılıq verib. 2002-ci ilin mart ayında o, Səudiyyə Ərəbistanından məktub daxil olduğu barədə xəbər ötürüb və Moskvadan gələn kimyaçı-mütəxəssis həmin məktubu güclü təsirə malik zəhərlə işləyib. Məktub zərfə qoyularaq möhürlə bərkidilib və təyin olunmuş çapar zənciri ilə terrorçuya göndərilib.
Bir müddət sonra Xattabın saxlanılmış cangüdəni istintaqa verdiyi ifadədə onun həmin məktubu qəbul etdiyini, zərfi açıb məktubu oxuduğunu və oxuduqdan sonra ocağın üzərinə ataraq yandırdığını bildirib. Zəhər öz təsirini üçüncü gündə göstərməyə başlayıb; terrorçunun səhhəti kəskin şəkildə pisləşib, ağzından köpük  gəlib və martın 20-də dünyasını dəyişib.
Əvvəl Xattabın əhatəsi onun ölümündə xüsusi xidmət orqanlarının əlinin olduğundan şübhələnməyib, onun bir gün əvvəl yediyi qızardılmış göbələkdən öldüyünü düşünüb. Habelə, sonradan zərflə təmasda olan daha beş nəfər oxşar əlamətlərlə öldükdən sonra suiqəsd planının üstü açılıb.
Qeyd edək ki, yanvarın 3-də “Rosbalt” Xattabın ölümündən sonra Çeçenistanda yaraqlılara pul ayıran ərəb terrorçu Əbu Əl-Validinin qətlinin təfərrüatları barədə məlumat verib.
Yayılan məlumata görə, Əl-Valid 16 aprel 2004-cü ildə Vendensk rayonunda  xüsusi təyinatlı “Vostok” bölməsinin keçirdiyi əməliyyat nəticəsində zərərsizləşdirilib.
www.oxu.az
"
"NATO generalı Bakıya gəlirNATO-nun Avropada Birləşmiş Silahlı Qüvvələrinin (BSQ) Ali baş komandanı general Kertis Skaparrotti bu ay Azərbaycana səfər edəcək.
Bu barədə Oxu.Az TASS-a istinadən xəbər verir.
Bildirilir ki, NATO-nun Avropada Birləşmiş Silahlı Qüvvələrinin (BSQ) Ali Baş Komandanı general Kertis Skaparroti Rusiya Silahlı Qüvvələrinin Baş Qərargah rəisi general Valeri Gerasimov ilə Bakıda görüşəcək.
“Bu, sabiq ABŞ prezidenti Barak Obamanın 2013-cü ildə NATO BSQ rəhbərinə rusiyalı həmkarı ilə şəxsi əlaqələrə qoyduğu qadağadan sonra ilk görüş olacaq”, - məlumatda vurğulanıb.
E.Ə.
www.oxu.az
"
"Kadırov: ABŞ istəyir ki, Rusiyada “hər şey alovun içində olsun”Rəsmi Vaşinqtona Rusiyada qaynar nöqtələr lazımdır ki, “hər şey alovun içində olsun”.
Oxu.Az-ın xəbərinə görə, bu barədə Çeçenistan Respublikasının rəhbəri Ramzan Kadırov öz Telegram kanalında yazıb.
Onun sözlərinə görə, Amerika hökuməti üç cəbhəyə zərbələr endirir: Suriyada müxalifətin dəstəklənməsi, Qüdsün İsrailin paytaxtı elan edilməsi və İranda vətəndaş müharibəsinin təməlinin qoyulması. 
Kadırov həmçinin qeyd edib ki, ABŞ Ukrayna, Gürcüstan, İraq və Liviya kimi ölkələr qarşı dağıdıcı siyasət aparıb.
Çeçenistan rəhbəri xatırladıb ki, Rusiya prezidenti həmişə birqütblü dünyanın əleyhinə olub.
“Bizim avropalı tərəfdaşlarımız başa düşməlidirlər ki, Rusiya ədalətli mövqe seçir. Avropa qorxmamalı və Rusiya ilə bir cəbhədə çıxış etməlidir, əks halda daha çox ölkədə, o cümlədən Avropa dövlətlərində xaos olacaq, - Kadırov yekunlaşdırıb.
www.oxu.az
"
"Arşavinin həyat yoldaşını təyyarədən düşürdülərFutbolçu Andrey Arşavinin həyat yoldaşı Alisa Moskvadan Almatıya uçan təyyarədə qalmaqal yaradıb.
Oxu.Az-ın xəbərinə görə, bu barədə Gazeta.ru nəşri yazır.
İdmançının həyat yoldaşı təyyarə havaya qalxmamışdan əvvəl təhlükəsizlik kəmərini bağlamaqdan imtina edib, göyərtədə gəzməyə başlayıb və ekipaj üzvlərinin xahişlərini yerinə yetirməyib. Nəticədə qadını təyyarədən düşürdüblər. 
Qeyd edilir ki, Alisa ilə birlikdə təyyarənin göyərtəsində onun uşaqları da olub. 
www.oxu.az
"
"Suriyada güclü partlayış baş verib Suriyanın İdlib şəhərində güclü partlayış baş verib.
Oxu.Az Reuters-ə istinadən xəbər verir ki, minalanmış avtomobil partladılıb.
Son məlumatlara görə, partlayışda ölənlərin sayı 18-ə çatıb. Lakin onların sayı arta bilər.
Digər təfərrüatlar barədə hələ ki, məlumat verilmir.
www.oxu.az 
 
"
"Mahmud Əhmədinejad həbs edilməyib - YENİLƏNİB İranın keçmiş prezidenti Mahmud Əhmədinejadın vəkii Adil Heydəri müştərisinin İslam Respublikası şəhərlərində keçirilən etirazlara verdiyi dəstəyə görə saxlanılmasına dair KİV-də yayılan məlumatları təkzib edib.
Oxu.Az TASS-a istinadən bildirir ki, vəkil Mahmud Əhmədinejadın həbsinə dair məlumatların həqiqətə uyğun olmadığını deyib.
Qeyd edək ki, rəsmi Tehran faktı təsdiq və ya təkzib verməyib.
14:53
İranın keçmiş prezidenti Mahmud Əhmədinejad hakimiyyət əleyhinə etirazları dəstəklədiyi üçün həbs edilib.
Oxu.Az-ın xəbərinə görə, belə bir iddia ilə şənbə günün Əl-Qüds Əl-ərəbi qəzeti Tehrandakı mənbəyə istinadən çıxış edib.
Nəşrin məlumatına əsasən, Əhmədinejad Şiraza səfəri zamanı İranın ali dini rəhbəri Əli Xameneinin göstərişi ilə saxlanılıb. 
Qəzet yazır ki, 61 yaşlı sabiq prezident aksiyalara dəstək verdiyinə və təhrikçiliyə görə həbs olunub. O, Buşer şəhərinə gələrək sakinlərlə söhbətində bildirib ki, hakimiyyətdə olan İran liderləri sadə insanların problemlərindən ayrıca yaşayırlar.
Rəsmi Tehran məsələni hələlik şərh etməyib.
www.oxu.az
"
"Ərəb koalisiyasının təyyarəsi vuruldu Yəmənin şimalında yerləşən Saada əyaləti üzərindən uçan Səudiyyə Ərəbistanının rəhbərlik etdiyi beynəlxalq koalisiya qüvələrinə məxsus qırıcı təyyarə qəzaya uğrayıb.
Oxu.Az xəbər verir ki, koalisiya təyyarənin texniki nasazlıq səbəbindən qəzaya uğradığını açıqlasa da Yəmən hulisləri onu vurduqlarını bəyan ediblər.
Təyyarə husilərin nəzarəti altında olan ərazidə qəzaya uğrayıb. Mənbələr hər iki pilotun sağ qaldığını bildirirlər.
www.oxu.az 
"
"İran orta məktəblərdə ingilis dilinin tədrisini qadağan etdi İran höküməti orta məktəblərdə ingilis dilinin tədrisinə qadağa qoyub.
Oxu.Az xəbər verir ki, məlumatı Reuters İran Ali Təhsil Şurasının rəhbəri Mehdi Nəvid-Adhama istinadən yayıb.
Qeyd edilir ki, bu barədə ilk olaraq dini lider Əli Hüseyn Xamneyi etirazla çıxış edib. O deyib ki, orta məktəblərdə ingilis dilinin tədrisi Qərb mədəniyyətinin genişlənməsinə yol açır.
Dövlət və özəl ibtidai məktəblərdə ingilis dilinin tədrisi qanun və qaydalar pozulmasına səbəb olur "" - deyə İran Ali Təhsil Şurasının rəhbəri Mehdi Nəvid-Adham dövlət televiziyasındakı çıxışında bildirib.
www.oxu.az 
"
"Trampdan bəhs edən kitabın satışı rekord qırdı ABŞ prezidenti Donald Trampın prezidentliyinin ilk ilindən bəhs edən ""Atəş və qəzəb: Tramp Ağ Evinin İçindən"" adlı kitabın satışları rekord qırıb.
Oxu.Az xəbər verir ki, kitab bazara çıxarıldığı ilk gündən ABŞ-da ən yaxşı satılan nəşrlərin siyahısına daxil edilib. Eləcə də bir çox mağazalarda artıq rəflər boşalıb.
Müəllifi Mişel Volff olan kitab Trampa yaxın 200 nəfər vəzifəli şəxsdən alınan müsahibələr əsasında yazılıb.
Kitabda xarici  və daxili siyasətə, Ağ Ev-in sabiq üzvüləri ilə yaşanan münaqişələrə, Suriya böhranına, eləcə də Trampın sağlamlığına qədər bir çox mövzulara toxunulub. Bildirilir ki, ABŞ prezidenti nə düşündüyünü son ana qədər adiyyatı şəxslərə bildirmir. O eləcə də televizor seyr etməyi, hamburger yeməyi sevir.
Diqqəti çəkən isə Trampın prezident olmaq istəməməsi və seçiləcəyini gözləməməsi olub.  
www.oxu.az 
"
"İranda iğtişaşlar zamanı saxlanılanlar sərbəst buraxılırlarİran hökuməti ölkənin bir sıra şəhərlərində iğtişaşlar zamanı saxlanılan vətəndaşların əksəriyyətini girov müqabilində sərbəst buraxıblar.
Oxu.Az-ın Fars agentliyinə istinadən xəbərinə görə, bu barədə İslam Respublikasının daxili təhlükəsizlik qüvvələrinin rəsmi nümayəndəsi Səid Montazar əl-Mehdi bəyan edib.
“Saxlanılan vətəndaşların əksəriyyəti sərbəst buraxılıb. İslam Respublikasının təhqir edən və iğtişaşların səbəbkarları isə məhkəmə qarşısına çıxarılacaqlar”, - o deyib.
Əl-Mehdi təsdiq edib ki, toqquşmalar zamanı İranda 20 nəfər ölüb, onların arasında güc strukturların əməkdaşı da var.
www.oxu.az
"
"Türk evin damında dəyənəklə Santa-Klausa pusqu qurdu – VİDEOTürkiyə və Yunanıstan sosial şəbəkələrində Santa-Klausu evin damında gözləyən şəxsin görüntüləri yayılıb.
Oxu.Az-ın xəbərinə görə, video, bazar günü, yanvarın 7-də, “4chan” Telegram kanalında yerləşdirilib.
Kameraya danışan şəxs bildirir ki, bütün gecəni müqəddəs Vasiliyi (yunan dilində şaxta baba) gözləyəcək ki, onu dəyənəklə döyüb müsəlman etsin.
Video sosial şəbəkə izləyiciləri tərəfindən birmənalı qarşılanmayıb v geniş müzakirələrə səbəb olub.

www.oxu.az
"
"Stokholm metrosunda partlayışStokholmun “Vorbyu qord” metrostansiyasında partlayış baş verib.
Oxu.Az-ın RİA Novosti-yə istinadən məlumatına görə, xəsarət alan şəxs yerdən əl qumbarasını qaldırıb.
Nəticədə partlayış baş verib və orta yaşlarında olan kişi ağır bədən xəsarətləri alıb.
Partlayışdan sonra metro və ətrafı polis tərəfindən əhatəyə alınıb. 
www.oxu.az
"
"ABŞ sakini lotereyada yarım milyard dollar udduABŞ-ın Nyu-Hempşir ştat sakini “Powerball” lotereyasında 559,7 milyon dollar udub.
Oxu.Az-ın xəbərinə görə, bu barədə ABC News telekanalı lotereya nümayəndəsinə istinadən məlumat yayıb.
Qalibin adı hələlik açıqlanmır. Telekanalın məlumatına əsasən 12, 29, 30, 33, 61 rəmələri uduşlu, 26 rəqəmi isə bonus olub.
Qaydalara əsasən, qalib məbləği birdəfəyə və ya bir neçə il ərzində hissə-hissə götürə bilər.
Bu ABŞ tarixində ikinci ən böyük cekpotdur. 2017-ci ildə Massaçusets sakini Meyvis Uonçik lotereyada 758 milyon dollar qazanmışdı.
www.oxu.az
"
"Suriya daha iki generalını itirdiSuriyada son səkkiz gün ərzində beş briqada generalı ölüb.
Oxu.Az-ın xəbərinə görə, bu barədə silahlı münaqişələrin təhlili ilə məşğul olan “WarJournal” Telegram kanalı məlumat yayıb.
Məlumata əsasən, bazar günü “Bəbir” ləqəbli Suriya Quru Qoşunlarının generalı Hassan Hayder ölüb.  O bir neçə gün əvvəl Harast şəhərində hərbi baza uğrunda döyüşlərdə ağır yaralanmışdı.
Bundan əlavə yanvarın 3-də Harastda döyüşlər zamanı general İbrahim Yunus Dabrah öldürülmüşdü.
Qeyd edək ki, dekabrın sonlarında üsyançılarla döyüşlərdə üç briqada generalı həlak olmuşdu: Həbib Mahrez Yunis, Əli Diop və Məhəmməd Cenad .
www.oxu.az
"
"Çin sahillərində iki gəmi toqquşdu: Onlarla insan itkin düşdüPanama bayrağı altında üzən neft tankeri Çinin şərq sahillərində yük gəmisi ilə toqquşub.
Oxu.Az-ın xəbərinə görə, bu barədə Çinin Mərkəzi Televiziyası məlumat yayıb.
İnsident yanvarın 6-da saat 20:00 radələrində qeydə alınıb. 
Toqquşma nəticəsində neft tankerində olan 32 nəfər ekipaj üzvü ilə əlaqə itib. Onlardan otuzu İran, ikisi isə Banqladeş vətəndaşıdır.
www.oxu.az
"
"In göstəriş verdi: Cənubi Koreya ilə münasibətlər yaxşılaşdırılsınKXDR lideri Kim Çen In ölkə sakinlərinə müraciətində Cənubi Koreya ilə münasibətlərin yaxşılaşdırılması üçün bütün lazımi şəraitin yaradılması barədə göstəriş verib.
Oxu.Az-ın xəbərinə görə, bu barədə Şimali Koreyanın Mərkəzi Televiziyasına istinadən TASS nəşri məlumat yayıb.
“Dövlət başçısı bildirib ki, ölkəmiz müstəqil birlik işində sıçrayış etməyə imkan verən siyasəti qətiyyətlə dəstəkləməlidir”, - məlumatda deyilir. 
Kim Çen In, keçmişi yaddan çıxararaq Şimali və Cənubi Koreya arasında əlaqələri yaxşılaşdırmasına çağırıb.
“Koreya yarımadasında gərginliyə son qoymaq üçün Koreya xalqının səylərinin birləşdirilməsi üçün vaxt çatıb. Söhbət tək KXDR-Cənubi Koreya münasibətlərinin yaxşılaşdırılmasından getmir, söhbət həmçinin millətin barışığından, onun könüllü birləşməsindən gedir”, - deyə materialda qeyd olunur.  
www.oxu.az
"
"Dağıstanda məscidin imamını güllələdilərDağıstanda naməlum şəxslər Hasavyurt rayonunun Muçalaul kənd məscidinin imamını güllələyiblər.
Oxu.Az-ın xəbərinə görə, bu barədə TASS-a Respublikanın hüquq-mühafizə orqanlarından məlumat verilib.
“Məscidin imamı öz evi yaxınlığında öldürülüb. İlkin məlumata əsasən, əvvəl naməlum şəxslərlə münaqişə olub, daha sonra onu güllələyiblər”, -  agentliyin mənbəsi bildirib.
O qeyd edib ki, imama Makarov tapançasından yeddi güllə buraxılıb.
Mənbə həmçinin əlavə edib ki, hadisə yanvarın 6-da saat 22:00 radələrində baş verib.
www.oxu.az
"
"Rusiya patriarxı “dünyanın sonundan” danışdıMoskva və bütün Rusiyanın patriarxı Kirill hesab edir ki, “şər hökmranlığı ələ keçirəndə və insan cəmiyyəti həyat qabiliyyətini itirəndə bəşəriyyətin sonu çatacaq”.
Oxu.Az-ın xəbərinə görə, o bu barədə “Rossiya 1” telekanalının jurnalisti Dmitri Kiselyova müsahibəsində deyib.
“Hansı vəziyyətdə dünyanın sonu gələ bilər? Əgər insan cəmiyyəti həyat qabiliyyətini itirərsə. Əgər bu cəmiyyətin yaşaması üçün bütün resurslar tükənərsə. Bu hansı halda baş verə bilər? Əgər şər bütün hökmranlığı ələ keçirərsə”, - deyə o qeyd edib. 
Patriarx əlavə edib ki, “şərin həyat qabiliyyəti yoxdur” və “onun üstünlük təşkil etdiyi sistem mövcud ola bilməz”.
“Və əgər şər qüvvələri artarsa, əgər bu qüvvələr xeyri insan həyatından çıxararsa, bu zaman dünyanın sonu gələcək”, - deyə  o bildirib.
www.oxu.az
"
"Hindistanda qar uçqunu 11 nəfərin həyatına son qoyubHindistanın Kaşmir vilayətində qar uçqunu zamanı 11 nəfər ölüb.
Oxu.Az-ın “Hindistan Times” nəşrinə istinadən məlumatına görə, ölənlər arasında iki yaşlı uşaq da var.
Hadisə yanvarın 5-nə keçən baş verib.
İçərisində 12 nəfər olan avtomobil qar uçqunun altında qalıb. Onlardan yalnız ikisini xilas etmək mümkün olub.
Daha bir qar uçqunu zamanı isə yol xidmətinin əməkdaşı həyatını itirib.
www.oxu.az
"
"Kadırov Goranboyda tapılan 104 yaşlı qadına kömək edibÇeçenistan Respublikasının rəhbəri Ramzan Kadırov Kərbəla adı ilə Goranboya göndərilən 104 yaşlı Çeçenistan sakininə kömək edib.
Oxu.Az-ın xəbərinə görə, R. Kadırov bu barədə Mylistory səhifəsində yazıb.
“Son vaxtlar Rusiya və Azərbaycan KİV-də Çeçenistan sakini Mədinə Əliyevanın Goranboyda küçədə soyuqdan donmuş halda tapılması barədə xəbərlər yayılıb. Bütün məlumatlar bir mənbəyə istinadən yazılıb. Mən dərhal məsələnin dəqiqləşdirilməsi barədə göstəriş verdim.
Azərbaycan DİN əməkdaşları, qadının yerləşdirildiyi “Tereza Ana” sığınacağı və “Təmiz Dünya” Qadınlara Yardım İctimai Birliyin rəhbərliyi, eləcə də M. Əliyevanın özü ilə söhbətdən sonra məsələyə aydınlıq gətirildi. Xasavyurt rayonun Osmanyurt və Xasav-Yurt kəndlərində yaşadığını iddia edən qadın bildirir ki, onun heç bir qohumu yoxdur,” -  Kadırov yazıb.
Çeçenistan rəhbəri həmçinin qeyd edib ki, Osmanyurt kəndinin administrasiyasında qadın barədə heç bir məlumat yoxdur, lakin M. Əliyevanın bu kənddən olması barədə arayışı var.
“Çeçenistan Miqrasiya Xidmətinin məlumatına əsasən, 1914-cü il təvəllüdlü Mədinə Əliyeva Çeçenistanda heç bir sənəd almayıb və burada qeydiyyatda olmayıb. Ola bilsin ki, yaşının çox olması səbəbindən Mədinə Əliyeva harada yaşadığını dəqiq xatırlamır”, - Kadırov əlavə edib.
Ramzan Kadırov göstərişi ilə Çeçenistan nümayəndələri qadına baş çəkiblər, ona lazımi ərzaq veriblər.
“Bazar ertəsi Rusiya səfirliyinin dəstəyi ilə Mədinə Əliyevanın Azərbaycandan Çeçenistana göndərilməsinə dair məsələ öz həllini tapacaq. Əsas odur ki, M. Əliyevaya hal-hazırda təcili kömək lazımdır. Bu kömək ona göstəriləcək. Onun haradan olması vacib deyil”, - Kadırov yekunlaşdırıb.
Seymur Baxşev
www.oxu.az
"
"Kanada iki təyyarə toqquşdu – VİDEOTorontoda (Kanada) Lester Pirson Beynəlxalq Hava Limanında iki təyyarə toqquşub.
Oxu.Az xəbər verir ki, bu barədə məlumat WestJet aviaşirkətin Twitter hesabında yerləşdirilib.
Qeyd olunur ki, aviaşirkətə məxsus Boeing 737-800-də 168 sərnişin olub. O, Sunwing aviaşirkətinə məxsus təyyarə ilə toqquşub. Qəza nəticəsində yanğın baş verib. Sərnişinlər və ekipaj təxliyə edilib. 
Hadisə nəticəsində xəsarət alan olmayıb.
CNN bildirir ki, Sunwing təyyarəsində heç kim olmayıb.

E.Ə.
www.oxu.az
"
"İranda minlərlə insan küçələrə çıxdıİranda ölkə rəhbərliyinə dəstək mitinqləri keçirilir.
Oxu.Az Press Tv-yə istinadən xəbər verir ki,  nümayişlərdə minlərlə adam iştirak edir.
Bildirilir ki, mitinqlər bütün ölkə ərazisində keçirilir.
Nümayişçilər hökumətin lehinə şüarlar səsləndirirlər.
Xatırladaq ki, İslam İnqilabı Keşikçiləri Korpusunun komandanı, general Məhəmməd Əli Cəfəri dünən bildirmişdi ki, ölkədəki iğtişaşlara son qoyulub və hüquq-mühafizə orqanları vəziyyətə tam nəzarət edir.
E.Ə.
www.oxu.az
"
"Türkiyəli nazirin təyyarəsi təcili eniş edibTürkiyənin ətraf mühit və şəhərçilik naziri Mehmet Özhasekinin təyyarəsi təcili eniş edib.
Oxu.Az Türkiyə KİV-ə istinadən xəbər verir ki, təyyarə Kocaeli vilayətində pilotun kabinəsində yanğın baş verməsi təhlükəsi ilə bağlı təcili enməli olub.
Bildirilir ki, təyyarənin təcili enməsinin səbəbi pilotun kabinəsində baş verən tüstülənmə olub.
Tüstülənmə təyyarənin Sabiha Gökçen hava limanından qalxmasından sonra başlayıb.
Digər təffərrüatlar barədə məlumat verilmir.
A.M.
www.oxu.az
"
"Səudiyyə Ərəbistanında daha 11 şahzadə həbs olunubSəudiyyə Ərəbistanda daha 11 şahzadə həbs olunub.
Oxu.Az RİA Novosti agentliyinə istinadən xəbər verir ki, kralı mühafizə edənlər tərəfindən saxlanılan şəhzadələr etiraz aksiyası keçiriblər.
Onlar ötən il saxlanılan və beş ulduzlu həbsxanada olan digər şahzadələrin azad edilməsini və təzminat verilməsini tələb ediblər.
A.M.
www.oxu.az
"
"Rusiyada ağır yol qəzası: Beş ölüRusiyanın Nijeqorod vilayətinin Poçinkovsk rayonunda səhər saatlarında  baş verən ağır yol hadisəsi nəticəsində azı beş nəfər ölüb.
Oxu.Az xəbər verir ki, bu barədə “İnterfaks-Povoljye” agentliyi dövlət yol hərəkəti təhlükəsizlik müffətişliyinin yerli bölməsinə istinadən xəbər yayıb.
“Moskva vaxtı ilə 08:00 radələrində Nijni Novqorod - Saratov avtoyolunun 211 kilometrində yanacaq daşıyan “MAN” markalı nəqliyyat vasitəsi “VAZ 2114” markalı avtomobillə toqquşub”, - deyə bölmənin mətbuat xidmətinin əməkdaşı bildirib.
Rəsmi mənbə bildirib ki, yol hadisəsi nəticəsində avtomobilin sürücüsü və dörd sərnişin ölüb.
“İlkin olaraq müəyyən olunub ki, bədbəxt hadisə qurbanlarının hamısı Nijeqorod vilayətinin sakinləridir”, – deyə rəsmi mənbə bildirib.
Qəza səbəblərinin  araşdırılması məqsədilə hadisə yerində DYHTM əməkdaşları işləyir. 
www.oxu.az
"
"Hakim kobud oyuna görə Lukaşenkonu meydandan kənarlaşdırdı - VİDEOBelarus prezidenti Aleksandr Lukaşenko XIV Beynəlxalq Milad Hokkey Həvəskarları Turnirinin qrup mərhələsində BƏƏ-yə qarşı keçirilən matçda kobud oyuna görə cərimə skamyasına göndərilib.
Oxu.Az xəbər verir ki, Belarus-BƏƏ qarşılaşması  ötən gün “Çijovka-Arena”nın böyük buz meydanında baş tutub.
Oyunun ikinci hissəsində şayba buza atılan zaman Belarus lideri qonaq komandanın hokkeyçisinin üzərinə yıxılıb. Oyunun hakimi Lukaşenko rəqib oyunçunu əlləri ilə saxladığına görə qayda pozuntusunu qeydə alıb.
Bu qərar Lukaşenkonu təəcübləndirib və o qayda pozuntusunun olub-olmadığını hakimlə dəqiqləşdirməyə çalışıb. Hakim isə əli ilə Lukaşenkoya cərimə meydançasını işarə edib. Qərarı təbəssümlə qarşılayan Lukaşenkonun iki dəqiqəlik “cəzanı” çəkmək üçün skamyaya yollanmaqdan başqa əlacı qalmayıb. Ancaq prezident cəzasını tam çəkməyib, belə ki, meydanda azlıqda qalan belaruslar qapılarında şayba görüb və Lukaşenko yenidən buzun üzərinə çıxıb.
Belarus yığması BƏƏ-yə qarşı matçda çətinlik çəkməyib. Hesab 12:7 meydan sahiblərinin xeyrinə başa çatıb. Hələ ikinci hissənin əvvəlində hesab 6:0 olub. Şaybalardan üçünü rəqib komandanın qapısından məhz Belarus prezidenti Aleksandr Lukaşenko keçirib.

www.oxu.az
"
"Tramp keçmiş müşavirini atılmış itlə müqayisə etdiABŞ prezidenti Donald Tramp “Twitter” hesabında növbəti dəfə  Maykl Volfun “Alov və Qəzəb: Trampın Ağ Evində” adlı kitabını tənqid atəşinə tutub.
Oxu.Az xəbər verir ki, o, paylaşdığı “twit”də strateji məsələlər üzrə keçmiş müşaviri Stiv Bennonu atılmış itlə müqayisə edib.
ABŞ mətbuatında yayılan xəbərə görə, adıçəkilən qalmaqallı kitabda Bennondan gətirilən sitat  Ağ Ev rəhbərini hiddətləndirib. Belə ki, Bennon 2016-cı ilin iyun ayında Trampın oğlunun 2016-cı ilin iyun ayında “ruslarla” görüşünü “xəyanət” kimi qələmə verib.
“Maykl Volf – əsl bədbəxtdir, çox darıxdırıcı və həqiqəti əks etdirməyən kitabını satmaq üçün bu hadisəni özündən uydurub. O, tənbəl Stiv Bennondan da istifadə edib. O Bennon ki, onu işdən qovanda göz yaşını saxlamaq olmurdu, yalvarırdı ki, onu işdən çıxarmasınlar. İndi Stiv atılmış it kimidir, hamı tərəfindən tərk edilib. Çox təəssüf!”, – deyə Tramp yazıb.
www.oxu.az
"
"Putin 10 min yol polisi əməkdaşını işdən çıxardıRusiya prezidenti Vladimir Putinin Daxili İşlər Nazirliyində ixtisarlarla bağlı fərmanı Yol Hərəkəti Təhlükəsizliyi üzrə Dövlət Müfəttişliyinin əməkdaşlarından da yan keçməyəcək.
Oxu.Az bildirir ki, bu barədə Gazeta.ru nazirliyin daxili əmrinə istinadən xəbər yayıb.
Hər beş yol polisi müfəttişindən biri ixtisar olunacaq. İxtisarlar yalnız iki bölməyə - qeydiyyat və imtahan şöbəsinin əməkdaşlarına şamil olunmayacaq.
DİN əməkdaşlarının son hədd sayının müəyyən edilməsi haqqında fərman dekabrın 31-də Rusiya lideri tərəfindən imzalanıb və mətni hüquqi informasiyalar dərc edən rəsmi internet portala yerləşdirilib.
Əvvəlki fərmanla müqayisədə DİN əməkdaşları 10 min nəfərə qədər ixtisar olunmalıdır. Habelə, kimlərin konkret olaraq ixtisar siyahısına düşəcəyi fərmanın mətnindən tam aydın olmur.
Sənədə görə, ixtisarın əsas yükü Yol Hərəkəti Təhlükəsizliyi üzrə Dövlət Müfəttişliyinin əməkdaşlarının üzərinə düşəcək. Rusiyada YHTDM əməkdaşlarının ötən ilin payız aylarında 55 min nəfər olduğunu nəzərə alsaq, fərmanın qüvvəyə minməsi ilə faktiki olaraq hər beşinci yol polisi əməkdaşının işsiz qalacağını demək olar.
Moskvanın Polis Həmkarları İttifaqının rəhbəri Mixayil Paşkin, YHTDM-də kütləvi ixtisar siyasətinin həmin orqanda aparılan islahatlarla əlaqədar olduğunu bildirib. Bundan başqa, ittifaq rəhbəri əmin edir ki, fərman nəticəsində vakansiya ixtisar olunacaq, işçinin özü yox. Yəni bir çox bölmələrdə insanlar yox, “boş” qalan vəzifələr kənarlaşdırılacaq.
www.oxu.az
"
"Nyu-Yorkda “Trump Tower”in qarşısında terror təhlükəsi Nyu-York polisinə “Trump Tower”in qarşısında intiharçı-terrorçuların olması barədə məlumat daxil olub.
Oxu.Az “Daily News”a istinadən xəbər verir ki, məxfi xidmət və polis tərəfindən binanın ətrafına və daxilinə baxış keçirilib. Ancaq şübhəli heç nə aşkar edilməyib.
Hüquq-mühafizə orqanları aydınlaşdırıblar ki, zəng Bruklində qeydə alınmış nömrədən daxil olub. Qeyd edilir ki, bu nömrədən daha əvvəl də terror aktlarının hazırlanması barədə yalan məlumatlar daxil olub. Telefonun sahibini tapmaq mümkün olmayıb.
A.M.
www.oxu.az
"
"Çində güclü qar 13 can aldıÇinin Anhoy əyalətində güclü qar səbəbindən 13 nəfər ölüb.
Oxu.Az TASS-a istinadən xəbər verir ki, yanvarın 3-ü başlayan güclü qar son 10 ilin ən güclüsü hesab olunur.
Güclü qar 1,06 milyon insana zərər vurub və birbaşa iqtisadi ziyan 190 miloyon dollar təşkil edib.
A.M.
www.oxu.az
"
"Los-Anceles yaxınlığında dörd nəfəri güllələdilərABŞ-da Los-Anceles yaxınlığında yerləşən Santa-Klarita şəhərində naməlum şəxs dörd nəfəri güllələyib.
Oxu.Az-ın məlumatına görə, bu barədə Los-Anceles polisinin “Twitter” hesabında bildirilir.
Polis faktla bağlı araşdırmalara başlayıb.
A.M.
www.oxu.az
"
"ABŞ Milli Təhlükəsizlik Agentliyinin direktoru istefa verəcəkABŞ Milli Təhlükəsizlik Agentliyinin direktoru admiral Mişel Rocers istefa verməyə hazılaşdığını bəyan edib.
Oxu.Az xəbər verir ki, bu barədə məlumat “The Washington Post” nəşrinin “Twitter” hesabında yer alıb.
Qeyd edək ki, Mişel Rocersi bu vəzifəyə 2014-cü ilin yanvar ayında Barak Obama təyin etmişdi. Bundan əvvəl 30 illik hərbi təcrübəyə malik admiral Sakit okean donanmasının bir sıra kəşfiyyat əməliyyatlarına başçılıq edib və ABŞ Hərbi-Dəniz Qüvvələri kiberkomandanlığının rəhbəri olub.
Yeni Milli Təhlükəsizlik Agentliyinin direktorunun gələn ay Donald Tramp tərəfindən təyin olunacağı gözlənilir. Amma həmin şəxs Senat tərəfindən də təsdiq edilməlidir.
A.M.
www.oxu.az
"
"Belarus Odessadakı Baş Konsulluğunu bağlayırBelarusun Nazirlər Şurası Odessa şəhərindəki Baş Konsulluğun bağlanması haqqında fərman imzalayıb.
Oxu.Az xəbər verir ki, bu barədə məlumat Belarus hökümətinin rəsmi sayında dərc olunub.
Məlumata əsasən, Baş Konsulluğun fevralın 23-dək bağlanması nəzərdə tutulub.
Xatırladaq ki, Ukrayna və Belarus arasında münasibətlər ötən ilin ikinci yarısında, Belarus ərazisində bir neçə Ukrayna vətəndaşı, o cümlədən “Ukrayna radio”sunun əməkdaşı Pavel Şaroykonun saxlanılmasından sonra gərginləşib. 2017-ci ilin noyabrında Belarus hökuməti P.Şaroykonun iştirakı ilə ölkədə casus şəbəkəsinin ifşa edildiyini bəyan edib.
A.M.
www.oxu.az
"
"Fransada beş nəfər “Eleonor”un qurbanı olduFransada “Eleonor” qasırğası nəticəsində ölənlərin sayı beş nəfərə çatıb.
Oxu.Az-ın məlumatına görə, bu barədə “Parisien” xəbər verib.
Qasırğa zamanı azı 25 nəfər müxtəlif xəsarətlər alıb, iki nəfər itkin düşüb. 
A.M.
www.oxu.az
"
"Ərdoğan: Türkiyə Avropa İttifaqına üzvlüyə dair danışıqlardan yorulubTürkiyə prezidenti Rəcəb Tayyib Ərdoğan ölkənin Avropa İttifaqına (Aİ) daxil olmağa dair danışıqlardan “yorulduğunu” bildirib.
Oxu.Az xəbər verir ki, Türkiyə prezidenti bunu fransalı həmkarı Emmanuel Makron ilə danışıqlardan sonra səsləndirib.
“Türkiyə Avropa İttifaqının qapısında 54 il gözlədi, Türkiyə xalqı ölkənin Aİ-yə daxil olmasına dair danışıqlardan çox yorulub. Ola bilsin ki, bizi müəyyən addımı atmağa məcbur edəcəklər, çünki Ankara ölkənin Aİ-yə daxil olmasını daim xahiş etmək fikrində deyil”, - deyə Anadolu agentliyi Ərdoğanın sözlərini sitat gətirib.
A.M.
www.oxu.az
"
"Yəməndə generalın avtomobilini partlatdılarYəmən Silahlı Qüvvələrinin Baş Qərargah rəisi Taher əl-Ukaylinin olduğu avtomobil minaya düşüb.
Oxu.Az-ın məlumatına görə, bu barədə “RİA Novosti” Yəmən hərbi mənbəyinə istinadən xəbər verir.
Hadisə Səudiyyə Ərəbistanı sərhədi yaxınlığındakı Əl-Cauf əyalətinin Habb ya Əş-Şəəf rayonunda baş verib və qolundan yaralanan əl-Ukayli xəstəxanaya çatdırılıb.
Avtomobildə onunla birgə olan Əl-Cauf əyalətinin qubernatoru Amin əl-Ukaymi də partlayış nəticəsində sağ qalıb.
A.M.
www.oxu.az
"
"BMT məruzəçiləri İran hakimiyyətinə çağırış ediblərBMT-nin xüsusi məruzəçiləri İran hakimiyyətini aksiyaçılara münasibətdə minimum gücdən istifadə etməyə, habelə aksiyaçıların hüquqlarını təmin etməyə çağırıblar.
Oxu.Az RİA Novosti agentliyinə istinadən xəbər verir ki, bəyanatı BMT-nin İranda insan hüquqlarına dair vəziyyət üzrə Asma Cahangir, ifadə azadlığı hüququ üzrə xüsusi məruzəçi Devid Key, məhkəmədən kənar və kütləvi edamlar üzrə xüsusi məruzəçi Anyes Kallamar və hüquq müdafiəçilərinin vəziyyəti üzrə xüsusi məruzəçi Mişel Forst imzalayıb.
Birgə bəyanatda xüsusi məruzəçilər İran hakimiyyəti tərəfindən kütləvi aksiyalar zamanı insan hüquqlarının pozulmasından narahatlıqlarını ifadə edib. Eyni zamanda İslam İnqilabı Keşikçiləri Korpusunun üzvlərinin aksiyalara sərt reaksiya verməsi və məhkəmə orqanlarının aksiyaçıların ağır cəzalandırılacağı barədə hədələri yolverilməz sayılıb. BMT məruzəçiləri aksiyalar zamanı həbs edilən insanlarla bağlı da narahat olduqlarını vurğulayıblar, İran hakimiyyətini saxlananların hamısının adını açıqlamağa, onların hüquqi yardım almasını təmin etməyə və qohumları ilə görüşmələrinə şərait yaratmağa çağırıblar. Rəsmi Tehranı insan hüquqlarına riayət etməyə, fikir və toplaşma azadlığına hörmətlə yanaşmağa dəvət edən BMT məruzəçiləri İranda “Telegram” messencerinə və “Instagram” sosial şəbəkəsinə girişin bağlanmasını mənfi qarşılayıb, bunun əsas insan hüquqlarından birinin pozulması kimi dəyərləndiriblər.
Xatırladaq ki, dekabrın 28-də İranın Məşhəd, Kirmanşah, Həmədan, Qum, İsfahan, Rəşt, dekabrın 29-da paytaxt Tehranda etiraz aksiyaları başlayıb. Qərb KİV-i indiyə qədər aksiya iştirakçılarından ən azı 20-nin öldürüldüyü barədə məlumat yayıb.
A.M.
www.oxu.az
"
"Türkmən qadınlarına avtomobil sürməyi qadağan etdilərÖtən ilin dekabrının ortalarından Türkmənistan rəhbərliyi qadınlara sükan arxasında əyləşməyi qadağan edib. Bu zaman onlarda sürücülük vəsiqəsinin olub-olmaması fərq etmir.
Oxu.Az “Türkmənistan Alternativ Xəbərləri” portalına istinadən xəbər verir ki, dekabrda avtonəqliyyat müfəttişləri bu qadağanı pozan qadınlara növbəti postda cərimələnəcəkləri barədə xəbərdarlıq ediblər.
“Əvvəlcə bu məlumatı zarafat kimi qəbul edirdim, sonra özüm şəxsən belə halla qarşılaşdım”, - Aşqabad sakini deyir. - İndi qadınlar sükan arxasına əyləşməyə qorxurlar, ona görə çoxlarını işə, evə həyat yoldaşları aparıb-gətirirlər”.
Başqa mənbənin sözlərinə görə, dövlət idarələrinin şəxsi avtomobillə işə gələn qadın əməkdaşlarından sükan arxasında əyləşməyəcəkləri barədə iltizam alıblar.
Qeyd edək ki, bundan əvvəl Türkmənistanda qara rəngli avtomobillərin qadağan olunması barədə xəbərlər yayılmışdı.
www.oxu.az
"
"Nikki Heyli: İranda “Suriya ssenarisi” təkrarlana bilərABŞ-ın BMT-dəki daimi nümayəndəsi Nikki Heyli hesab edir ki, İrandakı vəziyyət 2011-ci ildə küçə iğtişaşlarının qanlı vətəndaş müharibəsinə çevrildiyi “Suriya ssenarisi” ilə inkişaf edə bilər.
Oxu.Az TACC-a istinadən xəbər verir ki, bu barədə  amerikalı diplomatın BMT Təhlükəsizlik Şurasının İran İslam Respublikasında mövcud vəziyyətlə bağlı iclası ərəfəsində etdiyi yazılı şərhdə qeyd  olunur.
“Dünya Suriyadakı dəhşətlərin şahidi olub. Orada vəziyyət rejimin xalqı dinc şəkildə etiraz etmək hüququndan məhrum etməsindən sonra gərginləşdi. Biz İranda bunun baş verməsinə imkan verməməliyik. Bu, İran xalqının təməl hüquqlarına hörmət edilməsi və beynəlxalq sülh və sabitliyə dəstək məsələsidir”, - deyə Heyli bildirib.
İranda dekabrın 28-dən etibarən gərginləşən vəziyyət bu gün Nyu-Yorkda BMT Təhlükəsizlik Şurasında müzakirəyə çıxarılacaq. İclas ABŞ-ın vəsatəti əsasında keçiriləcək. Habelə  Təhlükəsizlik Şurasının üzvlərindən hər hansı biri səsvermə keçirməyi təklif etsə və diplomatların çoxu məsələnin şuranın iclasında qaldırılmasını məqsədəuyğun görməsə, İranla bağlı diskussiyalar baş tutmaya bilər.  
www.oxu.az
"
"Finlandiyalı pilot qapı arasında qalıb öldüFinlandiyanın Kittil aeroportunda şəxsi təyyarənin pilotu bədbəxt hadisə nəticəsində həyatını itirib. 
Oxu.Az bu barədə RİA Novosti-yə istinadən xəbər yayıb.  
İnsident bir gün əvvəl baş verib. Yerli polisin məlumatına görə, 20 oturacaqlı “Gulfstream G150” laynerinin kapitanı kabinaya daxil olan zaman qapı qəfil bağlanıb və pilot onun arasında qalıb. O, aldığı xəsarətdən pilotun hadisə yerində keçinib.
“Zərbədən təyyarənin qapısının bəzi fraqmentləri 10 metrdən çox məsafəyə qədər səpələnib. Göyərtədə nəsə baş verib. Hadisə ilə bağlı hələlik qaranlıq qalan digər məsələlər də var. Biz hadisəni təfsilatlı şəkildə araşdırırıq”, – deyə Finlandiyanın aviasiya hadisələrinin araşdırılması  üzrə bürosunun nümayəndəsi Sakari Lauriala yerli telekanala verdiyi müsahibədə  bildirib.
Həlak olan pilotun 50 yaşlı Almaniya vətəndaşı olduğu müəyyənləşib. Hadisə anında göyərtədə ondan başqa heç kim olmayıb.
www.oxu.az
"
" Saakaşvili  barəsində həbs qərarı çıxarıldıGürcüstanın sabiq prezidenti Mixail Saakaşvili öz vətənində dövlət rəhbəri postunda olarkən səlahiyyətlərindən suistifadə etməkdə təqsirli bilinərək, qiyabi olaraq 3 il müddətinə azadlıqdan məhrum edilib.
Oxu.Az  “Грузия Online”-a istinadən  xəbər verir ki, hökm Tbilisi şəhər məhkəməsinin hakimi Qeorqi Arevadze tərəfindən bu gün oxunub.
İstintaqa görə, Saakaşvili prezident vəzifəsində olan zaman “Birləşmiş Gürcüstan Bankı”nın əməkdaşı Sandro Qirqvlianinin qətli ilə əlaqədar həbsdə olan dörd polis əməkdaşını əfv edib. Sabiq prezidentin bu qərarının Əfv üzrə Dövlət Komissiyası ilə razılaşdırılmadığı bildirilir.
Saakaşvili hal-hazırda  Ukraynadadır. Ölkənin Xarici İşlər Nazirliyi Gürcüstanla ekstradisiya siyasəti ilə bağlı heç bir danışıqların aparılmadığını bəyan edib.
Habelə dekabrın 26-da məlum olub ki, Kiyev dairə inzibati məhkəməsi Ukrayna ədliyyə nazirinə Saakaşvilinin ekstradisiyasına qadağa qoymaqdan imtina edib.
Yanvarın 3-də həmin instansiya  Ukrayna Dövlət Miqrasiya Xidmətinin Kiyev vilayəti üzrə İdarəsinin siyasətçinin əlavə mühafizə istəyən siyasi şəxs olaraq tanınması üçün tələb olunan sənədləri rəsmiləşdirməkdən imtina etməsinin tam qanuni olduğunu elan etmişdi.
Xatırladaq ki, Saakaşvili 2004- 2013 cü illərdə Gürcüstanın dövlət başçısı olub, sonradan isə ölkəni tərk edib. Vətənində ona qarşı bir neçə maddə üzrə cinayət işı açılıb.
www.oxu.az
"
"Misirdə turistləri daşıyan hava şarı yerə çırpıldı: Ölən varMisirin kuror şəhəri sayılan Əl-Uksurda xarici turistləri daşıyan hava şarı qəzaya uğrayıb. 
Oxu.Az xəbər verir ki, bu barədə BBC məlumat yayıb.
Xəbərə görə, göyərtəsində 20 turistin olduğu hava şarının yerə çırpılması nəticəsində bir nəfər həlak olub, bir neçə nəfər yaralanıb. Həlak olan turistin Cənubi Afrika Respublikası vətəndaşı olduğu bildirilir. Hava şarı qəzaya uğrayan zaman qədim şəhərin üzərindən uçub və güclü küləyin təsiri altında təyin olunmuş kursdan yayınıb. Qəzanın səbəbləri araşdırılır. 
Xatırladaq ki, 2013-cü ildə  Əl-Uksurda hava şarının yanması nəticəsində 19 əcnəbi turist həlak olmuşdu.
www.oxu.az
"
"“Hababam sinfi” Mahmud hocasını itirdiTürkiyənin məşhur aktyoru Münir Özkul vəfat edib.
Oxu.Az Türkiyə KİV-ə istinadən xəbər verir ki, o, uzun sürən xəstəlikdən sonra 93 yaşında dünyasını dəyişib.
Qeyd edək ki, M.Özkul 15 avqust 1925-ci ildə İstanbulun Bakırköy məhəlləsində anadan olub. O, məşhur “Hababam sinfi” filmlərində Mahmud hoca rolunu oynayıb və tamaşaçı rəğbətini qazanıb.
M.Özkul karyerası boyu təxminən 10 serial, 20 tamaşa və 220 filmdə rol alıb.
www.oxu.az
"
"Ərdoğan: “Amerikansayağı ədalət” bütün dünyanı narahat edirTürkiyə prezidenti Rəcəb Tayyip Ərdoğan  ABŞ-da münsiflər məhkəməsinin “Halkbank” baş direktor müavini Mehmet Hakas Atillanın  İrana qarşı sanksiya rejimini pozmaqda təqsirli bilinməsi haqqında qərarını kəskin tənqid edib. Türkiyə dövlət başçısı  qərarı, “bütün dünyanı narahat edən amerikansayağı ədalət” kimi qələmə verib.
Oxu.Az xəbər verir ki, bundan əvvəl Nyu-Yorkun cənub dairəsinin federal prokuroru vəzifəsinin icraçısı, münsiflər məhkəməsinin  Atillanı İrana ABŞ sanksiyalarından yayınmaqda kömək etməkdə təqsirli biliblər.
“Bu ədalət amerikansayağı olduqda, bütün dünyanı narahat edir.  Ədalətə bu cür yanaşma yolverilməzdir. Bu azmış kimi amerikalılar hələ dünyaya ədalət “dərsi keçir”. Bu cür yanaşmada beynəlxalq hüquq,  o cümlədən iki-tərəfli hüquqi münasibətlər öz qüvvəsini itirir” - deyə Ərdoğan Ankarada keçirdiyi mətbuat konfransında bildirib.
Türkiyə lideri 2016-cı ilin iyul ayında dövlət çevrilişinə cəhdin təşkilində təqsirli bilinən türkiyəli müxalifətyönlü islam din xadimi Fətullah Güləni Ankaraya təhvil verməkdən  imtina etdiyinə görə bir daha rəsmi Vaşinqtonu tənqid atəşinə tutub.
“ABŞ hökuməti Türkiyə məhkəmələrinin çıxardığı qərarlara hörmətsizlik edir. Biz Vaşinqtona  Gülənin cinayətləri haqqında iş materialları ilə dolu 100-dən çox bağlama göndərmişik”- deyə Türkiyə lideri əlavə edib.
ABŞ hökuməti ötən ilin mart ayında Türkiyədən gələn Atillanı həbs edib. O  ABŞ-ın Tehrana qarşı tətbiq etdiyi sanksiyaları pozmaqla, İranın xeyrinə çoxmilyonluq  tranzaksiyalar  aparmaq məqsədilə aha əvvəl həbs olunmuş türkiyəli-iranlı biznesmen Rza  Zərrabla əlbir olmaqda təqsirləndirilir. Məhkəməyə verdiyi ifadədə Zərrab,   sövdələşmənin baş tutması üçün Türkiyənin maliyyə nazirinə 50 milyon dollar məbləğində rüşvət verdiyini açıqlayıb. Zərrab eyni zamanda Ərdoğana qarşı ifadə verərək,  sonuncunun bu əməldən xəbərdar olduğunu istisna etməyib.
Türkiyə XİN  Mövlut Çavuşoğlu, Atillanın ABŞ-da həbsinin  FETO tərəfdarlarının təşəbbüsü ilə həyata keçirildiyini bildirib, baş  nazir müavini Bəkir Bozdağ isə  ABŞ-da Zərrab və Atillaya qarşı açılan cinayət işinin  Ankaraya qarşı sui-qəsd planı olduğunu söyləyib. Atilla ilə bağlı hökmün aprelin 11-də elan olunacağı gözlənilir.
www.oxu.az
 
"
"Rusiya təyyarəsi Suriyada hərbi bazaya enə bilmədiRusiya ordusuna aid İl-76 hərbi yük təyyarəsi Suriyada yerləşən “Hmeymim” bazasına eniş edə bilməyib.
Oxu.Az xəbər verir ki, bu barədə terrorçuların fəaliyyətinin monitorinqini aparan “Directorate 4”-ün “Telegram” kanalı təyyarələrin trayektoriyasını izləyən fəallara (aviaspotterlərə) istinadən məlumat yayıb.
Məlumatda qeyd olunur ki, söhbət Moskva vilayətinin Çkalov hərbi aerodromundan qalxan uçuş bölüyünə aid İl-76 MD 223 təyyarəsindən gedir.
Təyyarə Türkiyənin hava məkanından keçdikdən sonra “Hmeymim” aviabazası ətrafında dövrə vurub və geri dönərək şimala, Rusiyaya doğru istiqamət alıb.
Qeyd olunan təyyarənin sonradan Anapa (Soçi) hava limanına endiyi bildirilir.
Bu informasiyanı “Flightrada24” portalı da təsdiqləyib.
Belə manevrin səbəbi hələlik bəlli olmasa da, “Directorate 4”-ə görə bunun dekabrın 31-də bazanın yaraqlılar tərəfindən atəşə tutulması ilə əlaqədar olduğunu istisna etmək olmaz.
www.oxu.az
"
"Uşaq möcüzə sayəsində akulaların hücumundan qurtuldu - VİDEOBaham adalarında dənizdə çimən bir uşaq eyni vaxtda dörd köpəkbalığının hücumundan xilas olub. Hücuma hazırlaşan dəniz yırtıcılarını dron operatoru aşkarlayıb.
Oxu.Az xəbər verir ki, bu barədə “Daily Mail” məlumat yayıb.
Dronun sahibi Artyom Tkaçenkonun çəkdiyi  görtüntü “YouTube” videoportalına yerləşdirilib.  Videçarxda təhlükəni görməyən azyaşlının suya qaçdığını və birbaşa dörd dəniz yırtıcısının olduğu istiqamətdə üzdüyünü görmək olur.
Köpəkbalıqları bir neçə saniyə ərzində uşağa yaxınlaşıb. Çimərliyin gözəl mənzərəsini çəkən uçan aparatın operatoru vəziyyətin ciddi olduğunu anlayaraq, dərhal uşağı haraylayıb və köpəkbalıqları barədə xəbərdar edib. Məhz dron operatorunun sayıqlığı nəticəsində uşaq son anda sahilə üzüb və xilas olub.   
“Tanrıya şükürlər olsun, yaxşı ki, o məni vaxtında eşitdi”, - deyə Tkaçenko bildirib.
“Daily Mail”in məlumatına görə, hadisə nəticəsində uşaq xəsarət almayıb.

www.oxu.az
"
"Şimali və Cənubi Koreya danışıqlara başlayırKXDR cənub qonşusunun gələn həftə yüksək səviyyəli danışıqların keçirilməsi təklifini qəbul edib.
Oxu.Az xəbər verir ki, bu barədə “Yonhap News Agency” Cənubi Koreyanın Birləşmə Məsələləri üzrə Nazirliyinin rəsmisinə istinadən məlumat yayıb.
Məlumata görə, söhbət rəsmi Seulun gələn çərşənbə axşamı danışıqların aparılması ilə bağlı son təklifindən gedir.
Danışıqlarda Şimali Koreyanın Pxençxanda keçiriləcək Qış Olimpiya Oyunlarında potensial iştirakı məsələsi, həmçinin iki ölkə arasında münasibətlərin yaxşılaşdırılması yolları müzakirə olunacaq.
“Hər iki tərəf danışıqlarda gündəmə çıxarılacaq məsələlərin sənəd mübadiləsi yolu ilə müzakirəsi ilə bağlı ortaq məxrəcə gəlib”, – deyə Cənubi Koreya nazirliyinin rəsmisi bildirib.
Xatırladaq ki,bir müddət əvvəl KXDR və Cənubi Koreya hökumət nümayəndələri Şimali Koreyanın 2018-ci ildə Pxençxanda keçiriləcək Qış Olimpiya Oyunlarında mümkün iştirakı ilə bağlı telefon danışığı aparmışdı. 
www.oxu.az
"
"Türkiyədə İŞİD-lə əlaqəli 26 nəfər saxlanıldıTürkiyənin Bingöl əyalətində yarım il ərzində İŞİD-lə əlaqədə şübhəli bilinən 26 nəfər saxlanılıb.
Oxu.Az “Anadolu” agentliyinə istinadən xəbər verir ki, əməliyyat Milli Kəşfiyyat Təşkilatının (MIT) əməkdaşlarının iştirakı ilə iyulun 24-dən dekabrın 28-dək keçirilib. Reyd zamanı partlayıcı qurğular, partlayıcı maddələrin istehsalı üçün nəzərdə tutulmuş avadanlıq, 4,6 min dollar və ov tüfəngləri aşkarlanaraq götürülüb.
Əməliyyatlar İstanbul, Adana, İzmir və Kilis əyalətlərində keçirilib.
Suriya və İraqda İŞİD-lə münaqişə başlayandan bu vaxtadək Türkiyədə bu terrorçu qruplaşma ilə əlaqəli 5000-dən çox şəxs saxlanılıb, 95 ölkə vətəndaşı olan 3290 şəxs deportasiya olunub, 38 min şəxsin ölkəyə girişinə qadağa qoyulub. Məlumata görə, 350 nəfəri əcnəbi olmaqla, azı 780 nəfər həbs edilib.
A.M.
www.oxu.az
"
"ABŞ Pakistana yardımı dayandırdıABŞ Pakistana təhlükəsizlik məsələlərində yardımı dayandırıb.
Oxu.Az xəbər verir ki, bu barədə ABŞ dövlət departamentinin nümayəndəsi Hezer Nauert bildirib.
“Bu gün biz təsdiq edə bilərik ki, Pakistana milli təhlükəsizlik sahəsində yardımı dayandırırıq, ancaq milli təhlükəsizlik sahəsində”, - deyə o vurğulayıb.
Nauert qeyd edib ki, bu qərar Pakistan hakimiyyətinin terrorçuluqla mübarizədə kifayət etməyən tədbirlərinə cavabdır.
“Pakistan daha qətiyyətli hərəkətlər etməlidir”, - deyə o əlavə edib.
Daha əvvəl ABŞ mətbuatı Donald Tramp administrasiyasının Pakistana təhlükəsizlik sahəsində yardımın dayandırılması planını elan etməyə hazırlaşdığını xəbər verib.
A.M.
www.oxu.az
"
"Kabildə kamikadze partlayış törədib: Ölənlər var – YENİLƏNİBİŞİD terror qruplaşması Kabildə baş verən terror aktına görə məsuliyyəti üzərinə götürüb.
Oxu.Az xəbər verir ki, bu barədə RİA Novosti agentliyi məlumat yayıb.
Qeyd edək ki, terrorçu kamikadzenin özünü partlatması nəticəsində 15 nəfər ölüb, daha 25 nəfər yaralanıb.
Digər məlumatlara görə, ölən və yaralıların ümumi sayı 80 nəfərdir. Bunlar hüquq-mühafizə orqanlarının əməkdaşlarıdır.
Partlayış Kabilin PD9 rayonu yaxınlığındakı nəzarət-keçid məntəqəsində baş verib. 
***
22:48
Əfqanıstanın paytaxtı Kabildə baş vermiş partlayış zamanı azı 11 nəfər həlak olub.
Oxu.Az xəbər verir ki, bu barədə “France-Presse” ölkənin Səhiyyə Nazirliyinin nümayəndəsinə istinadən məlumat yayıb.
Xəbərdə bildirilir ki, hadisə zamanı 25 nəfər xəsarət alıb. Məlumata görə, kamikadze polis əməkdaşlarının yanında özünü partladıb.
“TOLOnews” isə mənbəyə istinadən partlayış zamanı 15 nəfərin öldüyünü, 20 nəfərin xəsarət aldığını bildirib.
***
21:36
Əfqanıstanın paytaxtı Kabildə partlayış baş verib.
Oxu.Az-ın məlumatına görə, hadisə paytaxtın PD9 rayonu yaxınlığında qeydə alınıb.
Hələlik ölən və xəsarət alanlar barədə məlumat yoxdur.
Şahidlərin sözlərinə görə, hadisəni terrorçu kamikadze törədib.
A.M.
www.oxu.az
"
"ABŞ-da anomal soyuqlar: 16 nəfər ölübABŞ-da son bir həftə ərzində azı 16 nəfər anomal soyuqların və qarlı hava şəraitinin qurbanı olub.
Oxu.Az xəbər verir ki, bu barədə CNN məlumat yayıb. 
Əlverişsiz hava şəraiti ilə əlaqədar Viskonsində altı, Texasda dörd, Şimali Karolinada üç ölüm faktı qeydə alınıb.
Miçiqan, Missuri və Şimali Dakota ştatlarının hər birində kəskin soyuq və qarlı hava ilə əlaqədar bir ölüm faktı var. Telekanal qeyd edib ki, bu ştatlarda temperatur normadan 15-20 dərəcə aşağıdır. Məsələn, Missuri ştatının Sent-Luis şəhərində havanın hərarəti mənfi 13 dərəcədir.
A.M.
www.oxu.az
"
"İran DİN iğtişaşlarla bağlı məlumat yaydıİranda baş vermiş iğtişaşlarda 42 min insan iştirak edib.
Oxu.Az xəbər verir ki, bu barədə İranın daxili işlər naziri Əbdülrza Rəhmani Fəzli bildirib.
“Dəqiq məlumatlara əsaslanaraq deyə bilərəm ki, etirazlarda 42 minə yaxın insan iştirak edib. Bu isə o qədər də böyük rəqəm deyil”, – deyə nazir əlavə edib.
DİN rəhbəri bildirib ki, etraz aksiyalarının keçirilməsi təbii haldır və bu cür hadisələr dünyanın istənilən ölkəsində olur.
Qeyd edək ki, İranın müxtəlif şəhərlərində təşkil olunmuş etirazlar zamanı baş vermiş qarşıdurmalarda 20 nəfər ölüb, 450 nəfər isə həbs olunub.
A.M.
www.oxu.az
"
"İranın baş prokuroru: İğtişaşları “ayətullah Mayk” qızışdırıbİranın baş prokuroru Məhəmməd Cəfər Müntəziri ölkədə baş verən aksiyalarla bağlı açıqlamasında ABŞ, İsrail və Səudiyyə Ərəbistanını günahlandırıb.
Oxu.Az xəbər verir ki, bu barədə IRNA agentliyi məlumat yayıb.
Baş prokurorun sözlərinə görə, İranda baş vermiş iğtişaşların təşkilatçısı ABŞ-ın Mərkəzi Kəşfiyyat İdarəsinin rəhbərlərindən biri olan Maykl Danrea olub.
2017-ci ildə “New York Times” nəşri “Ayətullah Mayk” ləqəbiylə tanınan, əl-Qaidə lideri Usamə bin Ladenin öldürülməsi də daxil olmaqla, MKİ-nin (CİA) bir çox gizli əməliyyatlarına rəhbərlik edən Michael D'Andrea, CIA-nin İran şöbəsinin rəhbəri təyin olunduğunu yazmışdı.
D'Andrea əl-Qaidənin zəiflədilməsinin pərdə arxasında dayanan  bir nömrəli şəxs kimi tanınır və Yaxın Şərqdə çoxsaylı uğurlu əməliyyatlara qatılıb.
D'Andreayla əlaqədar geniş məlumatlara yer verilən məqalədə ən çox maraq doğuran iddia isə onun müsəlman olmasıyla bağlıdır. Bildirilir ki, müsəlman bir qadınla evləndikdən sonra İslam dinini qəbul edən D'Andreanın dini mənsubiyyəti yeni vəzifəsinə mane deyil. Çünki onun yeni missiyası siyasətlə yox, əməliyyat hərəkətilə bağlıdır.
A.M.
www.oxu.az
"
"Suriyada zədələnmiş Rusiya təyyarələrinin görüntüləri yayıldı – FOTORusiyalı jurnalist Roman Saponkov Rusiya Federasiyası Hava-Kosmik Qüvvələrinə məxsus təyyarələrin yerləşdiyi “Hmeymim” hərbi bazasından (Suriya) çəkilmiş bir neçə fotoşəkli dərc edib.
Oxu.Az jurnalistə istinadən xəbər  verir ki, bazanın atəşə tutulması nəticəsində, ilk məlumatlara görə, altı Su-24 bombardmançısı, bir Su-35C qırıcısı, bir ədəd An-72 nəqliyyat, bir ədəd An-30 kəşfiyyat təyyarəsi, Mi-8 helikopteri zədələnib.
Təmirdən sonra iki Su-24 bombardmançısı və Su-35C qırıcısı yenidən işə salınıb.
Qeyd edək ki, bundan əvvəl Rusiya Müdafiə Nazirliyi yaraqlıların Suriyanın “Hmeymim” aviabazasında yerləşən Rusiya qüvvələrini bombardman etməsi barədə xəbəri təkzib etmişdi.
Xatırladaq ki, yanvarın 3-də Rusiyanın “Kommersant” qəzeti “Hmeymim”də Rusiyaya məxsus yeddi  döyüş təyyarəsinin məhv edildiyi barədə xəbər yaymışdı.











A.M.
www.oxu.az
"
"Kiyevdə azərbaycanlı həbs olunduUkraynanın paytaxtı Kiyev şəhərində Azərbaycan vətəndaşı həbs olunub.
Oxu.Az xəbər verir ki, bu gün Kiyev şəhərində polis tərəfindən saxlanılan 1991-ci il təvəllüdlü Elnur Cəbrayılov barəsində Peçerski rayon məhkəməsinin qərarı ilə 2 aylıq həbs qətimkan tədbiri seçilib.
Azərbaycan vətəndaşı insan alverində ittiham olunur. İttihamla razılaşmayan E. Cəbrayılov apelyasiya şikayəti verməyə hazırlaşır.
Qeyd edək ki, son bir neçə ay ərzində Kiyevdə daha bir neçə Azərbaycan vətəndaşı müxtəlif ittihamlarla həbs olunub, barələrində istintaq gedir. 
A.M.
www.oxu.az
"
"İran kəşfiyyatı: Terrorçu qruplaşma darmadağın edilibİranın Kəşfiyyat Nazirliyi cümə axşamı ölkədə işğtişaşları təhrik etməyə çalışan terrorçu qruplaşmanın darmadağın edilməsi, üzvlərinin isə təhlükəsizlik qüvvələri ilə toqquşmalardan sonra həbs olunması barədə məlumat yayıb.
“Silahlı qruplaşma ölkədə başlayan iğtişaşları dəstəkləmək üçün partlayışlar törətmək və günahsız insanları öldürmək məqsədilə İrana girib”, - deyə nazirliyin bəyanatında bildirilir.
Oxu.Az-ın xəbərinə görə, bəyanatda qeyd olunur ki, terrorçular Qərbi Azərbaycan ostanının cənub-qərbində yerləşən Piranşəhr şəhərində təhlükəsizlik qüvvələri ilə toqquşmada hüquq-mühafizə orqanlarının üç əməkdaşını öldürüblər.
Əməliyyat zamanı bir terrorçu öldürülüb, digər qruplaşma üzvləri isə toqquşma nəticəsində yaralanıblar.
Məlumata görə, əməliyyat zamanı silahlar, o cümlədən Kalaşnikov avtomatları, əl qumbaraları, hərbi forma və iğtişaşları təhrik etməklə bağlı təlimatlar aşkarlanıb.
Bəyanatda deyilir ki, bundan əvvəl İranın qərbində daha üç terrorçu qruplaşma aşkarlanaraq, darmadağın edilib.
www.oxu.az
"
"İstanbulda torpaq sürüşməsi - VİDEOİstanbulun Ataşehir bölgəsində avtomobil dayanacağında torpaq sürüşməsi baş verib.
Oxu.Az Milliyet-ə istinadla xəbər verir ki, təhlükə altındakı nəqliyyat vasitələri evakuator vasitəsilə ərazidən çıxarılıb.
Hadisə günorta saatlarında Barbaros məhəlləsi, Şebboy küçəsində qeydə alınıb. Torpaq sürüşməsi əraziyə yaxın tikintidəki təməlqazma nəticəsində baş verib.
Hadisə yerinə yanğınsöndürən briqada və polis müdaxilə edib. Ərazi nəqliyyata bağlanıb.

www.oxu.az
"
"Latviya rusiyalı jurnalisti ölkədən qovduLatviya hökuməti rusiyalı jurnalist Olqa Kurlayevanı ölkədən qovub.
Oxu.Az-ın xəbərinə görə, bu barədə “Rossiya 24” telekanalı məlumat yayıb.
Olqa Kurlayeva Latviyanı 24 saat ərzində tərk etməlidir. “Kurlayeva Latviyanın milli təhlükəsizliyinə təhdiddə təqsirləndirilir”, – deyə telekanalda yayımlanan süjetdə qeyd olunub.
Xatırladaq ki, ötən gün jurnalistin həyat yoldaşı, “TV-Sentr” telekanalının müxbri Anatoli Kurlayev Latviyadan deportasiya olunub. Sonradan onu Latviyadan deportasiya ediblər. Jurnalistin sözlərinə görə, saxlanılma zamanı ona 2015-ci ildən etibarən Latviyaya girişinə qadağa qoyulması barədə sənəd göstərilib.
Ölkənin XİN rəhbəri Rixard Kozlovski bildirib ki, Kurlayevin adı həqiqətən də “qara siyahı”ya daxil edilib. Nazir dəqiqləşdirib ki, ölkəyə girişə qadağaya dair qərara üç ildə bir dəfə baxılır.
Rusiya Xarici İşlər Nazirliyinin rəsmi nümayəndəsi Mariya Zaxarova bəyan edib ki, jurnalistlər absurd ittihamlarla deportasiya olunublar. M. Zaxarova beynəlxalq təşkilatları hadisəyə reaksiya verməyə çağırıb.
Rusiya XİN-dən həmçinin qeyd ediblər ki, Baltikyanı ölkələrdə jurnalistlərin sıxışdırılması “rəsmi Vilnüs, Riqa və Tallinin söz azadlığı və demokratiyası barədə bəyanatlarının praktikada necə yerinə yetirildiyinin bariz nümunəsidir”.
www.oxu.az
"
"Qazaxıstan prezidenti: SSRİ yenidən qurula bilməzQazaxıstan prezidenti Nursultan Nazarbayev Avrasiya İqtisadi Birliyinin yaradılmasının SSRİ-nin “yenidən qurulması” ilə heç bir əlaqəsi olmadığını və birliyin sırf iqtisadi layihə olduğunu bildirib.
Oxu.az Ria Novosti-yə istinadən xəbər verir ki, bu fikri Qazaxıstan lideri tarixi publisistika janrında yazdığı və Qazaxıstanın  müasir tarixinə və gələcəyinə  müəllifin baxışını əks etdirən  Müstəqillik erası” adlı kitabında ifadə edib.
“Səmərəsiz (irrasional, məntiqsiz) qorxulara qapılan kəslərə gəlincə, belələrinə lazımi cavabı hələ 2011-ci ilin oktyabrında vermişəm: SSRİ-nin restavrasiyası və ya reinkarnasiyası baş vermir və bundan sonra da baş verməyəcək. Bu, yalnız keçmişin kabusu, əsassız gümanları və spekulyasiyalarıdır”, – deyə Nazarbayev cümə axşamı şəxsi saytında dərc olunan kitabında yazır.
Nazarbayevin fikrincə, AİB-nin Avropa İttifaqı ilə əməkdaşlıq potensialı böyük əhəmiyyət kəsb edir.
“Məhz buna görə 2016-cı ilin aprel ayında Brüsseldə Avrasiya İqtisadi Birliyi ilə Avropa İttifaqı arasında birbaşa dialoqun qurulması təşəbbüsü ilə çıxış etmişəm. Dünya elitasına Avrasiya inteqrasiya prosesləri ilə əlaqədar ən etibarlı informasiyanı çatdırmaq üçün bütün imkanlardan istifadə etmişəm”, - deyə müəllif qeyd edir.
Nazarbayevin sözlərinə əsasən, 2016-cı ilin mart ayında Vaşinqtonda ABŞ hökumət rəsmiləri ilə keçirilən görüşdə AİB-nin sırf iqtisadi ittifaq olduğunu diqqətə çatdırıb.
“SSRİ-nin yenidən qurulmasından heç bir söz gedə bilməz. “Soyuq müharibədən” qalan bu stereotiplərin kökünü kəsmək lazımdır. Onlar bizə gələcəyə baxmağa imkan vermir. Avrasiya İqtisadi Birliyi tam iqtisadi layihədir”, - deyə Qazaxıstan lideri vurğulayıb.
www.oxu.az
"
"İran BMT-yə ABŞ-dan şikayət etdiİranın BMT-dəki daimi nümayəndəsi Qulam Əli Xoşru ABŞ hökumətindən rəsmi qaydada BMT-yə şikayət edib. İranlı diplomat rəsmi Vaşinqtonu İslam Respublikasının daxili işlərinə müdaxilə etməkdə və insanları zorakılığa təhrik etməkdə təqsirləndirir.
Oxu.az xəbər verir ki, bəyanatın mətnindən çıxarışı “Təsnim” agentliyi yayıb.
“ABŞ hökuməti  dövlətlərarası münasibətləri nizamlayan beynəlxalq hüququn bütün prinsiplərini pozmağa davam edir. ABŞ administrasiyası başda Donald Tramp olmaqla son günlər arsız şəkildə İranın daxili işlərinə qarışır, ölkədə zorakılıq və vandalizmə yol açan sporadik (hərdənbir baş verən???) etiraz aksiyalarını dəstəkləyir”, - deyə bəyanatda qeyd olunur.
İranlı diplomatın sözlərinə görə, ABŞ prezidenti və onun köməkçisi, ardı-arası kəsilməyən və gülüş doğuran “Twitter” ismarıcları ilə iranlıları təxribatçı hərəkətlərə sövq edir.
“İran İslam Respublikası hökuməti bütün dövlətlərin belə təhlükəli siyasəti pisləməsini istəyir və Birləşmiş Ştatlardan BMT Nizamnaməsinin tələblərinə və beynəlxalq hüquq normalarına riayət etməsini tələb edir”, – deyə ərizədə bildirilir.
Xatırladaq ki, İranda dekabrın 28-dən etibarən kütləvi etiraz aksiyaları müşahidə olunur. Müxtəlif şəhərləri bürüyən aksiyalarda etirazçılar qiymət artımına qarşı hiddət nümayiş etdirir.
Asayiş keşikçiləri ilə toqquşmalar nəticəsində azı 20 nəfər həlak olub. Ölənlər arasında hüquq-mühafizə orqanları əməkdaşlarının olduğu bildirilir. İran hökumətinin məlumatına görə, iğtişaşlarda iştirak etməklə əlaqədar 450 nəfər həbs olunub.
Dünən İnqilab Keşikçiləri Korpusunun rəhbəri, general Məhəmməd Əli Cəfəri ölkədə qiyamın yatırıldığını və qiyamçıların məğlubiyyətə uğradıqlarını elan edib.
www.oxu.az
"
"Rusiyada güclü yanğın: On çinli öldüNovosibirskin şəhərkənarında yerləşən ayaqqabı fabrikində baş verən güclü yanğın əcnəbi işçilərin həyatına son qoyub.
Oxu.az xəbər verir ki, bu barədə “İnterfaks” agentliyi hadisə yerində qurulmuş operativ qərargahdan olan mənbəyə istinadən məlumat yayıb.
“İlkin məlumatlara görə, 10 nəfər həlak olub. Qurbanların hamısı çinli fəhlələrdir. Yanğından mühafizə əməkdaşları gələnə qədər özləri müdaxilə etməyə çalışıblar. Ancaq dəm qazından boğulublar”, – deyə mənbə bildirib.
Qurbanların sənədlərinə əsasən, onlar Çin vətəndaşları olub və fabrikin ərazisində işləyib. Hadisənin səbəbləri araşdırılır. Mənbə bütün ehtimalların nəzərdən keçirildiyini qeyd edib.
“Əsas versiya qısaqapanma və  elektrik sistemində baş verən nasazlıqdır.  Ancaq həlak olanların əsas təhlükəsizlik qaydaları ilə tanış olmadığı və ya sənaye müəssisəsində əmək təhlükəsizlik normaları ilə bağlı təlimatlandırılmadığı istisna edilmir”, – deyə mənbə bildirib.
Fabrikin ərazisində olan fəhlələrdən heç biri yanğından sağ çıxmayıb.
www.oxu.az
"
"Rusiya hərbçilərinə mərmidə ismarıc: Həma bizimdir
Terrorçu qruplaşmaların fəaliyyətinin monitorinqi (müşahidəsi) ilə məşğul olan “Directorate 4” kanalı, “Azad Suriya Ordusu” döyüşçülərinin  Rusiyanın “Hmeymim” hərbi hava bazasına atdığı mərminin fotoşəklini yayıb.
Oxu.az xəbər verir ki,  döyüşçülər mərminin üzərinə “ Soçi sizin, Hama isə bizimdir” yazısını həkk edib.
Dekabrın 27-də döyüşçülər hərbi bazanı atəşə tutsa da, hücum “Pansır-S1” zenit-raket kompleksləri vasitəsilə dəf edilib. Hava müdafiə sistemi ekstremistlərin atdığı azı 2 raketi  havada zərərsizləşdirib.

Xatırladaq ki, yanvarın 3-də  “Kommersant” qəzeti  öz mənbələrinə istinadən, “Hmeymim” hava bazasının  dekabrın 31-də döyüşçülərin  hücumuna məruz qaldığı, nəticədə yeddi təyyarənin (dörd ədəd Su-24 bombardmançısı, iki ədəd müxtəlif təyinatlı Su-35C qırıcısı və bir ədəd An-72 hərbi-yük gəmisi) məhv edildiyi ilə bağlı xəbər yaymışdı. Ancaq rəsmi mənbələr yayılan  informasiyanı təsdiq etməyib.
www.oxu.az
"
"KİV: Şimali Koreya öz şəhərini bombaladıKİV:  ŞİMALİ KOREYANIN RAKETLƏRİNDƏN BİRİ ŞƏHƏRƏ DÜŞDÜŞimali Koreyanın Pxenyan-Namdo əyalətində ordunun apardığı uğursuz raket sınağı nəticəsində raketlərdən biri Tokçhon şəhərinə düşüb. 
Oxu.Az xəbər verir ki, bu barədə “The Diplomat” ABŞ hökumətində KXDR-nin raket proqramının monitorinqini aparan mənbəyə  istinadən məlumat yayıb. 
Məlumata görə, insident aprelin 28-də baş verib. Sunçhonun şəhərinin kənarından buraxılan “Hvason-12” ballistik raketi 70 km yüksəkliyə qalxıb, bir müddət sonra isə  şəhərə düşərək, bir sıra sənaye və kənd təsərrüfatı obyektlərinə ciddi ziyan vurub. 
Dərgi sübut olaraq bir neçə fakt göstərib. Məsələn, iyul ayında KXDR-də “Hvason-14” ballistik raketinin ilk uğurlu buraxılışına həsr olunmuş konsert keçirilib. Həmin konsertdə ölkənin Kim İr Senin hakimiyyət illərindən başlayan raket proqramının tarixi - videoicmalı nümayiş olunub.
Videoçarxda “Hvason-12” raket buraxılışının KXDR lideri Kim Çen Inın iştirakı ili keçirilən hər 3 təftişindən təsvirlər təqdim olunub. “The Diplomat” qeyd edir ki, hər üç buraxılış uğurlu olsaydı, ölkənin rəsmi “təbliğat maşını” mütləq onlar barədə danışardı.



Bundan başqa, dərgi “Google Earth” xidmətindən çəkilmiş peyk təsvirini yayıb. Həmin təsvirdə  dağılmış tikililəri görmək mümkündür. Peyk fotoçəkilişinin təxmini müddəti 26-29 aprel göstərilib. 
Məhz həmin tarixdə Şimali Koreyanın növbəti ballistik raket sınağı iflasa uğramışdı. 
“Hvason-12”  maye halında olan, özüalışan yanacaqla işləyir, düşdüyü ərazidə güclü partlayışa və  böyük dağıntılara səbəb ola bilir. Dərgiyə görə, raketin düşdüyü məkanın coğrafi xüsusiyyətlərinə əsasən, həmin ərazidə insan itkisi olmaya da bilər; bu məlumatları dəqiqləşdirmək mümkün deyil. Ancaq raketin trayektoriyasında cüzi dəyişiklik ağır fəsadlara yol aça bilərdi.  
www.oxu.az
"
"Suriyada daha iki rus hərbçisi öldürüldüRusiyanın Müdafiə Nazirliyi Suriyada ordusuna məxsus döyüş təyyarələrinin məhv edilməsi xəbərinə münasibət bildirib.
Oxu.Az xəbər verir ki, Rusiyanın əsas hərbi idarəsi Suriyada “Hmeymim” bazasında yeddi təyyarənin məhv edilməsi haqqında xəbərləri “yalan” adlandırıb.
İdarədən həmçinin bazanın minaatanlardan atəşə tutulması barədə məlumatları təsdiqləyərək, iki hərbi qulluqçunun həlak olduğunu bildiriblər. Hadisə dekabrın 31-də, gecə saatlarında baş verib.
Müdafiə Nazirliyinin məlumatında deyilir ki, Suriya təhlükəsizlik orqanları ilə birlikdə bazaya hücum etmiş yaraqlıların tapılması və məhv edilməsi, həmçinin aviabazaya bitişik ərazilərdə mühafizə rejiminin gücləndirilməsi istiqamətində tədbirlər həyata keçirilir.
www.oxu.az
"
"Rusiyanın hərbi bazasına hücum: Yeddi təyyarə məhv edildiDekabrın 31-də Suriyada terrorçuların Rusiyanın “Hmeymim” aviabazasına hücumunun nəticələri barədə yeni məlumat yayılıb.
Oxu.Az xəbər verir ki, Rusiyanın “Kommersant” qəzetinin hərbi-diplomatik mənbələrə istinadən yaydığı məlumata görə, minaatanlardan edilmiş hücum nəticəsində Rusiya ordusuna aid 4 ədəd Su-24 bombardmançısı, 2 ədəd müxtəlif təyinatlı Su-35C qırıcısı və bir ədəd An-72 hərbi-yük gəmisi məhv edilib. 
Döyüşçülərin atdığı mərmilərdən biri bazadakı silah-sursat anbarını dağıdıb. Ondan çox hərbi qulluqçunun yaralandığı güman edilir. Məqalədə yaralılar arasında Rusiya vətəndaşlarının olub-olmadığı göstərilmir. Rusiya Müdafiə Nazirliyi yayılan xəbəri şərh etməyib. “Lenta.ru” saytının hərbi mənbələri təyyarələrin  partladılması, hərbçilərin yaralanması  ilə bağlı informasiyanı təsdiq edə bilməyib.
Terrorçu qruplaşmaların fəaliyyətinin monitorinqi (müşahidəsi) ilə məşğul olan “Directorate 4” kanalı,  dekabrın 31-dən yanvarın 3-nə kimi olan müddətdə Suriyada olan heç bir qruplaşmanın Rusiya hava bazasına hücum həyata keçirməsi ilə bağlı bəyanat yaymadığını  bildirir. Kanalın yaydığı xəbərə görə dekabrın sonunda döyüşçülər hava bazasına hücum etsələr də, buraxılan raket “Pansır-C1” tipli zenit-raket kompleksləri ilə havada zərərsizləşdirilib.
“İddia olunan hücumun baş verib-vermədiyini müəyyənləşdirmək üçün onun  peyk görüntüləri olmalıdır. Təcrübə onu göstərir ki, qərb xəbər agentlikləri belə görüntülər olduqda, onları ani şəkildə yayır”, - deyə “Directorate 4” müəllifi məqalədə qeyd edir.
www.oxu.az
"
"Peruda avtobus dərəyə aşdı: 51 ölü - YENİLƏNİBPerunun paytaxtı Limadan şimalda sərnişin avtobusunun dərəyə aşması nəticəsində 51 nəfər həyatını itirib.
Oxu.Az “Associated Press”ə istinadən xəbər verir ki, hadisə dağ yolunda baş verib.
Sərnişin avtobusu 100 metr hündürlükdən dərəyə aşıb.
Qəza nəticəsində sağ qalan 6 nəfər xəstəxanaya yerləşdirilib.
03.01.2018, 09:04
Peruda avtobusun qəzaya düşməsi nəticəsində ölənlərin sayı 48 nəfərə çatıb.
Oxu.Az-ın RİA Novosti-yə istinadən verdiyi xəbərə görə, insident Perunun paytaxtı Lima şəhərindən 70 km aralıda, “Şeytan aşırımı” adlanan dağ yolunda baş verib.
Toqquşandan sonra salonunda 50 sərnişin olan avtobus 100 metr dərinlikdə dərəyə aşıb.
Hadisə yerinə çoxlu sayda xilasedici və həkimlər cəlb edilib.
A.M.
www.oxu.az
"
"Belçikada banan yeşiklərində yeddi ton kokain tapıldıBelçika gömrük əməkdaşları Antverpen limanında banan yeşiklərində gizlədilmiş yeddi tona yaxın kokaini müsadirə ediblər.
Oxu.Az-ın xəbərinə görə, bu barədə “Brussels Times” nəşri yazır.
Nəşr qeyd edir ki, belçikalı gömrükçülər kokaini ötən şənbə, dekabrın 30-da aşkar ediblər.
Ehtimal olunur ki, narkotik vasitə Niderlanda çatmalı idi.
Hazırda yükün haradan gəlməsi araşdırılır.
S.B.
www.oxu.az
"
"Çeçenistanda polis rəisini güllələdilərÇeçenistanın Şalinsk rayonunun Avturı kəndinin polis rəisi qətlə yetirilib.
Oxu.Az-ın xəbərinə görə, bu barədə Respublikanın Daxili İşlər Nazirliyinin nümayəndəsinə istinadən RİA Novosti nəşri məlumat yayıb.
Cinayətkar polis rəisi mağazadan çıxanda ona arxadan atəş açıb. Aldığı güllə yarasından hüquq-mühafizə orqanlarının işçisi hadisə yerində ölüb.
Hazırda polis cinayətkarın axtarışını aparır.
S.B.
www.oxu.az
"
"Terrorçular Suriya ordusunun tankını məhv etdilər – VİDEO“Hayat Tahrir əş-Şam” qruplaşmasının terrorçuları Hama vilayətində Suriya ordusuna məxsus “T-62” tankını vurublar.
Oxu.Az-ın xəbərinə görə, video yanvarın 3-də terrorçuların fəaliyyətinin monitorinqi ilə məşğul olan “Directorate 4” Telegram kanalında yerləşdirilib.
Yaraqlılar “T-62”yə “Faqot” tank əleyhinə idarə olunan raketdən atəş açıblar. Kadrlarda atəşdən sonra tankın tüstüləndiyi görünür. Sonra isə döyüş komplekti partlayır.

S.B.
www.oxu.az
"
"İranda iğtişaşlar zamanı asayiş keşikçiləri öldürülübİranın İslam İnqilabı Keşikçiləri Korpusu (İİKK) ölkənin şimal-qərbində iğtişaşlar zamanı üç döyüşçüsünün öldüyünü bildirib.
Bu barədə Oxu.Az “Al Jazeera” telekanalına istinadən xəbər verir.
Qeyd olunur ki, onlar silahlı şəxslərlə toqquşmalar zamanı öldürülüblər.
E.Ə.
www.oxu.az
"
"Nigeriyada məscidə hücum: Ölənlər varNigeriyada baş verən terror hücumu nəticəsində 11 nəfər ölüb.
Oxu.Az Reuters agentliyinə istinadən xəbər verir ki, terrorçu Borno ştatının Qamboru şəhərindəki məsciddə özünü partladıb.
Partlayış nəticəsində 12 nəfər ölüb.
Terrorun “Boko Haram” terrorçu qruplaşması tərəfindən törədildiyi ehtimal olunur.
E.Ə.
www.oxu.az
"
"Çində həkim çox işləməkdən öldüÇində 18 saat işləyən həkim yorğunluqdan ölüb. 
Oxu.Az xarici mətbuata istinadla xəbər verir ki, 43 yaşlı Çjao Byancyanın ölümə səbəb olaraq beyində qan dövranını pozulması göstərilib. 
Byancyan xəstəxanda respirator xəstəlikər şöbəsinin müdir müavini vəzifəsində çalışıb. Həmkarlarının sözlərinə görə, o zəhmətkeş insan olub.
E.Ə.
www.oxu.az
"
"Mayk Tayson marixuana yetişdirəcəkƏfsanəvi amerikalı boksçu Mayk Tayson ABŞ-nın Kaliforniya ştatında marixuana yetişdirmək üçün 16 hektarlıq torpaq sahəsi alıb.
Bu barədə Oxu.Az dailymail-lə istinadən xəbər verir.
M.Tayson əldə etdiyi ərazidə marixuana plantasiyası ilə yanaşı emal zavodu, mağaza və yeni sortların istehsalı ilə məşğul olmaq istəyənlər üçün məktəb açacaq.
Qeyd olunur ki, əfsanəvi boksçu marixuananın tibdə istifadəsinin tərəfdarıdır.



E.Ə.
www.oxu.az
"
"İslam İnqilabı Keşikçiləri: İranda iğtişaşlara son qoyuldu“Bu gün biz elan edə bilərik ki, ölkədəki qarışıqlıq başa çatıb və qiyam məğlub olub”.
Oxu.Az Fars agentliyinə istinadən xəbər verir ki, bunu İslam İnqilabı Keşikçiləri Korpusunun komandanı, general Məhəmməd Əli Cəfəri bildirib.
Onun sözlərinə görə, ölkədəki iğtişaşlara son qoyulub və hüquq-mühafizə orqanları vəziyyətə tam nəzarət edir: “Düşmənlərimiz bilməlidir ki, hərbi və təhlükəsizliklə bağlı hədələr İrana qarşı işləməyəcək”.
E.Ə.
www.oxu.az
"
"Rusiyada qəza: 10 nəfər ölübRusiyada 10 nəfərin ölümü ilə nəticələnən yol-nəqliyyat hadisəsi baş verib.
Oxu.Az TASS-a istinadən xəbər verir ki, qəza Rusiyanın Xantı-Mansiy – Sovetsk avtomobil yolunun 158-ci km-liyində baş verib.
İki avtomobili toqquşması nəticəsində 4-ü uşaq olmaqla 10 nəfər ölüb.
E.Ə.
www.oxu.az
"
"Parisdə Eyfel qülləsi bağlandıFransanın paytaxtı Parisin əsas rəmzlərindən olan Eyfel qülləsi “Eleanor” qasırğasının səbəb olduğu güclü külək ilə əlaqədar ziyarətçilər üçün müvəqqəti bağlanıb.
Bu barədə Oxu.Az RİA Novosti-yə istinadən xəbər verir.
Fransa meteoroloji xidmətinin məlumatına görə, bəzi yerlərdə sürəti saatda 140 kilometrə çatan güclü külək səbəbindən ölkənin 51 departamentində narıncı təhlükə səviyyəsi tətbiq olunub.
Fransa Fövqəladə Hallar Xidmətindən AFP-yə verilən məlumata əsasən, qasırğa nəticəsində bəzi departamentlərdə 9 nəfər xəsarət alıb, onlardan 4-nün vəziyyəti ağırdır.
Daha əvvəl “Enedis” milli elektrik təchizatı şirkətindən Fransada 200 min evin qasırğa səbəbiylə elektrik enerjisiz qaldığı bildiriblər.
A.M.
www.oxu.az
"
"İranda iğtişaşlara qarşı yürüşlər keçirilir – FOTOİranın müxtəlif şəhərlərində son hadisələrə etiraz əlaməti olaraq yürüşlər keçirilir.
Oxu.Az xəbər verir ki, Əhvaz, Kirmanşah, Qum, Xorrəmabad, Abadan və digər şəhərlərdə keçirilən kütləvi aksiyalar “Vəhdət yürüşü” adlandırılıb.
Aksiya iştirakçıları “Amerikaya ölüm”, “Fitnə yaradanlara ölüm” və “İsrailə ölüm” şüarları səsləndiriblər, iğtişaşçıların cəzalandırılmasını tələb ediblər.
Yanvarın 2-də paytaxt Tehranda sakitlik hökm sürüb. Tehranda iğtişaşlar baş verən küçə və meydanlar polis nəzarətində olub.
“İribnews”un məlumatına görə, ötən gecə İsfahan əyalətindəki Ləncan şəhərində bəzi iğtişaşçılar şəhər meriyasının binasını atəşə tutub. Hadisə zamanı ölən və ya xəsarət alan olmayıb.

A.M.
www.oxu.az
"
"Çavuşoğlu: ABŞ İrandakı hadisələri qızışdırırABŞ, xüsusilə də Prezident Donald Tramp İrandakı hadisələri qızışdırır.
Oxu.Az xəbər verir ki, bunu Türkiyənin xarici işlər naziri Mövlud Çavuşoğlu deyib.
Nazir vurğulayıb ki, Türkiyə İrana xarici müdaxilə olunmasına qarşıdır. O həmçinin əlavə edib ki, İrandakı hadisələr ölkənin daxili işidir.
A.M.
www.oxu.az
"
"Ərdoğan Həsən Ruhaniyə zəng edibTürkiyə prezidenti Rəcəb Tayyib Ərdoğan İran İslam Respublikasının prezidenti Həsən Ruhaniyə zəng edib.
Oxu.Az-ın “Anadolu” agentliyinə istinadən verdiyi məlumata görə, telefon danışığında Ərdoğan ölkəsinin İranda ictimai sabitliyin qorunub saxlanmasına önəm verdiyini deyib.
Türkiyə prezidenti əlavə edib ki, həmkarının “xalq etiraz aksiyaları keçirmək hüququndan istifadə edərkən qanunları pozmamalıdır” açıqlamasını təqdir edir.
Həsən Ruhani dekabrın 28-dən davam edən etiraz aksiyalarının bir neçə günə başa çatacağına ümid etdiyini diqqətə çatdırıb. 
A.M.
www.oxu.az
"
"Suriyada Rusiyanın hərbi helikopteri qəzaya uğrayıb: Pilotlar ölübRusiyaya məxsus Mi-24 döyüş helikopteri dekabrın 31-də Suriyada qəzaya uğrayıb.
Oxu.Az xəbər verir ki, bu barədə RİA Novosti-yə Rusiya Müdafiə Nazirliyindən bildiriblər.
Məlumata görə, helikopter Xama aerodromunun 15 kilometrliyində yerə düşüb. Hadisəyə texniki nasazlığın səbəb olduğu bildirilir. Helikopterə atəş açılmayıb.
“Hər iki pilot həlak olub, göyərtə texniki tibbi yardım göstərilməsi üçün Xmeymim aerodromuna təxliyə olunub”, - deyə, Rusiya müdafiə idarəsindən bildiriblər.
A.M.
www.oxu.az
"
"The Times: Qərb İranı dəyişmək şansından istifadə etməlidirTəxminən 10 il əvvəl prezident Mahmud Əhmədinejada qarşı çıxış edən iranlı tələbələr küçələrə çıxdıqda, o, bu şəxsləri “toz və çirk” adlandıraraq, xüsusi xidmət orqanlarını onların başlarını əzməyə və liderlərini həbs etməyə göndərmişdi. İndi onun guya liberal varisi Həsən Ruhani 2009-cu ilin “yaşıl inqilabı” ilə müqayisədə daha mürəkkəb tapşırıqla üzləşib: əgər üsyanın hərəkətverici qüvvəsi tələblər deyil, fəhlələrdirsə və o, bütün ölkə üzrə yayılaraq, orta sinfin və işsiz gənclərin rəğbətini qazanırsa, onu necə yatırmalı?
Oxu.Az xəbər verir ki, bu barədə The Times-in icmalçısı Rocer Boyz yazıb.
“Sonuncu etiraz aksiyaları göstərir ki, 2015-ci ildə Qərb Ruhaninin uzunömürlüyü və onun İranın müasirləşdirilməsi planlarına güvənərək, səhvə yol verib. Bu güman – gəlin onu Obamanın bəhsi adlandıraq – ondan ibarət idi ki, İranın nüvə proqramının qarşısının alınması regionu daha təhlükəsiz edəcək, Tehran üzərindən sanksiyaları götürməyə və Ruhaninin rəhbərliyi altında liberallaşdırmanı maliyyələşdirməyə imkan verəcək ki, bu da gələcəkdə hökumətin nüvə silahından istifadəsini ağlasığmaz edəcək”, - deyə, müəllif yazır.
Bunun əvəzinə isə vəsaitlər Əsəd rejimi, “Hizbulla” və hərbi avantürizm siyasətinin dəstəklənməsinə sərf olundu, Boyz yazır.
Məqalə müəllifi İran cəmiyyəti və siyasətində işsizliyin artması, yanacağa və qida məhsullarına dövlət subsidiyalarının ixtisarı, xaricə səfər edənlərə vergilərin tətbiq olunması kimi problemlərini qeyd edir. Onun fikrincə, bütün bunlar cəmiyyətin hər bir təbəqəsinə narazılıq üçün əsas verib.
“Bu partlayış təhlükəli vəziyyət mənə 1980-ci ilin Polşasını xatırladır. O zaman fəhlələrin narazılığına əsaslanmış “Həmrəylik” hərəkatı cəmiyyətin müxtəlif qruplarını ətrafında birləşdirmişdi”, - Boyz xatırlayır.
Bu, kommunizmin hakim ideologiya kimi məhvinin müjdəçisinə çevrildi – o, səkkiz il sonra süqut etdi.
“Ruhani və ola bilsin bütün teokratik sistemin vaxtı daha azdır”, - deyə, jurnalist güman edir.
Ya o, kommunistlərin etdikləri kimi “qaykaları sıxaraq” çıxışların yatırılması üçün tədbirlər görəcək, ya da daha mühafizəkar qüvvələr onu hakimiyyətdən kənarlaşdıracaq və nüvə proqramını bərpa edəcəklər.
“Avropalılar İrana qarşı siyasətlərini təkrar nəzərdən keçirməlidirlər, - müəllif çağırış edir. – İndiyədək Tehran nüvə sazişini imzalamış Avropa ölkələrini Tramp ilə toqquşdururdu. İndi bizə Trampın komandası ilə danışmaq və ümumi məqsədlər barədə razılığa gəlmək lazımdır: İranın regionun hərbi liderinə çevrilməsi Qərbin ümumi maraqlarına cavab verirmi? Əlavə sanksiyalar necə kömək edə bilər? Sadə iranlılara necə çıxış əldə edək və onları inandıraq ki, hökumətlərinin xaricdəki təxribatçı fəaliyyəti onların dünyadakı statusuna zərbə vurur?”.
“İranlılar qarşısında toplar və yağ arasında aydın seçim dayanır. Biz onları düzgün gələcəyə təhrik etməliyik”, - deyə, Boyz qeyd edir.
www.oxu.az
"
"Latviyada rusiyalı jurnalist saxlanılıbYanvarın 2-də Latviya polisi paytaxt Riqanın mərkəzində heç bir ittiham irəli sürmədən Rusiyanın “ТВЦ” telekanalının jurnalisti Anatoli Kurlayevi saxlayıb.
Oxu.Az xəbər verir ki, bu barədə Latviyanın rus dilində yayımlanan Baltkom radiousuna jurnalistin özü şəxsən bildirib.
Yanvarın 1-də Riqaya gələn Kurlayevin sözlərinə görə, xüsusi xidmət orqanlarının əməkdaşları onu mehmanxanada axtarsalar da, tapmayıblar.
“Mən dünən (1 yanvar – red.) Riqaya gəldim. Mehmanxanada məni tapa bilmədilər, ticarət mərkəzində saxladılar və bildirdilər ki, Latviyaya səfər etməyimə ömürlük qadağa qoyulub. Səbəbləri mənə demədilər. Bildirdilər ki, qadağa 2015-ci ildən qüvvədədir və Daxili İşlər Nazirliyi tərəfindən imzalanıb. Sadəcə 2015-ci ildən arzuolunmaz şəxs elan olunduğum yazılmış kağızları mənə göstərdilər. Orada həmçinin dövlətə təhdidlər haqqında da qeydlər var idi”, - deyə, Kurlayev bildirib. 
Müvafiq sənədlərin təqdim olunmasından sonra jurnalist Moskvaya deportasiya olunub.
Kurlayevin bildirir ki, o, Latviya qanunlarını heç zaman pozmayıb:
“Ağlıma gələn yeganə məqam odur ki, burada bir neçə film çəkmişəm. Yəqin ki, həmin filmlərdən birindən sonra qadağa qoyulub. 2015-ci il mənim Baltikyanı ölkələr haqqında “NATO qapımızın ağzındadır” adlı filmi efirə buraxmışdım. Həmin filmdə Latviyada həyat və ümumilikdə Rusiyaya münasibətlərdən söhbət gedirdi”, - deyə, jurnalist bildirib.
Öz növbəsində polis tərəfindən saxlanılmış jurnalistin çalışdığı “ТВЦ” teleşirkəti hadisə ilə bağlı bəyanat yayıb:
“Anatoli Kurlyaev şəxsi səfərlə əlaqədar Latviyada olub. Eyni zamanda teleşirkətdə hesab olunur ki, “ТВЦ” əməkdaşının deportasiyası Latviya hakimiyyətinin Rusiya KİV-ə qarşı qərəzli münasibəti və onların əsas söz azadlığı prinsiplərini rəhbər tutmağa hazır olmadıqlarından xəbər verir”, - deyə, məlumatda qeyd olunur.
A.M.
www.oxu.az
"
"Ağ Ev İrandakı hadisələri “xalq üsyanı” adlandırıbAğ Evin mətbuat katibi Sara Sanders İrandakı etirazları  “xalq üsyanı” adlandırıb.
Oxu.Az-ın verdiyi məlumata görə, S.Sanders Vaşinqtonun İran xalqını dəstəklədiyini bildirərək, rəsmi Tehranı fundamental insan haqlarına hörmətlə yanaşmağa çağırıb.
ABŞ-ın BMT-dəki daimi nümayəndəsi Nikki Xeyli bundan əvvəl Vaşinqtonun BMT TŞ-in təcili iclasını çağırmaq niyyətində olduğunu bildirib.
Qeyd edək ki, İranda dekabrın 28-dən davam edən kütləvi etirazlar zamanı 450-dək insanın saxlandığı, 20-dək şəxsin öldüyü bildirilir.
A.M.
www.oxu.az
"
"Tramp: Mənim nüvə düyməm səninkindən böyükdürABŞ prezidenti Donald Tramp Şimali Koreya lideri Kim Çen Inın “nüvə düyməsi” ilə bağlı bəyanatına cavab verib.
Oxu.Az xəbər verir ki, bu barədə Tramp öz “Twitter”ində paylaşım edib.
“Şimali Koreya lideri bəyan edib ki, onun “nüvə düyməsi” daima masasının üzərindədir. Acından ölən, zəifləmiş rejimindən kimsə, zəhmət olmasa, ona məlumat versin ki, mənim də ""nüvə düyməm"" var və onunkundan daha böyük və daha qüdrətlidir. Və o işləyir!”, - D.Tramp yazıb.
A.M.
www.oxu.az
"
"İran ABŞ qoşunlarını Suriyadan çıxarmağı tələb edibABŞ-ın Suriyada hərbi mövcudluğu qanunsuzdur, buna görə də ABŞ qoşunlarını bu ölkə ərazisindən çıxarmalıdır.
Oxu.Az xəbər verir ki, bu barədə İran Milli Təhlükəsizlik Ali Şurasının katibi admiral Əli Şamhani “Əl Mayadin” telekanalına müsahibəsində bildirib.     
Admiral qeyd edib ki, Rusiya və İrandan fərqli olaraq, ABŞ qoşunlarının Suriyaya göndərilməsini rəsmi Dəməşqlə razılaşdırmayıb. Ə.Şamhani, ümumilikdə, ABŞ-ın Suriyada hərbi mövcudluğu işğal adlandırıb.   
 “Biz bütün beynəlxalq tribunalardan ABŞ qoşunlarının Suriyadan çıxarılmasını tələb edəcəyik”, - deyə admiral əlavə edib.
O həmçinin Rusiya, Türkiyə və İranın Suriyada münaqişənin nizamlanması üçün bütün səyləri göstərdiyini xatırladıb.
A.M
www.oxu.az
"
"In Cənubi Koreya ilə danışıqlara başlamağı tapşırdıŞimali Koreya lideri Kim Çen In Pxanmuncon demilitərizə edilən zonada xüsusi rabitə ilə Cənubi Koreya ilə danışıqlara başlamağa tapşırıq verib.
Oxu.Az xəbər verir ki, bu barədə Reuters məlumat yayıb.
Xüsusi rabitə Bakı vaxtı ilə saat 10:30 açılacaq.
Qeyd edək ki, Şimali Koreya bu il Cənubi Koreyada keçiriləcək qış Olimpiya oyunlarında iştirak etməyə razılıq verib.
A.M.
www.oxu.az
"
"İŞİD istifadə etdiyi terrorçu-kamikadzelərin sayını açıqladıİŞİD terror qruplaşması 2017-ci ildə Suriya və İraqda terrorçu-kamikadzelərdən istifadə etməklə 770 hücum həyata keçirib.
Oxu.Az-ın xəbərinə görə, bu barədə terrorçuların informasiya agentliyinə istinadən “Directorate 4” Telegram kanalı yazır.
Ən çox kamikadze İraq ordusu və onların müttəfiqlərinə qarşı istifadə olunub - 493. Kürdlərin mövqelərində 135 yaraqlı özünü partladıb. 120 hücum isə Suriya hökumət ordusuna qarşı həyata keçirilib. Daha 22 partlayışın hədəfi  “mülayim müxalifətin” nümayəndələri olub.
Dəqiqləşdirilir ki, 561 hücum zamanı partlayıcı ilə yüklənmiş texnika, 175 hücumda partlayıcı ilə doldurulmuş jilet, 28 hücum zamanı isə şəhid kəmərindən istifadə edilib.
S.B.
www.oxu.az
"
"Təbriz və Ərdəbildə etirazlar: Onlarla saxlanılan varİran hüquq-mühafizə qüvvələri Ərdəbildə iğtişaşlar zamanı ən azı 40 nəfəri həbs ediblər.
Oxu.Az-ın Mehr agentliyinə istinadən məlumatına görə, onların əksəriyyəti dindirildikdən sonra sərbəst buraxılıblar, lakin 15 nəfər isə hələ də həbsdə qalıb.
Bundan əlavə, təsdiqlənməmiş məlumatlara əsasən, Təbriz şəhərində etiraz aksiyaları zamanı 90 nəfər saxlanılıb. 
Qeyd edək ki, İranda keçirilən etiraz aksiyalarında ölənlərin sayı 22 nəfərə çatıb. Ötən gün təkcə Tehranda 450 nəfərin saxlandığı bildirilir.
Xatırladaq ki, dekabrın 28-dən İranın Tehran, Məşhəd, İsfahan və Rəşt şəhərlərində kütləvi sosial etiraz aksiyaları keçirilir.
S.B.
www.oxu.az
"
"Türkiyə raket atəşinə tutulduSuriya ərazisindən buraxılan iki raket Türkiyənin cənubunda Yayladağı şəhərinin ətrafında partlayıb.
Oxu.Az-ın xəbərinə görə, bu barədə DHA agentliyi məlumat yayıb.
Agentliyin məlumatına əsasən, hadisə nəticəsində ölən və yaralanan olmayıb.
Qeyd olunur ki, Türkiyə ordusu mərmilərin buraxıldığı əraziyə cavab zərbəsi endirib. 
S.B.
www.oxu.az
"
"Moldova prezidentinin səlahiyyətləri dayandırılıbMoldova Konstitusiya məhkəməsi ölkə prezidenti İqor Dodonun səlahiyyətlərini müvəqqəti dayandırıb.
Oxu.Az-ın İnterfax-a istinadən məlumatına görə, dövlət başçısı vəzifəsini Moldova parlamentinin sədri Andrian Kandu icra edəcək. 
A.Kandu yeni hökumət üzvlərini də özü təyin edəcək.
Konstitusiya Məhkəməsi prezidentin vəzifələrinin parlament sədrinə, yaxud baş nazirə keçməsini qərara alıb. Yaxın vaxtlarda onlardan biri hökumətin yeni üzvlərinin təyin olunması haqqında fərmanları imzalayacaq.
S.B.
www.oxu.az
"
" Xamenei İranın “düşmənlərindən” danışdıİran İslam Respublikasının Ali Rəhbəri Seyid Əli Xamenei ölkədə baş verən etiraz aksiyalarını şərh edərkən bildirib ki, “düşmənlər silah və puldan istifadə edərək İran xalqına ziyan vurmaq istəyirlər”.
Oxu.Az-ın xəbərinə görə, RİA Novosti İranın Mehr agentliyinə istinadən məlumat yayıb. 
Xamenei bildirib ki, “düşmənlər İranda üsyan təşkil etmək üçün casusları da cəlb edirlər.
Qeyd edək ki, İranda keçirilən etiraz aksiyalarında ölənlərin sayı 22 nəfərə çatıb. Ötən gün təkcə Tehranda 450 nəfərin saxlandığı bildirilir.
Xatırladaq ki, dekabrın 28-dən İranın Tehran, Məşhəd, İsfahan və Rəşt şəhərlərində kütləvi sosial etiraz aksiyaları keçirilir.
S.B.
www.oxu.az
"
"Suriyada üç gündə üç general öldü – FOTOSuriyada üç gün ərzində üç briqada generalı öldürülüb.
Oxu.Az-ın xəbərinə görə, bu barədə silahlı münaqişələrin təhlili ilə məşğul olan “WarJournal” Telegram kanalı məlumat yayıb.
Məlumata əsasən, yanvarın 2-də Suriya Ərəb Ordusunun generalı Həbib Mahrez Yunis öldürülüb. O Haras rayonunda döyüşlər zamanı həlak olub.
Bundan əvvəl üsyançılarla toqquşmalarda general Əli Diopun öldürülməsi barədə məlumat verilmişdi.
Dekabrın 31-də isə hərbi baza uğrunda döyüşlərdə Quru Qoşunların generalı Məhəmməd Cenad həlak olmuşdu.








S.B.
www.oxu.az
"
"Türkmənistanda qara rəngli avtomobillər qadağan olunduTürkmənistanda dayanacaqlardan qara rəngli avtomobilləri evakuasiya edilir.
Oxu.Az-ın xəbərinə görə, bu barədə “Türkmənistan gündəliyi” nəşri yazır.
Qeyd edilir ki, yanvarın 1-dən ölkədə qara rəngli avtomobillərdən istifadə qadağan olunub. Nəqliyyat vasitələri sahiblərinə qaytarılaraq ağ və ya digər açıq rəngə boyadılması barədə xəbərdarlıq edilir.
Yeni tələblər nəticəsində avtoservislərdə avtomobillərin rənglənməsi qiyməti iki dəfə artıb. Əgər əvvəl maşının rənglənməsi 500 dollara başa gəlirdisə, indi bu xidmət 1000 dollara qədər bahalaşıb.
S.B.
www.oxu.az
"
"Tanınmış hüquq müdafiəçisi ölü tapılıbKiyev ətrafında üç gün əvvəl itkin düşən ukraynalı hüquq müdafiəçisi İrina Nozdrevskayanın meyiti tapılıb.
Oxu.Az-ın xəbərinə görə, bu barədə “Ukrayna 112” telekanalına DİN nümayəndəsi İlya Kiva məlumat verib.
İlkin istintaq zamanı məlum olub ki, meyiti körpüdən atıblar. Hüquq-mühafizə orqanları hadisəni İrinanın peşəkar fəaliyyəti ilə əlaqələndirirlər. 
Qeyd edək ki, İ. Nozdrovskayanın bacısını 2015-ci ildə Vışqorod Rayon Məhkəməsinin hakimi Dmitri Rossoşanskinin əmisi oğlu avtomobillə vurub öldürmüşdü. Sonradan məlum olub ki, sürücü hadisə zamanı içkili olub. Hüquq müdafiəçisi iki il ərzində bu işi araşdırırdı. 
2017-ci ildə Nozdrovskaya Rossoşansikinin cəza almasına nail olub. Sonuncu yeddi il müddətinə azadlıqdan məhrum edilib. 
Qadının qohumlarının sözlərinə görə, hakimin yaxınları Nozdrovskayanı dəfələrlə hədələyiblər. 
Hüquq müdafiəçisinin itkin düşməsi barədə dekabrın 29-da məlum olub.
S.B.
www.oxu.az
"
"İran DİN ölkədəki son vəziyyət barədəDaxili işlər nazirinin təhlükəsizlik məsələləri üzrə müavini Hüseyn Zülfiqari bəyan edib ki, əksər əyalətlərdə vəziyyət normallaşıb və 20 çox insanın ölümü ilə nəticələnən etiraz aksiyaları tezliklə başa çatacaq.
Oxu.Az-ın xəbərinə görə, onun sözlərini Press TV telekanalı sitat gətirir.
“Ölkənin aksiyalar keçirilən əksər əyalətlərində vəziyyət normallaşıb. 20 nəfərədək şəxsin həyatına son qoyan etirazlar yaxın zamanda başa çatacaq”, - Hüseyn Zülfiqari bildirib.
Xatırladaq ki, dekabrın 28-dən İranın Tehran, Məşhəd, İsfahan və Rəşt şəhərlərində kütləvi sosial etiraz aksiyaları keçirilir.
S.B.
www.oxu.az
"
"Tramp: İranda dəyişikliklərin vaxtı çatıbABŞ prezidenti Donald Tramp İranda hökumət əleyhinə etiraz aksiyalarını şərh edərkən bildirib ki, dəyişikliklərin vaxtı gəlib.
Oxu.Az-ın xəbərinə görə, Tramp bu barədə öz Twitter səhifəsində yazıb.
“İran çökür. Neçə illərdir ki, böyük İran xalqı repressiyalardan əziyyət çəkir. Dəyişikliklərin vaxtı çatıb”, -Tramp qeyd edib.
 
Qeyd edək ki, bundan əvvəl İran Ali Milli Təhlükəsizlik Şurasının katibi Əli Şamhani etirazların arxasında ABŞ, Böyük Britaniya və Səudiyyə Ərəbistanının dayandığını bildirmişdi. O, etirazların bir neçə gündən sonra başa çatacağını deyib.
Xatırladaq ki, dekabrın 28-dən İranın Tehran, Məşhəd, İsfahan və Rəşt şəhərlərində kütləvi sosial etiraz aksiyaları keçirilir. Aksiyalar zamanı ən azı 20 nəfər ölüb.
S.B.
www.oxu.az
"
"İranda iğtişaşlar: Onlarla ölən var – YENİLƏNİBİranda etiraz aksiyaları zamanı ölənlərin sayı 20-ə çatıb.
Oxu.Az-ın xəbərinə görə, bu barədə IRIB dövlət telekanalı məlumat yayıb.
Son üç gün ərzində təkcə Tehranda 450 nəfərin saxlandığı bildirilir.



01.01.2017 23:05
İranda etirazçılarla hüquq-mühafizə orqanları arasında toqquşmalar davam edir.
Oxu.Az-ın Reuters-ə istinadən məlumatına görə, Nəcəfabad şəhərində aksiya iştirakçılarının polisə atəş açması nəticəsində bir polis ölüb, üçü isə yaralanıb.=
16:44
İranda hökumət əleyhinə keçirilən etiraz aksiyaları zamanı ölənlərin sayı 12-yə çatıb.
Oxu.Az-ın xəbərinə görə, bu barədə “Associated Press” nəşri məlumat yayıb.
Qeyd olunur ki, silahlı aksiya iştirakçıları polis bölmələri və hərbi bazaları ələ keçirməyə cəhd ediblər, lakin güc strukturları bütün hücumların qarşısını alıblar.
14:27
Dekabrın 28-dən davam edən iğtişaşlarda İranda ən azı on nəfər ölüb.
Oxu.Az-ın xəbərinə görə, bu barədə France-Press nəşri yerli polisə istinadən məlumat yayıb.
Bundan əvvəl agentlik dörd nəfərin öldürülməsi barədə məlumat vermişdi.
Onlardan ikisi İze şəhərində güllələnib, daha ikisi isə Dorudda toqquşma zamanı həyatını itirib. Orada etirazçılar yanğınsöndürən maşını ələ keçirərək təpədən aşağı itələyiblər.
“Avtomobil yaşlı kişi və yeniyetmənin üzərinə düşüb, hər ikisi ölüb”, - deyə şəhər bələdiyyə rəhbəri bildirib.
S.B.
www.oxu.az
"
"Səudiyyə Ərəbistanında benzinin qiymətində rekord artımSəudiyyə Ərəbistanında gecə saatlarında xəbərdarlıqsız benzinin qiyməti iki dəfədən çox bahalaşıb.
Oxu.Az-ın “France Press” agentliyinə istinadən məlumatına görə, yüksək keyfiyyətli benzinin bir litrinin qiyməti 24 sentdən 54-ə qədər, aşağı keyfiyyətli yanacağın qiyməti isə 83% - 20 sentdən 36,5 sentə qədər artıb. 
Bununla belə Səudiyyə Ərəbistanı dünyada benzinin ən ucuz satıldığı ölkələrdən biri olaraq qalır. Dizel yanacağı və kerosinin qiyməti dəyişməyib.
Bundan əlavə, Səudiyyə Ərəbistanı və Birləşmiş Ərəb Əmirlikləri Fars körfəzi ölkələri arasında ilk dəfə əlavə dəyər vergisi (ƏDV) tətbiq ediblər.
S.B.
www.oxu.az
"
"Cənubi Koreya Şimala danışıqlar təklif etdiCənubi Koreya ikitərəfli münasibətlərin yaxşılaşdırılması üçün KXDR-ə .(Şimali Koreya) yanvarın 9-da yüksək səviyyədə danışıqlar keçirilməsini təklif edib.
Oxu.Az-ın BBC-yə istinadən məlumatına görə, görüşdə tərəflər Şimali Koreyanın 2018-ci ildə keçiriləcək Qış Olimpiya Oyunlarında iştirakını müzakirə edəcəklər.
Bundan əvvəl Şimali Koreya lideri Kim Çen In bəyan edib ki, onun ölkəsi Qış Olimpiya Oyunlarında iştirak edəcək.
“Pxençan-2018” Qış Olimpiya Oyunlarının təşkilat komitəsi KXDR-in bu qərarını alqışlayıb.
S.B.
www.oxu.az
"
"ABŞ səfiri Pakistan XİN-ə çağırıldıABŞ prezidenti Donald Trampın ittihamlarından sonra Birləşmiş Ştatların Pakistandakı səfiri Devid Xeyl bu ölkənin Xarici İşlər Nazirliyinə çağırılıb.
Oxu.Az-ın xəbərinə görə, bu barədə “The News International” nəşri məlumat yayıb.
Trampın tənqidlərini müzakirə etmək üçün ölkənin baş naziri Şahid Hakan Abasi yanvarın 2-də hökumətin iclasını keçirəcək.
Bundan əvvəl Donald Tramp Pakistanı ABŞ pullarından istifadə edərək terrorçulara sığınacaq verməkdə ittiham edib.
S.B.
www.oxu.az
"
"Qəzza zolağından İsrailə raket zərbəsi endirilibİsrail hərbçiləri Qəzza zolağından ölkə ərazisinə raket atəşi qeydə alıblar.
Oxu.Az-ın xəbərinə görə, bu barədə RİA Novosti İsrail ordusunun Twitter səhifəsinə istinadən məlumat yayıb.     
İnsident nəticəsində zərərçəkənlər barədə məlumat yoxdur.
Qeyd edək ki, rəsmi Tel-Əviv son bir ay ərzində bölgədə vəziyyətin gərginləşməsinə görə məsuliyyəti “Həmas” hərəkatının üzərinə qoyub. 
S.B.
www.oxu.az
"
"12 yaşlı Üsəma bin Laden öldü“Əl-Qaidə” terror təşkilatının bədnam lideri, ABŞ xüsusi təyinatlıları tərəfindən bir neçə il əvvəl Pakistanda öldürülmüş Üsəma bin Ladenin eyniadlı nəvəsi Üsəma naməlum şəraitdə ölüb.
Oxu.Az xəbər verir ki, bu barədə “Al Arabia” telekanalı sosial şəbəkələrin ərəb seqmentinə istinadən bildirir.
Belə ki, bəzi sosial şəbəkə istifadəçiləri Üsəma bin Ladenin oğlu və terror irsi üzrə varisi Həmzə bin Ladenin anasına və bacılarına göndərdiyi məktubu paylaşıb. Məktub həmzənin anası Hayriyə Sabara və bacılarına ünvanlanıb. Orada deyilir:
“Əziz anam, qoy Allah onu və mənim əziz qardaşlarımı qorusun, qoy Allah özü onları, mənim əziz bacılarımı hifz etsin. Ürək ağrısı və Allahın iradəsi ilə mən bizim mərd, şəhid qəhrəmanımızın, Üsəma bin Ladenin nəvəsinin... oğlumuz Üsəmanın ölümü ilə bağlı başsağlığımızı paylaşıram”.
12 yaşlı Üsəmanın kim tərəfindən və hansı şəraitdə öldürüldüyü deyilmir. 
www.oxu.az
"
"Həsən Ruhani söz verdi: Problemlər həll ediləcəkİran prezidenti Həsən Ruhani ölkədə iqtisadi problemləri həll etmək üçün səylərini artıracağını bildirib.
Oxu.Az-ın “Fars” agentliyinə istinadən verdiyi məlumata əsasən, Ruhani hökumətin ölkədə havanın çirklənməsi, inflyasiya və işsizlik məsələləri, həmçinin iqtisadi problemləri həll etmək üçün səyləri ikiqat artıracağını deyib.
İranda cümə axşamı günündən etiraz aksiyaları keçirilir. İğtişaşlar ölkənin əhali sayına görə ikinci böyük şəhəri Məşhəddə başlayıb.
www.oxu.az
"
"Liverpulda mindən çox avtomobil yanıbİngiltərənin Liverpul şəhərində çoxmərtəbəli avtomobil dayanacağında baş verən yanğın zamanı 1600 yaxın maşın yanıb.
Oxu.Az-ın “Guardian” nəşrinə istinadən məlumatına görə, hadisə “Echo Arena” əyləncə meydanı yaxınlığında baş verib.
İnsident zamanı arenada beynəlxalq at sərgisi keçirilirdi.
Yanğın səbəbindən dördüncü şou təxirə salınıb, heyvanlar təxliyyə edilib. 
İlkin araşdırmalar göstərib ki, yanğın təsadüfən avtomobillərdən birində başlayıb, sonra isə digər nəqliyyat vasitələrinə keçib. Dayanacaqdakı avtomobillərin hamısı yanıb.
S.B.
www.oxu.az
"
"Britaniyalı milyonçu təyyarə qəzasında öldüAvstraliyada yüngül motorlu DHC-2 Beaver təyyarəsinin çaya düşməsi nəticəsində Böyük Britaniyanın “Compass Group” şirkətinin icraçı direktoru Riçard Kazins və yaxın qohumları ölüblər.
Oxu.Az-ın Reuters-ə istinadən məlumatına görə, hadisə dekabrın 30-da baş verib.
Əlli ölkədə fəaliyyət göstərən “Compass Group” zavodlara, məktəblərə, universitetlərə, xəstəxanalara, həbsxanalara, idman obyektlərinə və neft platformalarına ərzaq çatdırılması ilə məşğuldur. İl ərzində şirkət dörd milyarda yaxın insana xidmət göstərir.
S.B.
www.oxu.az
"
"BMT-nin baş katibi “qırmızı həyəcan” siqnalını verdiBMT-nin baş katibi Antoniu Quterriş Yeni il müraciətində “qırmızı həyəcan” siqnalı verib və bəşəriyyəti gözləyən əsas təhlükələri açıqlayıb.
Oxu.Az-ın TASS-a istinadən məlumatına görə, o qeyd edib ki, nüvə silahı ilə bağlı qlobal təhlükə soyuq müharibə dövründən ilk dəfə ən yüksək həddə çatıb.
“İqlim biz gözlədiyimizdən tez dəyişir, bərabərsizlik artır. Biz insan hüquqlarının pozulması, nasizm və ksenofobiya çoxalmasını müşahidə edirik”,-  Quterriş əlavə edib.
Onun sözlərinə görə, dünya bir addım geriləyib, lakin dünya liderləri birləşsə təhlükəsizliyi təmin etmək mümkün olar.
S.B.
www.oxu.az
"
"İranda etirazçılar Xameneinin  iqamətgahına yürüş ediblər – VİDEO2018-ci ilin yanvarın 1-nə keçən gecə İranda etiraz aksiyasının iştirakçıları Ali lider Ayətullah Seyid Əli Xameneinin iqamətgahına yürüş ediblər.
Oxu.Az-ın xəbərinə görə, bu barədə Al Arabia telekanalı məlumat yayıb.
Məlumata əsasən, minlərlə aksiya iştirakçısı Tehranda Xameneinin iqamətgahı yerləşdiyi Pastera küçəsində toplaşıblar. Güc strukturları ərazidə təhlükəsizlik tədbirlərini gücləndiriblər.
İran hökumətinin etirazçılara qarşı sərt tədbirlə görüləcəyi barədə xəbərdarlığına baxmayaraq, ölkə ərazisində aksiyalar davam edir.

S.B.
www.oxu.az
"
"Gənc qız ölümündən bir neçə saat əvvəl ərə getdiABŞ-ın Konnektikut ştatında gənc qız ölümünə bir neçə saat qalmış ərə gedib.
Oxu.Az-ın “The Sun” nəşrinə istinadən məlumatına görə, Devid Moşer 2016-cı ilin dekabr ayında nişanlısı Xezer Lindsiyə evlilik təklifi etməyə hazırlaşırdı. 
Qıza süd vəzisinin xərçəngi diaqnozu qoyulmasına baxmayaraq Devid öz fikrindən daşınmayıb.
Xezer il ərzində xəstəliklə mübarizə aparıb və 2017-ci ilin sonunda Devidlə ailə həyatı qurub, lakin 18 saat sonra, dekabrın 22-də, xəstəxanada vəfat edib.
Xezerin rəfiqəsi onun cəsarətindən danışaraq bildirib ki, Devidə olan sevgisi Lindsiyə ölümdən qorxmamağa güc verirdi.
S.B.
www.oxu.az
"
"Ağ Ev İrandakı etirazçıları dəstəklədiAğ Evin mətbuat katibi Sara Sanders bəyan edib ki, ABŞ İranda etiraz edənləri dəstəkləyir.
Oxu.Az-ın xəbərinə görə, bu barədə RİA Novosti nəşri yazır.
“Biz İran xalqını öz fikrini ifadə etməkdə dəstəkləyirik. Onun səsi eşidilməlidir. Biz bütün tərəfləri bu fundamental özünüifadə hüququna hörmətlə yanaşmağa və senzuraya kömək edən istənilən fəaliyyətə yol verməməyə çağırırıq”, -  deyə S. Sanders bildirib.
Xatırladaq ki, bundan əvvəl ABŞ prezidenti Donald Tramp İran hökumətinin ölkədə “Telegram” və “Instagram”ın bağlanmasına dair qərarını qınayıb.
S.B.
www.oxu.az
"
"Kim Çen In: Nüvə düyməsi masamın üzərindədirŞimali Koreya 2017-ci ildə milli nüvə qüvvələrin yaradılmasını yekunlaşdırıb.
Oxu.Az-ın TASS-a istinadən məlumatına görə, bu barədə ölkənin lideri Kim Çen In bəyan edib.
Onun sözlərinə görə,  KXDR-lə müharibəyə can atan ABŞ-ı yeganə saxlayan məhz Pxenyanın nüvə qüvvələrinə malik olmasıdır. 
Şimali Koreya lideri həmçinin qeyd edib ki, Pxenyan qərar verərsə, ABŞ-ın istənilən nöqtəsinə nüvə zərbəsi endirmək imkanına malikdir. 
“ABŞ-ın bütün ərazisi nüvə silahımızın əhatə dairəsindədir. Nüvə düyməsi isə masamın üzərində. Bu reallıqdır, təhdid deyil,” - deyə o bildirib. 
S.B.
www.oxu.az
"
"ATƏT-ə sədrlik İtaliyaya keçdi2018-ci ilin yanvarın 1-dən İtaliya Avropada Təhlükəsizlik və Əməkdaşlıq Təşkilatında (ATƏT) sədrliyi rəsmi olaraq öz üzərinə götürdü. Serbiyaya sədrlik Avstriyadan keçdi. 
Oxu.Az-ın məlumatına görə, İtaliya 2018-ci il ərzində təşkilata rəhbərlik edəcək.
İtaliyanın ATƏT-dəki sədrliyinin əsas prioritetləri regiondakı mövcud münaqişələrin həlli, radikallaşmaya, zorakı ekstremizmə və terrorçuluğa qarşı mübarizə, eləcə də etimadın bərpası olacaq.
Sədrin dəyişməsi hər il rotasiya əsasında baş verir.
S.B.
www.oxu.az
"
"Fələstin ABŞ-dakı səfirini geri çağırırFələstininin xarici işlər naziri Riyad əl-Maliki Vaşinqtondakı səfir Husam Zamlatı geri çağırmaq barədə qərar qəbul edib.
Oxu.Az-ın Newsru.co.il nəşrinə istinadən məlumatına görə, Zamlat məsləhətləşmələr üçün Fələstinə qayıdacaq.
Rəsmi Ramalla XİN rəhbərinin qərarının şərh etməkdən imtina edib.
Qeyd edilir ki, Ramalla və Vaşinqton arasında diplomatik münasibətlər Donald Trampın Qüdsü İsrailin paytaxtı kimi tanımasında sonra dondurulub.
S.B.
www.oxu.az
"
"Rusiyada Yeni il yolkası yandı – VİDEORusiyanın Cənubi Saxalinsk şəhərində Yeni il tədbiri zamanı bəzədilmiş şam ağacı yanıb.
Oxu.Az-ın xəbərinə görə, hadisənin videosu “Karaulnı” Telegram kanalında yerləşdirilib.
Yanğın yerli vaxtla saat 01:00 radələrində baş verib. 
İnsident yerinə cəlb edilmiş FHN əməkdaşları yanğını söndürüblər.
25 metr hündürlüyü olan Yeni il yolkası Lenin meydanında dekabrın ortalarında quraşdırılmışdı.

S.B.
www.oxu.az
"
"Əfqanıstanda dəfn mərasimində partlayış: 15 ölüƏfqanıstanın Cəlalabad şəhərində dəfn mərasimində baş verən partlayış zamanı ən azı 15 nəfər ölüb, daha 13 nəfər  
yaralanıb.
Oxu.Az-ın xəbərinə görə, bu barədə yerli hüquq-mühafizə orqanlarına istinadən 1TV News telekanalı məlumat yayıb.
Partlayış yerli vaxtla 14:00-da Muxam Xan qəbiristanlığında baş verib. Terrorçu-kamikadze özünü yerli hakimiyyət nümayəndələrinin birinin dəfn mərasimi zamanı partladıb.
S.B.
www.oxu.az
"
"2018-ci il Yer kürəsinə qədəm qoydu – FOTOAvstraliya və Yeni Zelandiya dünyada Yeni ili ilk qarşılayan ölkələrdəndir.
Oxu.Az-ın xəbərinə görə, Sidney və Oklenddə artıq 2017-ci ili atəşfəşanlıqla yola salıblar.
Avstraliyadan sonra yeni il Asiya, Avropa, Afrika və Amerikada qeyd ediləcək.
Maraqlıdır ki, ən gec 2018-ci ilin gəlişini Samoa adasında qarşılayacaqlar - 25 saat sonra. Baxmayaraq ki, ölkə Yeni il ilk qeyd edən Kiribatidən bir neçə yüz mil aralıda yerləşir.

















S.B.
www.oxu.az
"
"Suriyada tank döyüşləri – VİDEOSuriya hökumət qüvvələrinin Dəməşqin şərqində terrorçulara qarşı döyüşlərinin görüntüləri yayılıb.
Oxu.Az-ın xəbərinə görə, videonu dekabrın 31-də “Al Masdar News” dərc edib.
Döyüşlərdə ağır zirehli texnika və tanklardan istifadə edilib.
Bildirilir ki, döyüşlər dekabrın 29-da başlayıb. 
“Əhrar əş-Şam və “Tahrir əş-Şam” qruplaşmaları hökumət qüvvələrinin mövqelərinə birgə hücuma keçiblər. Yaraqlılar Suriya ordusunun nəzarət etdiyi hərbi bazanı ələ keçirməyi planlaşdırıblar.
Hökumət qüvvələri artilleriya və aviasiyanın dəstəyi ilə hücumun qarşısını ala biliblər. 
Lakin, AMN qeyd edir ki, hərbi baza ətrafında döyüşlər hələ də davam edir.

S.B.
www.oxu.az
"
"Avstraliyada təyyarə qəzası: Göyərtədə olanların hamısı ölübAvstraliyada yüngül motorlu DHC-2 Beaver təyyarəsinin çaya düşməsi nəticəsində altı nəfər ölüb.
Oxu.Az-ın xəbərinə görə, bu barədə Yeni Cənubi Uels dairəsinin polisinə istinadən ABC nəşri məlumat yayıb.
Qəza yerində təyyarənın qalıqları aşkarlanıb.
Təyyarənin məxsus olduğu şirkətdən göyərtədə bir pilot və beş sərnişinin olmasını təsdiqləyiblər. 
S.B.
www.oxu.az
"
"İranı etiraz aksiyaları bürüdü: Ölənlər var – VİDEOİranın Lurestan vilayətində yerləşən Dordu şəhərində polislə toqquşma zamanı iki nəfər ölüb.
Oxu.Az-ın Reuters-ə istinadən xəbərinə görə, qiymətlərin baha olmasına etiraz edən minlərlə insan üç gün əvvəl  İranın Məşhəd, Kirmanşah, Həmədan, Qum, İsfahan, Rəşt və digər şəhərlərində etiraz aksiyaları başlayıb. İqtisadi tələblərə tez bir zamanda siyasi tələblər də əlavə olunub.
Etiraz aksiyaları zamanı onlarla insan həbs edilib. 
Ölkənin daxili işlər naziri Abdülrahman Rahmani Fazli  aksiyaçıların qarşı sərt tədbirlərin görüləcəyi barədə xəbərdarlıq edib.

S.B.
www.oxu.az
"
"İordaniya kralı iki qardaşını tutdurduİordaniya kralı II Abdulla iki qardaşını və əmisi oğlunu həbs etdirib.
Oxu.Az-ın xəbərinə görə, bu barədə Britaniyanın “Express” nəşri regional KİV-lərə istinadən yazır.
Kralın qardaşları Feysəl bin Əl-Hüseyn və Əli bin Əl-Hüseyn, həmçinin qohumu, şahzadə Talal bin Məhəmməd Səudiyyə Ərəbistanı və Birləşmiş Ərəb Əmirliklərinin liderləri ilə əlaqədə ittiham olunurlar.
Bundan əlavə, dekabrın 28-də bir neçə şahzadə İordaniya Silahlı Qüvvələrindən qovulub.
İordaniya xüsusi xidmət orqanlarının məlumatına əsasən, kralın doğma qardaşları və əmisi oğlu səudiyyəli liderlə hakimiyyət çevrilişi hazırlayırdılar.
S.B.
www.oxu.az
"
"Texas sakini samuray qılıncı ilə sevgilisinin başını kəsdiABŞ-ın Texas ştatında 45 yaşlı kişi sevgilisinin başını Şükranlı bayramına hədiyyə aldığı samuray qılıncı ilə kəsib.
Oxu.Az-ın “Houston Post” nəşrinə istinadən məlumatına görə, qadının 26 yaşı olub. Hadisə yerində cinayətkarı onun qohumları saxlayıblar. 
Onların sözlərinə əsasən, cinayətkarın psixi problemləri var.
Məhkəmə qarşısına çıxarılan Texas sakininə girov müqabilində azadlığa çıxmağa icazə verilməyib.
S.B.
www.oxu.az
"
"Gürcüstandan Yunanıstana uçan təyyarəni ildırım vurduGürcüstandan Yunanıstana uçan sərnişin təyyarəsini ildırım vurub.
Oxu.Az Sputnik Qruziya agentliyinə istinadən xəbər verir ki, ildırım vuran təyyarə “Wizz Air” aviaşirkətinə məxsus olub.
Bildirilir ki, təyyarə Gürcüstanın Kutaisi şəhərindən Yunanıstanın Kavala şəhərinə uçurmuş. Hadisə təyyarənin Kavalaya yaxınlaşdığı zaman baş verib. 
Ekipajı təyyarəni Sofiyada endirməyə məcbur olub.
E.Ə.
www.oxu.az
"
"Xarkovda girov saxlanılanlar azad olundu – YENİLƏNİBXarkovda poçtda girov saxlanılanların hamısı azad olunub.
Oxu.Az xəbər verir ki, bu barədə Ukrayna prezidenti Petro Poroşenko “Twitter” sosial şəbəkəsində yazıb.
20:31
Ukraynanın Xarkov şəhərində silahlı şəxs 11 nəfəri girov götürüb.
Oxu.Az TASS-a istinadən xəbər verir ki, girov saxlanılan şəxslərdən ikisi uşaqdır.
Hadisə yerinə polis, yanğınsöndürənlər və həkimlər yollanıb.
E.Ə.
www.oxu.az
"
"İŞİD-in mövqelərinə zərbə endirildi – VİDEORusiya Hava-Kosmik Qüvvələrinin bombardmançı təyyarəsi Suriyanın Al-Latamin şəhərində İŞİD terror təşkilatının mövqelərinə zərbə endirib.
Oxu.Az xəbər verir ki, bu barədə məlumatı Directorate 4 Telegram-kanalı məlumat yayıb.
Nəticədə terrorçuların xeyli canlı qüvvəsi, texnika və döyüş sursatı məhv edilib.
Qeyd olunur ki, yaraqlılara КАБ-1500 aviabomba atılıb.

E.Ə.
www.oxu.az
"
"FTB Sankt-Peterburqda partlayış törədən şəxsi saxladıRusiyanın Federal Təhlükəsizlik Bürosu (FTB) Sankt-Peterburqdakı mağazalardan birində partlayış törətməkdə şübhəli bilinən şəxsi saxlayıb.
Oxu.Az xəbər verir ki, bu barədə FTB məlumat yayıb.
Bildirilir ki, aparılan əməliyyat-axtarış tədbirləri zamanı dekabrın 27-də Sankt-Peterburq şəhərində “Perekryostok” mağazasının ticarət zalında törədilmiş partlayışın bilavasitə təşkilatçı və icraçısı saxlanılıb.
E.Ə.
www.oxu.az
"
"Moskva-Bakı təyyarəsi təcili eniş etdi“Aeroflot” aviaşirkətinə məxsus Moskva-Bakı təyyarəsi Volqoqrad şəhərinə təcili eniş edib.
Oxu.Az xəbər verir ki, Volqoqrad aeroportunun nümayəndəsi Yaroslav Zimin bildirib ki, təyyarənin təcili enişinə səbəb ağciyər xərçəngindən əziyyət çəkən sərnişində təzyiqin qalxması olub.
Sərnişin Volqoqradda klinik xəstəxanaya yerləşdirilib, təyyarə isə marşrut üzrə hərəkətinə davam edərək Bakıya uçub.
E.Ə.
www.oxu.az
"
"Tehranda minlərlə insan aksiya keçirir – FOTODekabrın 29-da İranda sosial-iqtisadi problemlərlə əlaqədar başlayan etiraz aksiyaları davam edir.
Oxu.Az mideast.liveuamap.com-a xəbər verir ki, bu gün etiraz edən şəhərlər sırasında paytaxt Tehran da qoşulub.
Şəhərin İnqilab meydanında etiraz aksiyası başlayıb. Əraziyə təhlükəsizlik qüvvələri gəlib. Daha sonra aksiya Tehran Universitetini də əhatə edib. Etirazçı kütlənin Vəliəsr meydanında toplaşmağa hazırlaşdığı bildirilir. 
İran Ali Milli Təhlükəsizlik Şurasının mətbuat katibi Nəqavi ölkədə iqtisadi problemlərin olduğunu etiraf edib: “Biz bunları həll etməliyik, lakin düşmənlərin bu problemlərdən istifadə etməsinə imkan verməyəcəyik”.
Daxili işlər naziri Rəhman Fəzli isə kiberməkanda etirazlara çağırışların səsləndiyini və bunun qanunsuz olduğunu bəyan edib. O, insanları aksiyalara qoşulmamağa çağırıb.
Dekabrın 29-da kütləvi aksiyanın keçirildiyi Kirmanşahda kütlənin bu gün də meydana toplaşmağa başladığı xəbər verilir. Şəhri-Kord şəhərində isə təhlükəsizlik qüvvələri etirazçıları dağıdıb.
Qeyd edək ki, dekabrın 28-də İranın Məşhəd, Kirmanşah, Həmədan, Qum, İsfahan, Rəşt və digər şəhərlərində etiraz aksiyaları keçirilib. Səbəb ölkədə qiymət artımı olsa da, siyasi şüarlar da səslənib. Prezident Həsən Ruhaninin daxili siyasətinə, eləcə də İranın Yaxın Şərq siyasətinə etiraz bildirilib. Məşhəddə kütlə “Nə Qəzza, nə Livan, mənim həyatım İran!” deyə qışqırıb. Bu şəhərdə 52 nəfər saxlanılıb.











A.M.
www.oxu.az
"
"Ərdoğan Abdulla Gülü müxalifətə qoşulmaqda ittiham edibTürkiyə prezidenti Rəcəb Tayyib Ərdoğan ad çəkmədən keçmiş prezident Abdulla Gül və sabiq parlament sədri Bülənt Arınçı müxalifətlə birlikdə hərəkət etməkdə günahlandırıb.
Oxu.Az Hürriyet-ə istinadən xəbər verir ki, R. T. Ərdoğan hərbi çevriliş cəhdləri və terrorun qarşısının alınmasında iştirak edən mülki şəxsləri cinayət məsuliyyətindən azad edən qanuni qüvvəyə malik qərarı (Kanun Hükmünde Kararname) tənqid edən A. Gül və B. Arınça cavab verib.
R. T. Ərdoğan xatırladıb ki, 15 iyul 2016-cı ildə hərbi çevrilişə cəhd edənlərə müqavimət göstərmiş dövlət məmurlarının məsuliyyətdən azad edilməsi barədə çevriliş cəhdindən 2 həftə sonra qərar çıxarılıb: “İndi eyni qərarı çevrilişə müqavimət göstərmiş mülki vətəndaşlara da şamil etmək ehtiyacı yaranıb. Lakin nədənsə, bu qərarla bağlı böyük gurultu qopdu. Əslində böyük deyil, qəribə kampaniyalar başladıldı. Hətta içimizdən bəziləri də bu kampaniyaya qoşuldu. Kampaniyaya qatılan bu şəxslər 16 aprel referendumunda “hə” deməyənlərdir. Biz mübarizə yoldaşı deyilikmi? Necə ola bilər ki, sizlər Bəy Kamalın qayığına minirsiniz? Bu düşmənçilik karvanına bizim mübarizə yoldaşlarımızın bir qismi necə qatılıb bəzilərini sevindirir? Yazıqlar olsun!”
Qeyd edək ki, hərbi çevriliş və terrorun qarşısının alınmasında iştirak edən mülki şəxsləri cinayət məsuliyyətindən azad edən qərarnaməyə etiraz edənlər bunun ölkədə vətəndaş qarşıdurmasına səbəb ola biləcəyini bildirirlər. Müxalifət hesab edir ki, hakimiyyət bununla özünə yaxın olan qeyri-qanuni silahlı qrupları qanuniləşdirir, onlara müxalifləri susdurmaq üçün səlahiyyətlər verir. 11-ci prezident Abdulla Gül iqtidarı qərardakı qeyri-müəyyənliyi aradan qaldırmağa və yalnız 15 iyul 2016-cı il hadisələrində dövləti qorumuş şəxsləri cəzadan azad etməyə çağırıb. Bülənt Arınç isə A. Gülün bu barədə “tvit”ini paylaşaraq onun mövqeyini dəstəkləyib.
A.M.
www.oxu.az
"
"Misirin keçmiş prezidenti 3 il müddətinə həbs olunduMisir məhkəməsi keçmiş prezident Məhəmməd Mursini 3 illik həbsə məhkum edib. Mursi ədliyyə sistemini təhqir etməkdə günahkar bilinib.
Oxu.Az xəbər verir ki, Misirin Dövlət Televiziyasının verdiyi məlumata görə, dekabrın 30-da Qahirə məhkəməsi qərar verib ki, Mursi 4 il əvvəl ictimai çıxışında ədliyyə sistemini gözdən salmağa çalışıb, məqsədi isə “nifrət yaymaq”, qızışdırmaq olub. Televiziya məsələnin təfərrüatı ilə bağlı əlavə məlumat vermir.
Məhkəmə eyni işlə bağlı daha 18 nəfərə də 3 illik həbs cəzası kəsiib.
5 nəfər isə, o cümlədən demokratiya uğrunda kütləvi kampaniyaların təşkilatçısı Alaa Abdel-Fattah 30 min Misir funtu (1688 dollar) məbləğində cərimə olunub.
Mursi Misirin ilk azad seçki ilə seçilmiş prezidentidir. Onu bir illik prezidentliyindən sonra 2013-cü ildə hərbçilər devirdi. Mursinin hakimiyyəti ölkədə cəmiyyətin kəskin bölünməsinə gətirmişdi.
O vaxtdan həbsdə olan Mursiyə qarşı müxtəlif ittihamlarla məhkəmə prosesləri gedir.
Mursi həmçinin casusluqda, xarici qruplarla əlaqədə ittiham olunur.
Misirdə hərbçilər 2013-cü ildən bəri minlərlə islamçını və liberalı həbsə atıb.
A.M.
www.oxu.az
"
"Korrupsiyada şübhəli bilinən iki şahzadə sərbəst buraxıldıSəudiyyə Ərəbistanının vəfat etmiş kralı Abdullah bin Əbdüləziz Əl Səudun korrupsiya qalmaqalında həbs olunmuş iki oğlu azadlığa buraxılıb.
Oxu.Az-ın məlumatına görə, bu barədə The National nəşri məlumat yayıb.
Qeyd edək ki, mərhum kralın iki oğlu Feysal Bin Abdullah Al Saud və Mişaal bin Abdullah Al Saud sərbəst buraxılsalar da, onların həbsdə olan digər qardaşı Turki Bin Abdullah isə hələ də məhkum həyatını sürür. Xatırladaq ki, daha bir şahzadə Mitab Bin Abdullah noyabr ayında azadlığa buraxılmışdı.
A.M.
www.oxu.az
"
"Pekin metrosunda ilk pilotsuz qatar xəttə buraxıldıPekində metro xəttində ilk dəfə olaraq tam avtomatlaşdırılmış, pilotsuz qatar rəsmi şəkildə istifadəyə verilib.
Oxu.Az xəbər verir ki, bu barədə Çinin Mərkəzi Televiziyası məlumat yayıb.
“Yanfan” yeraltı dəmir yolunun yeni qolunun uzunluğu 14,4 kilometr olmaqla, Yanşan və Fanşan rayonlarını birləşdirir. Burada eniş edib şəhərin mərkəzinə getmək mümkündür.
Çində istehsal edilmiş qatarın maksimal sürəti saatda 80 kilometrdir.
Qatarın tam avtomatlaşdırılmasına baxmayaraq, kabinədə fövqəladə hallara qarşı maşinist var.
N.O.
www.oxu.az
"
"İŞİD Peterburqdakı partlayışı öz üzərinə götürdüİŞİD terror qruplaşması Sankt-Peterburqda törədilən partlayışa görə məsuliyyəti öz üzərinə götürüb.
Oxu.Az xəbər verir ki, bu barədə Reuters məlumat yayıb.
Məlumata əsasən, terrorçuların yaydığı açıqlamada heç bir dəlil-sübut gətirilmir.
Dekabrın 27-də Sankt-Peterburqda mağazada partlayış baş verib. Hadisə nəticəsində 13 nəfər yaralanıb. Partlayışın gücü 200 qram trotil ekvivalentində qiymətləndirilib.
Ötən gün Rusiya prezidenti Vladimir Putin partlayışı terror aktı adlandırıb.
A.M.
www.oxu.az
"
"Venesuelanın ən iri neftayırma zavodu yanırVenesuelanın ən iri neftayırma zavodunda yanğın baş verib.
Oxu.Az TASS-a istinadən xəbər verir ki, hadisə “Amuay” zavodunda qeydə alınıb.
Yanğının başvermə səbəbləri və miqyası barədə məlumat verilmir.
Qeyd edək ki, son 1 ay ərzində Venesuellada iki neft email zavodunda yanğın baş verib.
Onu da vurğulayaq ki, hazırda Venesuelanın müxtəlif ştatlarında yanacaq çatışmazlığı hiss edilir. Bu yanğın isə əhalinin yanacağa olan təminatındakı onsuz da çətin olan vəziyyəti daha da ağırlaşdıra bilər.
A.M.
www.oxu.az
"
"İsrail YUNESKO-nu tərk edirYUNESKO-nun baş katibi Odre Azule İsrail hökumətindən ölkənin təşkilat sıralarından çıxmasına dair bildiriş alıb.
Oxu.Az-ın TASS agentliyinə istinadən verdiyi xəbərə görə, İsrail BMT-nın Təhsil, Elm və Mədəniyyət məsələləri üzrə Təşkilatına 1949-cu ildə daxil olub.
2016-cı ildə təşkilatın icraiyyə şurası Qüds üzrə qətnamə qəbul edərək rəsmi Tel-Əvivin müsəlmanların “Əl-Əqsə” məscidini ziyarətinə maneələr törətməsini pisləyib.  Bundan sonra İsrail hökuməti YUNESKO ilə əməkdaşlığı dayandırdığını bəyan edib.
Qeyd edək ki, bu ilin oktyabrında ABŞ təşkilatdan çıxdığını bildirib.
A.M.
www.oxu.az
"
"Trampın səhvi “İlin sözü” seçildi“The Daily Telegraph” nəşri Donald Trampın “Twitter”dəki səhvini “İlin sözü” seçərək, onu neologizm hesab ediblər.
Oxu.Az xəbər verir ki, bu barədə xarici KİV məlumat yayıb.
Oxucuların 27 faizi Trampın “covfefe” sözünə səs verib. “Covfefe” sözü mayın 31-də Trampın “Twitter”də bitməmiş paylaşımında yaranıb. İstifadəçilər naməlum sözün mənasını tapmağa çalışıb.
Bir çoxları Trampın “coverage” (işıqlandırma -red) sözünü nəzərdə tutduğunu güman edir. Belə olduğu halda ifadə bitirilməmiş olsa belə, düzgün yazılmış olardı: “Mətbuatın daim mənfi işıqlandırmasına rəğmən ....”
Bir müddət sonra bu yazı ləğv edilib, lakin neologizm internet istifadəçilərinin yadında qalıb. D.Trampın özü istifadəçilərə sözüm mənasını tapmağı təklif edib.
İkinci yerdə Böyük Britaniyanın baş naziri Tereza Meyin ləqəbi “Maybot” qərarlaşıb (Bu, otən ilin sonunda “The Guardian” nəşrinin jurnalisti Cons Qreys tərəfindən icad edilib və baş nazir kompyuter proqramına bənzədilib - red). Üçüncü yerə isə “bitkoin” sözü yiyələnib.
A.M.
www.oxu.az
"
"İsrail hərbçiləri 300-dən artıq fələstinliyə xəsarət yetirdi – YENİLƏNİBQəzza zolağında İsrail hərbçiləri ilə baş verən qarşıdurmalar zamanı yaralanan fələstinlilərin sayı 300 nəfəri ötüb.
Oxu.Az RİA Novosti-yə istinadən xəbər verir ki, bu barədə Səhiyyə Nazirliyindən və Fələstinin Qırmızı Aypara Cəmiyyətindən bildirilib.
Qeyd edilir ki, Qəzza zolağında xəsarət alanların sayı 170 nəfərə çatıb. Onlardan 50-i odlu silahdan açılan atəşlə yaralanıblar. Daha 120 nəfər gözyaşardıcı qazdan istifadə zamanı zəhərlənib.
Qarşıdurmalar zamanı ümumilikdə 304 nəfər xəsarət alıb. Nazirliyin nümayəndəsi Əşrəf əl-Kedra bildirib ki, yaralılara tibbi xidmət göstərilib. 
***
21:11
Bu gün İordan çayının qərb sahilində İsrail polisi ilə toqquşmalarda 176 fələstinli xəsarət alıb.
Oxu.Az xəbər verir ki, yaralılardan 43-ü xəstəxanalara çatdırılıb.
İordan çayının qərb sahilində və Qəzza zolağında “Qəzəb günü” HƏMAS və “Fəth” hərəkatlarının çağırışı ilə keçirilir.
Etirazlara səbəb ABŞ-ın Yerusəlimi İsrailin paytaxtı kimi tanıması və səfirliyini Təl Əvivdən Yerusəlimə köçürülməsi qərarıdır. Qeyd edək ki,  Qəzza zolağında və İordan çayının qərb sahilində iğtişaşlar dekabrın əvvəlindən davam edir.
A.M.
www.oxu.az
"
"Kolumbiyada gecə klubunda qumbara partladı: Onlarla yaralıKolumbiyanın Kaukasiya şəhərində gecə klubunda qumbara partlayıb.
Oxu.Az RİA Novosti-yə istinadən xəbər verir ki, insident nəticəsində azı 30 nəfər müxtəlif dərəcəli xəsarətlər alıb.
Yaralılardan 11-in vəziyyəti ağırdır.
Məlumata görə, hadisəni törətməkdə şübhəli bilinən bir kişi və bir qadın saxlanılıb.
A.M.
www.oxu.az
"
" Misirdə kilsəyə hücum: 10 nəfər güllələndiMisirin paytaxtı Qahirədə silahlı şəxslər xristian kilsəsinə silahlı hücum olub.
Oxu.Az The Independent-ə istinadən xəbər verir ki, insident nəticəsində 10 nəfər ölüb.
Bildirilir ki, silahlı şəxslər kilsənin yaxınlığında insanlara atəş açıblar. Polisdən verilən məlumata görə, terrorçulardan 2-i öldürülüb.
Məlumatda qeyd edilir ki, güllələnlərin arasında polislər də var.
E.Ə.
www.oxu.az
"
"Moskva və Ankara 2,5 milyard dollarlıq müqavilə imzaladıBu gün Ankarada Türkiyənin Rusiyadan “S-400” zenit-raket kompleksi alması ilə bağlı yekun müqavilə imzalanıb.
Bu barədə Oxu.Az “NTV” telekanalına istinadən xəbər verir.
Qeyd edək ki, müqavilənin dəyəri 2,5 milyard dollardır.
N.О.
www.oxu.az
"
"İstanbulda atışma: Ölən varTürkiyənin İstanbul şəhərində atışma baş verib.
Oxu.Az xəbər verir ki, zərgərlik mağazalarının birində baş verən silahlı insident zamanı bir nəfər həlak olub, iki nəfər isə yaralanıb.
Atışma soyğunçuluq zamanı yaranıb.
Məsələ ilə bağlı araşdırma aparılır. 
E.Ə.
www.oxu.az
"
"Moskvada daha bir avtobus qəzası – VİDEORusiyanın paytaxtı Moskvada avtobus dayanacağa çırpılıb.
Oxu.Az xəbər verir ki, hadisə nəticəsində üç nəfər yaralanıb.
Rusiyanın Fövqəladə Hallar Nazirliyi məlumatı təsdiq edib.
Qeyd edək ki, dekabrın 27-də Moskvanın Mojask şosesində avtobus insanları vuraraq “Slavyan bulvarı” metrosunun yeraltı keçidinə girmişdi. Qəza nəticəsində beş nəfər ölmüşdü.

E.Ə.
www.oxu.az
"
" Rusiyada ilk övlada görə aylıq ödəmələr olacaqRusiya prezidenti Vladimir Putin ailədə ilk uşağın doğulması ilə bağlı aylıq ödəmələrin həyata keçirilməsi ilə bağlı qanun imzalayıb. 
Oxu.Az məlumat verir ki, sənəd hüquq məlumatlarının rəsmi portalında dərc olunub.   
Sənədə əsasən, ödəmələri almaq üçün uşağın valideynləri Rusiya vətəndaşları olmalı və ölkə ərazisində yaşamalıdırlar.  
Aylıq ödəmələri ilk övladı 2018-ci il 1 yanvar və bu tarixdən sonra dünyaya gələn valideynlər almaq hüququna malik olacaqlar. 
Qeyd etmək lazımdır ki, ailənin gəliri yaşadığı bölgənin əməkqabiliyyətli əhalisinin yaşayış minimumunun həcminin 1,5 mislindən çox olmamalıdır.
N.O.
www.oxu.az
"
" Nyu-Yorkda güclü yanğın: 12 nəfər həlak oldu – VİDEO + FOTOABŞ-da Nyu-York şəhərinin Bronks bölgəsində güclü yanğın baş verib.
Oxu.Az xəbər verir ki, yanğının söndürülməsinə şəhərin yanğından mühafizə idarəsinin 160-dan çox əməkdaşı cəlb olunub.
Baş verən yanğın nəticəsində arasında uşaqların da olduğu 12 nəfər həlak olub.



























E.Ə.
www.oxu.az
"
"Yeni ilin ilk gününə dünya əhalisinin sayı2018-ci il 1 yanvar tarixində Yer kürəsi əhalisinin sayının 7 milyard 444 milyon 443 min 881 nəfərə çatacağı proqnozlaşdırılır.
Oxu.Az-ın xəbərinə əsasən, bunu ABŞ-ın Siyahıyaalma Bürosunun mütəxəssisləri bəyan ediblər.
“2018-ci ilin yanvarında hər saniyə dünyaya 4,3 körpə gələcək, 1,8 nəfər isə öləcək”, - məlumatda deyilir.
Alimlərin apardığı araşdırmalar nəticəsində məlum olub ki, 2011-ci ildə dünya əhalisinin sayı 7 mlrd. nəfərə çatıb və proqnozlara görə, 2050-ci ildə bu rəqəm 9 mlrd. nəfər təşkil edəcək.
Pekin növbəti 3 il ərzində ölkə əhalisinin 20 milyon nəfər artaraq 2020-ci ildə 1,42 milyard nəfərə çatacağına ümid edir.
Əhalisinin sayına görə dünyada ikinci yeri Hindistan (təqribən 1,35 mlrd. nəfər), üçüncü yeri ABŞ (326,6 mln.) tutur.
N.О.
www.oxu.az
"
"İranda “düzgün” geyinməyən qadınlar həbs edilməyəcəkTehran polisinin bəyanatında bildirilir ki, bundan sonra Şəriət qaydalarına uyğun geyinməyən qadınlar həbs edilməyəcəklər. Xatırladaq ki, qadınların ictimai yerlərdə geyim qaydaları İranda 1978-1979-cu illər inqilabından sonra tətbiq edilib.
Oxu.Az Associated Press-ə istinadən xəbər verir ki, Tehran polisinin başçısı, general Hüseyn Rəhimi bununla bağlı deyib: “İslami geyim qaydalarına riayət etməyənlər saxlanma mərkəzlərinə göndərilməyəcəklər və onlar barəsində cinayət işi başlanmayacaq”.
Bununla belə, bildirilir ki, qaydalara riayət etməyənlər məcburi qaydada polis idarələrində təşkil ediləcək mühazirələri dinləyəcəklər.
“Tasnim” agentliyinin məlumatına görə, mütəmadi olaraq geyim qaydalarını pozan qadınlar barəsində işlər məhkəməyə veriləcək.
A.M.
www.oxu.az
"
"Ankarada Rusiya səfirinin öldürüldüyü sərginin təşkilatçısı həbs olunduBu gün Rusiyanın Türkiyədəki səfiri Andrey Karlovun ölümündə şübhəli bilinən daha bir nəfər həbs olundu.
Oxu.Az-ın Yeni Şafak nəşrinə istinadən xəbər verir ki, həbs olunan Mustafa Timur Özkan, səfirin öldürüldüyü sərginin təşkilatçısı olub.
Özkan qəsdən adam öldürmədə iştirakda ittiham olunur.
Xatırladaq ki, Rusiyanın Türkiyədəki səfiri Andrey Karlov dekabrın 19-da Ankarada - Müasir Sənət Mərkəzində “Rusiya Kalininqraddan Kamçatkaya qədər səyahətçilərin gözü ilə” adlı rəsm sərgisinin açılışında çıxış edərkən silahlı hücuma məruz qalaraq öldürülüb. Qətli rusiyalı və türkiyəli mütəxəssislərdən ibarət qrup araşdırır.
A.M.
www.oxu.az
"
"Keçmiş futbolçu ölkə prezidenti seçildi1990-cı illərdə “Monako”, “PSJ” və “Milan” klublarının şərəfini qorumuş məşhur futbolçu Corc Vea Liberiyanın prezidenti seçilib.
Oxu.Az Röyters-ə istinadla bildirir ki, bu barədə Liberiya Milli Seçki Komissiyası ölkədə keçirilən seçkilərin ikinci turunda səslərin 98,1 faizini saydıqdan sonra məlumat yayıb.
Keçmiş futbolçu ikinci turda böyük səs çoxluğu ilə qalib gəlib. C.Vea səslərin 61,5 faizini qazanaraq rəqibi vitse-prezident Jozef Boakaini üstələyib (38,5 faiz).
A.M.
www.oxu.az
"
"İtaliya prezidenti ölkə parlamentini buraxıbİtaliya prezidenti Serco Mattarella milli parlamentin buraxılması haqqında fərman imzalayıb.
Oxu.Az xəbər verir ki, bu barədə prezident administrasiyasından məlumat verilib. Verilən məlumatda bildirilib ki, ölkə başçısı parlamentin buraxılması haqqında fərmanı dekabrın 27-də imzalayıb.
Qeyd edək ki, parlamentin buraxılmasından sonra, qanunverici orqanın səlahiyyət müddətinin bitməsilə əlaqədar növbəti parlament seçkiləri keçiriləcək. Seçkilərin tarixi cümə axşamı Nazirlər Şurasının iclasında təyin olunacaq.
A.M.
www.oxu.az
"
"Türkiyədə polis idarəsi yaxınlığında partlayış baş verdiTürkiyənin Adana şəhərində güclü partlayış baş verib.
Oxu.Az-ın Türkiyə KİV-ə istinadən xəbər verir ki, partlayış polis idarəsinin binası yaxınlığında törədilib.
Hadisə zamanı ölən və yaralanan olmayıb.
Əraziyə polis əməkdaşları cəlb edilib.
Hadisənin təfərrüatları açıqlanmır.
A.M.
www.oxu.az
"
"Moskva: Əsəd terrorçu deyil, Ərdoğanın bəyanatları əsassızdırTürkiyə prezidenti Rəcəb Tayyib Ərdoğanın Suriya lideri Bəşər Əsədin terrorçu olması barədə bəyanatlarının kökündə heç bir hüquqi əsas dayanmır.
Oxu.Az xəbər verir ki, bu barədə Rusiya XİN-nin rəsmisi Mariya Zaxarova keçirdiyi brifinqdə bildirib.



“Türkiyə prezidentinin suriyalı həmkarı Bəşər Əsədi terrorçu adlandırmasına gəldikdə isə, Suriya hökumətinin nümayəndələri BMT-də əyləşiblər və Suriya hökumətini BMT Təhlükəsizlik Şurasında təmsil edirlər, başqa əlavə qiymətləndirmə və arqumentləri nəzərə almadan, bircə bu həmin bəyanatın heç bir hüquqi əsasının olmadığını söyləməyə imkan verir”, - deyə Zaxarova qeyd edib.
“Məsələnin mənəvi tərəfi haqqında danışmayacağam. Hüquqi baxımdan belə bəyanatlar əsassızdır”, - XİN nümayəndəsi əlavə edib.
Qeyd edək ki, bundan əvvəl Türkiyə prezidenti Tunisdə olarkən “bir milyona yaxın vətəndaşını öldürmüş Suriya prezidenti Bəşər Əsədlə əməkdaşlığın” qeyri-mümkün olduğunu bəyan etmişdi.
A.M.
www.oxu.az
"
"Meksikada model güllələndiVenesuelalı model Andreina Elisabe Eskaliona Meksikada qətlə yetirilib.
Oxu.Az xəbər verir ki, hadisə San-Pedro şəhərinin Nuevo-Leon ştatında baş verib.
Belə ki, qadın diskotekadan evə yollanarkən onun avtomobilinə atəş açılıb. Güllələrin biri 27 yaşlı modelin baş nahiyəsinə dəyib, nəticədə o, dünyasını dəyişib. 
Modelin sevgilisi güllə yarası alsa da, sağ qalıb.
Qətlin qisas zəminində törədildiyi güman olunur. 
E.Ə.
www.oxu.az
"
"İlon Maskın raketi həyəcanlı anlar yaşatdı – VİDEO İlon Maska məxsus “SpaceX” şirkəti “Falcon 9” raketini kosmosa buraxan zamanı ABŞ-ın Los-Anceles şəhərinin səmasında qeyri-adi mənzərə yaranıb.
Oxu.Az xəbər verir ki, “SpaceX” şirkəti raketi günəş batarkən kosmosa buraxdığı üçün yerli sakinlər qurğunun səmadakı görüntülərini izləyə biliblər.
Görüntülər tamaşaçılara həyəcanlı anlar yaşadıb.
“Falcon 9”-un kosmosa buraxılışını seyr edənlər arasında sürücülər də olub. Belə ki, yüzlərlə sürücü raketi səmada izləmək üçün avtomobilin sürətini azaldıb. Bu, tıxac yaradıb, qəzaya səbəb olub.

E.Ə.
www.oxu.az
"
"Əfqanıstanda xəbər agentliyi partladıldı: Ölənlər varƏfqanıstanın paytaxtı Kabildə yerli informasiya agentliyi ofisinin və sosial-mədəniyyət mərkəzinin yaxınlığında iki güclü partlayış olub.
Oxu.Az-ın İnterfaks-a istinadən verdiyi məlumata görə, hadisə nəticəsində ən azı 40 nəfər həlak olub, 30-a yaxın insan xəsarət alıb.
Hadisə yerli vaxtla 10:30-da baş verib. İlkin məlumata əsasən, partlayış terrorçu-kamikadze tərəfindən törədilib.
Bildirilir ki, əsas məqsəd “Afghan Voice Agency” xəbər agentliyinin partladılması olub. Ölənlər arasında üç jurnalist var.
N.О.
www.oxu.az
"
"Putin Peterburqda törədilən partlayışı terror adlandırdıRusiya prezidenti Vladimir Putin dünən axşam saatlarında Sankt-Peterburq şəhərində supermarketdə törədilən partlayışı terror aktı adlandırıb.
Oxu.Az xəbər verir ki, bunu Rusiya prezidenti Vladimir Putin Suriyada hərbi əməliyyatlarda iştirak etmiş zabitlərlə görüşdə deyib.
“Bilirsiniz ki, dünən Peterburda terror aktı törədilib”, - deyə dövlət başçısı bildirib.
Xatırladaq ki, dekabrın 27-də Sankt-Peterburqun şimalında ticarət mərkəzində yerləşən “Perekryostok” mağazasında törədilən partlayış nəticəsində 13 nəfər yaralanıb.
N.O.
www.oxu.az
"
"Sankt-Peterburqda mağazada partlayış baş verib – YENİLƏNİBSankt-Peterburqda partlayış zamanı xəsarət alanların vəziyyəti normal qiymətləndirilir.
Oxu.Az RİA Novosti-yə istinadən xəbər verir ki, cinayətkar 200 qram trotilə ekvivalent olan əldə düzəldilmiş partlayıcı qurğunu mağazanın saxlanma kamerasına qoyub.
Faktla bağlı sui-qəsdə cəhd maddəsi ilə cinayət işi qaldırılıb. Rusiya İstintaq Komitəsi insidenti terror aktı kimi nəzərdən keçirmir.
***
27.12.2017 (21:45)
Bu gün Sankt-Peterburqun şimalında ticarət mərkəzində yerləşən ""Perekryostok"" mağazasında partlayış baş verib.
Oxu.Az TASS-a istinadən xəbər verir ki, hadisə yerinə hüquq-mühafizə orqanlarının əməkdaşları və xilasedicilər cəlb edilib.
Ticarət mərkəzində olan insanlar təxliyyə edilib. Yanğın hadisəsi qeydə alınmayıb.
Partlayışın gücü barədə məlumat verilmir.
Bildirilir ki, hadisə nəticəsində 10 nəfər xəsarət alıb. Onlardan dördü xəstəxanaya yerləşdirilib.
A.M.
www.oxu.az
"
"İranda zəlzələ baş verdiİranın şərq bölgəsində 5,0 bal gücündə zəlzələ baş verib.
Oxu.Az-ın xəbərinə görə, bu barədə Avropa Seysmoloji Mərkəzin məlumatında bildirilir.
Yeraltı təkanların episentri Kirman şəhərindən 31  km şimalda, ocağı isə 12 km dərinlikdə yerləşib.
Dağıntı və zərərçəkənlər barədə məlumat daxil olmayıb.
A.M.
www.oxu.az
"
"Banqladeşdə 2 hərbi təyyarə toqquşduBanqladeş hərbi hava qüvvələrinə məxsus 2 döyüş-təlim təyyarəsi olan “Yak – 130” (Як-130) qəzaya uğrayıblar.
Oxu.Az-ın məlumatına görə, bu təyyarələr göydə olarkən toqquşub.
Məlumata əsasən, pilotlar vaxtında katapult edə biliblər. Nəticədə qəza tələfatsız ötüşüb. 
A.M.
www.oxu.az
"
"Vaşinqtonun mərkəzində atışmaVaşınqtonun mərkəzi hissəsində, “Gallery Place” metro stansiyasının yaxınlığında atışma baş verib.
Oxu.Az-ın xəbərinə görə, polisdən bildirilib ki, hadisədə şübhəli bilinən şəxs – qara dərili, orta yaşlı kişidir.
Ölən və yaralananlar barədə məlumat verilmir.
A.M.
www.oxu.az
"
"Putin sənədlərini MSK-ya təqdim etdiRusiya prezidenti Vladimir Putin prezident seçkilərində iştirak etmək üçün sənədlərini Mərkəzi Seçki Komissiyasına təqdim edib.
Oxu.Az-ın məlumatına əsasən, bu barədə “RİA Novosti” xəbər verir.
MSK-nın Rusiyanın fəaliyyətdə olan prezidentinin sənədlərini qəbul etdiyi bildirilir.  
Qeyd edək ki, Putin seçkilərə müstəqil namizəd kimi qatılır.  Dünən 600 nəfərdən ibarət  təşəbbüs qrupunun üzvləri yekdilliklə V. Putinin 2018-ci ilin martın 18-də keçiriləcək prezident seçkilərində namizədliyinin irəli sürülməsini dəstəkləyiblər.
N.О.
www.oxu.az
"
"Moskvada atışma: Sabiq direktor mühafizəçini güllələdi - YENİLƏNİBRusiya qvardiyasının xüsusi bölməsinin əməkdaşları Moskvada yerləşən, sabiq direktorun atışma törətdiyi “Menşevik” fabrikinin ərazisinə daxil olub.
Oxu.Az xəbər verir ki, bu barədə RF DİN-nin Moskva üzrə baş komitəsinin mətbuat xidmətinin rəhbəri Yuri Titov məlumat verib.
“Hazırda ərazinin təmizlənməsi işləri aparılır. İçəridə girov götürülənlər yoxdur. Atəş açanın dəqiq yeri müəyyənləşdirilməyib”, - deyə DİN rəsmisi bildirib.
***
13:00
“Menşevik” fabrikində atışma onun sabiq direktoru ilə hazırkı rəhbərliyi arasında münaqişə nəticəsində başlayıb. 
Oxu.Az  xəbər verir ki, bu barədə TASS-a Rusiya Federasiyasının İstintaq komitəsinin Moskva üzrə Baş İstintaq İdarəsinin rəsmisi Yuliya İvanova bildirib.
Onun sözlərinə əsasən, dekabrın 27-də fabrikin sabiq sahibkarı hazırkı rəhbərliklə mübahisə zamanı silah çıxarıb və mühafizəçiyə atəş açıb. Nəticədə, o, aldığı xəsarətdən keçinib.
“Hazırda hadisəni törətməkdə şübhəli bilinən şəxs fabrikdədir və saxlanılmasına qarşı güclü müqavimət göstərir”, - deyə İvanova bildirib.
***
12:18
Naməlum şəxs Moskvanın cənub-şərqində yerləşən fabrikin binasında adamlara atəş açıb, nəticədə bir nəfər ölüb.
Oxu.Az DİN-nin Moskva üzrə baş idarəsinin məlumatına əsasən bildirir ki, hadisə nəticəsində yaralananlar da var.
“Polis cinayətkarın saxlanılması üzrə əməliyyat aparır”, - deyə məlumatda qeyd edilir.
Qeyri-rəsmi mənbədən bildirilir ki, adamlara atəş açan şəxs fabrikin direktorudur.
TASS-ın xəbərinə görə, fabrikdə bir neçə nəfərgirov saxlanılır. Hadisə yerinə OMON və xüsusi təyinatlılar cəlb edilib.
N.O.
www.oxu.az
"
"İranda zəlzələ: Ölən varBu gecə İranın şimalında baş verən zəlzələ nəticəsində bir nəfər ölüb, 56 nəfər xəsarət alıb.
Oxu.Az-ın RİA Novosti-yə istinadən məlumatına görə, zəlzələnin qurbanı ürəyində olan problem səbəbindən dünyasını dəyişib.
İran Seysmoloji Xidmətinin məlumatına əsasən, 4.2 bal gücündə zəlzələ yerli vaxtla 00:54-də, Tehrandan təxminən 40 km qərbdə qeydə alınıb. Zəlzələnin ocağı yerin 12 kilometr dərinliyində olub.
N.O.
www.oxu.az
"
"Rusiyalı ekstremal Azərbaycandan reportaj hazırladı – VİDEORusiyanın “Moya planeta” kanalı Azərbaycan haqqında veriliş hazırlayıb.
Oxu.Az xəbər verir ki, Timofey Bajenovun aparıcılığı ilə hazırlanan “Reytinq Bajenova. Dikar. Ekipaj” adlı veriliş ölkəmizin təbiətinə həsr olunub.
Qeyd edək ki, Timofey Bajenov tanınmış rusiyalı jurnalistdir, zooloq, ekstremaldır. O, “Vəhşi dünya”, “Bajenovun nağılları” və “Reytinq Bajenova” verilişlərinin müəllif və aparıcısıdır.
Azərbaycanla bağlı hazırlanan verilişi təqdim edirik:


E.Ə.
www.oxu.az
"
"Rusiyada avtobusa basqın edən azərbaycanlı biznesmen saxlanıldı – YENİLƏNİBSankt-Peterburqda avtobus sürücüsünü bıçaqlayaraq yaralayan Azərbaycan vətəndaşı cinayət-axtarış bölməsinin əməkdaşlarının operativ axtarış tədbirləri nəticəsində bu gün səhər saat 5:00 radələrində saxlanılıb.
Oxu.Az xəbər verir ki, bu barədə Rusiya DİN-nin rəsmi nümayəndəsi İrina Volk bildirib.
Məlumata əsasən, hazırda o, polis əməkdaşları tərəfindən dindirilir.  
Xatırladaq ki, dekabrın 25-də 44 yaşlı Azərbaycan vətəndaşı Əlizadə Mustafayev münaqişə nəticəsində məktəbliləri, eləcə də, onların valideynləri və müəllimlərini daşıyan avtobus sürücüsünü bıçaqlayaraq hadisə yerindən qaçıb. 
***
10:44
Rusiya İstintaq Komitəsinin sədri Aleksandr Bastrıkin Sankt-Peterburqda uşaqları daşıyan avtobusun sürücüsünə bıçaq zərbələri endirərək,onu ağır yaralamış Azərbaycan vətəndaşı Əlizadə Mustafayev barəsində başlanmış cinayət işini Rusiya İstintaq Komitəsinin sədri Aleksandr Bastrıkin şəxsi nəzarəti altına götürüb.
Bu barədə Oxu.Az Rusiya İstintaq Komitəsinin məlumatına əsasən xəbər verir.
Xatırladaq ki, dekabrın 25-də 44 yaşlı Azərbaycan vətəndaşı münaqişə nəticəsində məktəbliləri, eləcə də, onların valideynləri və müəllimlərini daşıyan avtobus sürücüsünü bıçaqlayaraq hadisə yerindən qaçıb. 
Hadisə zamanı Mustafayevin həyat yoldaşı da yanında olub.
***
12:04 (26.12.2017)
Sankt-Peterburq polisi uşaqları daşıyan avtobus sürücüsünü bıçaqla yaralayan “Range Rover” markalı avtomobilin sürücüsünü axtarışa verib.  
Bu barədə Oxu.Az Peterburq və Lenoblast üzrə DİN idarəsinin mətbuat xidmətinə istinadən xəbər verir.
Bildirilir ki, daha sonra cinayətkar öz avtomobilinə əyləşərək, hadisə yerindən qaçıb. Üzü və avtomobilin nömrəsi müşahidə kamerasına düşdüyü üçün onun şəxsiyyətini qısa müddətdə müəyyən etmək mümkün olub.
Polisin məlumatına əsasən, cinayəti Əli Mustafayev adlı Azərbaycan vətəndaşı törədib. O, iş adamıdır və uzun müddətdir ki, Sankt-Peterburqda yaşayır.
Qeyd edilir ki, avtobus sürücüsü xəstəxanaya çatdırılıb. Onun vəziyyəti ağır qiymətləndirilir.















N.O.
www.oxu.az
"
"Türkiyədə “anam-bacım” deyib boşanacaqlarTürkiyədə ailə başçısı öz arvadını bacı və ya ana adlandırmaqla, ondan boşana biləcək.
Oxu.Az-ın məlumatına əsasən, bu barədə Türkiyənin dini məsələlər üzrə idarəsinin (dəyanət) yaydığı fitvada bildirilir.
“Lakin bu, ər-arvadın ilk boşanmasıdırsa, yenidən kəbin kəsdirə bilərlər”, - deyə məlumatda bildirilir.
Qeyd edək ki, Türkiyənin dini məsələlər üzrə idarəsinin bir müddət öncə verdiyi kəbinin pozulması haqqında fitvaya görə, ar-ərvad telefonla, faksla və ya elektron məktubla boşana bilərlər. Bunun üçün kişi üç dəfə “boşayıram” (talaq - şəriətə görə boşanma) deməlidir.
Lakin qadın ismarıcın əri tərəfindən yollandığından əmin olmalıdır.
N.O.
www.oxu.az
"
"ABŞ Şimali Koreyaya qarşı sanksiyaları genişləndiribABŞ Şimali Koreyanın hərbi sənayesində çalışan rəhbər heyətinin və mərkəzi komitəsinin işçi partiyasının nümayəndələrinə qarşı sanksiya qəbul edib.
Oxu.Az xəbər verir ki, bu barədə ABŞ maliyyə nazirliyinin saytında bildirilir.
Məlumata əsasən, qara siyahıya KXDR-nın hərbi sənaye departamentinin rəhbər müavininin və mərkəzi komitəsinin işçi partiyasının departament sədrinin birinci müavininin adları əlavə olunub.
A.M.
www.oxu.az
"
"Korrupsiyada şübhəli bilinən ərəb şeyxləri sərbəst buraxıldıSəudiyyə Ərəbistanında korrupsiyada şübhəli bilinən 200-dən vəzifəli şəxsdən 23-ünün sərbəst buraxıldığı bildirilir. 
Oxu.Az RİA Novosti-yə istinadən xəbər verir ki, bir neçə gündən sonra da saxlanılanların bir hissəsi azadlığa buraxılacaq.
Sərbəst buraxılanların adları açıqlanmır.
A.M.
www.oxu.az
"
"Sankt-Peterburqa göy qar yağdı – FOTORusiyanın Sankt-Peterburq şəhərində həyətlərin birində göy rəngdə yağıb.
Oxu.Az xəbər verir ki, bu barədə “İnterfaks” məlumat yayıb.
Təbiət hadisəsi yerli sakinlərdə təşviş doğurub.
Mütəxəssislər qarın nümunələrini götürərək analiz aparılması üçün laboratoriyaya göndəriblər.



E.Ə.
www.oxu.az
"
"Rusiyada tanınmış bəstəkar dünyasını dəyişdiRusiyada tanınmış bəstəkar Vladimir Şainski dünyasını dəyişib.
Oxu.Az xəbər verir ki, bu barədə məlumatı “Kultura” televiziya kanalı məlumat yayıb.
Bəstəkar 92 yaşında vəfat edib. Şainski “Çeburaşka və timsah Gena” haqqında çəkilən cizgi filimlərində səslənən mahnıların müəllifi kimi tanınır.

E.Ə.
www.oxu.az
"
"Gürcüstan və Emənistan hərbi sahədə əməkdaşlığı genişləndirirGürcüstanın müdafiə naziri Levan İzoriya erməni həmkarı Viqen Sarkisyanla görüşüb.
Oxu.Az-ın “Qruziya Online”a istinadən məlumatına görə, nazirlər müdafiə sahəsində ikitərəfli əməkdaşlığı müzakirə ediblər.
Tərəflər Gürcüstan və Ermənistan hərbçilərinin beynəlxalq sülhməramlı missiyalarda iştirakına dair fikir mübadiləsi aparıblar.
Levan İzoriya qonağa Sahçara dağ təlim bazasında keçirilən kurslar barədə məlumat verib.
Sonda müdafiə nazirləri iki ölkə arasında hərbi sahədə əlaqələrin daha da genişlənəcəyinə əminliklərini ifadə ediblər.
S.B.
www.oxu.az
"
"Sobçakın Rusiya prezidentliyinə namizədliyi təsdiqləndiRusiya Mərkəzi Seçki Komissiyası aparıcı Kseniya Sobçakın prezidentliyə namizədliyini təsdiqləyib.
Oxu.Az-ın RİA Novosti-yə istinadən məlumatına görə, K.Sobçakın namizədliyi “Vətəndaş təşəbbüsü” Partiyasından irəli sürülüb.
Partiya şənbə günü 2018-ci ildə keçiriləcək prezident seçkilərini onun namizədliyinin irəli sürülməsinə dair qərar qəbul edib.
Aparıcı dekabrın 25-də sənədlərini Rusiya MSK-ya təqdim edib. Seçki hesabı açılandan sonra Sobçak seçicilərin imzalarını toplamağa başlayacaq.
Xatırladaq ki, Rusiyada növbəti prezident seçkiləri 18 mart 2018-ci ildə keçiriləcək.
S.B.
www.oxu.az
"
"Pakistan-Hindistan sərhədində gərginlik: Ölənlər varDekabrın 26-da Hindistan-Pakistan sərhədində baş verən atışma zamanı ən azı üç pakistanlı hərbi qulluqçu ölüb, daha biri xəsarət alıb.
Oxu.Az-ın TASS-a istinadən xəbərinə görə, insident Ruh Çakri sektorunda baş verib.
Rəsmi İslamabad iddia edir ki, atəşkəs rejimi Hindistan ordusu tərəfindən pozulub. 
1947-ci ildən etibarən Kəşmir ərazisi Pakistan və Hindistan arasında mübahisəli ərazidir. Hazırda Kəşmirdə dövlət sərhədi yoxdur, ərazi nəzarət xətti ilə iki hissəyə bölünüb.
S.B.
www.oxu.az
"
"Türkiyədə İŞİD yaraqlılarına qarşı əməliyyat keçirildiTürkiyə polisi ölkə ərazisində Yeni il şənlikləri zamanı terror aktları planlaşdıran 12 İŞİD yaraqlısını saxlayıb.
Oxu.Az-ın xəbərinə görə, bu barədə Sabah qəzeti məlumat yayıb.
Bildirilir ki, ekstremistlər Adana şəhərində keçirilən əməliyyat zamanı həbs olunublar. Onlardan ikisi Suriya vətəndaşıdır. 
Bölgədə terrorçulara qarşı xüsusi əməliyyat davam edir.
S.B.
www.oxu.az
"
"Azərbaycanlı milyarderlər Rusiyanın ən iri idman komplekslərindən birini aldıAzərbaycan əsilli rusiyalı iş adamları Qod Nissanov və Zarax İliyevə məxsus “Kiyev meydanı” şirkəti “Olimpiyskiy” idman komplekslərini alıb.
Oxu.Az “Forbes”ə istinadən xəbər verir ki, qeyd edilən idman kompleksi adı Rusiyanın ən zəngin insanları siyahısında olan Musa Bajayevin “Alyans” şirkətinə məxsus olub.
2017-ci ilin dekabrında bağlanan sazişin dəyəri açıqlanmır. Məlumata əsasən, “Olimpiyskiy” kompleksinin yeni sahibləri layihəyə  ən azı 300-400 mln. dollar investisiya yatırmağı planlaşdırırlar. 
“Olimpiyskiy” idman kompleksi “Sülh prospekti” metrostansiyasının yaxınlığında, 1980-ci ildə Moskvada keçirilən Olimpiya oyunları ərəfəsində tikilib. 
Moskva merinin müavini Aleksandr Qorbenko  hazırda “Olimpiyskiy” idman kompleksinə daxil olan obyektlərin köhnəldiyini və müvafiq tələblərə cavab vermədiyini bildirib.
“İdman kompleksinin yenidən qurulmasına ehtiyac var idi. Moskva üçün olduqca vacib olan bu obyektə investisiya yatırmağa hazır olan investor lazım idi”, - deyə Aleksandr Qorbenko “Forbes”ə bildirib.
N.O.
www.oxu.az
"
"Putin Əfqanıstandakı vəziyyətin pisləşdiyini bəyan edibƏfqanıstanda “Taliban”la İŞİD arasındakı qarşıdurma ölkədəki vəziyyəti pisləşdirir.
Oxu.Az xəbər verir ki, bunu Rusiya prezidenti Vladimir Putin Federal Məclis rəhbərliyi ilə görüş zamanı bildirib.
“Həqiqətən də Əfqanıstanda vəziyyət pisləşib, bu doğrudur…əgər orada Birləşmiş Ştatlar olmasaydı, daha da pis olardı”, - Putin belə deyib.
Onun sözlərinə görə, Əfqanıstanın Tacikistan və Özbəkistanla sərhədə tamamilə ""Taliban"" nəzarət edir. Bu hərəkatın İŞİD ilə qarşıdurması isə vəziyyəti daha da pisləşdirir.
A.M.
www.oxu.az
"
"ABŞ-da restoranda atışma: 5 yaralı – FOTOAmerika Birləşmiş Ştatlarının Missisipi ştatında restoranlardan birində atışma baş verib.
Oxu.Az xəbər verir ki, bu barədə RT məlumat yayıb.
Məlumata əsasən, hadisə nəticəsində 5 nəfər yaralanıb.
Telekanalın məlumatına görə, hadisədə şübhəli bilinən 21 yaşlı Denzel Uotts saxlanılıb.



A.M.
www.oxu.az
"
"İsrail XİN: Səfirliklərin Qüdsə köçürülməsinə dair 10-dan çox ölkə ilə danışıqlar aparılırİsrail Qüdsü İsrailin paytaxtı kimi tanınması və səfirliklərin Tel-Əvivdən bu şəhərə köçürülməsinə dair 10-dan çox ölkə ilə danışıqlar aparır.
Oxu.Az xəbər verir ki, bunu İsrail xarici işlər nazirinin müavini Sipi Xotoveli bildirib.
“Mən təsdiqləyə bilərəm ki, söhbət 10-dan çox ölkədən gedir. Biz hər bir ölkə ilə ayrı-ayrılıqda işləyirik. Onların arasında Avropa ölkələri də var”, deyə S.Xotoveli qeyd edib.
A.M.
www.oxu.az
"
"Dağıstan müftisinin həyat yoldaşı Rusiya prezidenti olmaq istəyirDağıstan müftisi Əhməd Abudllayevin həyat yoldaşı Ayna Həmzətova Rusiya prezidentliyinə namizədliyini irəli sürəcək.
Oxu.Az-ın İnterfax-a istinadən məlumatına görə, A.Həmzətovanı dəstəkləyən seçicilər şənbə günü Mahaçqalada iclas keçirəcəklər.
46 yaşlı Həmzətova Rusiyada ən böyük müsəlman informasiya holdinqinin rəhbəridir. O, Rusiya Jurnalistlər İttifaqının üzvü və İslam jurnalının baş redaktorudur. 
A.Həmzətovanın sənədləri yanvarın 5-nə qədər Rusiya Mərkəzi Seçki Komitəsinə təqdim olunacaq.
S.B.
www.oxu.az
"
"Astanada Yeni il yolkası yandı – VİDEOQazaxıstanın paytaxtı Astana şəhərində parkların girişinin birində Yeni il yolkası alovlanıb.
Oxu.Az-ın “Sputnik Qazaxıstan”a istinadən məlumatına görə, hadisə səhər saat 6 radələrində baş verib.
Yanğın yarım saat ərzində söndürülüb, ölən və xəsarət alan yoxdur. 

A.M.
www.oxu.az
"
"Navalnını prezident seçkilərinə buraxmadılarRusiya Mərkəzi Seçki Komissiyası müxalifətçi Aleksey Navalnının 2018-ci ildə keçiriləcək prezident seçkilərini namizədliyini qəbul etməyib.
Oxu.Az-ın xəbərinə görə, bu barədə Rusiya MSK-nın bu gün keçirilən iclasında qərar qəbul olunub.
Siyasətçi dekabrın 24-də lazımi sənədləri MSK-ya təqdim edib. 
MSK-dan bildiriblər ki, qanunvericiliyə uyğun olaraq, Navalnının məhkumluğu, ona 2018-ci ilin prezident seçkilərində namizəd qismində iştirak etməyə imkan vermir.
S.B.
www.oxu.az
"
"İranda azərbaycanlı casusu edam edəcəklərİran hökuməti İsrail xüsusi xidmət orqanlarına casusluqda etməkdə ittiham olunan təbrizli alim və tədqiqatçı Əhməd Reza Cəlaliyə ölüm hökmünü təsdiqləyib.
Oxu.Az-ın xəbərinə görə, bu barədə “Tasnim” nəşri yazır.
Bildirilir ki, Reza Cəlali İsrail xüsusi xidmətlərinə iranlı nüvə alimləri barədə məlumatlar ötürüb. Nəticədə onlardan bir neçəsi naməlum şəraitdə öldürülüb. 
Tehran prokuroru Abbas Cəfəri bəyan edib ki, Cəlali son görüşdə digər ölkələrin kəşfiyyat xidmətlərinin əməkdaşları ilə görüşdüyünü etiraf edib:
“Cəlali İran Müdafiə Nazirliyi və Atom Energetikası Təşkilatının əməkdaşları barədə “Mossad” və İsrail xüsusi xidmət orqanlarına məlumatlar göndərib”.
S.B.
www.oxu.az
"
"Moskvada avtobus piyada keçidinə çırpıldı: Ölənlər var - FOTO + VİDEOMoskvada Mojask şosesində avtobus insanları vuraraq “Slavyan bulvarı” metrosunun  yeraltı keçidinə girib.
Oxu.Az xəbər verir ki, bu barədə fövqəladə xidmətin məlumatında bildirilir.
Məlumata əsasən, hadisə nəticəsində beş nəfər ölüb, daha 15 nəfər xəsarət alıb.
Qəzanın səbəbləri araşdırılır.









N.О.
www.oxu.az
"
"Türkiyədə fövqəladə vəziyyət ləğv edilir - TARİXTürkiyədə fövqəladə vəziyyət rejiminin gələn ilin fevralın 21-də başa çatacağı gözlənilir.
Oxu.Az xəbər verir ki, bu barədə Qanun Hökmündə Qərar komissiyasından bildirilib.
Məlumatda bildirilir ki, fövqəladə rejimin əvvəlcə 2018-ci il yanvarın 17-də bitməsi planlaşdırılsa da, sonradan bu tarix uzadılıb . 
Qeyd edək ki, bu hal iyulun 15-də dövlət çevrilişinə cəhddən sonra, 2016-cı il iyulun 20-dən tətbiq edilir.
N.O.
www.oxu.az
"
"Erməni lobbisi rusiyalı tarixçini cəzalandıra bilmədiRusiyada erməni lobbisinin tarixçi-alim Oleq Kuznetsovu yazdığı “XX əsrdə transmilli erməni terrorunun tarixi” adlı monoqrafiyasına görə cinayət məsuliyyətinə cəlb etmək cəhdləri növbəti dəfə uğursuzluğa uğrayıb.
Oxu.Az-ın APA-ya istinadən verdiyi məlumata görə, Rusiya Daxili İşlər Nazirliyinin Tula vilayəti üzrə Ekstremizmə qarşı Mübarizə Mərkəzi rusiyalı tarixçinin müəllifi olduğu məlum monoqrafiya ilə bağlı qərarını açıqlayıb.
Belə ki, Rusiya DİN-nin Ekstremizmə qarşı Mübarizə Mərkəzi O. Kuznetsovun “XX əsrdə transmilli erməni terrorunun tarixi” adlı monoqrafiyasında Rusiya qanunvericiliyinin normalarının pozulması hallarını, elmi əsərdə millətlərarası münaqişənin qızışdırılması məqamlarını aşkar etməyib. 
O. Kuznetsov APA-ya açıqlamasında bildirib ki, bu ilin avqust ayında Rusiya DİN-nin Tula vilayəti üzrə Ekstremizmə qarşı Mübarizə Mərkəzi Venyov şəhəri sakini, milliyyətcə erməni Manuk Avetisyanın iddiası əsasında məlum monoqrafiyada ekstremist ünsürlərin olub-olmamasını yoxlamağa başlayıb:
“Manuk Avetisyan Tula vilayətində bu gün uğurlu iş adamı kimi məşhurdur. O, böyük kənd təsərrüfatı müəssisəsinin, ərzaq malları mağazalar şəbəkəsinin sahibidir. Avetisyan həm də regiondakı erməni icmasının fəaliyyətində fəal iştirak edir. 10 il bundan qabaq, 2007-ci ilin iyul ayında Ermənistandan gələn ermənilərlə yerli sakinlər arasında baş verən millətlərarası münaqişə sayəsində Manuk Avetisyanın adı bütün Rusiyada məşhurlaşmışdı. Belə ki, Venyov şəhərində ermənilər erməni-katolik kilsəsini inşa edəndən sonra bu şəhəri erməni şəhəri adlandırmışdılar. Bu, yerli sakinlərin böyük etirazına səbəb olmuşdu. O zaman yerli sakinləri sakitləşdirmək üçün rayon mərkəzinə Rusiya DİN-nin (hazırkı Rosqvardiya - red.) 108-ci batalyonunun zirehli texnikası yeridilmişdi.
Kriminal aləmdə “Manuk Venevski” kimi tanınan bu şəxs həmin çaxnaşmaların təşəbbüskarlarından və baş sponsorlarından biri olub. Lakin o zaman Avetisyan yerli hakimiyyətdəki himayədarlarının köməyi ilə cinayət məsuliyyətindən boyun qaçıra bilib. İndi isə o, rusiyalı alimin ekstremizmə görə cinayət məsuliyyətinə cəlb olunmasına çalışır”.
O. Kuznetsov Rusiya DİN-nin Tula vilayəti üzrə Ekstremizmə qarşı Mübarizə Mərkəzinin yoxlama çərçivəsində İstintaq Komitəsinin və Ədliyyə Nazirliyinin Tədqiqat Mərkəzinin monoqrafiya ilə bağlı materiallarına diqqət etdiyini də söyləyib: “Məhz İstintaq Komitəsinin çıxardığı qərarlar əsasında Manuk Avetisyana elmi işimdə Rusiya qanunvericiliyinin normalarının pozulmadığı bildirilib. Rusiya çoxmillətli dövlətdir. Ona görə də millətlərarası münaqişəni qızışdırmaq cəhdlərinin qarşısı çox sərt şəkildə alınır.
Rusiya qanunvericiliyi hüquq-mühafizə orqanlarının əməkdaşlarına bu sahədə fəaliyyət göstərmək üçün böyük səlahiyyətlər verir. Rusiyadakı erməni lobbisinin məni elmi işimə görə cinayət məsuliyyətinə cəlb etmək cəhdləri artıq üçüncü dəfədir puça uğrayır. Bu isə o deməkdir ki, Rusiya hüquq-mühafizə orqanlarının əməkdaşları yüksək peşəkarlıqla çalışırlar. Ola bilsin ki, sözlərim kimdəsə ironik gülüş oyatsın, lakin mən əminəm ki, ölkəm, həqiqətən də, hüquqi dövlətdir”.
Qeyd edək ki, Rusiya İstintaq Komitəsi erməni tarixi ilə bağlı saxtakarlıqları üzə çıxaran çoxlu sayda elmi araşdırmaların müəllifi Oleq Kuznetsova qarşı cinayət işi açmaqdan iki dəfə imtina edib.
N.O.
www.oxu.az
"
"Türkiyədən Azərbaycana gələn avtobus aşdı: 30 yaralıTürkiyədən Azərbaycana gələn, “Iğdır Turizm” şirkətinə aid 34 DY 9422 nömrə nişanlı sərnişin avtobusu sürücünün idarəetməni itirməsi səbəbindən qəzaya düşüb.
Oxu.Az-n məlumatına görə, hadisə Qars ərazisində, Qarayurd-Kağızman yolunda baş verib.
Qəza nəticəsində 30 nəfər xəsarət alıb. Onların əksəriyyəti Naxçıvan Muxtar Respublikasının sakinləridir.
Yaralılar Sarıqamış və Qarsdakı xəstəxanalara yerləşdirilib.
www.oxu.az
"
"Əfqanıstanda partlayış: 6 polis ölübƏfqanıstanın cənubunda törədilən partlayış nəticəsində 6 sərhəd polisi həlak olub, daha altı nəfər isə xəsarət alıb.
Oxu.Az-ın xəbərinə görə, bu barədə “Pajvak” agentliyi məlumat yayıb.
Bildirilir ki, partlayış Gilmend vilayətində yerləşən Marca rayonunda baş verib.
Hadisənin təfərrüatları araşdırılır. 



N.O.
www.oxu.az
"
"Qvatemala İsraildəki səfirliyini Qüdsə köçürürQvatemalanın prezidenti Cimmi Morales ölkənin İsraildəki səfirliyinin Qüdsə köçürülməsi haqqında qərar verib.
Oxu.Az-ın məlumatına əsasən, bu barədə o, özünün ""Facebook"" səhifəsində yazıb.
“Mən bu gün İsrailin baş naziri Benyamin Netanyahu ilə danışmışam. Vacib mövzulardan biri Qvatemala səfirliyinin yenidən Qüdsə qaytarılması oldu. Mən artıq xarici işlər nazirinə müvafiq tədbirlərin görməsi haqqında sərəncam vermişəm”, - prezident yazıb.
N.О.
www.oxu.az
"
"Dünya katolikləri Milad bayramını qeyd edirlərBu gün dünya katolikləri Milad bayramını qeyd edirlər.
Oxu.Az xəbər verir ki, Həzrəti İsanın doğum günü olan Milad bayramı dünya ölkələrinin əksəriyyətində təmtəraqla keçirilir.
Bu ölkələr arasında xristian icmasının yaşadığı Azərbaycan da var.
Milad qərb xristianlığında, o cümlədən katolisizmdə və bir neçə pravoslav kilsəsində 25 dekabr, pravoslavlıqda isə 7 yanvar tarixinə düşür.
N.O.
www.oxu.az
"
"Madonnanın “bomj” qardaşı evə qayıtdıTanınmış müğənni Madonnanın 61 yaşlı qardaşı Entoni Çikkone yeddi il “bomj” həyatı yaşadıqdan sonra evinə, qohumlarının yanına qayıdıb.
Oxu.Az-ın məlumatına əsasən, bu barədə The Sun yazır.
Məşhur müğənninin qardaşı küçədə yaşayır və Miçiqan körpüsünün altında gecələyirdi. Entoni ailə üzümlüyündə çəndən çaxır içərkən yaxalandıqdan sonra evdən qovulmuşdu. 
Madonnanın digər qardaşı Kristofer Entoninin hazırda evə qayıtdığını bildirib və qeyd edib ki, o, spirtli içki və narkotik asılılığından müalicə kursu keçib. 
Qeyd edək ki, Madonna dəfələrlə qardaşına kömək etmək istəsə də, hər dəfə təklifinə rədd cavabı alıb.
N.О.
www.oxu.az
"
"Fransa prezidentindən Miladla bağlı tələbFransa prezidenti Emmanuel Makron ölkənin nazirlərindən Milad bayramı günlərində “istirahət yerini nazirlik funksiyalarına müvafiq seçməyi” və xaricə getməməyi tələb edib. Dövlət başçısının bu təmimnaməsi nazirlərə 30 noyabr tarixində göndərilib.
Oxu.Az “Le Parisien” nəşrinə istinadən xəbər verir ki, bunu Fransa hökumətinin rəsmi nümayəndəsi Benjamen Qrivo bildirib.
O vurğulayıb ki, Makron nazirlərdən Parisdən uzağa getməməyi və daima əlaqədə olmağı da tələb edib.
Qəzetin məlumatına görə, Fransa prezidenti Milad bayramını ölkənin şimalında yerləşən Tuke kommunasında qeyd etməyi planlaşdırır. Qeyd edilir ki, rəsmi qrafikin olmamasına baxmayaraq, Makronun tətil zamanı da işini davam etdirəcəyi gözlənilir.
N.O.
www.oxu.az
"
"Azərbaycanlı Ukraynanın sərhədçilərinə rüşvət verməyə çalışdı – FOTOAzərbaycan vətəndaşı bu gün səhər saatlarında “Borispol” hava limanında Əlahiddə nəzarət-keçid məntəqəsinin sərhədçilərinə rüşvət verməyə çalışıb.
Oxu.Az xəbər verir ki, bu barədə Ukraynanın Dövlət sərhəd xidmətinin yaydığı məlumatda bildirilir. 
1982-ci il təvəllüdlü Azərbaycan vətəndaşı pasport nəzarət məntəqəsindən keçərkən, sərhədçilər ona Ukraynanın ərazisinə girişin qadağa olunduğunu aşkar ediblər. Belə ki, qeyd edilən şəxs sonuncu gəlişində Ukraynada qalma müddətini aşmışdı.
Azərbaycanlı ölkə sərhəddini keçməyə kömək etmələri üçün sərhədçilərə 4,5 min qriven və 150 dollar təklif edib. Sonuncular isə öz növbəsində fakla bağlı polisə məlumat veriblər.  
Beləliklə, Azərbaycan vətəndaşına Ukrayna sərhəddini keçməyə icazə verilməyib və ona ölkə ərazisinə daxil olmağa 3 il müddətinə qadağa qoyulub.



N.O.
www.oxu.az
"
"Livanlı taksi sürücüsü qısa ətəyə görə diplomatı öldürdüLivanlı taksi sürücüsü Tarek Hauçi bitaniyalı diplomat Rebekka Dayksı qısa ətək geyindiyi üçün zorlayıb və daha sonra boğaraq öldürüb. 
Oxu.Az-ın The Daily Mail-ə istinadən məlumatına görə, taksi sürücüsü turistlər arasında məşhur olan bara sifarişlə gəlib. 
O, avtomobilə əyləşənin xarici ölkə vətəndaşı olduğunu görəndə, heç bir cəza almayacağını düşünüb. O, bildirib ki, qadın qısa ətək geyinməklə onu cəlb edib. 
Qeyd edək ki, 30 yaşlı qadının cəsədi ötən şənbə günü, dekabrın 16-da yolun kənarında aşkar edilib. O, Böyük Britaniyanın Beyrutda yerləşən səfirliyində 2017-ci ilin yanvarından çalışırdı.
N.O.
www.oxu.az
"
"Rusiya və Türkiyə sadələşdirilmiş viza rejiminə keçə bilərTürkiyə parlamentinin sədri İsmayıl Kahraman Rusiya və Türkiyə vətəndaşları üçün viza rejimini sadələşdirməyi təklif edib. 
Oxu.Az-ın məlumatına əsasən, İ.Kahraman belə bir təklifi Rusiyanın Dövlət dumasının sədri Vyaçeslav Volodin ilə görüşü zamanı irəli sürüb.
O qeyd edib ki, bu il turizm sahəsində kəskin artım müşahidə olunub. İ.Kahramanın sözlərinə əsasən, Rusiyadan Türkiyəyə turist axını 4 milyon nəfəri keçib.
N.О.
www.oxu.az
"
"Dünyanın ən lüks həbsxanası Danimarkada tikildi – FOTODanimarkada 160 milyon dollarlıq lüks həbsxana inşa olunub.
Oxu.Az-ın məlumatına əsasən, həbsxananın kameraları xüsusi dizaynla təmir olunub. Cəzaçəkmə müəssisəsində məhbuslar üçün mağaza, idman zalı, ziyarətçilər üçün otaqlar inşa edilib. 
Kameralara yumşaq çarpayılar, soyuducu və televizor yerləşdirilib.
Həbsxanada kilsə və namaz qılmaq üçün bir neçə xüsusi otaq var. 
Həbsxanada yaradılan bu cür şərait danimarkalıları qəzəbləndirib və tənqidlərə səbəb olub. Onların fikrincə, həbsxana istirahət məkanı deyil. Ora düşənlər nərə görə cəza çəkdiklərini yaddan çıxartmamalıdırlar.






















































































Şəkillər:  Torben Eskerod, Archdaily
N.O.
www.oxu.az
"
"Əfqanıstanda 15 silahlı məhv edilibƏfqanıstanın şərqində yerləşən Vardak əyalətində hava zərbələri nəticəsində azı 15 silahlı məhv edilib.
Oxu.Az-ın xəbərinə görə, bu barədə Əfqanıstan müdafiə nazirliyi məlumat yayıb.
“Sayed Abad rayonunun Vardak əyalətində aparılan эməliyyat nəticəsində azı 15 silahlı ilə yanaşı bir səhra komandiri də öldürülüb”, - deyə məlumatda bildirilir.
Xatırladaq ki, bu ilin noyabr ayında Əfqanıstanın Kapisa əyalətində təhlükəsizlik qüvvələri tərəfindən “Taliban” hərəkatının 8 silahlısı məhv edilib.
N.О.
www.oxu.az
"
"Ər-Riyad İsrail şahmatçılarına viza vermədiSəudiyyə Ərəbistanı yeddi İsrail şahmatçısına rapid və blits üzrə dünya çempionatında iştirak etmək üçün viza verməkdən imtina edib. 
Oxu.Az-ın məlumatına əsasən, bu barədə Beynəlxalq şahmat federasiyasının (FIDE) vitse-prezidenti İsrael Helfer bildirib.
Helfer qeyd edib ki, israilli şahmatçılara viza verilməsi gözlənilmir də.
“Əgər şahmatçılara yarışlarda iştirak etməyə mane olunursa, bu, artıq dünya çempionatı deyil. Milliyyətindən asılı olmayaraq, hər bir şahmatçının turnirlərə qatılmağa ixtiyarı olmalıdır”, - deyə İsrail şahmat federasiyasının mətbuat xidmətinin rəhbəri Lior Ayzenberq bildirib.
Qeyd edək ki, bu il rapid və blits üzrə dünya çempionatı 26-30 dekabr tarixlərində Ər-Riyadda keçiriləcək. Turnirin uduş fondu 2 milyon dollar təşkil edəcək. Blits və rapid üzrə dünya çempionları 750 min dollar, qadın turnirlərinin qalibləri isə 250 min dollar məbləğində mükafat alacaqlar.
N.О.
www.oxu.az
"
"Navalnının Rusiya prezidentliyinə namizədliyi irəli sürülübMoskvada bu gün təşəbbüskar qrupu toplantı keçirərək Aleksey Navalnının Rusiya prezidenti postuna namizədliyini irəli sürüb.
Oxu.Az-ın məlumatına əsasən, toplantının bütün iştirakçıları Navalnının namizədliyinin irəli sürülməsinin lehinə səs verib. Səsvermədən sonra o, səhnəyə çıxaraq bildirib:
“Biz bu seçkilərdə qələbə qazanmağa hazırıq. Bizi seçkilərə buraxmasalar, ayağa qalxacağıq!”
Qeyd edək ki, Rusiyada prezident seçkiləri 2018-ci ilin martın 18-də keçiriləcək.
N.О.
www.oxu.az
"
"ABŞ-da təyyarə qəzaya uğrayıb: Ölənlər varABŞ-ın Florida ştatının Bartau hava limanında ikimotorlu təyyarə qəzaya uğrayıb. Hadisə nəticəsində dörd nəfər ölüb. 
Bu barədə Oxu.Az WFLA telekanalına istinadən xəbər  verir.
Məlumata əsasən, hadisə bazar günü səhər saatlarında baş verib. Qəzanın səbəbləri aydınlaşdırılır. Lakin hadisə zamanı hava limanı ərazisində  güclü duman olduğu bildirilir.
N.О.
www.oxu.az
"
"Əfqanıstanda partlayış: Yeddi nəfər ölübƏfqanıstanın cənubunda Hilmənd vilayətində baş verən partlayış zamanı ən azı yeddi nəfər ölüb, daha üç nəfər isə yaralanıb.
Oxu.Az-ın RİA Novosti-yə istinadən xəbərinə görə, hadisə Marca rayonunda baş verib. Hüquq-mühafizə orqanlarının məlumatına əsasən, mülki vətəndaşları daşıyan nəqliyyat vasitəsi yol kənarında quraşdırılmış minaya düşüb. 
Regionda fəaliyyət göstərən qruplaşmalardan heç biri hələlik partlayışa görə məsuliyyəti öz üzərinə götürməyib.
S.B.
www.oxu.az
"
"“Su əjdahası” ilk sınaqdan uğurla keçdi – VİDEODünyanın ən böyük amfibiya-təyyarəsi AG600 ilk uçuşunu həyata keçirib.
Oxu.Az-ın xəbərinə görə, bu barədə Sinxua agentliyi yazır.
Sınaq uçuşu Çinin cənubunda Çhuhay şəhərinin aerodromunda həyata keçirilib. Təyyarə yerli vaxtla 09:39-da havaya qalxıb. Uçuş bir saat davam edib.
AG600 təyyarəsinin (“Su əjdahası”) uzunluğu 36,9 metr, qanadlarının kənar nöqtələri arasındakı məsafə 38,8 metr, çəkisi 53,5 ton, sürəti 500 km/saat, uçuş mənzili isə 4500 km təşkil edir.
Təyyarə 20 saniyə ərzində 12 ton su toplaya bilir. 12 saat havada qala bilən təyyarənin 50 nəfər sərnişin daşıma qabiliyyəti də var.
AG600 təyyarəsi havadan yanğınla mübarizə və axtarış-xilasetmə əməliyyatları üçün hazırlanıb.

S.B.
www.oxu.az
"
"Danimarkada narkotik alverçisi taksini polis avtomobili ilə səhv saldıKopenhagendə narkotik alverçisi səhvən taksi əvəzinə polis avtomobilinə əyləşib.
Oxu.Az-ın xəbərinə görə, bu barədə Danimarka polisinin Twitter səhifəsinə məlumat verilib.
Hüquq-müdafiə orqanlarında bildiriblər ki, üzərində narkotik olan və tələsən şəxs taksini polis maşını ilə səhv salıb.
“O polis avtomobilində getdiyini öyrənən çox təəccübləndi”, - məlumatda deyilir.
Qeyd olunur ki, saxlanılan şəxsin üzərindən 1 kiloqrama yaxın yüngül narkotik götürülüb.
S.B.
www.oxu.az
"
"Şahzadədən azadlığı üçün 6 milyard dollar tələb olunurSəudiyyə Ərəbistanının hökuməti tələb edir ki, korrupsiyada ittiham olunaraq həbs edilən şahzadə Əl-Valid bin Talal azadlığı üçün 6 milyard dollara yaxın pul ödəsin.
Oxu.Az-ın xəbərinə görə, bu barədə “The Wall Street Journal” jurnalında dərc edilən məqalədə bildirilir.
Qeyd olunur ki, hazırda milyarder digər həbs edilən şəxslərlə birgə Ər-Riyad hotellərinin birində saxlanılır. Onlardan bəziləri azadlığa çıxmaq üçün öz aktivlərinin bir hissəsini hökumətə verməyə razılaşıblar. 
Nəşrin mənbələri iddia edir ki, Əl-Valid Bin Talal hələlik bu məbləği ödəməyə imtina edir. Şahzadə bildirib ki, bu addım faktiki olaraq korrupsiya ilə bağlı ittihamları qəbul etməkdir. Bunun əvəzinə milyarder hökumətə 8,7 milyarda dollar dəyərində qiymətləndirilən “Kingdom Holding” şirkətinin bir hissəsini təklif edir.
“Forbes” nəşrinin məlumatına əsasən, şahzadənin aktivləri 18,7 milyard dollar təşkil edir. O, Yaxın Şərqin ən zəngin insanlarından biri sayılır.
S.B.
www.oxu.az
"
"Filippində daşqınlar nəticəsində azı 110 nəfər ölübFilippində tüğyan edən tropik qasırğa nəticəsində baş verən daşqınlar nəticəsində 110 nəfər ölüb.
Oxu.Az APA-ya istinadən xəbər verir ki, təbii fəlakət nəticəsində 111 nəfər ölüb, 150 nəfər itkin düşmüş hesab edilir.
Ölümlə nəticələnən hadisələrin əksəriyyəti Mindanao adasındakı Cənubi Lanao və Şimali Zamboanqa əyalətlərində qeydə alınıb.
Məlumata görə, ümumilikdə 270 nəfərdən çox sakin ziyan çəkib. Ölkə ərazisində 44 min nəfər üçün nəzərdə tutulmuş 608 təxliyə mərkəzi yaradılıb.
A.M.
www.oxu.az
"
"Putin: Rusiyanın yenilənməsinə mane olan hər şeyi kənara atmaq lazımdır""Rusiyanın yenilənməsinə mane olan hər şeyi kənara atmaq lazımdır"".
Oxu.Az APA-ya istinadən xəbər verir ki, belə bir bəyanatda Rusiya prezidenti Vladimir Putin hakim ""Vahid Rusiya"" partiyasının qurultayında çıxış edib.
O qeyd edib ki, Rusiya gerçək iqtisadi azadlıq ölkəsi olmalıdır. Putin vurğulayıb ki, Rusiyanın inkişafı ilə bağlı təkliflər vətəndaşların hüquq və azadlıqlarının müdafiəsinə, ölkənin uzunmüddətli maraqlarına və möhkəm dövlətçiliyə əsaslanmalıdır.
A.M.
www.oxu.az
"
"Hindistanda avtobus çaya aşdı: 30 ölüHindistanın şimalında avtobusun çaya aşması nəticəsində ən azı 30 nəfər ölüb, daha 15 nəfər isə xəsarət alıb. 
Oxu.Az-ın India Today nəşrinə istinadən xəbərinə görə, avtobus Savay-Madhopur şəhərindən Lalsot yaşayış məntəqəsinə gedirdi. 
İlkin məlumata əsasən, sürücü yüksək sürət səbəbindən idarəetməni itirib və avtobus körpüdən çaya düşüb.
Qeyd olunur ki, yaralıların hamısı yaxınlıqda yerləşən xəstəxanaya çatdırılıb. Qəza yerində xilasetmə işləri həyata keçirilir.
S.B.
www.oxu.az
"
"Göyərtəsində azərbaycanlıların olduğu gəmi saya oturduCümə günü axşam saatlarında Yunanıstanın Traqonisi adası yaxınlığında Panama bayrağı altında üzən “Little Seyma” gəmisi saya oturub.
Oxu.Az-ın “Moskovski Komsomoleç” nəşrinə istinadən məlumatına görə, göyərtəsində doqquz ukraynalı və üç azərbaycanlı olan gəmi 2700 ton Rusiya ununu daşıyırdı. Yük Kipr adasının cənub-şərqində “Famaqusta” liman şəhərinə çatdırılmalı idi.
Gəminin ekipaj üzvləri sahil mühafizə xidməti tərəfində təxliyyə olunub. 
S.B.
www.oxu.az
"
"Filippində sürüşmə nəticəsində 90 nəfər ölübFilippinin cənubunda tropik fırtınadan sonra sürüşmə və daşqınlar nəticəsində 90 nəfər ölüb.
Oxu.Az-ın xəbərinə görə, Reuters nəşri yazır.
Bildirilir ki, ölənlərin hamısı Mindanao adasından olublar.
“Biz məlumatı dəqiqləşdirməyə çalışırıq. Fermer kəndində güclü yağışlardan sonra sürüşmələr baş verib”, - Tabod şəhərinin icra hakimiyyətinin nümayəndəsi deyib.
S.B.
www.oxu.az
"
"İranda spirtli içki qəbul edən 230 qız və oğlan saxlanıldıDekabrın 22-nə keçən gecə İran polisi şəşnliklərdə spirtli içki qəbul edən 230 qız və oğlanı həbs edib.
Oxu.Az-ın İnterfax-a istinadən məlumatına görə, 140 nəfər Tehran ətrafında parkda keçirilən tədbirdə saxlanılıb. 
Axtarış zamanı onların üzərindən psixotrop maddələr də tapılıb.
Paytaxt ətrafında keçirilən daha bir əməliyyat zamanı isə spirtli içki içən və rəqs edən 90 nəfər tutulub.
Qeyd edək ki, 1979-cu ildə baş verən İslam inqilabından sonra İranda müsəlman vətəndaşlara spirtli içkinin istehsal olunması, satışı və qəbul edilməsi qadağandır.
S.B.
www.oxu.az
"
"Suriyada “Əhrar əş-Şam” qruplaşmasının 120-dən çox üzvü təslim olubSuriyanın Dar-əl-Kəbira yaşayış məntəqəsində “Əhrar əş-Şam” terror qruplaşmasının 120-dən çox üzvü təslim olub.
Oxu.Az xəbər verir ki, bu barədə Düşmən Tərəflərin Barışması üzrə Mərkəzin (DTBM) məlumatında qeyd olunub.
Bu nəticənin “Homs” gərginlik zonalarının Milli Barışıq Komitəsi ilə DTBM hərbçilərinin birgə fəaliyyəti zamanı əldə olunduğu bildirilir.
Qeyd edilir ki, hazırda Hələb, Dəməşq, Həma, Homs və Əl-Kuneytra əyalətlərindəki silahlı müxalifət dəstələri ilə danışıqlar davam etdirilir.
N.O.
www.oxu.az
"
"UNICEF-in yeni rəhbəri məlum olubAmerikalı Henrietta For BMT-nin Uşaq Fondu (UNICEF) rəhbəri vəzifəsində Entoni Leyki əvəzləyəcək.
Oxu.Az-ın xəbərinə görə, bu barədə təşkilatın yaydığı məlumatda bildirilir.
H.Forun 2018-ci il, yanvarın 1-dən etibarən səlahiyyətlərinin icrasına başlayacağı gözlənilir.
Daha öncəl Henrietta For ABŞ-ın Beynəlxalq İnkişaf Agentliyi (USAİD), Dövlət Departamentinin müxtəlif bölmələrində çalışıb, Strateji və Beynəlxalq Araşdırmalar Mərkəzi ilə əməkdaşlıq edib.
For həmçinin “Holsman International” şirkətinin direktorlar şurasının sədri və baş direktoru vəzifələrini də icra edib.
N.O.
www.oxu.az
"
"BMT Təhlükəsizlik Şurası Şimali Koreyaya qarşı yeni sanksiyalar tətbiq edibBMT Təhlükəsizlik Şurası Şimali Koreyaya qarşı yeni sanksiyalar tətbiq edilməsi barədə qətnaməni yekdilliklə dəstəkləyib.
 
Oxu.Az-ın APA-ya istinadən verdiyi xəbərə görə,  ABŞ tərəfindən təklif olunan sənəd Şimali Koreyadan qida, sənaye metalları, elektrik avadanlıqları və nəqliyyat vasitələrinin ixracına qadağa qoyur.
BMT Təhlükəsizlik Şurası həmçinin dövlətlərdən bir il ərzində Şimali Koreyadan olan işçilərin öz ölkələrinə göndərilməsini tələb edib. 
N.O.
www.oxu.az
"
"Niderland Saakaşvilini qəbul etməyə hazırdırNiderland “Yeni qüvvələr hərəkatı”nın lideri Mixeil Saakaşvilini Ukraynanı tərk etdiyi təqdirdə  qəbul etməyə hazırdır.
Oxu.Az-ın məlumatna əsasən, bu barədə Niderlandın xarici işlər naziri Halbe Zeylstra bildirib.
“Saakaşvilinin həyat yoldaşı niderlandlıdır və əgər o, pasport almaq üçün ərizə ilə müraciət etsə, Niderland qanunvericiliyinə əsasən vətəndaşlıq ala bilər”, - nazir qeyd edib.
Xatırladaq ki, M.Saakaşvilinin həyat yoldaşı Sandra Rulovs Niderland vətəndaşıdır, onların iki övladı var.
N.O.
www.oxu.az
"
"Suriya Türkiyə və ABŞ qoşunlarının çıxarılmasını tələb etdiRəsmi Dəməşq Türkiyə və ABŞ-dan öz qoşunlarının Suriya ərazisindən şərtsiz çıxarılmasını tələb edir.
Oxu.Az-ın xəbərinə görə, bu barədə ölkənin BMT-dəki daimi nümayəndəsi Bəşər Cəəfəri bəyan edib.
“Biz Türkiyə qoşunlarının Suriya ərazisində olmsını təcavüz kimi qəbul edirik. ABŞ-ın Suriyada öz qoşunlarının saxlamaq barədə qərarı BMT nizamnaməsinə ziddir”, - diplomat deyib.
S.B.
www.oxu.az
"
"Rusiyanın 2018-ci il üçün hərbi xərcləri açıqlanıbRusiyanın müdafiə naziri Sergey Şoyqu 2018-ci il üçün idarənin büdcəsini açıqlayıb, Oxu.Az TASS-a istinadən xəbər verir.
“Gələn il üçün hərbi xərclərə ÜDM-in 2,8 faizi və ya 46 milyard dollar ayrılacaq”, - deyə nazir bildirib.
Şoyqu qeyd edibki, Rusiya ordusu müasir və döyüş qabiliyyətlidir.
N.O.
www.oxu.az
"
"ABŞ Rusiyanın əsas kriminal avtoritetlərini cəzalandırdıABŞ Rusiya və keçmiş SSRİ-dən olan 10 kriminal avtoritet və iki şirkətə qarşı sanksiyalar tətbiq edib.
Oxu.Az-ın xəbərinə görə, bu barədə ABŞ Maliyyə Nazirliyinin yaydığı bəyanatda deyilir.
Siyahıya Yuri Piçugin (Piçuqa), Ruben Tatulyan (Robson), Alimjan Toxtaxunov (Tayvançik), Vladimir Türin (Türik), Zaxari Kalaşov (Şakro Molodoy), Vasili Xristoforov (Voskres), Kamçibek Kolbayev (Kamçi Bişkekski), Laşa Şuşanaşvili (Laşa Rustavski), Vladislay Leontyev (Vadik Belıy) və Qafur Rəhimovun adları daxil edilib.
Məlumatda bildirilir ki, bu şəxslərin hamısı ABŞ, Rusiya, Yunanıstan, İspaniya və Ukrayna fəaliyyət göstərən “qanuni oğrular” təşkilatı ilə əlaqəlidirlər.
Sanksiyalar çərçivəsində ABŞ vətəndaşlarına sadalanan şəxslərlə biznes fəaliyyəti qurmağa icazə verilməyəcək. Bundan əlavə siyahıda adı olanların ABŞ-a girişi qadağan olunub, onların ölkə ərazisindəki hesabları dondurulub.
S.B.
www.oxu.az
"
"Hindistanlı onunla evlənməkdən imtina edən qızı yandırdıHindistanın Heydərabad şəhərində polis öz sevgilisinin qətlində şübhəli bilinən 28 yaşlı şəxsi saxlayıb.
Oxu.Az-ın xəbərinə görə, bu barədə ""BBC News""  məlumat yayıb.
25 yaşlı Sandha Rani evə qayıdarkən iş yoldaşı Karthik Vanqanın hücumuna məruz qalıb. 
Şahidlərin sözlərinə əsasən, mübahisə zamanı Karthik qadının üzərinə benzin tökərək yandırıb. Hadisə yerinə təcili tibbi yardım çağırılsa da, Sandhanın həyatını xilas etmək mümkün olmayıb.
Qadının tanışları bildiriblər ki, Vanqa iki il ərzində Raniyə bir neçə dəfə evlilik təklifi edib, lakin hər dəfə rədd cavabı alıb.
S.B.
www.oxu.az
"
"Putinlə Ərdoğan arasında telefon danışığı baş tutubTürkiyə prezidenti Rəcəb Tayyib Ərdoğanla Rusiya dövlət başçısı Vladimir Putin arasında telefon danışığı olub.
Oxu.Az xəbər verir ki, bu barədə Türkiyə prezidentinin mətbuat xidməti məlumat verir.
Məlumata əsasən, R.Ərdoğan BMT Təhlükəsizlik Şurasında və Baş Assambleyasında müzakirələr zamanı Qüdslə bağlı qətnamə layihəsini dəstəklədiyinə görə Rusiyaya minnətdarlığını bildirib.
Söhbət zamanı Suriyadakı vəziyyətlə bağlı  müzakirələr aparılıb. Eləcə də, Rusiya və Türkiyə prezidentləri ikitərəfli əməkdaşlığın bütün istiqamətlər üzrə uğurlu inkişafı ilə bağlı aktual məsələlərə toxunublar. 
N.О.
www.oxu.az
"
"İstanbulda mühafizəçini şillələyən rəis işdən qovuldu – VİDEOİstanbul Böyükşəhər Bələdiyyəsi Mühafizə İdarəsinin rəisi Tayfun Karalı işdən qovulub.
Oxu.Az xəbər verir ki, buna səbəb rəisin mühafizəçini döyməsidir.
Belə ki, bir neçə gün öncə Tayfun Karalı mühafizəçini təhlükəsizlik lentini icazəsiz istifadə etdiyi üçün təhqir edib. Hirsi soyumayan rəis daha sonra mühafizəçini şillələyib. O, zərbələrin təsirindən huşunu itirib. Bundan sonra xəstəxanaya yerləşdirilib.
Hadisə lentə alınıb. 
Məsələ ilə bağlı İstanbul Böyükşəhər Bələdiyyəsinin rəhbəri Mevlüt Uysal öz ""Twitter"" hesabında məlumat paylaşıb. Bildirilir ki, Tayfun Karalı vəzifəsindən uzaqlaşdırılıb. Onun barəsində araşdırma başlanılıb.

E.Ə.
www.oxu.az
"
"Yamadayevlər ailəsinə qarşı əməliyyatın təfərrüatları bəlli olduÇeçenistan güc strukturlarının Qudermesdə keçirdiyi xüsusi əməliyyatın təfərrüatları məlum olub. 
Oxu.Az-ın Rosbalt-a istinadən məlumatına görə, Qorki küçəsində aparılan əməliyyat zamanı Yamadayev ailəsinin evləri müsadirə olunub.
Əməliyyatda hüquq-mühafizə orqanlarının bir neçə yüz əməkdaşı iştirak edib. Onlar Yamadayevlərin yaşadığı məhəlləni mühasirəyə alıblar, evlərə girərək axtarışlar aparıblar.
Hadisənin səbəbləri barədə məlumat verilmir. Həmzət adlı biri baş verənlərə etiraz etmək istəyəndə polislər onu döyüblər. 
Hüquq-mühafizə orqanlarının əməkdaşları İsa Yamadayevin evinin iki saat ərzində boşaldılmasını tələb ediblər. Lakin heç bir rəsmi sənəd təqdim etməyiblər.
Qeyd edək ki, Yamadayev qardaşları Çeçenistanda ən məşhur ailələrdən biridir. 6 qardaş olan Yamadayevlər birinci və ikinci Çeçen müharibəsinin iştirakçıları olub. Sağ qalan İsa və Badruddi Yamadayevlər Çeçenistanın indiki prezidenti Ramzan Kadırovu qardaşları - Rusiya Dövlət Dumasının deputatı Ruslan Yamadayev və “Şərq” batalyonunun komandiri Sulim Yamadayevin ölümündə təqsirli bilirlər.
S.B.
www.oxu.az
"
"Ağ Ev 64 dövlətə “ABŞ-la dostluqlarına görə təşəkkür” ziyafəti verəcəkABŞ BMT Baş Assambleyasında Qüdsün İsrailin paytaxtı kimi tanınması haqqında qətnamə layihəsinin əleyhinə səs verən, bitərəf qalan və səsvermədə iştirak etməyən dövlətlərin nümayəndələrinə xüsusi ziyafət verəcək.
Oxu.Az Report-a istinadən bildirir ki, bunu ABŞ-ın BMT-dəki daimi nümayəndəsi Nikki Heyle bildirib.
O, həmin dövlətlərin BMT-dəki təmsilçilərinə göndərdiyi məktubda təşkil olunacaq tədbiri “ABŞ-la dostluqlarına görə təşəkkür” ziyafəti adlandırıb.
Ziyafət 2018-ci il yanvarın 3-də veriləcək.
Qeyd edək ki, ötən gecə BMT Baş Assambleyası Türkiyə və Yəmənin təqdim etdiyi “İsrailin işğal edilmiş Şərqi Qüdsdə və Fələstin ərazisinin qalan hissəsində qanunsuz fəaliyyəti” adlı qətnamə layihəsini təsdiqləyib. Sənədin lehinə 128 ölkə səs verib. 
ABŞ, İsrail, Qvatemala, Honduras, Marşall adaları, Toqo, Nauru, Palau, Mikroneziya qətnamə layihəsinin əleyhinə olub. 35 dövlət, o cümlədən Çexiya, Argentina, Avstraliya, Latviya, Polşa, Xorvatiya isə bitərəf qalıb.
Gürcüstan, Ukrayna, Moldova, Monqol Eli, Zambiya daxil olmaqla, 21 ölkə səsvermədə iştirak etməyib.
Beləliklə, ABŞ yanvarın 3-də İsrail də daxil olmaqla, 64 dövlətin nümayəndəsinə “təşəkkür ziyafəti” verəcək. 
N.O.
www.oxu.az
"
"Raul Kastro Kuba Dövlət Şurasının sədri postundan gedəcəkKuba Dövlət Şurası və Nazirlər Şurasının sədri Raul Kastro 2018-ci ildə tutduğu vəzifədən gedəcəyini təsdiqləyib.
Oxu.Az-ın məlumatına əsasən, o, müvafiq bəyanatla Xalq Hakimiyyətinin Milli Assambleyasının  iclasında çıxış edib.
N.O.
www.oxu.az
"
"İsrail BMT-nin Qüdsə dair qərarını qəbul etmirİsrail BMT Baş Assambleyasının Qüdsə dair qərarını qəbul etmir və bir çox ölkənin yəhudi dövlətini dəstəkləməsindən məmnundur.
Oxu.Az-ın APA-ya istinadən verdiyi xəbərə görə, bu barədə İsrail baş nazirinin dəftərxanasından bildirilib.
“Qərarı qarşı çıxış edən dövlətlər arasında baş nazir Binyamin Netanyahunun səfər etdiyi Avropa, Afrika və Latın Amerikası ölkələri var”, - deyə məlumatda bildirilir.
“İsrail ABŞ prezidenti Donald Yrampa  Qüdsə dair birmənalı mövqe nümayiş etdirdiyinə görə təşəkkür edir və İsrail - həqiqətlə birgə səs vermiş ölkələrə minnətdarlığını bildirir”.
Qeyd edək ki, BMT  Baş Assambleyası ABŞ-ın Qüdsü İsrailin paytaxtı kimi tanımasına dair qərarının qəbuledilməz olması barədə qətnamə qəbul edib.
A.M.
www.oxu.az
"
"İranda zəlzələ baş verdiİranda 5,2 bal gücündə zəlzələ olub.
Oxu.Az Report-a istinadən xəbər verir ki, bu barədə Avropa-Aralıq dənizi Seysmoloji Mərkəzi məlumat yayıb.
Yeraltı təkanlar Raver şəhərindən 46 kilometr məsafədə qeydə alınıb. İranın Qırmızı Aypara Cəmiyyətinin Xilaetmə və Yardım Təşkilinin Kerman vilayəti üzrə başçısı bildirib ki, hələlik tələfat və ya dağıntı barədə xəbərlər daxil olmayıb.
İranda daha əvvəl baş vermiş 5,2 bal gücündə zəlzələ zamanı 2 nəfər ölüb, azı 117 nəfər xəsarət alıb.
A.M.
www.oxu.az
"
"Vaşinqton Rusiya baş prokurorunun oğluna qarşı sanksiya tətbiq etdiABŞ Rusiya Federasiyasının baş prokuroru Yuri Çaykanın oğlu Artyom Çaykaya qarşı “Qlobal Maqnitski qanunu” üzrə sanksiyalar tətbiq edib.
Oxu.Az RİA Novosti-yə istinadən xəbər verir ki, bu barədə ABŞ-ın Maliyyə Nazirliyi məlumat yayıb.
Nazirliyin yaydığı Press-relizə əsasən, siyahıya bütün dünya üzrə 13 nəfər və  onlarla bağlı 39 fiziki şəxs, eləcə də şirkətlər daxil edilib.
Press-relizdə iddia edilir ki, Artyom Çayka atasının vəziyyətindən və nüfuzundan yararlanıb və bu onun “tenderlərdə qalib gəlməsinə”, həmçinin “işgüzar partnyorlara təzyiqi göstərməsinə” imkan yaradıb.
A.M.
www.oxu.az
"
"Nikki Heyli: ABŞ BMT-nin qətnamələrinə baxmayaraq, Qüdsdə səfirlik açacaq“ABŞ BMT-nin qətnamələrinə baxmayaraq, Qüdsdə səfirlik açacaq”.
Oxu.Az Report-a istinadən xəbər verir ki, bunu ABŞ-ın BMT-dəki daimi nümayəndəsi Nikki Heyli BMT-nin Baş Assambleyasında səsvermədən əvvəl deyib.
“ABŞ Qüdsdə səfirliyini yerləşdirəcək. Bunu bizdən Amerika xalqı istəyir və doğru addımdır. BMT-dəki heç bir səsvermə buna təsir edə bilməz”, - N.Heyli bildirib.
A.M.
www.oxu.az
"
"BMT Qüdslə bağlı qərar qəbul etdiBMT-nin Baş Assambleyası ABŞ-ın Qüdsü İsrailin paytaxtı elan etməsi ilə bağlı qərarını tanımayıb.
Oxu.Az-ın xəbərinə görə, səsvermə zamanı sənədin lehinə 128 ölkə, əleyhinə isə 9 dövlət səs verib. Daha 35 ölkə bitərəf qalıb.
Qətnamənin əleyhinə ABŞ, İsrail, Qvatemala, Honduras, Marşall adaları, Mikroneziya, Nauru, Palau və Toqo səs verib.
Bundan əvvəl Donald Tramp bəyan edib ki, ABŞ BMT-nin Baş Assambleyasında Qüdsün İsrailin paytaxtı kimi tanınmaması ilə bağlı sənədin lehinə səs verən dövlətlərə maliyyə yardımını dayandıracaq.
www.oxu.az
"
"Aİ Rusiyaya qarşı sanksiyaların müddətini uzatdıAvropa İttifaqı Şurası Rusiyaya qarşı iqtisadi sanksiyaların müddətini uzadıb.
Oxu.Az-ın APA-ya istinadən verdiyi xəbərə görə, bu barədə Aİ Şurasının məlumatında bildirilir.
Yanvarda başa çatacağı gözlənilən sanksiyaların müddəti 2018-ci ilin iyulun 31-dək uzadılıb.
Sanksiyaların müddətinin uzadılmasına səbəb Ukraynadakı münaqişənin nizamlanmasına dair Minsk razılaşmalarının tam həcmdə icra olunmaması göstərilir.  
A.M.
www.oxu.az
"
"Çeçenistanda 400 maskalı şəxs Yamadayevlər ailəsinə hücum etdiÇeçenistanın Qudermes şəhərində 400 maskalı şəxs Yamadayevlərin ailə üzvlərinin yaşadığı evlərə hücum ediblər.
Oxu.Az APA-ya istinadən xəbər verir ki, silahlı şəxslər heç bir izahat vermədən evlərə soxularaq, sakinləri saxlayırlar.
Onların hansı bölmələrə aid olduğu hələlik dəqiqləşməyib, lakin onların Çeçenistan prezidenti Ramzan Kadırova tabe olduqları deyilir.
Yamadayev qardaşları Çeçenistanda ən məşhur ailələrdən biridir. 6 qardaş olan Yamadayevlər birinci və ikinci Çeçen müharibəsinin iştirakçıları olub. Sağ qalan İsa və Badruddi Yamadayevlər Çeçenistanın indiki prezidenti Ramzan Kadırovu qardaşları - Rusiya Dövlət Dumasının deputatı Ruslan Yamadayev və “Şərq” batalyonunun komandiri Sulim Yamadayevin ölümündə təqsirli bilirlər.
A.M.
www.oxu.az
"
"Netanyahu: BMT yalançılar evidirİsrailin baş naziri Benyamin Netanyahu BMT-nin İsraillə bağlı siyasətini kəskin tənqid edib.
Oxu.Az-ın APA-ya istinadən verdiyi xəbərə görə, B. Netanyahu BMT-ni yalançılar evi adlandırıb.
Onun sözlərinə görə, BMTtanısa da, tanımasa da, Qüds İsrailin paytaxtıdır: “ABŞ-ın Yerusəlimi bizim paytaxtımız kimi tanıması üçün 70 il lazım oldu, indi də BMT-nin eyni qərar verməsi üçün bir neçə il lazımdır. Müxtəlif qitələrdə İsrailə olan münasibət sürətlə dəyişir və bu, BMT-yə təsir edə bilməz, lakin vaxt lazımdır”.
O, ABŞ-dan sonra digər ölkələrin də səfirliklərini Yerusəlimə köçürməklə bağlı qərar qəbul edəcəyə dair ümidvar olduğunu ifadə edib.
Qeyd edək ki, bu gün BMT-nin Baş Assambleyasının təcili iclasında ABŞ-ın Qüdsü İsrailin paytaxtı qismində tanınması ilə bağlı qərarı müzakirə ediləcək. ABŞ-ın qərarına dair səsvermə keçiriləcək. Qərarı pisləyən qətnamənin qəbulu gözlənilir.
İclas İslam Əməkdaşlıq Təşkilatı adından çıxış edən Türkiyə və Yəmənin təşəbbüsü ilə çağırılıb.
Xatırladaq ki, ABŞ Prezidenti Donald Tramp dekabrın 6-da Qüdsün İsrailin paytaxtı kimi tanınması barədə bəyanatla çıxış edib. Ağ evin başçısı, həmçinin ABŞ səfirliyinin Təl-Əvivdən Qüdsə köçürülməsi üçün Dövlət Departamentinə göstəriş verib. Bu addım bir çox dünya liderləri və beynəlxalq təşkilatlar tərəfindən etirazla qarşılanıb.
N.O.
www.oxu.az
"
"Ərdoğan Donald Trampın Qüdslə bağlı təhdidinə cavab verib“ABŞ Türkiyənin siyasi iradəsini pulla satın ala bilməz”.
Oxu.Az “Report”a istinadən xəbər verir ki, bunu ölkə prezidenti Rəcəb Tayyib Ərdoğan deyib.
“ABŞ prezidenti təhdid edir. Bu nə təhdiddir? “Biz milyardlar veririk, bizim düşüncəmizin əksinə hərəkət edənlər var. Bunları tək-tək qeyd edirik” deyib. Amerikaya demokratiyanın beşiyi deyirlər. Türkiyənin demokratik iradəsini dollarla satın ala bilməzsiniz“, -deyə dövlət başçısı vurğulayıb.
Türkiyə lideri BMT-yə üzv olan dövlətlər müraciət edib: “İradənizi belə qəpik-quruş dollara satmayın. Dollara satılan iradə geri qaytarılmaz. Ümidvaram ki, ABŞ bu gün istədiyi nəticəni almayacaq və dünya Amerikaya bir dəsr verəcək. Bizim könül sərhədimizə heç kim müqavimət göstərə bilməz”.
Qeyd edək ki, iki gün əvvəl BMT Təhlükəsizlik Şurasında Qüds məsələsi müzakirə edilib. Şuranın 15 üzvündən 14-ü Qüdsün bütövlükdə İsrailin paytaxtı olması ilə bağlı ABŞ-ın qəbul etdiyi qərarın əleyhinə səs verib. Həmin toplantıda ABŞ-ın BMT-dəki daimi nümayəndəsi Nikki Heyli bildirib ki, qətnamənin əleyhinə səs verən dövlətlərin adlarını öz dəftərçəsində qeyd edir. O, bu qətnaməni öz dövləti üçün “təhqiredici” adlandırıb. 
N.Heyli BMT-yə üzv olan 193 ölkədən 180-nin təmsilçilərinin elektron ünvanlarına məktub göndərərək xəbərdarlıq da edib: “Səs verərkən bunun ABŞ-ın şəxsi məsələsi olduğunu düşünməyinizi istəyirəm. Prezident (Donald Trampı nəzərdə tutur - S.İ.) səsverməni şəxsən izləyəcək. O, məndən bizə qarşı səs verən dövlətlərin adlarını istədi. Ona görə də bütün səsləri qeydə alacağıq”.
ABŞ prezidenti Donald Tramp Ağ evdə çıxışı zamanı Nikki Heylinin çıxışını dəstəklədiyini vurğulayıb: “Onlar bizim pulu götürüb bizə qarşı səs verirlər. Onlar yüz milyonlarla, hətta milyardlarla dollar vəsait alırlar, sonra isə bizə qarşı səs verirlər. Biz bu səsləri görürük"".
O, həmin dövlətlərə maliyyə yardımını kəsərək ABŞ-ın belə halda daha çox qənaət edə biləcəyini qeyd edib.
N.O.
www.oxu.az
"
"Türkiyədə aviareyslər təxirə salındıTürkiyənin şərqindəki İğdır vilayətində daxili aviareyslər təxirə salınıb.
Oxu.Az xəbər verir ki, Trend-in məlumatına görə, bu qərara sıx dumanın davam etməsi səbəb olub.
Aviareyslərin nə vaxt bərpa olunacağı barədə hələlik məlumat verilməyib.
Məlumata görə, hazırda İğdır vilayətində görüntü məsafəsi 20 metrdən aşağıdır.
Qeyd edək ki, bu gün səhər saatlarında Ağrı vilayətində sıx duman səbəbi ilə baş vermiş qəzada 5 nəfər həlak olmuş, 12 nəfər xəsarət almışdı.
E.Ə.
www.oxu.az
"
"Şeyxülislam: Mən nə qədər varam, qurultay keçirilməyəcək“Mən nə qədər həyatda varam, Qafqaz MÜsəlmanları İdarəsinin qurultayının keçirilməsinə ehtiyac yoxdur”.
Oxu.Az xəbər verir ki, APA-nın məlumatına görə, bunu QMİ sədri, Şeyxülislam Hacı Allahşükür Paşazadə deyib.
O qeyd edib ki, qurultay idarəyə sədrin seçkisi münasibəti ilə keçirilir: “Son qurultayda ömürlük sədr seçildiyim üçün nə qədər mən həyatdayam, belə bir qurultayın keçirilməsi nəzərdə tutulmur”.
E.Ə.
www.oxu.az
"
"Paraqvaydan Azərbaycana jest: Xocalı soyqırımını tanıdıParaqvayın Deputatlar Palatası 1992-ci ildə Azərbaycanın Dağlıq Qarabağ regionunun Xocalı şəhərində törədilmiş soyqırımının pislənilməsi və 26-cı ildönümünün anılması münasibətilə həmrəyliyin ifadə edilməsi barədə bəyanat qəbul edib.
Oxu.Az Report-a istinadən xəbər verir ki, məlumatı Paraqvayın Deputatlar Palatası yayıb.
Bəyanatda qeyd edilib ki, Xocalı qətliamı Ermənistan və Azərbaycan arasındakı münaqişənin hərbi fazasının üç ili ərzində mülki əhalinin məruz qaldığı ən böyük hücum olub, nəticədə etnik xarakterli səbəblərə görə 63 uşaq, 106 qadın və 70 yaşlı insan olmaqla, 613 azərbaycanlı qətlə yetirilib, 1275 sakin əsir düşüb, onlardan 150 nəfərinin taleyi hələ də məlum deyil; bundan əlavə, 76-sı uşaq olmaqla, 487 nəfər Xocalı sakini şikəst edilib, 26 uşaq hər iki valideynini və 130 uşaq isə valideynlərindən birini itirib. Bu faktın Azərbaycan Respublikasının müxtəlif qurumları və müstəqil mənbələr tərəfindən tam sənədləşdirildiyi qeyd olunub.
Sənəddə bir sıra dövlətlərin Ermənistanın silahlı qüvvələri tərəfindən Azərbaycanın mülki əhalisinə qarşı törədilmiş bu soyqırımı və insanlıq əleyhinə cinayəti pislədiyi, Azərbaycan ərazilərinin Ermənistan tərəfindən silahlı işğalının qınanıldığı, həmçinin Azərbaycan Respublikasının ərazi bütövlüyünə, suverenliyinə və beynəlxalq səviyyədə tanınmış sərhədlərinin toxunulmazlığına hörmət ifadə etdikləri vurğulanıb.
Bəyanatda BMT Təhlükəsizlik Şurası tərəfindən 1993-cü ildə qəbul edilmiş 822, 853, 874 və 884 nömrəli Qətnamələr təcavüzün dayandırılmasını, diqqətin qurbanlara yönəldilməsini və Azərbaycan Respublikasının ərazilərinin Ermənistan Respublikası tərəfindən işğalı nəticəsində yaranmış münaqişənin həlli yolu kimi dialoqu təşviq etdiyi bildirilir. Deputatlar palatası qeyd olunanları və beynəlxalq humanitar hüququn əsas prinsip və normalarına hörmət edilmədiyini əsas tutaraq 1992-ci ildə Azərbaycan Respublikasının Dağlıq Qarabağ regionunun Xocalı şəhərində törədilmiş soyqırımını pislədiyini və bu insanlıq əlyehinə cinayətin 26-cı ildönümünün anılması münasibətilə Azərbaycan xalqına öz həmrəyliyini ifadə etdiyini bəyan edib.
A.M.
www.oxu.az
"
"Kataloniyada vaxtından əvvəl parlament seçkiləri başladıKataloniyada bu gün regional parlamentə vaxtından əvvəl seçkilər başlayıb.
Oxu.Az-ın məlumatına əsasən, seçkilərdə iştirak edən siyasi partiyalar Kataloniyanın müstəqilliyinin lehinə çıxış etməklə və İspaniyanın ərazi bütövlüyünü dəstəkləməklə  iki hissəyə ayrılıb.
Barselona merinin partiyası Catalunya en Comu isə regionun müstəqilliyi məsələsində neytrallığını saxlayır.
Bildirilir ki, bölgənin 5,5 mln. vətəndaşı səsvermə hüququna malikdir. Seçicilərin 80 %-nin səsvermədə iştirak edəcəyi gözlənilir.
Xatırladaq ki, oktyabrın 1-də baş tutan və Madrid tərəfindən qadağa olunan müstəqillik haqqında referendumun gedişatı zamanı kütləvi iğtişaşlar baş vermişdi.
N.O.
www.oxu.az
"
"Trampı hədələməyə görə 14 il həbsABŞ-ın Viskonsin ştatının sakini Cozef Yakubovski hökuməti tənqiddə və prezident Donald Trampı öldürməklə hədələməkdə təqsirli bilinib.  
Oxu.Az-ın Fox News-a istinadən xəbərinə görə, Medison (Viskonsin) məhkəməsi 33 yaşlı müttəhimə 14 il həbs cəzası verib.
İstintaqın nəticələrinə əsasən, cari ilin aprelində Yakubovski poçt vasitəsilə Ağ evə, Trampın adına 160 səhifəlik “manifest” yollayıb. O, məktubunda ABŞ-ın hazırkı administrasiyasından narazılığını bildirib. Bundan sonra o, mağazadan odlu silah oğurlayaraq gizlənib. Onun axtarışına 150-dən çox hüquq-mühafizə orqanlarının əməkdaşı cəlb olunub. Qaçağı yalnız 10 gündən sonra saxlamaq mümkün olub.
N.O.
www.oxu.az
"
"KXDR-in daha bir hərbçisi Cənubi Koreyaya qaçdıDaha bir Şimali Koreya hərbçisi quru sərhədi ilə keçməklə Cənubi Koreyaya qaçıb.
Oxu.Az-ın xəbərinə əsasən, bu barədə Qərargah Rəisləri Komitəsi məlumat yayıb.
Məlumatda bildirilir ki, ""aşağı rütbəli"" KXDR hərbçisi yerli vaxtla 08:04-də qərb nəzarət-buraxılış məntəqəsində görünüb. Hərbçi ""qatı duman""dan istifadə edərək sərhədi keçib.
Xatırladaq ki, noyabrda demilitarizasiya edilmiş zonadan KXDR əsgərinin Cənubi Koreyaya keçməsi barədə məlumat yayılmışdı.
N.O.
www.oxu.az
"
"Tereza Meyin müavini pornoqrafiya qalmaqalına görə istefa verdiBöyük Britaniya baş nazirinin müavini Demian Qrin 2008-ci ildə iş kompüterində pornoqrafik şəkillərin tapılması barədə yayılan xəbərlər səbəbindən hökumətdə tutduğu vəzifəsindən istefa verib.
Oxu.Az Report-a istinadən xəbər verir ki, Qrin kompüterində tapılmış şəkillərlə bağlı ""qeyri-dəqiq və dolaşıq bəyanatlar"" verməsi ilə əlaqədar vəzifəsindən gedib.
Nəşr yazır ki, Qrinin istefası onu ""Dauninq Strit""ə gətirən baş nazir Tereza Meyə zərbə olacaq. O, lideri baş nazir olan Mühafizəkarlar Partiyasının səslərin yarısından da azını toplayaraq parlamentdə əksəriyyətdən məhrum olmasından sonra, Treza Meyə mövqeyini möhkəmləndirməkdə kömək etməli idi.
N.O.
www.oxu.az
"
"Kadırov ABŞ-a səsləndi: Narahat olmayın, mən hələ əmr almamışam – VİDEOÇeçenistan rəhbəri Ramzan Kadırov ABŞ-ın sanksiya siyahısına adının salınmasına münasibət bildirib.
Oxu.Az-ın xəbərinə görə, Kadırov bu barədə Instagram səhifəsində yerləşdirdiyi videoda danışıb.
“Yazıq amerikalılar. Balaca, lakin çox qürurlu Çeçenistan Respublikası böyük bir dövlətə rahatlıq vermir. Narahat olmasınlar, mən hələlik “ABŞ torpağına ayaq basmağa” əmr almamışam. Əgər mənə ABŞ-ın bütün valyuta ehtiyatlarını vəd etməsələr, oraya getmərəm”, -  o deyib. 
Kadırov əlavə edib ki, “bütün dünyaca məşhur amerikalılar onun evinə qonaq gəlirlər və Çeçenistanda yaşamağı planlaşdırırlar”. 
Qeyd edək ki, dekabrın 20-də ABŞ Ramzan Kadırovun adını “Maqnitski aktı” ilə bağlı sanksiyalar siyahısına əlavə edib.

S.B.
www.oxu.az
"
"Müxalifətçilər Gürcüstanın baş nazirini özündən çıxartdılarGürcüstanın baş naziri Georgi Kvirikaşvili və Nazirlər Kabinetinin üzvlərinin parlamentdə müxalifət yönümlü “Vahid Milli Hərəkat” partiyasının nümayəndələri ilə görüşü qalmaqalla başa çatıb.
Oxu.Az-ın “Sputnik Georgia” nəşrinə istinadən məlumatına görə, deputatlar baş naziri tənqid ediblər və onun çıxışı zamanı dəfələrlə sözünü kəsiblər.
Kvikiraşvili isə öz növbəsində müxalifətçiləri yalan danışmaqda ittiham edib.
“Siz hakimiyyətə gələndən sonra ölkənin vəziyyətinə baxın. Bundan sonra nə isə deməyə ixtiyarınız yoxdur. Siz necə baş nazirsiz: Sizdən heç vaxt heç nə soruşmayıblar və soruşmayacaqlar”, - deputat Meliya baş nazirə deyib.
Bundan sonra Kvirikaşvili parlamenti tərk etmək qərarına gəlib. Lakin yarı yolda dayanaraq Meliyaya yaxınlaşıb. Siyasətçilər bir-birlərini nalayiq ifadələrlə təhqir ediblər.
Daha sonra isə baş nazir və Nazirlər Kabinetinin üzvləri zalı tərk ediblər.
S.B.
www.oxu.az
"
"Bütün Qroznı polisini kiçik leytenant Kadırova tapşırdılarNoyabrda Çeçenistan DİN-nin Qroznı üzrə idarə rəisinin səlahiyyətlərinin icraçısı təyin olunmuş Xas-Maqomed Kadırovun rütbəsi kiçik leytenantdır.  
Oxu.Az Lenta.ru-ya istinadən xəbər verir ki, bu barədə müvafiq məlumat Çeçenistan DİN-nin saytında peyda olub.
Məlumatlara əsasən, Kadırova bir neçə polkovnik, podpolkovnik, mayorlar, kapitanlar və digər yüksək rütbəli polis zabitləri tabedirlər. Çeçenistan DİN-nin Qroznı İdarəsinin əvvəlki rəisi Abuşayx Vismuradovun rütbəsi isə polkovnik idi.
Yeni vəzifədə başladığı ilk gündə, dekabrın 20-də Kadırov geniş toplantı keçirib, Rusiyanın “Fontanka” nəşri yazır.
Qəzet Qroznının yeni polis rəisinin yaşını öyrənməyə çalışsa da, növbətçi hissədən bu barədə məlumatsız olduqlarını bildirdilər. 
Yeni rəis idarə kollektivinə dekabrın 18-də təqdim olunub. Bu barədə İnstagram-da Çeçenistan rəhbəri Ramzan Kadırov özü xəbər verib.
O, Xas-Maqomed Kadırovu enerjili və zəhmətsevər rəhbər adlandırıb. “Əvvəllər tutduğu vəzifələrdə özünü yalnız əla tərəfdən göstərib”, - deyə, Kadırov bəyan edib.
www.oxu.az
"
"ABŞ Kadırova qarşı sanksiya tətbiq edibABŞ “Maqnitski aktı” ilə bağlı sanksiyalar siyahısına daha beş rusiyalının adını daxil edib.
Oxu.Az-ın xəbərinə görə, bu siyahıda Çeçenistan rəhbəri Ramzan Kadırovun da adı var.
Sanksiyalar həmçinin Ayub Katayev, Yuliya Mayorova, Andrey Pavlov və Aleksey Şeşeninə qarşı tətbiq edilib.
S.B.
www.oxu.az
"
"İŞİD terrorçuları misirli nazirləri atəşə tutublarİŞİD terror qruplaşmasının yaraqlıları Misirin Ariş şəhər aeroportunu ölkənin müdafiə naziri Sedki Sobhi və daxil işlər naziri Maqdi Əbdül Qaffarın gəlişi zamanı atəşə tutublar. 
Oxu.Az-ın xəbərinə görə, bu barədə çərşənbə günü, dekabrın 20-da, terrorçuların monitorinqi ilə məşğul olan “Directorate 4” Teleqram kanalı məlumat yayıb. 
İnsident dekabrın 19-da baş verib. Terrorçular hökumət inspeksiyasının nümayəndələrinin də olduğu “Apache AH-64” helikopterinə Kornet tank əleyhinə raket kompleksindən atəş açıblar. 
Hücum zamanı iki polkovnik ölüb, helikopterə ciddi ziyan dəyib. Ərazidə keçirilən xüsusi əməliyyat zamanı beş yaraqlı zərərsizləşdirilib.
S.B.
www.oxu.az
"
"İstanbulun mərkəzində Yeni il şənlikləri ləğv olunduİstanbulun Bəyoğlu bələdiyyəsinin administrasiyası Taksim meydanı və İstiqlal küçəsində terror təhlükəsi ilə əlaqədar Yeni il şənliklərini ləğv edib.
Oxu.Az-ın DHA agentliyinə istinadən məlumatına görə, bu barədə Bəyoğlu bələdiyyəsinin Təhlükəsizlik İdarəsinin rəisi İsmayıl Kılıç deyib.
“Yeni il gecəsi təhlükəsizlik tədbirləri ən yüksək səviyyədə olacaq. Vətəndaşların təhlükəsizliyini təmin etmək üçün heç bir bayram tədbirləri olmayacaq. İnsanların bir yerə toplaşması qadağan olunacaq. Bu tədbirlər İstiqlal küçəsində və Taksim meydanında həyata keçiriləcək”, - o deyib. 
S.B.
www.oxu.az
"
"Britaniyalı cərrah pasiyentlərin qaraciyərinə “imza” qoyurmuşBritaniyalı cərrah Saymon Bremholl xəstələrin daxili orqanlarında öz “imzasını atmaqda” ittiham olunur.
Oxu.Az-ın Trend-ə istinadla məlumatına görə, 53 yaşlı həkimin bir neçə il əməliyyat zamanı xəstələrin qaraciyərində arqon şüası vasitəsilə öz inisiallarını yazdığı ortaya çıxıb.
Bu əməllər üzə çıxdıqdan sonra həkim cərrahlıq fəaliyyətindən uzaqlaşdırılıb və məhkəmə qarşısına çıxarılıb.
S.Bremholl iki xəstənin qaraciyərində qanaxmanın qarşısının alınması üçün lazerlə “yandırma” həyata keçirdiyini və öz adının baş hərflərini yazdığını etiraf edib.
A.S.
www.oxu.az
 
"
"İranın sabiq vitse-prezidenti 63 il müddətinə azadlıqdan məhrum edildiİranın keçmiş vitse-prezidenti Həmid Rza Bakai 63 il müddətinə azadlıqdan məhrum edilib.
Oxu.Az-ın Trend-ə istinadla məlumatına görə, o, dövlət vəsaitlərindən sui-istifadədə ittiham olunur.
Qeyd olunur ki, məhkəmə keçmiş vitse-prezidenti iri məbləğdə dövlət vəsaitini sərf etməkdə və 63 fərqli bank hesabı açmaqda təqsirli bilib.
Qeyd edək ki, H.R.Bakai Mahmud Əhmədinejadın prezidentliyi dövründə 2005-ci ildən 2013-cü ilədək vitse-prezident vəzifəsini tutub.
A.S.
www.oxu.az
 
"
"Moskva Dövlət Universitetinin kitabxanası təxliyə edildiMoskvanın Moxova küçəsində yerləşən Moskva Dövlət Universitetinin elmi kitabxanasında oxucu və əməkdaşların təcili təxliyəsi aparılır.
Oxu.Az-ın Trend-ə istinadla məlumatına görə, buna binaya partlayıcı maddə qoyulması ilə bağlı anonim zəng səbəb olub.
Binanın ətrafı polis tərəfindən nəzarətə götürülüb.
Qeyd edək ki, Rusiyada partlayış təhdidləri ilə bağlı anonim zənglər dalğası sentyabrın 11-dən başlayıb. Bu müddət ərzində 180 şəhərdə 2,5 milyona yaxın adam təxliyə olunub.
Zənglərdən heç biri öz təsdiqini tapmayıb.
A.S.
www.oxu.az
 
"
"Rusiyada mədəndə uçqun: Torpağın altında qalanlar varRusiyanın Novokuznetsk şəhərində kömür mədənində uçqun baş verib.
Oxu.Az-ın Trend-ə istinadla məlumatına görə, hadisə 300 metr dərinlikdə mədənin ventilyasiya hissəsində baş verib. Uçqunun hansı səbəbdən baş verməsi məlum deyil.
Məlumata görə, qəza zamanı mədəndə 99 nəfər olub. Yerin altında qalanlardan 3-ü ilə əlaqənin kəsildiyi bildirilir.
Məlumata görə, digər mədənçilər yerin üstünə çıxarılıb.
Hazırda axtarış-xilasetmə işləri aparılır.
A.S.
www.oxu.az
 
"
"ABŞ və Türkiyə viza verilməsi ilə bağlı məhdudiyyəti daha bir il uzatdıTürkiyə ABŞ vətəndaşlarına 2019-cu ilin yanvarınadək viza verilməsini dayandırıb.
Oxu.Az Report-a istinadən xəbər verir ki, bunu Türkiyə baş nazirinin müavini Recep Akdağ bildirib.
“Bu məsələni, bütövlükdə, yaxşılaşdırmaq, vətəndaşların işlərini asanlaşdırmaq lazımdır. ABŞ-ın bu davranışı öz vətəndaşlarının işlərini çətinləşdirir. Biz də onlara qarşılıq olaraq limitlər tətbiq edirik”, - o vurğulayıb.
Qeyd edək ki, dekabrın 19-da ABŞ-ın Türkiyədəki səfirliyi Türkiyə vətəndaşlarının viza işlərini 2019-cu ilin yanvarın 1-dək dayandırdığını açıqlayıb.  
www.oxu.az
"
"Ərəb çılpaq qadın heykəlini dağıtmaq istədi – VİDEOƏrəb ölkələrinin birində vandalizm baş verib.
Oxu.Az xəbər verir ki, dini radikal Yunan ilahəsinə aid heykəli məhv etməyə çalışıb.
Sosial şəbəkələrdə yayılan məlumata görə, dini radikal heykəlin çılpaq olmasından qəzəblənib, onun əxlaqsızlığı təbliğ etdiyini əsas gətirərək dağıtmaq istəyib.
Dini radikal çəkiclə tarixi abidəni döyəcləyərək, heykəlin hissələrini sındırıb. Bunu görən ətrafdakı insanlar vandala daş, taxta və bellə zərbələr endiribər. Sonda polis hadisə yerinə gələrək tarixi abidəni dağıdan şəxsi saxlayıb.

Elvin Əhmədov
www.oxu.az
"
"Olimpiada üçün Kim Çen In təhlükəsi: ABŞ əsgərlərinə xüsusi tapşırıq – VİDEO + FOTOABŞ əsgərləri Cənubi Koreyada Qış Olimpiya oyunlarını Kim Çen Indan müdafiə edəcəklər.
Oxu.Az Dailymail-ə istinadən xəbər verir ki, 220 Cənubi Koreya və 220 ABŞ əsgəri 2018-ci ildə Pxençxanda keçirilən Qış Olimpiya Oyunlarında təhlükəsizliyi qoruyacaq.
Bununla bağlı ABŞ və Cənubi Koreya əsgərləri dekabrın 4-dən təlimlərə başlayıblar. Hərbi təlimlər iki ay davam edəcək. Köynəksiz əsgərlər -25 dərəcədə məşq ediblər, onlar şaxtalı havada güləşib, müxtəlif idman hərəkətləri və silahlardan atışlar icra ediblər. 
Təlimlər gərgin vəziyyətdə keçirilir, belə ki, Şimali Koreya lideri Kim Çen Inın açıqlamaları dünya, eləcə də, ABŞ - Cənubi Koreya birliyini narahat edir.































































Elvin Əhmədov
www.oxu.az
"
"ABŞ-da qız YouTube üçün videoya görə sevgilisini güllələdiABŞ-ın Minnesota ştatının sakini YouTube üçün video çəkmək istəyərkən öz sevgilisini güllələyib.
Oxu.Az-ın xəbərinə görə, bu barədə The Star Tribune nəşri yazır. 
Monaliza Perez və onun münasibətdə olduğu oğlu Pedro Ruiz öz YouTube kanalları üçün video çəkmək istəyirdilər. Kadrlarda qız oğlana atəş açır, sonuncu isə müdafiə üçün kitabdan istifadə edir. Perez yarım metr məsafədən atəş açdıqdan sonra güllə kitabdan keçərək Ruizə dəyib. Aldığı güllə yarasından gənc oğlan yerindəcə ölüb.
S.B.
www.oxu.az
"
"BMT Rusiyanı “işğalçı ölkə” kimi tanıdıBMT-nin Baş Assambleyası Rusiyanın Krımda insan hüquqlarının pozması, eləcə də qeyri-qanuni yolla RF qanunları və idarəetməsinin tətbiq olunmasını qınayan qətnaməni qəbul edib.
Oxu.Az-ın xəbərinə görə, bu barədə çərşənbə axşamı, dekabrın 19-da, TASS nəşri yazır.
Ukrayna tərəfindən təqdim edilən sənəddə həmçinin “Rusiyanın Ukrayna dövlətinin bir hissəsini (Krım və Sevastopol şəhəri) müvəqqəti işğal etməsi” pislənilib.
Sənədin lehinə 70, əleyhinə isə 26 ölkə səs verib. Daha 76 dövlət isə bitərəf qalıb. 
S.B.
www.oxu.az
"
"Almaniyada faşist qaydaları ilə yaşayan şəhər aşkarlanıb – VİDEOAlmaniya şəhərlərinin birinin meriyasında nasistlərə həsr edilən xatirə lövhəsi aşkarlanıb.
Oxu.Az-ın xəbərinə görə, bu barədə Rusiyanın REN TV kanalında yayımlanan süjetdə bildirilir.
Şəhər meriyasının binasında həmçinin faşistlərin ağ-qara şəkilləri asılıb. 
Yerli hakimiyyət nümayəndələri buna göz yummağa çalışır. 
Yalnız sakinlərin iradlarından sonra faşist Almaniyasının bəzi atributları icra hakimiyyətinin binasında yığışdırılıb.

S.B.
www.oxu.az
"
"Saakaşvilinin Poroşenkoya yazdığı məktub – FOTOUkrayna prezidentinin mətbuat katibi Svyatoslav Çeqolko Facebook sosial şəbəkəsində Odessa vilayətinin keçmiş qubernatoru Mixail Saakaşvilinin Pyotr Poroşenkoya ünvanladığı məktubu dərc edib.
Oxu.Az-ın xəbərinə görə, məktubda Saakaşvili siyasi nöqsanlara yol verdiyini etiraf edərək ölkədə sabitliyin pozulmayacağına əminliyini vurğulayıb.
“Hər an səlahiyyətli nümayəndə ilə görüşüb danışıqlar aparmağa hazıram”, - siyasətçi yazıb.



S.B.
www.oxu.az
"
"Saakaşvilinin azərbaycanlı tərəfdarı Oktyabr sarayına hücumdan danışdıNə “Yeni qüvvələr hərəkatı” partiyasının lideri Mixeil Saakaşvili, nə də onun tərəfdarlarına Kiyevdəki Oktyabr sarayına hücum etmək sərf edirdi.
Oxu.Az-ın məlumatına görə, bu barədə “Ukrayna azərbaycanlılarının birləşmiş diasporası” Ümumukrayna ictimai təşkilatının sədri Hikmət Cavadov bildirib: ""Tarix gözəl müəllimdir. O, bugünlərdə baş verən bu və ya digər hadisələri, müxtəlif ölkələrdə baş verənləri xatırlamaqla qiymətləndirməyə imkan verir. Ukrayna, bir çox mütəxəssislərin fikrincə, əksər parametrlərinə görə Hitler Almaniyasının əməllərini xatırladan təcavüzün qurbanıdır. Rusiya törətdiyi cinayətlərdə digər ölkələri ittiham etməyə adət edib. Bir sözlə, “Reyxstaqa təhrik etmək” adi haldır. Ona görə də Ukraynada bu manevri həyata keçirmək cəhdini müşahidə etmək mənə heyrətamiz gəlir.
Yanılmağı çox istərdim. Lakin böyük ehtimalla, provokasiyanın arxasında Mixeil Saakaşvili və onun tərəfdarlarının üzərində ictimai məhkəmə qurmaq istəyənlər dayanır. Provokasiya deyərkən, Oktyabr sarayına hücumu nəzərdə tuturam, mən bunu başqa cür adlandıra bilmirəm. Onların qaldırdıqları problemlərdən, dünyanın aparıcı KİV-lərinin yazdıqları korrupsiyadan cəmiyyətin diqqətini kim yayındırmaq istəyir?! Şübhəsiz ki, bu qüvvələr Saakaşvilinin ünvanına yönəlmiş ittihamlarla nəticələnən şou hazırlamağa qadirdirlər. Dekabrın 17-də baş tutan mitinqin iştirakçısı kimi bütün məsuliyyətimlə, Saakaşvilinin öz tərəfdarlarını Oktyabr sarayına hücum etməməyə səslədiyini bildirirəm.
Bu qüvvələr onların hakimiyyəti saxlamaq planlarına təhdid olan Saakaşvilini, eləcə də, bütün etiraz hərəkatını nüfuzdan salmaqda maraqlıdırlar. Nə Mixeil Saakaşvili, nə də onun tərəfdarlarına Oktyabr sarayına hücum etmək sərfəli idi. Lakin bu, öz siyasi opponentlərini siyasi meydandan kənarlaşdırmağı, Ukraynanı asanlıqla qarət vasitəsi olan senzura və diktaturanı yeritməyi arzulayanlar üçün sərfəlidir"".
Nigar Orucova
www.oxu.az
"
"Ərdoğan müğənninin qızının nikah şahidi oldu - FOTOTürkiyəli müğənni Ahmet Özhanın qızı Fatma Özgül Ömer Faruk Albayrak ilə ailə qurub.
Oxu.Az Türkiyə KİV-ə istinadla xəbər verir ki, cütlüyün nikahında Türkiyə prezidenti Rəcəb Tayyip Ərdoğan, enerji və təbii sərvətlər naziri Berat Albayrak şahidlik edib. 
Mərasimdə birinci xanım Əminə Ərdoğan, nazirin həyat yoldaşı Esra Albayrak, məşhur müğənni Emel Sayın, sənət və siyasət aləmindən digər tanınmış simalar da iştirak edib. 











A.S.
www.oxu.az
"
"Səudiyyə Ərəbistanına raket atıldıSəudiyyə Ərəbistanının paytaxtı Ər-Riyad şəhərində partlayış baş verib.
Oxu.Az İnterfax-a istinadən xəbər verir ki, əvvəlcə partlayış səsi eşidilib, daha sonra isə ətrafı tüstü bürüyüb. Bir neçə dəqiqə sonra isə Yəməndəki husilərin raket zərbəsi endirdiyi məlum olub.
Bir neçə dəqiqə sonra isə husilər Ər-Riyada raket zərbəsi endirdiklərini elan ediblər.
Məlumata görə, raket havada zərərsizləşdirilib.
A.H.
www.oxu.az
"
"Rusiyada təyyarə qəzası: Ölənlər var – VİDEORusiyanın Neneçk muxtar vilayətində ""An-2"" tipli təyyarə Naryan-Mare aeroportunda havaya qalxdıqdan sonra qəzaya uğrayıb.
Oxu.Az TASS-a istinadən xəbər verir ki, hadisə nəticəsində 4 nəfər ölüb, 13 nəfər isə yaralanıb.
Bildirilir ki, təyyarə yenidir, təyyarəni idarə edən pilot isə təcrübəlidir.

E.Ə.
www.oxu.az
"
"FTX-dən xəbərdarlıq - Terrorçular yeni cihadla gəlirRusiya paytaxtında MDB ölkələri təhlükəsizlik və xüsusi xidmət orqanları rəhbələri Şurasının 43-cü iclası keçirilir.
Oxu.Az APA-nın Moskva müxbirinə istinadən xəbər verir ki, iclasda Yaxın Şərqdəki qaynar nöqtələrdən qayıdan terrorçulara qarşı mübarizə məsələləri müzakirə olunur. Əsas diqqət terrorçuluq və ekstremizmə qarşı mübarizə sahəsində əməkdaşlığın effektivliyinin artırılması, birlik ölkələrinin təhlükəsizliyinin təmin olunmasına dair məsələlərə yönəlib.
 İclasda MDB ölkələri ilə yanaşı, Almaniya, İspaniya, İtaliya, Serbiya və Fransanın təhlükəsizlik və xüsusi xidmət orqanlarının nümayəndə heyətləri də iştirak edir.
Rusiya Federal Təhlükəsizlik Xidmətinin rəisi Aleksandr Bortnikov çıxışında Rusiya xüsusi xidmət orqanlarının MDB-dən olan tərəfdaşlarına beynəlxalq terrorçu təşkilatlarla əlaqədə şübhəli bilinən 300 nəfərə yaxın şəxsi təhvil verdiyini bildirib: ""Onlardan 217 nəfəri cinayət məsuliyyətinə cəlb olunub. Təhlükəsizlik orqanlarının məlumatları əsasında sərhəd nəzarətinə terrorçu və dini-eltremist strukturlarla əlaqədə şübhəli bilinən MDB ölkələrinin 20 min nəfərə yaxın vətəndaşı göndərilib"".
 FTX rəhbəri terrorçuların taktika dəyişdirdiyini də vurğulayıb: ""Qruplaşma başçıları öz tərəfdaşlarını ""avtonom cihad""a keçməyə istiqamətləndirirlər. Onlar tərəfdaşlarını mülki şəxsləri, hüquq-mühafizə orqanlarının əməkdaşlarını öldürməyə yönəldirlər. Onların hədəfləri isə şəhər və sosial infrastruktur obyektləri olur"".
A. Bortikov terrorçu təşkilatların Suriya və İraqda məğlubiyyətdən sonra öz qüvvələrini Yaxın Şərqdən kənara, xüsusilə də Əfqanıstana göndərdiklərini söyləyib: ""Əfqanıstanda isə onlar birbaşa MDB ölkələrinə təhlükədirlər. Terrorçular saxta sənədlərlə qaçqın və məcburi köçkün adı altında sərhədi keçirlər. Son zamanlar əmək miqrantları və turistlər arasında quldurların sayının kəskin artdığını müşahidə edirik"".   
İclasda MDB ölkələri Antiterror Mərkəzinin rəhbəri Andrey Novikovun qurumun 2018-ci il üçün planları və təlimləri ilə bağlı məruzəsi dinlənilib.
Qeyd edək ki, MDB ölkələri təhlükəsizlik və xüsusi xidmət orqanları rəhbələri Şurasının 43-cü iclasında Azərbaycan Dövlət Təhlükəsizlik Xidmətinin rəisi Mədət Quliyev də iştirak edir.  
A.H.
www.oxu.az
"
"Argentinada etiraz aksiyaları: 162 yaralı – VİDEOArgentinanın paytaxtı Buenos-Ayresdə əhali hökumətin pensiya islahatlarının əleyhinə etiraz aksiyalarını davam etdirir.
Oxu.Az xəbər verir ki, nümayışlar zamanı etirazçılarla əsayış keşikçiləri arasında qarşıdurma baş verib.
“Todo Noticias” nəşrinin yaydığı məlumata əsasən, etirazlar zamanı 162 nəfər müxtəlif dərəcəli xəsarətlər alıb ki, onlardan da 88 nəfəri hüquq-mühafizə orqanlarının əməkdaşlarıdır.
Polisin yaydığı məlumata əsasən, 80 etirazçı həbs olunub.

Azər Məmmədov
www.oxu.az
"
"BMT: Dünyada 258 milyondan çox miqrant varBMT-nin İqtisadi və Sosial məsələlər üzrə Departamenti dünyada 258 milyondan çox miqrantın olması barədə məruzə hazırlayıb.
Oxu.Az xəbər verir ki, sənəddə 2000-ci illə müqayisədə miqrantların 49 faiz artdığı qeyd edilir.
Onların 26 milyonu qaçqınlardır.
Öz ölkəsini ən çox tərk etmiş insanlar (49,8 milyon nəfər) ABŞ-da yaşayır. Səudiyyə Ərəbistanında, Almaniyada və Rusiyada yaşayan miqrantların sayı hər ölkə üzrə təxminən 12 milyon nəfərə çatır. Böyük Britaniyada bu göstərici 9 milyon insan təşkil edir.
Hindistandan dünyada miqrantların sayına görə (17 milyon nəfər) birinci yerdədir. Siyahıda bu ölkəni 13 milyon miqrantla Meksika izləyir.
Rusiyadan, Çindən, Banqladeşdən, Suriyadan, Pakistandan və Ukraynadan gəlmələr miqrantların ümumi miqdarının əhəmiyyətli hissəsini təşkil edirlər. Bu ölkələrdən hər birində 6 milyondan 11 milyon nəfərə qədər miqrant var.
A.M.
www.oxu.az
"
"ABŞ Qüdslə bağlı qətnaməyə veto qoyduABŞ BMT-nin Təhlükəsizlik Şurasında Misirin Qüdsün İsrailin paytaxtı kimi tanınmasına qarşı qətnaməsinə veto qoyub.
Oxu.Az-ın xəbərinə görə, sənəddə Qüdsün İsrailin paytaxtı kimi tanınmasının təəssüf doğurduğu bildirilib. Qətnamədə ABŞ-ın adı olmayıb.
Sənədə əsasən, Qüdsün statusuna dair hər hansı qərar hüquqi qüvvəyə malik deyil və ləğv edilməlidir.
S.B.
www.oxu.az
"
"ABŞ-da qatar relsdən çıxıb yola aşdı – YENİLƏNİB + VİDEOABŞ-da sərnişin qatarının qəzaya uğraması nəticəsində altı nəfər ölüb.
Oxu.Az-ın xəbərinə görə, bu barədə Associated Press nəşri məlumat yayıb.
Hadisə ilə əlaqədar Vaşinqton ştatında fövqəladə vəziyyət elan edilib.
22:07
ABŞ-ın Vaşinqton ştatında sürət qatarının qəzaya uğraması nəticəsində ən azı 77 nəfər xəsarət alıb.
Oxu.Az-ın xəbərinə görə, hadisə nəticəsində ölənlərin də olduğu bildirilir, lakin onların sayı barədə məlumat verilmir.
Sietl - Portlend marşrutu ilə hərəkət edən qatar körpüdən magistral yola aşıb. Qəza nəticəsində yolda böyük tıxac yaranıb.
Hadisə yerində xilasedicilər işləyirlər.

S.B.
www.oxu.az
"
"Rusiyada içkili mühafizəçi sərnişini terrorçu ilə səhv saldı – VİDEORusiyanın Sankt-Peterburq şəhərində metro mühafizəçisi yeniyetməni yarım saat tapança ilə təhdid altında saxlayıb.
Oxu.Az-ın xəbərinə görə, insident “Staraya derevnya” stansiyasında baş verib. 
Tapança ilə silahlanmış mühafizəçi sərnişinlərə təhlükəli terrorçunu saxladığını bildirib.
Hadisə yerinə gələn polis əməkdaşları 33 yaşlı mühafizəçini saxlayıblar. Onun üzərindən travmatik tapança götürülüb. 
Araşdırma zamanı mühafizəçinin içkili olduğu müəyyən edilib. Faktla bağlı cinayət işi açılıb.

S.B.
www.oxu.az
"
"Əl-Bağdadi azadlıqdadırABŞ-ın rəhbərlik etdiyi beynəlxalq koalisiya bəyan edib ki, İŞİD terror qruplaşmasının başçısı Əbu Bəkr Əl-Bağdadinin yeri barədə məlumatsızdır.
Oxu.Az-ın xəbərinə görə, bu barədə bazar ertəsi, dekabrın 18-də, RİA Novosti nəşri koalisiya nümayəndəsinə istinadən məlumat verir.
“Əmin olun ki, əgər biz Əl-Bağdadinin yerini bilsəydik, o hazırda ya öldürülmüşdü, ya da hərbi cinayətlərə görə həbs edilmişdi”, - bəyanatda deyilir. 
Xatırladaq ki, bundan əvvəl Türkiyənin “Yeni Şafak” qəzeti əl-Bağdadinin ABŞ hərbçiləri tərəfindən ələ keçirildiyini və Suriyanın şimalındakı hərbi bazada saxlanıldığı barədə məlumat yayıb.  
S.B.
www.oxu.az
"
"Ermənistanda gənclər hərbi xidmətdən imtina edirErmənistanda tələbələr yenidən aclıq elan ediblər.
Oxu.Az-ın Ermənistan KİV-ə istinadən verdiyi məlumata görə, hərbi xidmətə yollanmaqdan imtina edən gənclər hökumət nümayəndələri ilə danışıqlardan sonra aksiyanı bərpa ediblər.
Gənclər təşkilatı hökumətlə danışıqların nəticə vermədiyini bəyan edib.
Onlar aclıq aksiyasını irəli sürülən şərtlər yerinə yetirildikdən sonra dayandıracaqlarını bildiriblər.
A.M.
www.oxu.az
"
"NATO-dan Qarabağ bəyanatı: Ümid edirik...NATO Dağlıq Qarabağ münaqişəsinin həlli istiqamətində yeni addımlar atılmasını gözləyir.
Oxu.Az News.am-a istinadən xəbər verir ki, bu bəyanatla  Ermənistanda səfərdə olan NATO baş katibinin müavini Ruz Qottemüller çıxış edib.
NATO rəsmisi Dağlıq Qarabağ münaqişəsinin bütün regiona təsir etdiyini və onun müsbət həllini gözlədiklərini deyib.
O, Azərbaycan və Ermənistan xarici işlər nazirlərinin son görüşünü də müsbət qiymətləndirib: “Biz irəli sürülmüş diplomatik səylərdən məmnunuq və ümid edirik ki, tezliklə bu səylər nəticə verəcək”.  
A.H.
www.oxu.az
"
"“National Geographic”in əməkdaşları öldürüldü - VİDEOQabonun paytaxtı Librevil şəhərində bıçaqla silahlanmış şəxs ""National Geographic"" jurnalının əməkdaşlarına hücum edib.
Oxu.Az xəbər verir ki,  hücum nəticəsində iki nəfər ölüb, biri isə yaralanıb. 
Bildirilir ki, Nigeriya vətəndaşı olan şəxs ""Allahu-Əkbər"" qışqıraraq, onlara hücum edib.
Məlumata görə, hücum edən şəxs bununla da ABŞ prezidenti Donald Trampın Qüdsü İsrailin paytaxtı kimi tanımasına etiraz edib.

A.H.
www.oxu.az
"
"BMT kortejinə hücum: 4 nəfər öldürüldüNigeriyada BMT-nin Ümumdünya Ərzaq Proqramının kortejinə hücum olub.
Oxu.Az Qafqazinfo-ya istinadən xəbər verir ki, hücum nəticəsində 4 nəfər öldürülüb. Öldürülənlər sürücülər olub, daha 3 nəfər isə qaçırılıb. Yük maşınlarından biri yandırılıb.
Hücumu “Boho Haram” qruplaşması həyata keçirib.
A.M.
www.oxu.az
"
"Livanda Britaniyalı diplomatı zorlayıb, meyitini küçəyə atdılar – TƏFƏRRÜATİngiltərənin Böyük Britaniyanın Livandakı səfirliyinin diplomatı Rebekka Dykes Livanda avtomobil yolunun yaxınlığında ölü tapılıb.
Oxu.Az Milli.az-a istinadən xəbər verir ki, polis açıqlamasında şənbə axşamı paytaxt Beyrutun şimal hissəsindəki yol kənarında bir qadın cəsədinin tapıldığı haqda məlumat yayıb.
Açıqlamada ölüm səbəbinin və kimliyinin müəyyən edilməsi üçün cəsədin ekspertizaya aparıldığı deyilib. Ekspertiza sonrası cəsədin İngiltərənin Livandakı səfirliyində çalışan Dykesə aid olduğu üzə çıxıb.
Hadisə ilə bağlı istintaqın davam etdiyi deyilir.
Livan mediasında yer alan xəbərlərə görə, cəsədin yarılması sonrası Dykesə öldürülməmişdən öncə təcavüz edildiyi və ölümünə səbəb kimi boğulduğu göstərilib.
Əvvəllər İraq və Livanda çalışan Dykes 2017-ci ilin yanvarından Livanda İngiltərə hökumətinə aid Beynəlxalq İnkişaf Departamentində fəaliyyət göstərirdi.
***
17.12.2017 (23:09)
Böyük Britaniyanın Livanın paytaxtı Beyrutdakı səfirliyində işləyən diplomatı Rebekka Dayks bazar günü ölü tapılıb.
Oxu.Az TASS-a istinadən xəbər verir ki, bu barədə yerli polisə istinadən BBC məlumat yayıb.
Qadının meyiti yol kənarında aşkar edilib.
L.Ə.
www.oxu.az 
"
"Qəddafinin oğlu prezident seçkilərində iştirak edəcəkLiviyanın sabiq prezidenti Müəmmar Qəddafinin oğlu Seyf əl-İslam Qəddafi prezident seçkilərində iştirak etmək niyyətində olduğunu bəyan edib.
Oxu.Az Modern.az-a istinadən xəbər verir ki, bu barədə Seyf əl-İslam Qəddafinin nümayəndəsi Basem əl-Həşimi əl-Sül bildirib.
""Seyf əl-İslam Qəddafi 2018-ci ilin ortalarında keçiriləcək prezident seçkilərində namizədliyini irəli sürəcək"", - deyə Basem əl-Həşimi əl-Sül qeyd edib.
A.H.
www.oxu.az
"
"Putin Trampa təşəkkür etdiRusiya prezidenti Vladimir Putin və onun amerikalı həmkarı Donald Tramp arasında telefon danışığı olub.
Oxu.Az-ın APA-ya istinadən verdiyi xəbərə görə, danışıq zamanı V.Putin Sankt Peterburqda terror aktının qarşısını almağa kömək etmiş Mərkəzi Kəşfiyyat İdarəsinin (MKİ) məlumatına görə D.Trampa təşəkkür edib.
Bu barədə  Kremlin mətbuat xidmətinin yaydığı məlumatda bildirilir.
Məlumata görə, MKİ-nin təqdim etdiyi informasiya Sankt-Peterburqun Kazan kilsəsində və digər izdihamlı yerlədə partlayışlar törətməyi planlaşdıran terrorçu qrupun müəyyənləşdirilərək saxlanılmasına yardım edib.
Putin Trampdan MKİ rəhbərliyinə və operativ məlumat əldə etmiş kəşfiyyatçılara təşəkkürünü çatdırmağı xahiş edib.
A.M.
www.oxu.az
"
"ABŞ-da təyyarə qəzası: üç nəfər həlak olubABŞ-ın İndiana ştatında kiçik təyyarənin qəzaya uğraması nəticəsində üç nəfər həlak olub.
Oxu.Az RİA ""Novosti""yə istinadən xəbər verir ki, bu barədə ştat polisinin rəsmi Twitter səhifəsində məlumat yerləşdirilib.
Qəza ştatın cənub-şərqində yerləşən Franklin dairəsində qeydə alınıb. Təyyarə Missuridən Merilendə yollanırmış.
L.Ə.
www.oxu.az 
"
"Kilsəyə hücum nəticəsində həlak olanların sayı doqquz nəfərə çatıb - VİDEOPakistanın Bəlucistan əyalətinin Kvetta şəhərinin Zarqun-Roud rayonunda kamikadzenin protestant kilsəsinə hücumu nəticəsində həlak olanların sayı doqquz nəfərə çatıb, 50-dən artıq insan yaralanıb.
Oxu.Az AZƏRTAC-a istinadən xəbər verir ki, əyalətin daxili işlər naziri Sarfaraz Buqti jurnalistlərə müsahibəsində yaralıların çoxunun vəziyyətinin ağır olduğunu bildirib.
Xəbər verdiyimiz kimi, hadisəni törədən iki terrorçudan birini polis məbədə girərkən güllələyib, digəri isə kilsənin içərisinə girərək özünü partladıb. Partlayış vaxtı kilsədə 400-ə yaxın adam olub.
Qanlı hadisəyə görə məsuliyyəti İŞİD terror təşkilatı artıq öz üzərinə götürüb.
Pakistan Prezidenti Məmnun Hüseyn terror aktını pisləyib, həlak olanların yaxınlarına başsağlığı verib. Dövlət başçısı deyib ki, Pakistan bundan sonra da terrorçuların məhv edilməsi ilə bağlı kəskin tədbirlər görəcək.

L.Ə.
www.oxu.az 
"
" İŞİD lideri ABŞ-ın Suriyadakı hərbi bazasında saxlanılır?ABŞ hərbçiləri İŞİD terror qruplaşmasının lideri Əbu Bəkr Əl Bağdadini yaxalayaraq Amerikanın Suriyadakı hərbi bazasında saxlayırlar.
Oxu.Az xəbər verir ki, bu barədə APA ""Yeni Şafak"" nəşrinə istinadən məlumat yayıb. 
Məsələ ilə bağlı mənbənin bildirdiyinə görə, Əbu Bəkr Əl Bağdadi İraqda ələ keçirildikdən sonra ABŞ-ın Suriyanın şimal-şərqindəki Ras-əl-Ayn şəhərində yerləşən hərbi bazasına aparılıb, daha sonra isə Əl-Hasaka şəhəri yaxınlığındakı dayaq məntəqəsinə köçürülüb. Məlumata görə,  Əl Bağdadi ilə birlikdə İŞİD-in 7 səhra komandiri də ələ keçirilib, onlardan birinin İraq vətəndaşı olduğu bildirilir.
Qeyd edək ki, iyunun ortalarında Rusiya Müdafiə Nazirliyi İŞİD liderinin aviazərbə nəticəsində məhv edildiyini bəyan etmişdi. ABŞ tərəfi isə öz növbəsində Əl Bağdadinin ölmədiyini iddia etmişdi. 
L.Ə.
www.oxu.az 
"
"Saakaşvili tərəfdarları Oktyabr sarayını tərk etdilər – VİDEO + YENİLƏNİBOxu.Az qafqazinfo-ya istinadən xəbər verir ki, Mixail Saakaşvilinin xahişindən sonra tərəfdarları Oktyabr sarayını tərk ediblər. 
Yürüyüşçülərin əksəriyyəti onun çağırışından sonra Ali Radanın binasına doğru hərəkət ediblər.
M. Saakaşvili açıqlamasında özünün saraya daxil olmaq niyyətində olmadığnı bildirib: “Orada kimin hələ də mübarizə apardığını bilmirəm. Baş verənlər təxribat idi. Bizə dedilər ki, ora gedib tədbir keçirə bilərik. Orada isə konsert var idi. Bizi qoza və qazla qarşıladılar. Mən böyük bir məsuliyyətlə bəyan edirəm ki, bizim sarayı zəbt etmək fikirimiz olmayıb. Bizim korrupsiyaya qarşı mübarizəmiz yalnız sülh yolu ilə ola bilər”.
19:50
Gürcüstanın sabiq prezidenti, Yeni Qüvvələr Hərəkatı Partiyasının lideri Mixeil Saakaşvili tərəfdarlarını Kiyevin mərkəzində yerləşən Oktyabr sarayını tərk etməyə və Azadlıq (Maydan) meydanına qayıtmağa çağırıb.
Oxu.Az ""RİA Novosti"" agentliyinə istinadən xəbər verir ki, M. Saakaşvili hüquq-mühafizə orqanlarının sarayın daxilində konsert keçirildiyini bildirdiyini söyləyib.
M. Saakaşvili günahsız insanların zərər görməməsi üçün tərəfdarlarını Oktyabr sarayını tərk edərək onunla birlikdə meydana qayıtmağa çağırıb. 
18:39
Gürcüstanın sabiq prezidenti, Yeni Qüvvələr Hərəkatı Partiyasının lideri Mixeil Saakaşvilinin tərəfdarları Kiyevin mərkəzində yerləşən Oktyabr sarayına hücum çəkib.
Oxu.Az APA-ya istinadən xəbər verir ki, aksiyaçılar saraya daxil olublar.
Saakaşvilinin tərəfdarları Milli Qvardiyanın hərbçilərinin müqavimətini qırıb, Oktyabr sarayının giriş qapısını sındıraraq saraya daxil olublar. Milli Qvardiya əməkdaşları aksiyaçılara yanğınsöndürmə vasitələri ilə müdaxilə etmək istəsələr də, bu, nəticəsiz qalıb.

15:50
Bu gün Kiyevin mərkəzində Gürcüstanın sabiq prezidenti, Yeni Qüvvələr Hərəkatı Partiyasının lideri Mixeil Saakaşvilinin tərəfdarlarının yürüşü başlayıb.
Oxu.Az APA-ya istinadən xəbər verir ki, M. Saakaşvili həyat yoldaşı və oğlu ilə birlikdə aksiyada iştirak edir.
Ukrayna prezidentinin impiçmenti haqqında qanunun qəbul olunmasını tələb edən aksiya iştirakçıları Taras Şevçenko parkından Azadlıq (Maydan) meydanına doğru hərəkət edirlər. Aksiya ilə əlaqədar Kiyevin mərkəzində nəqliyyatın hərəkəti qismən məhdudlaşdırılıb. Aksiya iştirakçıları ""İstefa!"", ""Cinayətkar dəstə rədd olsun!"" və ""İmpiçment!"" şüarları səsləndirirlər.
Qeyd edək ki, bu gün M. Saakaşvili Ukrayna prezidenti Petro Poroşenkoya barışıq məktubu göndərdiyi barədə xəbərləri də təkzib edib.
A.M.
www.oxu.az
"
"Filippində torpaq sürüşməsi nəticəsində ən azı 26 nəfər həlak oldu – VİDEOFilippinin mərkəzi hissəsində torpaq sürüşməsi nəticəsində ən azı 26 nəfər həlak olub.
Oxu.Az xəbər verir ki, bu barədə yerli hakimiyyət orqanlarına istinadən AFP məlumat yayıb.
Təbii fəlakət Filippin arxipelaqına yaxınlaşmaqda olan ""Kay Tak"" tropik qasırğası nəticəsində baş verib.

A.M.
www.oxu.az
"
"Türkiyə Şərqi Qüdsdə öz səfirliyini açacaqTürkiyə prezidenti Rəcəb Tayyib Ərdoğan bazar günü Vaşinqtonun öz səfirliyini Tel-Əvivdən Qüdsə köçürmək barədə qərarına cavab olaraq, respublikanın Şərqi Qüdsdə öz səfirliyini açmaq niyyətində olduğunu bəyan edib.
Oxu.Az Report-a istinadən xəbər verir ki, o bunu Karaman əyalətində hakim Ədalət və İnkişaf Partiyası üzvlərinin toplantısında çıxışı zamanı bildirib.
""Biz Şərqi Qüdsü artıq Fələstin Dövlətinin paytaxtı elan etmişik, lakin bizim öz səfirliyimizi açmaq fürsətimiz olmayıb, çünki Qüds hazırda işğal altındadır. İndi ölkəmiz [Fələstində] səfirin rəhbərlik etdiyi baş konsulluq səviyyəsində təmsil olunur. Biz faktiki olaraq bu vəzifəni icra etmişik. Yaxın günlərdə isə səfirliyimizi də açacağıq"", - deyə Ərdoğan bildirib.
A.M.
www.oxu.az
"
"Saakaşvili: Poroşenko ilə yalnız onun istefası barədə danışmağa hazıramGürcüstanın sabiq prezidenti, Yeni Qüvvələr Hərəkatı Partiyasının lideri Mixeil Saakaşvili Ukrayna prezidenti Petro Poroşenko ilə yalnız onun istefası barədə danışmağa hazır olduğunu bəyan edib.
Oxu.Az-ın APA-ya istinadən verdiyi məlumata görə, M. Saakaşvili bu gün Azadlıq (Maydan) meydanında keçirilən aksiyada P. Poroşenkoya barışıq təklif etmədiyini bir daha bildirib.
M. Saakaşvili səmimi insanların onun P. Poroşenko ilə razılaşması barədə xəbərlərə inanmamağa çağırıb: ""Mən, canlı Saakaşvili sizin qarşınızdayam. Biz danışıqlara hazırıq, ancaq biz yalnız  onun istefası barədə danışa və razılaşa bilərik. Ukrayna xalqının ləyaqətinin bərpası üçün onun istefa barədə danışmağımız mümkündür"".
A.M.
www.oxu.az
"
"Ərdoğana sui-qəsdin qarşısı alındı – FOTOYunanıstanda saxlanılan DHKP-C terror təşkilatının 9 üzvünün Türkiyə prezidenti Rəcəb Tayyib Ərdoğana sui-qəsd planlaşdırdığı ortaya çıxıb.
Oxu.Az Qafqazinfo-ya istinadən xəbər verir ki, bu barədə yunan polisinin saxlanılan şəxslərin evlərindən tapdığı sənədlərdə qeyd edilib.
Həmin planda raket və əl qumbaralarla Ərdoğana sui-qəsd edilməsi nəzərdə tutulubmuş. Hücum Ərdoğanın Yunanıstana səfəri zamanı kartejin keçidi əsnasında ediləcəkmiş. Lakin yunan polisinin 9 terrorçunu ələ keçirməsi nəticəsində plan baş tutmayıb.
Hazırda polislər sui-qəsddə istifadə edilməsi planlaşdırılan raket və qumbaraları axtarır. Silah-sursatın Afinanın şərqindəki Parnita dağının ətəyində basdırıldığı ehtimal edilir.



A.M.
www.oxu.az
"
"Fransada “bomj” 300 min avronu necə oğurladı?Fransanın paytaxtı Parisin “Şarl de Qoll” aeroportunda maraqlı oğurluq hadisəsi baş verib.
Lent.az Fransa mediasına istinadən xəbər verir ki, aeroportda inkassator şirkətinin xidməti otağından naməlum şəraitdə 300 min avro (600 min manat) oğurlanıb. İki kisə pul hava yolu vasitəsi ilə daşınmalı imiş, lakin bir neçə sonra sərhəd polisi xəbər tutub ki, otaqdakı pullar yoxa çıxıb. Kamera təsvirlərini təhlil edən polis oğurluğun aeroportda yaşayan “bomj”un etdiyini müəyyən edib. Kisələri götürən bomj dərhal aeroportu tərk edib. Hazırda onun axtarışları davam edir.
Bildirilir ki, hadisə vaxtı inkassasiya otağının qapısı ehtiyatsızlıqdan açıq qalıb və uzun müddətdir aeroportda yaşayan “bomj” fürsətdən dərhal istifadə edib.
Qeyd edək ki, “Şarl de Qoll” aeroportunda yüzdən çox “bomj” daimi məskunlaşıb.
A.M.
www.oxu.az
"
"Yəməndə ərəb koalisiyası toydan qayıdan insanları bombadı: 10 qadın öldüYəmənin Maarib əyalətində Səudiyyə Ərəbistanının başçılıq etdiyi koalisiya qüvvələrinin hava zərbələri nəticəsində azı 10 qadın həyatını itirib.
Oxu.Az TASS-a istinadən xəbər verir ki, bu barədə bazar günü ""Saba"" agentliyi məlumat yayıb.
Bildirilir ki, aviasiyanın hədəfinə Harib əl-Qaramiş rayonunda keçirilən toy mərasimindən qayıdan bir qrup qadın olub.
A.M.
www.oxu.az
"
"Dağıstanda anti-terror əməliyyatı: Silahlılar məhv edildi – VİDEODağıstanda aparılan anti-terror əməliyyatı zamanı 3 yaraqlı məhv edilib.
Oxu.Az xəbər verir ki, bu barədə yerli Milli Anti-terror Komitəsi məlumat yayıb.
""Dağıstanda anti-terror əməliyyatı zamanı üç quldur məhv edilib"", - deyə Komitənin yaydığı məlumatda deyilir.

A.M.
www.oxu.az
"
"Honduras prezidentinin bacısı helikopter qəzasında öldüHonduras prezidenti Xuan Orlando Ernandesin bacısı İlda Ernandes  daxil olmaqla 6 nəfər helikopterin qəzaya uğraması nəticəsində ölüb.
Oxu.Az-ın APA-ya istinadən verdiyi xəbər görə, “AS305 Ecuriuel” tipli hərbi helikopterin göyərtəsində altı şəxs olub, onların hamısı qəza nəticəsində ölüb.
Qəza Fransisko Morasan departamentində baş verib.
Orlando Ernandesin “Twitter” mikrobloqunda faciə ilə əlaqədar qara lent şəkli dərc etdiyi bildirilir.
A.M.
www.oxu.az
"
"Papa jurnalistləri tənqid etdi: Bu, çox ağır günahdırRoma Papası qeyri-aktual mövzuları yenidən işıqlandırmağa çalışan jurnalistləri tənqid edib.
Oxu.Az xəbər verir ki, bu barədə RT məlumat yayıb.
O, xüsusilə qeyd edib ki, bu, çox ağır günahdır.
Papa həmçinin media mənsublarını oxuculara və izləyicilərə dezinformasiya, yaxud kiminsə barəsində böhtan xarakterli məlumatı yaymamağa çağırıb.
A.M.
www.oxu.az
"
"Mixail Saakaşvili binanın damına niyə çıxdı? – AÇIQLAMAGürcüstanın sabiq prezidenti, Ukraynanın Odessa vilayətinin eks-qubernatoru Mixail Saakaşvili “Rustavi-2” telekanalına müsahibəsində saxlanılmasının təfərrüatlarını açıqlayıb.
Oxu.Az APA-ya istinadən xəbər verir ki, saxlanıldığı gün ukraynalı polislər onun yaşadığı ünvana səhər saat 7.00-da gələrək 45 dəqiqə ərzində mənzilin qapısını qırmağa çalışıblar.
Onun sözlərinə görə, polislər mobil rabitə əlaqəsini süni yolla bloklayıblar.  M.Saakaşvili qeyd edib ki, tərəfdarlarına zəng edib hadisə barədə məlumat vermək məqsədi ilə binanın damına qalxmağa qərar verib. O, dama çıxmaqla iki saat vaxt udduğunu  qeyd edib: “İnsanlar yuxudan oyandı, məlumatı əldə etdi və nəticədə binanın qarşısında xeyli sayda tərəfdar və KİV nümayəndələri toplaşdı”.
Gürcüstanın sabiq prezidenti binanın damında əllərinə qandal vurulmasına imkan vermədiyini qeyd edib. Onun sözlərinə görə, mənzilə daxil olduqdan sonra polislərə duş qəbul etmək istədiyini bildirib: “Mən duş qəbul edərkən polislər vanna otağının qapısını döyməyə başladı, sonra otaqda dava düşdü və sonda polislər onun  əllərinə qandal vurmağa nail oldular”.
Mixail Saakaşvili təcridxanada ona normal münasibət göstərildiyini qeyd edib: “Adi, standart və təmiz kamera idi, 13 saylı. Yeri gəlmişkən, duş kabinəsi ilə təchiz edilmiş yeganə kamera idi. Yeməkdən imtina etmişdim, amma çayla problem yox idi, istənilən kimi verilirdi”.
A.M.
www.oxu.az
"
"Saakaşvili Poroşenko ilə barışmaq istəyir Odessa vilayətinin keçmiş qubernatoru Mixeil Saakaşvili Ukrayna prezidenti Petr Poroşenkoya məktub göndərib.
Oxu.Az xəbər verir ki, bu barədə Report xarici mətbuata istinadən məlumat yayıb.
Məlumata görə, Saakaşvili məktubda barışıq təklif edib. ""Poroşenkoda məktub var. Mişa (Mixeil - red) deeskalasiya təklif edir, - deyə mənbə bildirib.
Saakaşvilinin ""Yeni qüvvələr hərəkatı"" partiyasından bununla əlaqədar bildiriblər ki, təşkilat liderinin dövlət başçısına məktub yazıb-yazmamasından xəbərsizdirlər. 
Qeyd edək ki, Mixeil Saakaşvili az öncə Ukraynanın bütövlüyünü qoruyub saxlamaq üçün prezident Pyotr Poroşenko ilə razılığa gəlməyin lazım olduğunu bildirib. ""Biz hamımız bir istiqaməti tutmalıyıq, o barədə danışmalıyıq, o cümlədən onunla. Lakin eyni zamanda biz ölkəni çəkişdirməmək barədə razılığa gəlməliyik"", — deyə Saakaşvili əlavə edib.
L.Ə.
www.oxu.az 
"
"Dağıstan kəndlərindən birində antiterror əməliyyat rejimi tətbiq edilib – VİDEODağıstan kəndlərindən birində antiterror əməliyyat rejimi tətbiq edilib, silahlıların və onların tərəfdarlarının müəyyənləşdirilməsi istiqamətində tədbirlər görülür.  
Oxu.Az xəbər verir ki, bu barədə APA “RİA Novosti”yə istinadən məlumat yayıb. 
Antiterror əməliyyat rejimi Qarabudağkənd rayonu Qubden kəndinin inzibati sərhədləri çərçivəsində tətbiq edilib. Qərar Rusiyanın Dağıstan üzrə Federal Təhlükəsizlik Xidmətinin rəisi tərəfindən yerli vaxtla 15.45-də tətbiq edilib.  
Məlumata görə, yaşayış məntəqəsində ünvanlı yoxlamalar keçirilir. 
L.Ə.
www.oxu.az 
"
"Braziliyada futbol komandasını güllələdilər: Altı ölüBraziliyanın Manaus şəhərində naməlum şəxslər məşq zamanı futbol komandasını güllələyiblər.
Oxu.Az-ın “Daily Mail” nəşrinə istinadən xəbərinə görə, insident zamanı 17-33 yaş arasında altı futbolçu ölüb, daha on nəfər isə yaralanıb. 
Yaralılardan biri, 16 yaşlı futbolçu kritik vəziyyətdədir.
Polis ehtimal edir ki, hadisəyə “First Capital Command” (PCC) və “Family of the North” kriminal qruplaşmalarının arasında hesablaşma səbəb olub.
S.B.
www.oxu.az
"
"Türkiyənin sabiq baş nazirinin oğlu evində ölü tapılıb – VİDEOTürkiyənin keçmiş baş naziri Məsud Yılmazın oğlunun meyiti evində aşkarlanıb.
Oxu.Az Report-a istinadən xəbər ki, 38 yaşlı Yavuz Yılmaz silahdan açılan atəşlə ölüb.
Onun intihar etdiyi güman olunur. Hadisə yerinə polis və həkin briqadası cəlb olunub. 
Hadisə baş verən zaman Məsud Yılmazın ABŞ-da olduğu hazırda Türkiyəyə qayıtmaq üçün yola çıxdığı bildirilib.
Faktla bağlı araşdırmalar davam etdirilir.

S.B.
www.oxu.az
"
"Türkiyədə Azərbaycan bayrağına hörmətsizlik – VİDEOTürkiyənin Uludağ Universitetində Salih Pay adlı ilahiyyat professorunun verdiyi qərar etiraza səbəb olub. 
Oxu.Az-ın xəbərinə görə, bu barədə AZXEBER.COM-a sözügedən universitetdə təhsil alan azərbaycanlı tələbələr məlumat verib. 
Salih Pay universitet binasındakı Azərbaycan bayrağının endirilməsinə qərar verib. Buna səbəb isə həmin binada olan Ermənistan bayrağının ortadan itməsi olub. 
Salih Pay Ermənistan bayrağını universitetdə təhsil alan azərbaycanlı tələbələrin endirdiyini zənn edərək, belə qərar verdiyini açıqlayıb və bildirib ki, Ermənistan bayrağı yerinə qaldırılandan sonra Azərbaycan bayrağı da öz yerinə bərpa ediləcək.
Baş verənlər isə universitetin millətçi gənclərinin ciddi narazılığına səbəb olub. Bayrağı Türkiyənin “ülküçü” gənclərinin endirdiyini, azərbaycanlı tələbələrin bu məsələyə heç bir aidiyyəti olmadığını bildirən bir neçə türk gənc əllərində Azərbaycan bayrağı tutaraq, universitet önündən etiraz videosu paylaşıblar.

S.B.
www.oxu.az
"
"Kanadalı milyarder həyat yoldaşı ilə birgə evində ölü aşkarlanıb – VİDEOKanadalı milyarder, “Apotex” korporasiyasının təsisçisi Barri Şerman həyat yoldaşı Hani ilə birgə Toronto şəhərindəki evində ölü tapılıb.
Oxu.Az-ın RİA Novosti-yə istinadən xəbərinə görə, Şerman və onun arvadının ölümünün səbəbi məlum deyil.
Şerman “Apotex” 1974-cü ildə təsis edib. Dərman preparatları istehsal edən şirkətin məhsulları 115-dən çox ölkəyə ixrac olunur. Bu ilin noyabrında  “Canadian Business” jurnalı 75 yaşlı Barri Şermanı ölkənin ən varlı insanlarının siyahısına daxil edib. 

S.B.
www.oxu.az
"
"Tramp: “Qrin-kard” lotereyası vasitəsilə ABŞ-a “pislərin ən pisi” gəlirABŞ prezidenti Donald Tramp bəyan edib ki, viza lotoreyası vasitəsi ilə ölkəyə “pislərin ən pisi” gəlir.
Oxu.Az-ın xəbərinə görə, onun sözlərin Ağ Evin mətbuat xidməti sitat gətirir.
Prezident xatırladıb ki, son bir il ərzində terrorçular Nyu-Yorkda iki hücum həyata keçiriblər. Onlardan biri ölkəyə “zəncirvari miqrasiya” yolu ilə, digəri isə “Qrin kard” lotoreyası vasitəsi ilə daxil olub.
S.B.
www.oxu.az
"
"ABŞ Suriyada keçmiş İŞİD terrorçularından yeni ordu yaradırSuriyanın Əl-Haseka vilayətində qaçqınlar düşərgəsində amerikalı təlimçilərin rəhbərliyi altında “Yeni Suriya ordusu” adlı hərbi birləşmə yaradılır.
Oxu.Az-ın xəbərinə görə, bu barədə RİA Novosti nəşri “Müharibə aparan tərəflərin barışıq Mərkəzi”nə istinadən məlumat yayıb.
Hazırlıq kursundan sonra yeni birləşmələr Suriya hökumət ordusu ilə mübarizə üçün ölkənin cənubuna göndəriləcək.
Bildirilir ki, yeni qruplaşmanın əsasını keçmiş İŞİD döyüşçüləri təşkil edir.
S.B.
www.oxu.az
"
"İsraildə toqquşmalar zamanı dörd fələstinli ölübABŞ-ın Qüdsü İsrailin paytaxtı elan etməsindən sonra baş verən etiraz aksiyalarının növbəti dalğası zamanı dörd fələstinli ölüb.
Oxu.Az-ın xəbərinə görə, bu barədə Fələstin Milli Administrasiyasının səhiyyə nazirliyi məlumat yayıb.
Ölənlərin hamısı İsrail polisi ilə toqquşma zamanı güllə yarası alıblar. 
İordan çayının Qərb sahilində və Şərqi Qüdsdə cümə namazından sonra toqquşmalara daha da şiddətlənib.  Fələstinlilər sərhədçilərə daşlar atmağa başlayıblar. İsrail təhlükəsizlik xidmətlərinin əməkdaşları isə gözyaşardıcı qazdan istifadə ediblər və hücum edən şəxslərə atəş açıblar. Gün ərzində 400-dən çox fələstinli yaralanıb.
S.B.
www.oxu.az
"
"İndoneziyada güclü zəlzələ: Sunami təhlükəsi var – VİDEODekabrın 16-na keçən gecə İndoneziyanın Yava adasının cənub sahilində, Çiamis dairəsində baş verən zəlzələ zamanı ən azı bir nəfər ölüb.
Oxu.Az-ın TASS-a istinadən xəbərinə görə, yeraltı təkanlar nəticəsində daha beş nəfər müxtəlif dərəcəli bədən xəsarətləri alıb.
Qeyd olunur ki, zəlzələnin maqnitudası 6,5 bal olub. 
Hökumət sunami təhlükəsi barədə əhaliyə xəbərdarlıq edib. Mərkəzi Yava vilayətinin Çilaçap şəhərinin sakinləri təxliyyə olunub. Hazırda zəlzələ nəticəsində yaşayış məntəqələrinə dəyən ziyan hesablanır.

S.B.
www.oxu.az
"
"Tillerson: ABŞ  KXDR-lə münaqişənin hərbi yolla həllinə hazırdırƏgər lazım olsa, ABŞ Şimali Koreya ilə münaqişənin hərbi yolla həllinə hazırdır.
Oxu.Az-ın xəbərinə görə, bu barədə ABŞ-ın dövlət katibi Reks Tillerson bəyan edib.
“Prezident Tramp bildirib ki, əgər nə isə yolunda getməsə, biz hərbi cəhətdən buna hazır olacağıq. Ordumuz da buna hazırdır”, deyə R.Tillerson qeyd edib.
Onun sözlərinə əsasən, Birləşmiş Ştatlar KXDR-lə danışıqlara başlamaq üçün hər hansı şərtləri qəbul etməyəcək. 
S.B.
www.oxu.az
"
"Ərdoğan: Qüdsü əldən versək, Məkkəni də itirəcəyikQüdsün əldən verilməsi Mədinə və Məkkənin itirilməsinə səbəb ola bilər.
Oxu.Az-ın NTV kanalına istinadən məlumatına görə, bu barədə Türkiyə prezidenti Rəcəb Tayyib Ərdoğan İstanbulda çıxışı zamanı bəyan edib.
“Əgər biz Qüdsü itirsək, Mədinəni müdafiə edə bilməyəcəyik. Mədinəni itirsək, Məkkə və Kəbəni itirəcəyik. Biz həmişə hücumlara məruz qalırıq”, -  Ərdoğan deyib.
S.B.
www.oxu.az
"
"İsa Məsihin vətənində Milad bayramı ləğv olunduİsrailin Nazaret şəhərinin meri Əli Salam bəyan edib ki, bu il İsa Məsihin mövludu ilə bağlı (Milad bayramı) bütün tədbirlə ləğv edilir.
Oxu.Az-ın xəbərinə görə, bu barədə The Times of Israel nəşri yazır.
Müsəlman olan məmurun sözlərinə əsasən, buna səbəb ABŞ prezidenti Donald Trampın Qüdsü İsrailin paytaxtı elan etməsi olub.
“Trampın qərarında sonra bayram etməyə əhval-ruhiyyə qalmayıb”, - şəhər meri bəyan edib.
Qeyd edək ki, İncil kitabına əsasən, İsa Məsihin uşaqlığı və cavanlığı məhz Nazaret şəhərində keçib.
S.B.
www.oxu.az
"
"Rusiyanın keçmiş iqtisadi inkişaf nazirinə hökm oxunduRusiyanın keçmiş iqtisadi inkişaf naziri Aleksey Ulyukayevə hökm oxunub.
Oxu.Az APA-ya istinadən xəbər verir ki, paytaxtın Zamoskvoretskiy Məhkəməsi keçmiş naziri 2 milyon avro dəyərində rüşvət almaqda təqsirli bilib.
Məhkəmə onu cəzasını ciddi rejimli cəzaçəkmə müəssisəsində çəkməklə 8 il müddətinə azadlıqdan məhrum edib.
O, məhkəmə zalında həbs olunub.
Qeyd edək ki, Aleksey Ulyukayev ""Rosneft""in rəhbəri İqor Seçindən 2 milyon avro dəyərində rüşvət almaqda günahlandırılıb. İstintaqın versiyasına görə, Ulyukayev bu məbləği İqisadi inkişaf Nazirliyinin ""Rosneft""in ""Başneft""in aksiyalarını almasına müsbət rəy vermək üçün alıb. Ulyukayev məhkəmə istintaqı vaxtı ona qarşı irəli sürülən bu iddianı rədd edib. Dövlət İttihamçısı keçmiş nazirin cəzasını ciddi rejimli cəzaçəkmə müəssisəsində çəkməklə 10 il müddətinə azadlıqdan məhrum edilməsini istəyib.
A.H.
www.oxu.az
"
"Rusiya telekanalında azərbaycanlı və erməni ekspertlər əlbəyaxa oldu - VİDEORusiyanın “Zvezda” telekanalında yayımlanan siyasi tok-şou zamanı azərbaycanlı jurnalist Fuad Abbasov ermənistanlı ekspert Sarkis Tsaturyanla əlbəyaxa olub.
Oxu.Az xəbər verir ki, bu barədə Fuad Abbasov öz sosial şəbəkə hesabında paylaşım edib.
Tok-şouda müzakirə mövzusu isə Türkiyə-Rusiya münasibətləri olub.
Türkiyə ilə bağlı səslənən təhqiramiz fikirlərə sərt reaksiya verən Fuad Abbasov Tsaturyanla üz-üzə gəlib.

A.H.
www.oxu.az
"
"Rusiyada prezident seçkilərinin tarixi məlum olduRusiyada prezident seçkilərinin tarixi məlum olub.
Oxu.Az APA-ya istinadən xəbər verir ki, seçkilər gələn il martın 18-də keçiriləcək.
Müvafiq qərar bu gün Rusiya Federasiya Şurasının iclasında qəbul olunub.
E.Ə.
www.oxu.az
"
"Putin və Tramp arasında telefon danışığı olubRusiya prezidenti Vladimir Putin və ABŞ lideri Donald Tramp arasında telefon danışığı olub.
Oxu.Az-ın APA-ya istinadən verdiyi xəbərə görə, tərəflər iki ölkə arasındakı münasibətləri və Koreya problemi daxil olmaqla, “qaynar nöqtələr”dəki vəziyyəti müzakirə ediblər.     
Məlumata görə, Putin-Tramp danışığı ABŞ tərəfinin təşəbbüsü ilə baş tutub.  
Təmasların davam etdirilməsinə dair razılıq əldə olunub.  
Bundan əvvəl Rusiya və Çin Şimali Koreyanı nüvə sınaqlarına və raket atışlarına moratoriy tətbiq etməyə çağırıb. ABŞ və Cənubi Koreyaya isə bölgədə təlimlərə son  qoyulmasına dair çağırış edilib. Vaşinqton bu təşəbbüsə əhəmiyyət verməyib.  
www.oxu.az
"
"Müharibədə itkin düşmüş Laçın sakinindən 74 il sonra xəbər gəldiBöyük Vətən Müharibəsi zamanı, 1943-cü il sentyabrın 26-da öldürülən azərbaycanlı əsgər, yefreytor İbiş Mirzəyevin qalıqları Rusiya Federasiyasının Smolensk vilayətində tapılıb.
Oxu.Az Sputnik Azərbaycan-a istinadən bildirir ki, Mirzəyev 1907-ci ildə Azərbaycan SSRİ-nin Laçın rayonunda anadan olub. Döyüşçülərin axtarışı ilə Sovet İttifaqı qəhrəmanı P.D.Xrenov adına birlik məşğul olub. Onun tərkibinə “Patriot”, “Çeka” və “Sapşo” kimi dəstələr daxildir.
2017-ci ildə aparılan axtarışlar nəticəsində Smolensk vilayəti ərazisində itkin düşmüş 26 cəsur döyüşçünün qalıqları tapılıb. Arxiv materiallarının tədqiqi nəticəsində bu adamların adlarını bərpa etmək mümkün olub. Bu günlərdə məlum olub ki, Mirzəyevlə yanaşı Rusiyanın Başqırdıstan, Saratov, Tula, Voronej vilayətlərinin, eləcə də Gürcüstan, Qazaxıstan, Ukrayna və Özbəkistandan olan əsgərlərin də qalıqları tapılıb.
Axtarış aparanlar, indiyə qədər haqlarında heç nə məlum olmayan döyüşçülərin qohumlarını tapılması istiqamətində yorulmadan çalışırlar. Döyüşçülərin cəsədləri bu gün artıq öldükləri yerdə deyil, “Xatirə düzənliyi”ndə dəfn olunub. Onların yenidən dəfn olunması mərasimi 21 sentyabr 2017-ci ildə RF Smolensk vilayətinin Demidov rayonunda keçirilib.
Qeyd etmək lazımdır ki, Böyük Vətən Müharibəsi həyatından qırmızı xətlə keçən minlərlə insanın taleyi, eləcə də onların dəfn olunduğu yer qaranlıq qalır.
Rusiya prezidenti Vladimir Putin həlak olmuş döyüşçülərin xatirəsini əbədiləşdirmək məqsədilə bir sıra göstəriş və fərmanlara imza atıb. Buna müvafiq olaraq, Rusiya Müdafiə Nazirliyi 2007-ci ildə “Memorial” Ümumiləşdirilmiş Məlumatlar Bankı yaradıb. Bankda Böyük Vətən müharibəsində və müharibədən sonrakı dövrdə həlak olmuş və itkin düşmüş döyüşçülər barədə məlumatlar toplanıb.
“Memorial”da 17 milyon insanın arxiv sənədləri, həmçinin 45 mindən artıq dəfn olunmuş döyüşçünün pasportu toplanıb. Hazırda istənilən şəxs real sənədlərlə tanış ola və adamların axtarışını həyata keçirə bilər.
“Memorial” Ümumiləşdirilmiş Məlumat Bankına bənzəyən məlumat bankı dünyanın heç yerində yoxdur.
S.B.
www.oxu.az
"
"İspaniyada atışma: Üç ölüİspaniyanın Teruel vilayətində baş verən atışma zamanı üç nəfər ölüb.
Oxu.Az-ın xəbərinə görə, bu barədə RİA Novosti yerli KİV-ə istinadən məlumat yayıb.
Ölənlərdən ikisi hüquq-mühafizə orqanlarının əməkdaşlarıdır. 
Hadisənin digər təfərrüatları barədə məlumat verilmir.
S.B.
www.oxu.az
"
"Aİ Rusiyaya qarşı sanksiyaların müddətini uzadıbAvropa İttifaqına üzv ölkələri Brüsseldə keçirilən sammit zamanı Rusiyaya qarşı sanksiyaların müddətini uzatmağa dair razılığa gəiblər.
Oxu.Az-ın “RİA Novosti”yə istinadən verdiyi xəbərə görə, bu barədə Aİ Şurasının sədri Donald Tusk bildirib.
Qeyd edək ki, sanksiyaların müddəti 2018-ci yanvarın sonunadək idi.
“Aİ Rusiyaya qarşı iqtisadi sanksiyaların uzadılmasını yekdilliklə dəstəkləyir”, - deyə D.Tusk “Twitter” hesabında qeyd edib.
S.B.
www.oxu.az
"
"Kanadada aviaqəza zamanı möcüzə: Hamı sağ qaldı – YENİLƏNİB + VİDEOKanadada aviasiya tarixində nadir hadisələrdən biri baş verib. 
Oxu.Az-ın xəbərinə görə, göyərtəsində 25 nəfər olan təyyarə hava limanından qalxan kimi qəzaya uğrayıb.
Aviaqəza zamanı təyyarənin göyərtəsində olanların hamısı sağ qalıb. Bir neçə nəfər xəsarət alıb. Xilasedicilər bildiriblər ki, qəza nəticəsində ətrafda hər yerə benzin tökülüb, lakin xoşbəxtlikdən yanğın baş verməyib.

09:18
Kanadada “West Wind Aviation” şirkətinə məxsus ATR-42 təyyarəsi qəzaya uğrayıb.
Oxu.Az APA-ya istinadən xəbər verir ki, hadisə Fond-dü-Lak yaşayış məntəqəsi yaxınlığında qeydə alınıb. Qəza zamanı təyyarənin göyərtəsində 22 sərnişin və 3 ekipaj üzvü olub.
İlkin məlumata əsasən, təyyarə havaya qalxarkən qəzaya uğrayıb. Qəza nəticəsində yaralananların olduğu bildirilir. Ölənlər barədə məlumat yoxdur.
Qəzanın səbəbləri araşdırılır.
A.M.
www.oxu.az
"
"Hindistanlı xoşbəxtlik naziri qətldə ittiham olunurHindistan polisi qətl törətməkdə şübhəli bilinən Madxya-Pradeş ştatının xoşbəxtlik naziriniz axtarır.
Oxu.Az-ın xəbərinə görə, bu barədə “New York Post” qəzeti yazır. Məhkəmə siyasətçinin həbsi barədə qərar verib.
Bildirilir ki, Lal Sinqx Arya 2009-cu ildə müxalif siyasətçilərdən birinin öldürməkdə şübhəli bilinir. İş üzrə digər təfərrüatlar barədə məlumat verilmir.
Madxya-Pradeş ştatı xoşbəxtlik nazirliyinin açıldığı ilk ştatdır. Əhalisi 70 milyon nəfərdir. Arya burda 2016-cı ildə nazir təyin olunub.
S.B.
www.oxu.az
"
"Fransada qatar məktəb avtobusuna çırpıldı: Ölənlər var – VİDEOFransanın cənubunda sürət qatarı məktəb avtobusu ilə toqquşub.
Oxu.Az-ın “Nice-matin” nəşrinə istinadən məlumatına görə, qəza Los Palaus qəsəbəsində dəmir yolu keçidində baş verib.
Hadisə nəticəsində dörd uşaq ölüb, daha 12 nəfər isə yaralanıb. Bildirilir ki, ölən və yaralananların 13-17 yaş arasında məktəblilərdir.
Hadisə yerində xilasedicilər işləyirlər.

S.B.
www.oxu.az
"
"Saakaşvili: Putin məndən şeytandan qorxduğu kimi qorxurOdessa vilayətinin keçmiş qubernatoru Mixail Saakaşvili Rusiya prezidenti Vladimir Putinin ondan qorxmasından danışıb.
Oxu.Az-ın xəbərinə görə, siyasətçi bu barədə öz Facebook səhifəsində yazıb.
Saakaşvili Rusiya liderinin mətbuat konfransı zamanı onun adının çəkməsini xatırladıb:
“O mənə nifrət edir və şeytandan qorxduğu kimi məndən qorxur”, - sabiq Gürcüstan prezidenti yazıb.
Saakaşvili həmçinin əmindir ki, onun üçgünlük həbsində Rusiya xüsusi xidmət orqanlarının əli var. 
“İnanın, mənim belə bəyanatlar vermək üçün kifayət qədər təcrübəm var”, - o qeyd edib.
Xatırladaq ki, bu gün Rusiya prezidenti Vladimir Putin Moskvada keçirdiyi mətbuat konfransı zamanı aparıcı Kseniya Sobçakın qarşıdan gələn seçkilərdə müxalifətin rolu ilə bağlı sualını cavablandırıb. Putin bildirib ki, müxalifət hakimiyyətə proqramsız gələcək və bu Rusiyada etirazlara səbəb olacaq. 
“Küçələrdə “Saaakaşvililər” qaçacaq. Sizə bu lazımdır?” - Putin bəyan edib.
Bundan əlavə Rusiya lideri Saakaşvilinin etdiklərini Gürcüstan və Ukrayna xalqlarının üzünə tüpürmək kimi qiymətləndirib.
S.B.
www.oxu.az
"
"Kadırov: Çeçenlər Rusiya prezidentinin piyadalarıdırÇeçenistan Respublikasının rəhbəri Ramzan Kadırov Putinin “yalnız çeçenlər Suriyada piyada gəzə bilərlər” ifadəsini şərh edib.
Oxu.Az-ın xəbərinə görə, siyasətçi bu barədə öz Teleqram kanalında yazıb.
“Düzdür. Çünki biz Rusiya prezidentinin piyadalarıyıq və o, haraya əmr versə, həmin yerə piyada getməyə hazırıq”, - Kadırov qeyd edib.
S.B.
www.oxu.az
"
"Ərdoğanın baş müşaviri istefa verdiTürkiyə prezidentinin iqtisadiyyat üzrə baş müşaviri Bülent Gedikli istefa verib.
Oxu.Az ölkə.az-a istinadən xəbər verir ki, Gedikli bu barədə Tvitterdə açıqlama verib.
Açıqlamada deyilir: ""Prezident müşavirliyi vəzifəsini bu gündən etibarən tərk edirəm. Bu yeni bir qərar deyil. ""Karademir"" şirkətində idarə heyəti üzvlüyü və ""Sabahattin Zaim"" universitetində fəaliyyətimə davam edəcəm. Başda hörmətli Ərdoğan 16 il əvvəl birlikdə qurduğumuz  olmaqlaƏdalət və İnkişaf partiyasındakı dostlarıma uğurlar arzu edirəm"".
www.oxu.az
"
"Türkiyə XİN: Ermənistan Xocalı qətliamına görə cavab verməlidirTürkiyə Xarici İşlər Nazirliyi Ermənistanın xarici işlər naziri Edvard Nalbandyanın iki ölkə arasında 2009-cu ildə İsveçrənin Sürih şəhərində imzalanmış protokollarla bağlı açıqlamasına cavab verib.
Oxu.Az APA-ya istinadən xəbər ki, Türkiyə XİN-in bəyanatında E. Nalbandyanın açıqlamalarının əsassız olduğu və beynəlxalq ictimaiyyəti yanıltmağa yönəldiyi bildirilir:
 “Protokollar İsveçrənin yaratdığı şərait çərçivəsində aparılan danışıqlarda hazırlanaraq Türkiyə ilə Ermənistan arasındakı əlaqələrin normallaşdırılması məqsədi daşıyırdı. Lakin ilk olaraq Ermənistan Konstitusiya Məhkəməsi 12 yanvar 2010-cu il tarixində protokolların ruhuna və mətninə zidd ön şərtlər və məhdudlaşdırıcı hökmlər qəbul edib. Davamında Ermənistan prezidenti Serj Sarkisyan 22 aprel 2010-cu il tarixində protokolların ratifikasiyasının təxirə salındığını açıqlayıb. Son olaraq, Sarkisyan 19 sentyabr 2017-ci il tarixində BMT Baş Məclisində çıxışında protokolların gecikməsinin məsuliyyətini əsassız şəkildə Türkiyənin boynuna qoyaraq, tərəqqi olmadığı üçün protokolları qüvvədən düşmüş sayacaqlarını və 2018-ci ilin baharına bu protokollar olmadan girəcəklərini açıqlayıb”.
Bəyanatda bildirilir ki, Ermənistanın bu neqativ mövqeyinə baxmayaraq, Türkiyə protokolların əsas müddəalarına sadiqliyini qoruyur: “Protokollar hələ də TBMM Xarici işlər komissiyasının gündəmindədir və ratifikasiya olunmaq üçün Cənubi Qafqazda uyğun siyasi atmosferin və sülh ortamının yaranması zəruridir. Ölkəmizin protokol prosesində əsas məqsədi Türkiyə ilə Ermənistan arasında normallaşma prosesinin Cənubi Qafqazda əhatəli sülh və sabitliyi təmin edəcək şəkildə həyata keçirilməsi, bu çərçivədə Yuxarı Qarabağ probleminin həlli prosesində BMT Təhlükəsizlik Şurasının qərarlarına uyğun olaraq Azərbaycanın ərazi bütövlüyü təməlində irəliləyiş əldə olunması idi. İstənilə halda, Ermənistan Azərbaycan ərazilərinin işğalına son qoymalıdır”.   
Bəyanatda E. Nalbandyanın uydurma “erməni soyqırımı” barədə iddialarının da həqiqətdən uzaq olduğu qeyd edilir: “Ermənistandan gözləntimiz mübahisəli tarixi mövzuları kənara qoyub, yaxın tarixin ən önəmli insanlıq cinayətlərindən biri olan Xocalı qətliamının hesabını verməsidir”.
Xatırladaq ki, E. Nalbandyan Yunanıstana səfəri zamanı bu ölkə Xarici İşlər Nazirliyində çıxışında Türkiyə ilə imzalanmış protokolların həyata keçməməsində Ankaranı ittiham edib. O bildirib ki, Ermənistan 2018-ci ilin yazına qədər bu protokolları ləğv edəcək.   
www.oxu.az
"
"İraqda 38 İŞİD üzvü edam olunduİraq hakimiyyəti terrorçuluqda mühakimə edilən 38 İŞİD üzvünün edam hökmünü icra edib.
Oxu.Az xəbər verir ki, bu barədə İraqın Ədliyyə Nazirliyi məlumat yayıb.
Bir müddət əvvəl İraqın baş naziri Heydər Əl-Abadi İŞİD-ə qarşı müharibənin başa çatdığını bəyan edib.
Qeyd edək ki, İraq qanunvericiliyinə əsasən, İŞİD-ə qoşulan hər bir şəxsə ya ömürlük həbs, ya da edam qərarı verilir.
Azər Məmmədov
www.oxu.az
"
"Rusiya prezidenti: Saakaşvili gürcü və Ukrayna xalqlarının üz qarasıdırRusiya prezidenti Vladimir Putin Saakaşvili ilə bağlı yaranmış vəziyyəti ukraynalıların üz qarası adlandırıb.
Oxu.Az APA-ya istinadən xəbər verir ki, bunu o, Moskvada keçirdiyi ənənəvi illik mətbuat konfransında jurnalistlərin suallarını cavablandırarkən deyib.
“Saakaşvilinin etdikləri gürcü və Ukrayna xalqlarının üz qarasıdır. Buna necə dözürsünüz? Məgər Ukraynada əsl ukraynalılar yoxdur? Bunu seyr etmək ağırdır, ürəyim ağrıyır”, - deyə o vurğulayıb.
A.M.
www.oxu.az
"
"Rusiya prezidenti: Özümə rəqib yetişdirmək fikrim yoxdur - YENİLƏNİB“ABŞ orta və yaxın mənzilli raketlərin ləğvi üzrə müqavilədən çıxmaq üçün informasiya-təbliğat işi aparır”.
Oxu.Az APA-nın Moskva müxbirinə istinadən xəbər verir ki, bunu Rusiya prezidenti Vladimir Putin Moskvada keçirdiyi ənənəvi illik mətbuat konfransında jurnalistlərin suallarını cavablandırarkən deyib.
“Biz orta və yaxın mənzilli raketlərin ləğvi üzrə müqavilə ilə bağlı problemlər barədə söhbətləri eşidirik. Güman ki, şərtlər yaradılır və ABŞ orta və yaxın mənzilli raketlərin ləğvi üzrə müqavilədən mümkün çıxışı üçün informasiya-təbliğat işi aparılır”, - deyə o vurğulayıb.
Bununla belə, Putin Rusiyanın analoji addım atmaq niyyətində olmadığını qeyd edib. 
***
13:51
""Özüm özümə rəqib yetişdirəsi deyiləm"".
Oxu.Az Report-a istinadən xəbər verir ki, bunu Rusiya Prezidenti Vladimir Putin Moskvada keçirilən 13-cü illik mətbuat konfransında gələn il ölkəsində keçiriləcək prezident seçkilərində rəqibləri ilə bağlı danışarkən deyib.
""Müxalifət haqqında danışan zaman yalnız meydanlarda səs-küy salmaq yox, həm də nəsə təklif etmək vacibdir. Səs-küylü yox, real gündəmlər təklif etmək lazımdır"", - V.Putin bildirib.
O, həmçinin vurğulayıb ki, ölkədə onun fikirlərini dəstəkləyən siyasi qüvvələrin, eləcə də vətəndaşların geniş dəstəyinə ümid edir.
A.M.
www.oxu.az
"
"Türkiyədə ilk - Maşinistsiz metro qatarları xəttə buraxılır İstanbulda ilk dəfə olaraq maşinistsiz idarə olunan metro qatarları dekabrın 15-də xəttə buraxılacaq.
Oxu.Az Trend-ə istinadən xəbər verir ki, bu barədə İstanbul Böyük Şəhər Bələdiyyəsinin sədri Mevlut Uysal ""Twitter"" hesabında yazıb.
M.Uysal qeyd edib ki, bu qatarlar Üsküdar-Ümraniye stansiyaları arasında işləyəcək.
Bələdiyyə sədri müvafiq metro xəttinin açılışında Türkiyə prezidenti Rəcəb Tayyib Ərdoğan və digər rəsmi şəxslərin iştirak edəcəyini bildirib.
Qeyd edək ki, maşinistsiz qatarların hərəkət etdiyi metro xətti ötən ay uğurla sınaqdan keçirilib.
www.oxu.az
"
"İsrailin kəşfiyyat naziri Livanı yer üzündən siləcəkləri ilə hədələdi“Sizi əmin edirəm ki, Livanı daş dövrünə qaytararıq”.
Oxu.Az Report-a istinadən xəbər verir ki, bunu İsrailin kəşfiyyat və atom energetikası naziri İsrael Kats mərkəzi Səudiyyə Ərəbistanıda yerləşən “Elaph” qəzetinə müsahibəsində deyib.
11 ilə əvvəl Livanın ""Hizbullah"" qruplaşması ilə İsrail ordusu arasında baş verən döyüşlər haqqında sualı cavablandıran nazir bildirib ki, yenidən hərbi əməliyyatlara başlaya bilərlər: ""Suriyada olduğu kimi hərbi əməliyyatlarla onlara (Livanın ""Hizbullah"" qruplaşmasını nəzərdə tutur) mane olacağıq. Bu dəfə daha güclü hücum edəcəyik və bütünlükdə Livanı hədəfə alacağıq”.
İ.Kats İranın Livanda raket bazası tikdiyindən xəbərdar olduqlarını söyləyib: “Biz müharibə istəmirik. Livana zərər vermək də bizi maraqlandırmır. Ancaq bir llvanlının İsrailə hücumunu belə qəbul edə bilmərik”.
Nazir Səudiyyə Ərəbistanının Qüds böhranı məsələsində İsrail ilə Fələstin arasında vasitəçi kimi əhəmiyyətli rol oynaya biləcəyini söyləyib.
Qeyd edək ki, İsrail Silahlı Qüvvələr Baş Qərargahının rəisi Gadi Eyzenkot də bir müddət əvvəl Səudiyyə Ərəbistanı KİV-inə müsahibə vermişdi. Bu iki ölkə münasibətləri tarixində ilk hadisə idi. Həmin müsahibənin Səudiyyə Ərəbistanı-İsrail arasındakı yaxınlaşmaya sübut kimi təqdim edilimişdi.
Xatırladaq ki, İsrael Katsın Səudiyyə Ərəbistanını ərəb dünyasının lideri olaraq tanıdığını bildirərək vəliəhd şahzadə Məhəmməd bin Salmanı ölkəsinə dəvət etidiyi barədə məlumat yayılıb.
Səudiyyə Ərəbistanı ilə İsrail arasında diplomatik əlaqələr mövcud deyil. Bununla belə tərəflər arasında qeyri-rəsmi təmasların olduğu da etiraf edilir.
A.M.
www.oxu.az
"
"Vladimir Putin seçki proqramını açıqladı""Seçki proqramım, demək olar, hazırdır"".
Oxu.Az Report-a istinadən xəbər verir ki, bunu Rusiya Prezidenti Vladimir Putin Moskvada keçirilən 13-cü illik mətbuat konfransında deyib.
""Rusiyanı necə görmək istədiyim haqqında çox danışmışam. O, gələcəyə istiqamətlənən, müasir, yüksək texnologiyalar üzərində qurulan ölkə olmalıdır. Seçki proqramım barədə danışmaq istəməzdim, onu deyim ki, bu, artıq hazırdır. Diqqət yönəldilməsi lazım olan məsələlər infrastrukturun, səhiyyənin, təhsilin, yüksək texnologiyaların inkişafıdır. Hər şey vətəndaşların gəlirlərinin artırılmasına yönəlməlidir"", - V.Putin bildirib.
Xatırladaq ki, Rusiyada növbəti prezident seçkiləri 2018-ci ilin mart ayında keçiriləcək.
A.M.
www.oxu.az
"
"ABŞ vətəndaşı Ermənistanda terror aktı planlaşdırdıErmənistan Milli Təhlükəsizlik Xidməti ABŞ vətəndaşının Ermənistanda terror aktı planlaşdırdığını açıqlayıb.
Oxu.Az-ın APA-ya istinadən verdiyi xəbərə görə, qurum ölkə ərazisində terror planlaşdıran şəbəkəni aşkara çıxarıb  Məlum olub ki, milliyyətcə erməni olan ABŞ vətəndaşı “Facebook”da səhifə açaraq “Ədalət naminə döyüşənlər” adlı qrupun yarandığını və bu qrupun strategiyasını açıqlayıb. Həmin səhifə vasitəsilə Ermənistan hüquq-mühafizə orqanlarına və xüsusi şəxslərə qarşı zorakılıq təbliğ olunub, partlayış törətmə, yandırma kimi addımlara çağırış edilib.
Bu məsələ ilə bağlı açılan cinayət işində həmin şəxs barəsində həbs qətimkan tədbirinin seçilməsi və axtarışa verilməsi qərara alınıb. Bu şəxsin ABŞ ərazisində yaşadığı nəzərə alınaraq onun yaşadığı yer müəyyənləşdirilib və məlumatlar Baş Prokurorluğa ötürülüb. Hazırda həmin şəxsin tərəfdaşlarının müəyyənləşməsi istiqamətində iş gedir.
A.M.
www.oxu.az
"
"Rusiya Türkiyədə hərbi baza yarada bilərS-400 zenit-raket kompleksinin alqı-satqısı haqqında imzalanmış saziş çərçivəsində Rusiya Türkiyədə hərbi baza yarada bilər.
Oxu.Az Trend-ə istinadən məlumat verir ki, 2019-cu ildə Türkiyə ərazisində Rusiya hərbi bazası yaradılacaq.
Qeyd edək ki, Türkiyə məhz 2019-cu ildə Rusiya istehsallı ilk S-400 ZRK-ları əldə edəcək.
A.M.
www.oxu.az
"
"İsrail Qəzza zolağı ilə sərhədi bağladıİsrail hökuməti Qəzza zolağı ilə sərhəddə iki sərhəd buraxılış məntəqəsini bağlayıb.
Oxu.Az APA-ya istinadən xəbər verir ki, bu barədə “The Times of Israel” xəbər verib.
Buna səbəb kimi son günlər Qəzza zolağından İsrail ərazisinin raketlərdən atəşə tutulması göstərilir.
Məlumata əsasən, ""Erez"" və ""Kərəm Şalom"" sərhəd keçidləri humanitar hallar istisna olmaqla, insanların və malların buraxılması üçün bağlanıb. Keçidlərin nə vaxt açılacağı barədə məlum verilmir.
A.M.
www.oxu.az
"
"Almaniyada on gün hamamdan çıxa bilməyən qadın ölübAlmaniyada hamam otağında vannaya yıxılan və oradan on gün ərzində çıxa bilməyən qadın ölüb.
Oxu.Az-ın xəbərinə görə, bu barədə Daily Mirror nəşri yazır.
İnsident ölkənin Bekkum şəhərində baş verib. Qadının əri bildirib ki, o hamam otağında səs eşidib və yaxınlaşanda həyat yoldaşının vannaya yıxıldığını ətrafında isə sınmış rəfin qırıntılarını olduğunu görüb. O bildirib ki, kömək edəndə, arvadı ondan heç nə istəmədiyini deyib.
Həyat yoldaşına telefon gətirən kişi “kömək lazım olsa zəng vurarsan” deyib və gedib. Bundan sonra bir neçə gün ərzində o, arvadına hamam otağına yemək, içki və dərman gətirib.
On gün sonra qadının əri təcili tibbi yardım çağırıb. Hadisə yerinə gələn həkimlər qadının iki gün əvvəl pnevmoniyadan öldüyünü müəyyən ediblər. Onun həyat yoldaşı isə polis tərəfindən saxlanılıb. 
S.B.
www.oxu.az
"
"Fələstin İsraillə əldə edilmiş razılaşmalardan imtina edə bilərFələstin Milli Administrasiyası Qüds ətrafında vəziyyət belə davam edərsə, İsraillə bütün razılaşmalara, o cümlədən Oslo müqaviləsinə, xitam vermək niyyətindədir. 
Oxu.Az-ın xəbərinə görə, bu barədə Fələstin Dövlətinin başçısı Mahmud Abbas İstanbulda keçirilən İslam Əməkdaşlıq Təşkilatına (İƏT) üzv dövlətlərin fövqəladə Zirvə toplantısının yekununa həsr edilmiş mətbuat konfransında çıxışı zamanı bildirib.
“Fələstin və İsrail arasında Osloda razılıq imzalanıb. Lakin vəziyyət dəyişməzsə, biz bu razılıqlardan imtina edəcəyik”, - Mahmud Abbas İstanbulda çıxışı zamanı bayan edib. 
S.B.
www.oxu.az
"
"Misirli mumiyada xərçəng aşkar olunduNyu-York ştatının “Kraus” xəstəxanasının həkimləri yaşı iki min ilə çatan Misir Mumiyasında xərçəng şişi aşkar ediblər.
Oxu.Az-ın xəbərinə görə, alimlər misirlinin ölüm səbəbini müəyyən etmək üçün Hen adlı mumiyanın kompüter tomoqrafiyasında keçiriblər. Məlum olub ki, onun bud sümüyündə bədxassəli şiş olub.
Həkimlərin sözlərinə əsasən, qədim misirlilər ölümcül xəstəliyi müalicə edə bilmirdilər. 
S.B.
www.oxu.az
"
"Roma Papası “WhatsApp”dan istifadə edir?Roma Papası I Fransisk “WhatsApp” proqramından istifadə etmir.
Oxu.Az Trend-ə istinadən xəbər verir ki, bunu Vatikanın rəsmi nümayəndəsi Qreq Berk bildirib.
Vatikanın rəsmi “Twitter” səhifəsində yazan nümayəndə vurğulayıb ki, Roma Papası insanlara bu proqram vasitəsilə heç bir ismarıc və ya xeyir-dua göndərmir.
Qeyd edək ki, bir müddət əvvəl “WhatsApp” vasitəsilə Roma Papasının adından ispan dilində ismarıclar göndərilmişdi.
E.Ə.
www.oxu.az
"
"Bəşər Əsədi Vladimir Putinin yanına buraxmadılar - VİDEORusiya prezidenti Vladimir Putinin Suriyaya qısamüddətli səfəri zamanı maraqlı hadisə baş verib. Rusiya liderinin təhlükəsizlik xidməti Bəşər Əsədi onun yanına buraxmayıb.
Oxu.Az xəbər verir ki, bu barədə Britaniyanın ""Daily Mail"" qəzeti yazıb.
Belə ki, Rusiya prezidenti fəxri qarovul dəstəsi tərəfə addımlayarkən ondan geri qalan Əsəd qonağa çatmaq istəyib, amma rusiyalı hərbçi əli ilə onu saxlayıb. Əsəd təəccübünü gizlədə bilməsə də, əmrə tabe olub.

A.M.
www.oxu.az
"
"Həsən Ruhani: ABŞ heç vaxt dürüst vasitəçi olmayıb, olmayacaq da...""ABŞ administrasiyasının bu yaxınlardakı qərarı ABŞ-ın sionistlərin maraqlarını maksimum dərəcədə təmin etməyə çalışdığını və fələstinlilərin qanuni hüquqlarına hörmət etmədiyini açıq şəkildə ortaya qoydu"".
Oxu.Az Report-a istinadən xəbər verir ki, bu sözləri İran prezidenti Həsən Ruhani ""Twitter"" səhifəsində yazıb.
""ABŞ heç vaxt dürüst vasitəçi olmayıb və heç vaxt da olmayacaq"", - o əlavə edib.
Xatırladaq ki, H.Ruhani bu gün İstanbulda İslam Əməkdaşlıq Təşkilatının Qüdslə bağlı növbədənkənar sammitində iştirak edir.
A.M.
www.oxu.az
"
"Kreml: Ərdoğan və Rusiyanın Qüdslə bağlı mövqeyi üst-üstə düşmür“Türkiyə prezidenti Rəcəb Tayib Ərdoğanın Fələstin-İsrail münaqişəsindəki mövqeyi Moskvanın mövqeyi ilə üst-üstə düşmür”.
Oxu.Az-ın məlumatına əsasən, bu barədə Rusiya prezidenti Vladimir Putinin mətbuat xidmətinin rəhbəri Dmitri Peskov bildirib.
“Biz bu mövqe ilə tanışıq və hal-hazırda o, bizim mövqeyimizlə üst-üstə düşmür. Rusiyanın  Qüds, eləcə də, Yaxın Şərq üzrə mövqeyi məlumdur”, - deyə Peskov bildirib.
Qeyd edək ki, bu gün İƏT-in İstanbulda keçirilən fövqəladə sammitində Türkiyə prezidenti Rəcəb Tayyib Ərdoğan Qüdsü Fələstinin işğal altında olan paytaxtı kimi tanımağa səsləyib.
N.O.
www.oxu.az
"
"Ərdoğan: İsrail işğalçı və terrorçu dövlətdir""Qüdsdə, bu qədim şəhərin küçələrində dolanan hər kəs oranın işğal altında olduğunu anlayacaq"".
Oxu.Az APA-ya istinadən xəbər verir ki, bu sözləri Türkiyə prezidenti Rəcəb Tayyib Ərdoğan İslam Əməkdaşlıq Təşkilatının (İƏT) Qüds məsələsi ilə bağlı İstanbulda keçirilən fövqəladə sammitində çıxışı zamanı deyib.
O bildirib ki, dekabrın 6-da ABŞ beynəlxalq hüquqa məhəl qoymayaraq Qüdsü İsrailin paytaxtı kimi tanıdığını açıqlayıb: “Bu şəhərlə bağlı belə qərarın açıqlanmasının heç bir hökmü ola bilməz. ABŞ-ın da veto hüququna malik olduğu BMT TŞ qərarına əsasən heç bir ölkə Qüdsdə səfirlik aça bilməz. ABŞ-ın bu hüquqsuz qərarına yalnız Qüdsü işğal altında saxlayan İsrail dəstək verib. İslam ölkələri ilk andan açıq şəkildə bu qərarı  tamamilə rədd edib. Bu qərarın vicdan, hüquq, əxlaq və tarix önündə hökmsüz olduğunu elan etdik. Bu barışı istəyən fələstlinlilərin cəzalandırılması mənasına gəlir.
1947-ci ildə və indi İsrail və Fələstinin ərazilərini müqayisə etdikdə, İsrailin işğalçı və terrorçu dövlət olduğu aydın görünür"".
A.M.
www.oxu.az
"
"Mahmud Abbas: Qüds Fələstinin paytaxtı olacaq“Böyük Britaniya özünün olmayan Fələstin torpaqlarını sionist rejimə hədiyyə etdi. Bu məsələdə ən böyük dəstəkçi ABŞ idi”.
Oxu.Az APA-ya istinadən xəbər verir ki, bu sözləri Fələstin rəhbəri Mahmud Abbas İslam Əməkdaşlıq Təşkilatının (İƏT) Qüds məsələsi ilə bağlı İstanbulda keçirilən fövqəladə sammitində çıxışı zamanı deyib.
M. Abbas bildirib ki, bu gün də ABŞ  prezidenti Donald Tramp Qüdsü İsrailə hədiyyə etmək istəyir: “Həmişə ABŞ-ın yanında olduğunu gördüyümüz Kanada, Böyük Britaniya və Avstraliya da bu dəfə haqsız qərarla əlaqədar ABŞ-ın yanında deyillər. Bu gün görürük ki, öncə Böyük Britaniya, bu gün isə ABŞ Fələstin torpaqları üzərindən İsrailə jest edirlər. Ancaq bu addımın sülhə, barışa xidmət etmədiyini də görürük. Bu gün bütün müsəlmanların, xristianların, bütün xalqların dəstəyini qazanaraq ABŞ-ın bu addımına qarşı çıxmaq üçün bura toplaşmışıq. Qüds əvvəllər və indi olduğu kimi, gələcəkdə də Fələstinin paytaxtı olacaq. O, Fələstin tacının ən qiymətli daşıdır. Qüds olmadan sülh və barışıqdan danışmaq mümkün deyil”.
Fələstin Muxtariyyətinin lideri bütün islam ölkələrinə, xüsusən Türkiyəyə Fələstinə dəstək verdiyi üçün təşəkkür edib: “İslam liderlərinin timsalında bütün dünyaya səslənmək istəyirəm. Biz bu böyük qəsdə, təhlükəyə qarşı bu sammitdə qəti qərar qəbul etməli, bütün müsəlmanlar və xristianların müqəddəs məkanlarının qorunması üçün bu addımı atmalıyıq. Fələstinin müstəqil dövlət kimi meydana çıxmasına çalışmalıyıq. Fələstin xalqı və Aksa məscidi ətrafında növbə tutan qardaşlarımızı, Qüdsdə yaşayıb, qanunsuzluq və zülmlərə məruz qalan insanlarımızı salamlamaq istəyirəm. Qüdsdə fələstinlilərin torpaq və evləri alınır, zorla iş yeri bağlanır, böyük vergi yükü qoyulur. Aksa məscidində ibadətimizə böyük maneə törədirlər. Qüdsdə, qədim şəhərdə yaşayan bütün müsəlman və xristianları salamlayıram. Qüdsün kənarında olan insanları da salamlayıram. Biz sizinlə birgə Qüdsü qoruyacağıq. Biz Fələstinin paytaxtı olan Qüdsü müdafiə etməyə davam edəcəyik. Müstəqilliyimizə nail olana qədər bu mübarizəmizi dayandırmayacağıq”.
M. Abbas qeyd edib ki, D. Trampın ABŞ səfirliyini Qüdsə köçürmək qərarı beynəlxalq hüququn ciddi şəkildə pozulmasıdır: “BMT qərarına əsasən ABŞ da daxil olmaqla, heç bir ölkənin səfirliyini Qüdsə köçürməsi mümkün deyil. Bütün xalqları Fələstin mübarizəsinə dəstək verməyə çağırırıq. ABŞ bizimlə birgə sülh üçün çalışdığı bir zamanda son addımı ilə bizə yüz ilin silləsini vurdu. Bu, beynəlxalq hüququn, BMT Təhlükəsizlik Şurasının qərarlarına ziddir. Bununla ABŞ vasitəçilik missiyasını itirib. Bundan sonra gələcəkdə də ABŞ bu məsələdə vasitəçi kimi çıxış edə bilməyəcək. Bu barədə qərar qəbul etmişik. Qüds Fələstinin əbədi paytaxtı, müsəlman və xristianların şəhəri olaraq qalacaq. ABŞ-ın təktərəfli addımı radikal qruplarla radikal olmayan qruplara təsir edəcək, toqquşmalara yol açacaq. Dünyada din savaşından xeyir görən kimdir? Terror təşkilatlarını ortaya çıxaran və onlardan faydalanan kimdir? Mən bu sualı burada verirəm. ABŞ-ın bu qərarından geri addım atmasını gözləyirik”.
A.M.
www.oxu.az
"
"Politoloq: Kiçik insident böyük müharibəyə səbəb ola bilərHər hansı kiçik insident Koreya yarımadasında genişmiqyaslı müharibəyə səbəb ola bilər.
Bu barədə Oxu.Az-a politoloq, ""Atlas"" Araşdırmalar Mərkəzinin rəhbəri Elxan Şahinoğlu bildirib.
“Şimali Koreya lideri Kim Çen In nüvə başlıqları raketlərinin sınaqlarını davam etdirir. Bu proses artıq son mərhələyə yaxınlaşmaq üzrədir. KXDR-nin yaxın zamanlarda uzaqmənzilli nüvə başlıqlarına malik olacağı gözlənilir. Qonşu dövlətlər təhlükə hiss edirlər ki, bu da əsassız deyil. Qeyd edim ki, Cənubi Koreya və Yaponiya daha çox təhlükə altındadır. 
Zənnimcə, növbəti sınaqlar davam etdiyi təqdirdə, bölgədə vəziyyət yenidən gərginləşə bilər. Hər hansı kiçik insident belə, bölgədə genişmiqyaslı müharibəyə gətirib çıxara bilər. Belə olan halda, Cənubi Koreya, Yaponiya, Amerika Birləşmiş Ştatları, hətta Çin və Rusiyanın müharibəyə qatılması gözlənilir.
Buna görə hələlik danışıqlara üstünlük verilir. Lakin Şimali Koreya liderinin danışıqlara maraq göstərmədiyi və nüvə başlığı raketlərinin sınaqlarını davam etdirdiyini müşahidə edirik. Bu səbəbdən hələ bir müddət bölgədə gərginlik azalmayacaq”, - deyə politoloq bildirib.
Xatırladaq ki, ABŞ və Cənubi Koreya Hərbi-Hava Qüvvələri dekabrın 4-də genişmiqyaslı birgə təlimlərə başlayıb. Şimali Koreya rəhbərliyi isə beş gün davam edən təlimləri hədə və təhdid kimi qiymətləndirərək, müharibəyə hazır olduqlarını bildirib.
Nigar Orucova
www.oxu.az
"
"İran silkələndiBu gün İranın şərqində daha bir zəlzələ baş verib.
Oxu.Az Trend-ə istinadla xəbər verir ki, səhər saatlarında Kirman şəhərindən 37 kilometr şimalda Rixter şkalası ilə 4,4 bal gücündə yeraltı təkanlar qeydə alınıb.
İran Seysmoloji İdarəsinin yaydığı xəbərə görə, yeraltı təkanlar 10 kilometr dərinlikdə baş verib.
Qeyd edək ki, həmin bölgədə son günlər ərzində bir neçə güclü zəlzələ baş verib. Son məlumata görə, dünən baş vermiş 6,2 bal gücündə zəlzələ nəticəsində 50-dən çox insan xəsarət alıb.
E.Ə.
www.oxu.az
"
"Türkiyədə kütləvi zəhərlənmə: Yüzlərlə tələbə xəstəxanaya yerləşdirildiTürkiyənin Rizə vilayətində universitet tələbələri arasında kütləvi zəhərlənmə baş verib.
Oxu.Az Trend-ə istinadən xəbər verir ki, Rizə Universitetinin yataqxanasında yaşayan 473 tələbə axşam yeməyindən sonra halsızlıq hiss edib.
Onların zəhərləndyi məlum olub. Tələbələr dərhal xəstəxanaya yerləşdiriliblər.
Tələbələrin hansı qidadan zəhərləndiyi hələlik məlum deyil. Zəhərlənən tələbələrin hamısının Türkiyə vətəndaşı olduğu bildirilir.
Hadisə ilə bağlı araşdırmalara başlanılıb.
A.M.
www.oxu.az
"
"ABŞ-da təyyarədə həyəcanlı anlar: Hamınızı öldürəcəyəm! – VİDEOABŞ-ın populyar loukoster aviaşirkətlərindən olan ""Southwest Airlines""ın təyyarələrindən birində yaşanan olayı polis araşdırır.
Oxu.Az Milli.az-a istinadən bildirir ki, təyyarənin ayaqyolunda siqaret çəkən qadının qaydaları pozduğu aşkarlananda həyasızlığa başlayıb, qışqırıb, bağırıb, ətrafındakıları hədələyib.
""Mənə əl vurmayın! Yaxın gəlməyin! Bu uçuşda hamınızı öldürərəm! Harada ürəyim istəsə, orada siqaret çəkəcəyəm!"", - qadın qışqırıb, stüardessaları və sərnişinləri hədələyib.
Portlend şəhərinin hava limanından səmaya qalxan və Sakramentoya uçan təyyarədəki ayaqyolunda ""rahat"" siqaret çəkmək üçün tüstü detektorunu sıradan çıxaran qadını zorla sakitləşdiriblər.
Təyyarədə 5 nəfər heyət üzvü və 136 sərnişin olub.
Təyyarə Sakramentoda yerə enəndən sonra polis qadını saxlayıb.

A.M.
www.oxu.az
"
"Konqoda 400 min uşaq acından ölə bilərKonqoda 400 000-dək uşaq acından ölə bilər, yaxın yarım il ərzində ölkədə ərzaqla bağlı vəziyyətin normallaşacağı proqnozlaşdırılmır.
Oxu.Az­-ın APA-ya istinadən verdiyi xəbərə görə, bu barədə UNİCEF-in məlumatında qeyd olunur.
“Kasai bölgəsində azı 400 mindən artıq zəif uşaq acından ölə bilər. Faciəvi vəziyyətin yaranmasına səbəb zorakılıq, insanların kütləvi şəkildə yerdəyişməsi və son 1,5 il ərzində kənd təsərrüfatı işlərinin kəskin azalmasıdır”, - deyə BMT-nin uşaq fondundan bildirilib.
Cari ildə əkin mövsümü səmərəsiz keçdiyindən humanitar vəziyyətin azı 2018-ci ilin iyununadək çox ağır olacağı proqnozlaşdırılır.
A.M.
www.oxu.az
"
"Tillerson ABŞ-ın KXDR-lə danışıqlara hazır olduğunu bəyan edibABŞ Şimali Koreya ilə ilkin şərtsiz nüvə problemi ilə bağlı danışıqlara başlamağa hazırdır.
Oxu.Az xəbər verir ki, APA-nın “RİA Novosti”yə istinadən verdiyi məlumata görə, bu barədə ABŞ dövlət katibi Reks Tillerson bildirib. Onun sözlərinə görə, bu cür görüşdə problemin həlli üzrə “yol xəritəsi”nin  tərtib edilməsi mümkündür.
“Danışıqlar nə vaxt başlaya bilər? Biz öz tərəfimizdən danışıqlara hazır olduğumuzu bəyan edirik. Biz birinci görüşü ilkin şərtsiz keçirməyə hazırıq. Gəlin, görüşək və istəyirsinizsə, hava şəraitindən danışaq”, - deyə Tillerson Vaşinqtonda Atlantik Şurada çıxışı zamanı bildirib.   
“Masa arxasında üz-üzə əyləşə bilərdik. Daha sonra isə işləmək istədiyimiz istiqamətlər üzrə “yol xəritəsi”ni hazırlaya bilərdik”, - deyə dövlət katibi əlavə edib.  
A.M.
www.oxu.az
"
"İranda güclü zəlzələ baş veribİranın şərqində 6,1 bal gücündə zəlzələ baş verib.
Oxu.Az-ın xəbərinə görə, bu barədə Avropa-Aralıq dənizi Seysmoloji Mərkəzi məlumat yayıb. 
Dağıntılar, ölən və xəsarət alanlar barədə məlumat yoxdur.
S.B.
www.oxu.az
"
"Britaniyada inflyasiya rekord həddə çatdıNoyabr ayında Böyük Britaniyada inflyasiya son altı ayda rekord həddə çataraq 3,1% təşkil edib. Maaşlar isə bir faiz geriyə qalır. 
Oxu.Az-ın Euronews-a istinadən xəbərinə görə, inflyasiyanın bu həddə çatması gözlənilməz olub.
İlk növbədə xarici mallar və xidmətlərin bahalaşması gözlənilir.
Ekspertlər qeyd edirlər ki, Britaniya iqtisadiyyatı Avropa zonasında geri qalmağa başlayıb. Hazırda İngiltərə Bankı bahalaşmanın qarşısını almaq üçün plan hazırlayır.
S.B.
www.oxu.az
"
"Moskvada “VDNX”da yanğın – VİDEOMoskvanın Sülh prospektində “VDNX”nın (Xalq təsərrüfatı nailiyyətləri sərgisi) əsas pavilyonunda yanğın baş verib.
Oxu.Az-ın xəbərinə görə, bu barədə Rusiya FHN-nin rəsmi saytında məlumat yerləşdirilib.
Bildirilir ki, yanğın nəticəsində iki nəfər xəsarət alıb. 
Hadisə zamanı binadan 50 nəfər təxliyyə olunub.

S.B.
www.oxu.az
"
"Saakaşvili Ukraynanın baş naziri olmaq istəyirOdessa vilayətinin keçmiş qubernatoru Mixail Saakaşvili bildirib ki, Ukrayna hökumətinə rəhbərlik etməyə hazırdır. 
Oxu.Az-ın xəbərinə görə, bu barədə siyasətçi ZIK telekanalının efirində bəyan edib.
“Mən Ukrayna hökuməti üzrə məsuliyyəti öz üzərimə götürməyə hazıram”, - Saakaşvilid eyib. O həmçinin qeyd edib ki, heç vaxt ölkə prezidentliyinə namizədliyini irəli sürməyəcək.
Saakaşvili hesab edir ki, ölkəni əslən ukraynalı olan, burada dünyaya gələn və böyüyən şəxs idarə etməlidir.
Saakaşvili həmçinin əlavə edib ki, Odessa vilayətinin qubernatoru vəzifəsində işləyəndə dəfələrlə Petro Poroşenkodan ölkənin baş naziri olmaq barədə təklif alıb, lakin hər dəfə imtina edib. 
S.B.
www.oxu.az
"
"Tramp: ABŞ Suriya və İraqda İŞİD üzərində qələbə qazandıABŞ prezidenti Donald Tramp bəyan edib ki, onun ölkəsi Suriya və İraqda İŞİD terror qruplaşması üzərində qələbə qazanıb.
Oxu.Az-n xəbərinə görə, bu barədə RİA Novosti nəşri yazır.
“Biz Suriyada və İraqda qələbə qazandıq, lakin onlar digər əyalətlərə yayılırlar. Biz yayıldığı sürətlə onları izləyirik”, - Tramp deyib.
S.B.
www.oxu.az
"
"ABŞ Türkiyənin “S-400” kompleksləri ilə bağlı qərarından narahatdırABŞ Türkiyənin Rusiyadan S-400 raket komplekslərinin alması ilə bağlı qərarından narahatlığını bildirməkdə davam edir.
Oxu.Az-ın RİA Novosti-yə istinadən xəbərinə görə, bu barədə ABŞ Dövlət Katibinin Avropa və Avrasiya üzrə köməkçisi Vess Miçel bəyan edib.
“Biz Türkiyə ilə müttəfiq olaraq işləməyə davam edirik və S-400 də daxil olmaqla, bir çox sahələrlə bağlı narahatlıqlarımızı ifadə etməkdə davam edirik”, - deyə o bildirib.
Qeyd edək ki, Türkiyə prezidenti Rəcəb Tayyip Ərdoğan Rusiya prezidenti Vladimir Putinlə keçirdiyi danışıqların yekunlarına dair bildirmişdi ki, Ankara cari həftə ərzində Rusiyadan “S-400” zenit-raket komplekslərinin tədarükünə dair məsələni həll edəcək.
S.B.
www.oxu.az
"
"Aİ Rusiyaya qarşı sanksiyaları uzadacaqAvropa İttifaqına üzv ölkələr Rusiyaya qarşı sanksiyaları bir il müddətinə uzadacaqlar.
Oxu.Az-ın xəbərinə görə, bu barədə Reuters nəşri Brüsseldəki diplomatik mənbələrə istinadən məlumat yayıb.
Agentliyin sözçüsü bildirib ki, qərar cümə axşamı, dekabrın 14-də, Avropa İttifaqına üzv ölkələrin sammitində qəbul ediləcək.
Qeyd edək ki, Aİ, ABŞ və digər ölkələr Rusiyaya qarşı sanksiyaları 2014-cü ildə Krımın birləşdirilməsi və Ukraynanın cənub-şərqindəki münaqişə ilə əlaqədar qəbul olunub.
S.B.
www.oxu.az
"
"Fələstində üçüncü “intifada” başladıFələstinin “Həmas” hərəkatı ABŞ-ın Qüdsü İsrailin paytaxtı kimi tanımasından sonra üçüncü “intifada”nın başlanıldığını elan edib.
Oxu.Az-ın xəbərinə görə, bu barədə RİA Novosti-yə hərəkatın mətbuat katibi Abdulativ Alkanu deyib.
“ABŞ-a qərarının ləğvi üçün təzyiq göstərmək və etirazları davam etdirmək məqsədilə üçüncü “üsyan”ın başlandığını açıqlayırıq. Qəzza zolağında “intifada”nın başlanılması ilə əlaqədar etiraz aksiyaları çoxalıb. Bu üçüncü “intifada”dır, -Alkanu bəyan edib.
S.B.
www.oxu.az
"
"Rusiya bütün diplomatlarını Yəməndən çıxartdıRəsmi Moskva Yəmənin paytaxtındakı vəziyyəti nəzərə alaraq bu ölkədəki səfirliyinin fəaliyyətini dayandırmağa qərara gəlib.
Oxu.Az-ın xəbərinə görə, bu barədə Rusiya Xarici İşlər Nazirliyinin rəsmi nümayəndəsi Mariya Zaxarova bəyan edib.
Onun sözlərinə əsasən, səfirliyin bütün əməkdaşları Yəməni tərk ediblər.
“Rusiya səfiri və diplomatik nümayəndəliyin bir hissəsi Ər-Riyaddan öz vəzifələrini icra edəcəklər”, - Zaxarova deyib.
S.B.
www.oxu.az
"
"NATO baş katibinin səlahiyyət müddəti 2 il uzadılıbNATO-nun baş katibi Yens Stoltenberqin vəzifə səlahiyyətinin müddəti daha 2 il uzadılıb.
Oxu.Az-ın APA-ya istinadən məlumatına görə, bu barədə təşkilatın bəyanatında deyilir.
Bildirilir ki, onun mandatı 2020-ci il sentyabrın 30-da başa çatacaq.
Yens Stoltenberq 2014-cü il martın 24-də NATO baş katibi vəzifəsinə təyin edilib.
N.O.
www.oxu.az
"
"QMİ Qüdslə bağlı bəyanat yaydıQafqaz Müsəlmanları İdarəsi bəyanat yayıb.
Oxu.Az-ın məlumatına görə, QMİ-dən APA-ya daxil olan bəyanatda deyilir: ""Səmavi dinlər üçün müqəddəs sayılan və ilk qibləgahımız olan Qüds ətrafında son günlər baş verənlər, təbii ki, hər bir mömin, inanclı insan üçün həssasiyyət kəsb edir.
Qüdsün Uca Yaradanın hökmünə və iradəsinə uyğun olaraq, müsəlmanlar və əhli-Kitab üçün özəl məqam olaraq qorunub saxlanılması, sülh, barış məkanı olması vacibdir. Dini hisslərin siyasi məqsədlər üçün sui-istifadəsi  yolverilməzdir. O Bir Olan Yaradanın müqəddəs qərar verdiyi, müsəlman və qeyri-müsəlmanlar üçün müqəddəs sayılan yerlərə sahib olan Qüds bütün bəşərə məxsus sülh və dialoq məkanı olmalıdır. Odur ki, bu müqəddəsliyi, özəlliyi,  önəmi nəzərə almayan hər hansı qərar ədalətli ola bilməz.
Bu gün dünyamızda baş verənlər bizi narahat edir. Dözümsüzlük, milli, dini zəmində qarşıdurma, ksenofobiya, islamofobiya, terror, ekstremizm hallarının səngimədiyi bir dönəmdə müqəddəs dəyər olan insan həyatının qorunub saxlanılması, sülh və sabitliyin bərqərarı yönündə addımların atılması zəruridir. Milyonlarla insanın həyatı bahasına başa gələcək siyasi qərarlar verilərkən onların olduqca təhlükəli fəsadlar, mümkün qarşıdurma və ədavət törətmə ehtimalı göz önünə alınmalı, nəzərdən qaçırılmamalıdır ki, insanlar arasında milli, dini zəmində nifrət və qarşıdurma səbəbindən bəşəriyyət sonu görünməyən bir uçuruma gedə bilər.
Beynəlxalq hüququn işləməməsi, beynəlxalq ictimaiyyətin mövqeyinin  nəzərə alınmaması təhlükəli meyldir. Birmənalı şəkildə bildiririk ki, Qüdsün paytaxt elan edilməsi haqqında təktərəfli qaydada verilmiş qərar yolverilməzdir. Siyasi məqsəd, niyyətlər naminə Qüdslə bağlı qərar verilməsi qeyri-məqbuldur. Bu, nəinki müsəlmanların, qeyri-müsəlmanların da hüquqlarının pozulmasına gətirib çıxara bilər.
Yaxın Şərqin bu həssas bölgəsində sülh və əmniyyətin bərqərar olmasına böyük əngəl olan, təhlükəsizliyi təhdid edən, bölgədə gərginliyi artıran və dünya ictimaiyyəti tərəfindən kəskin şəkildə qınanılan bu qərara Qafqaz müsəlmanları adından qətiyyətlə etiraz edirik. Milyonlarla dindarın iradəsini ifadə edərək, 1967-ci ildə BMT Təhlükəsizlik Şurasının Fələstin xalqının hüquqlarını təsbit edən Qüdslə bağlı qətnaməsinin yerinə yetirilməsində israr edirik"".
A.M.
www.oxu.az
"
"Qarabağda erməni əsgəri yoldaşını öldürdüErmənistan ordusunun əsgəri xidmət yoldaşını öldürüb.
Oxu.Az News.am-a istinadan xəbər verir ki, hadisə dekabrın 11-i, saat 19:30 radələrində  işğal edilmiş Qarabağ ərazisində qeydə alınıb.
Belə ki, Ermənistan ordusunun əsgəri avtomat silahdan atəş açaraq xidmət yoldaşını öldürüb.
Qətlə yetirilən əsgər 1996-cı il təvəllüdlü Narek Marzpetuni Adibekyandır.
Faktla bağlı araşdırma aparılr.
Azər Məmmədov
www.oxu.az
"
"İstanbulda taksi sürücüləri Trampa etiraz etdilər - FOTOİstanbulda taksi sürücüləri ABŞ-ın Qüdsü İsrailin paytaxtı kimi tanımasına etiraz ediblər.
Oxu.Az Azvision.az-a istinadən xəbər verir ki, sürücülər Türkiyə bayraqlarını avtomobillərdən asaraq, Trampa etirazlarını bildiriblər.
Sürücülər ABŞ-ın İstanbuldakı Baş konsulluğunun qarşısında toplaşıblar. Etirazçılar “Qatil İsrail”, “Fələstindən əlini çəkin”, “Tramp, çaşma, səbr kasamızı doldurma” deyə plakatlar tutublar. 
Etiraz zamanı taksi sürücülərinin müraciəti oxunub. Məlumatda dünyanın bir sıra şəhərlərində istifadə edilən ABŞ-a məxsus “Uber” taksi xidmətindən vətəndaşların istifadə etməmələri tövsiyyə edilib. 














E.C.
www.oxu.az
"
"Rusiya qırıcıları Putini belə qorudular – VİDEORusiya prezidenti Vladimir Putinin təyyarəsini Suriya səmasında iki qırıcı qoruyub. Rusiya Hava-Kosmik Qüvvələrinin (HKQ) Su-27 qırıcıları dövlət başçısının Tu-124 təyyarəsini çox yaxından müşayiət ediblər.
Oxu.Az ""Mir"" telekanalına istinadən bildirir ki, qırıcıların uçuşunu V.Putin maraqla izləyib.
Xatırladaq ki, Suriyadakı Hmeymim aviabazasına yollanmış V.Putin burada terrorçularla mübarizədə əsas məsələlərin həll olunduğunu və Rusiyanın Suriyadakı hərbi qruplaşmasının əhəmiyyətli qisminin ölkədən çıxarılacağını deyib.




A.M.
www.oxu.az
"
"Tramp: Ailə miqrasiyasını dayandırmaq lazımdırDekabrın 11-də Nyu-Yorkda törədilən terror aktı bir daha nümayiş etdirdi ki, ABŞ Konqresi amerikalıları qorumaq üçün müvafiq islahatlar həyata keçirməlidir, o cümlədən miqrasiya sahəsində.
Oxu.Az-ın ""RİA Novosti"" agentliyinə istinadən verdiyi xəbərə görə, bunu ABŞ prezidenti Donald Tramp bəyan edib. 
“Son iki ay ərzində Nyu-Yorkda iki terror hücumu baş verib. Bu gün cinayəti törədən şəxs ABŞ-a milli təhlükəsizliyə zidd olan ailə miqrasiyası proqramı vasitəsilə gəlib. Konqres bu cür miqrasiyanı dayandırmalıdır. Bu zərərli sistemin ABŞ-ın təhlükəsizliyi və iqtisadiyyatına vurduğu zərər çoxdan bəllidir”, - bəyanatda deyilir.
Qeyd edək ki, dekabrın 11-də Banqladeş vətəndaşı Nyu-Yorkda partlayış törədib, nəticədə 4 nəfər yaralanıb. 27 yaşlı Akayed Ullah 2011-ci ildən qanuni əsaslarla ABŞ-da yaşayır. O, ifadəsində ABŞ-ın Suriya və İraqdakı fəaliyyətini pisləyib, cinayəti qisas məqsədilə həyata keçirdiyini bildirib.
N.O.
www.oxu.az
"
"Kamçatka məhkəməsi azərbaycanlının iddiası əsasında erməni deputatı müflis elan etdiRusiyanın Kamçatka vilayətinin Arbitraj məhkəməsi erməni əsilli fərdi sahibkar, Petropavlovsk-Kamçatka Şəhər Dumasının deputatı və ""Naçinki"" sanatoriyasının direktoru Sarqis Saroyanı müflis elan edib.
Oxu.Az Report-a istinadən xəbər verir ki, bu barədə məhkəməyə istinadən ""Kaminform"" nəşri məlumat yayıb.
""Sahibkara qarşı 4 ay müddətinə borcların restrukturizasiya proseduru tətbiq olunub, habelə fərdi sahibkarın maliyyə rəhbəri təsdiqlənib"", - deyə məhkəmədən bildirilib.
Bundan əvvəl Petropavlovsk-Kamçatka məhkəməsi Salmanov Rahib Azərbaycan oğlunun iddiasını təmin edib. Məhkəmə erməni Saroyanın azərbaycanlıya 7 milyon rubl (118 min 173 ABŞ dolları) pul borclu olduğunu müəyyən edib. Lakin sahibkar bu məbləği hələ də qaytarmayıb. Ona görə də Arbitraj məhkəməsi azərbaycanlının bəyanatı əsasında deputatı müflis elan edib.
""Məhkəmə bəyanatçının tələbinin 500 min rubldan artıq olduğunu, öhdəliklərin təyin olunduğu tarixdən bu yana üç ay müddətində icra olunmadığını və vətəndaşın ödəmə qabiliyyətinin olmadığını nəzərə alaraq, bəyanatı əsaslı bilib və müflislik proseduru tətbiq edib"", - deyə Arbitraj məhkəməsindən əlavə ediblər.
Erməni deputat məhkəmənin qərarından appelyasiya şikayəti versə də, bu, qərarın icrasını dayandırmayıb.
Bildirilir ki, Sarqis Saroyan Kamçatkada kifayət qədər tanınmış şəxsdir. O, ""Parni"" şirkətinin rəhbəridir. Saroyan, bundan əlavə, Şəhər Dumasının deputatı və yenidənqurulmasına on milyonlarla rublun yatırıldığı ""Naçinki"" sanatoriyasının faktiki sahibidir. O, 1962-ci ildə Ermənistanda doğulub.
N.O.
www.oxu.az
"
"Putin və Ərdoğan Trampın qərarını qınadılarRusiya prezidenti Vladimir Putin Ankaraya rəsmi səfəri zamanı türkiyəli həmkarı Rəcəb Tayyib Ərdoğanla ABŞ prezidenti Donald Trampın Qüdsü İsrailin paytaxtı elan etməsi ilə bağlı qərarını müzakirə ediblər.
Oxu.Az-ın xəbərinə görə, bu barədə RİA Novosti nəşri yazır.
“Biz regionda baş verən mühüm məsələlər ətrafında fikir mübadiləsi apardıq. ABŞ müsəlman, xristian və hətta yəhudilərin də məyus edən qərar qəbul etdi”, - Ərdoğan deyib.
Türkiyə liderinin sözlərinə görə, son günlərdə baş verən toqquşmalara zamanı iki fələstinli ölüb, daha iki mindən çox insan isə yaralanıb.
“İsrail bunu Fələstinə daha çox təzyiq göstərmək üçün şans kimi görür”, - Ərdoğan əlavə edib.
Öz növbəsində Rusiya prezidenti bəyan edib ki, Qüdsün statusu barədə razılıq Fələstin və İsrail arasında aparılan danışıqlar əsasında qəbul olunmalıdır.
S.B.
www.oxu.az
"
"Terrorçu Nyu-Yorka hücumun səbəbini açıqladıNyu-York şəhərinin mərkəzində özünü partlatmağa cəhd edən Nyu-Yorkun Akayed Ullah bəyan edib ki, Manhettendəki hücum qisas idi.
Oxu.Az-ın xəbərinə görə, bu barədə “The New York Post” qəzeti yazır.
Xəstəxanada polislərin nəzarəti altında saxlanılan 27 yaşlı Banqladeş əsilli A.Ullah bildirib ki, ABŞ prezidenti Donald Trampın Qüdsü İsrailin paytaxtı elan etməsindən sonra belə bir qərara gəlib. 
Xatırladaq ki, dekabrın 11-də baş verən partlayış hadisə dörd nəfər xəsarət alıb.
S.B.
www.oxu.az
"
"Qəzzadan İsrail ərazisinə raket atılıbBazar ertəsi, dekabrın 11-də, Qəzza zolağından İsrail ərazisinə raket atılıb.
Oxu.Az-ın xəbərinə görə, bu barədə İsrail ordusunun mətbuat xidmətinin məlumatında bildirilir.  
“Bir müddət əvvəl Qəzza zolağından İsrail ərazisinə raketlər buraxılıb”, - məlumatda deyilir. Mərmilərin hansı əraziyə düşdüyü, həmçinin dağıntılar, ölən və yaralananlar barədə məlumat yoxdur.
S.B.
www.oxu.az
"
"Saakaşvili azadlıqda – VİDEO + FOTOKiyevin Peçerski Rayon Məhkəməsi Odessa vilayətinin keçmiş qubernatoru Mixail Saakaşvilininin sərbəst buraxılmasına dair qərar qəbul edib.
Oxu.Az-ın xəbərinə görə, bu barədə bazar ertəsi, dekabrın 11-də, RİA Novosti nəşri məlumat yayıb.
Hakim Larisa Çokol prokurorluğun ittihamını rədd edib. Siyasətçi Ali Radanın deputatlarının himayəsi altında azad olunub.
Xatırladaq ki, Gürcüstanın sabiq prezidenti dekabrın 9-na keçən gecə öz dostunun evində olarkən saxlanılıb. Təcridxanaya yerləşdirilən Saakaşvili müddətsiz aclıq aksiyasına başladığını bəyan edib.




S.B.
www.oxu.az
"
"Putin və Ərdoğan arasında danışıqlar başladı – YENİLƏNİB + VİDEORusiya prezidenti Vladimir Putin və Türkiyə lideri Rəcəb Tayyib Ərdoğan arasında görüş başlayıb.
Oxu.Az-ın xəbərinə görə, bu barədə “Anadolu” agentliyi məlumat yayıb. 
Təkbətək və geniş tərkiblə görüşlərdən sonra mətbuata açıqlamalar veriləcək.

20:28
Bazar ertəsi, dekabrın 11-də, Rusiya prezidenti Vladimir Putin Ankaraya rəsmi səfərə gedib.
Oxu.Az-ın xəbərinə görə, bu barədə Kremlin mətbuat xidməti məlumat yayıb.
Putin və Ərdoğan ikitərəfli əməkdaşlığı, ilk növbədə energetika sahəsində birgə layihələrin həyata keçirilməsinin gedişatını müzakirə edəcəklər.
Bundan əlavə prezidentlər Yaxın Şərqdəki vəziyyət, Qüds problemi və Suriya böhranı ətrafında fikir mübadiləsi aparacaqlar.
S.B.
www.oxu.az
"
"İran Məclisinin spikeri: Ermənistan bizim üçün dost ölkədirİran Məclisinin sədri Əli Laricani bu gün Vaqram Baqdarasyanın rəhbərliyi altında Ermənistan parlamentinin nümayəndə qrupunu qəbul edib.
Oxu.Az-ın erməni KİV-ə istinadən xəbərinə görə, spiker Əli Laricani bildirib ki, Ermənistan İran üçün dost ölkədir. İran parlamentinin rəhbərinin sözlərinə görə, İran həmişə Ermənistanla əməkdaşlıq etməyə hazırdır. 
Qarabağ münaqişəsinin nizamlanmasından danışan Əli Laricani qeyd edib ki,  gərginlik regionda heç kimə kömək etməyəcək və münaqişə sülh yolu ilə həll olunmalıdır.
S.B.
www.oxu.az
"
"Nyu-York meri Manhettendəki partlayışı terror aktı adlandırdıNyu-Yorkun şəhərinin meri Bill De Blazio bəyan edib ki, Manhettenin mərkəzindəki partlayış terror cəhdidir.
Oxu.Az-ın xəbərinə görə, bu barədə Reuters nəşri yazır.
De Blazionun sözlərinə görə, ehtimal edilən cinayətkar tək olub. Nyu-York polisinin məlumatına görə, hadisəni törədən 27 yaşlı Banqladeş əsilli Akayed Ullah törədib.
Şübhəli şəxsin 27 yaşı var, son vaxtlar o, Nyu-Yorkun Bruklin rayonunda yaşayırdı. Partlayış zamanı 4 nəfər xəsarət alıb. Onlardan biri hadisəni törədən şəxsdir. Partlayışa görə məsuliyyəti hələlik heç bir qruplaşma üzərinə götürməyib.
S.B.
www.oxu.az
"
"Minlərlə insan Tehran küçələrinə çıxdı – VİDEOTehranda minlərlə insan ABŞ prezidenti Donald Trampın İsrailin paytaxtını Qüds şəhərinə keçirmək barədə qərarına qarşı etiraz edir.
Oxu.Az-ın xəbərinə görə, bu barədə “Times of Isreal” nəşri yazır. 
Dekabrın 10-da İran prezidenti Həsən Ruhani bildirib ki, Trampın bəyanatı Yaxın Şərqdə vəziyyəti daha da gərginləşdirib və rəsmi Tehran bu qərarı heç vaxt qəbul etməyəcək.
Qeyd olunur ki, etiraz aksiyaları həmçinin Livanda, Şərqi Qüdsdə, İordan çayının qərbində və Qəzza zolağında da keçirilir.

S.B.
www.oxu.az
"
"Nyu-Yorkda partlayış baş verdi - VİDEO + YENİLƏNİBABŞ-ın Nyu-York şəhərinin Manhettan hissəsində avtobus terminalında partlayış baş verib.
Oxu.Az Nyu-York polisinin “Twitter” səhifəsinə istinadən xəbər verir ki, hadisəni törətməkdə şübhəli bilinən bir nəfər saxlanılıb.
Bildirilir ki, saxlanılan şəxsin özündən başqa xəsarət alan olmayıb.
***
17:29
ABŞ-ın Nyu-York şəhərinin Manhettan hissəsində güclü partlayış baş verib.
Oxu.Az Nyu-York polisinin “Twitter” səhifəsinə istinadən xəbər verir ki, partlayış avtobus terminalında qeydə alınıb.
Polis və yanğınsöndürənlər hadisə yerinə müdaxilə edib.
Partlayışda şübhəli bilinən şəxslər saxlanılıb.
Hadisənin detalları barədə hələlik heç bir məlumat verilmir.

Azər Məmmədov
www.oxu.az
"
"İran XİN: Ərəb dövlətləri İslam dünyası və Fələstinə xəyanət edir“Xəzərin hüquqi statusuna dair konvensiyanın taleyinin prezidentlərin Qazaxıstanın Astana şəhərində keçiriləcək görüşündə həll olunmasına ümid çoxdur”.
Oxu.Az APA-ya istinadən xəbər verir ki, bunu İran Xarici İşlər Nazirliyinin sözçüsü Bəhram Qasımi bu gün keçirdiyi mətbuat konfransında  deyib.
B. Qasımi xatırladıb ki, ötən həftə 5 Xəzəryanı ölkənin XİN başçılarının Rusiyada görüşü keçirilib: “Xəzərin hüquqi statusuna dair danışıqlar 21 ildir ki, aparılır. Bu barədə Konvensiyanın taleyinin Astana şəhərində keçiriləcək prezidentlərin sammitində həll olunmasına ümid çoxdur. Əlbəttə, iclasdan öncə ekspertlər bir daha texniki məsələləri araşdıracaq. Düşünürük ki, Astana sammitində ümumi həmrəylik əldə olunacaq”.
B. Qasımi qeyd edib ki, Konvensiya Xəzər dənizinə aid ümumi prinsipləri və ölkələrin öhdəliklərini müəyyənləşdirir: “Sənəddə hər bir məsələnin detalları qeyd olunmayacaq.  Lazım gələrsə, digər məsələlər üçün protokollar hazırlanacaq və sənədə əlavə olunacaq”.
İranın XİN sözçüsü ABŞ prezidenti Donald Trampın məlum qərarına toxunaraq deyib ki, ABŞ-ın öz səfirliyini Beytül-müqəddəsə köçürməsi aşkar yanlışdır ki, regionda gərginliyin artmasına səbəb olub: “Bundan ən çox ziyan görən elə ABŞ hökuməti olacaq. Onların qərarı düşünülməmiş, naşıcasına və təhlükəli qərardır. İslam ümmətinin vəhdətinə ehtiyac var”.
B. Qasımi qeyd edib ki, bəzi ərəb dövlətləri bu məsələdə İslam dünyası və Fələstinə xəyanət edib: “Ərəb Birliyinin Trampın qərarı ilə bağlı bəyanatı  qətiyyətli  deyildi”.
A.M.
www.oxu.az
"
"Rusiya hərbi qüvvələrini Suriyadan çıxarırRusiya prezidenti Vladimir Putin Suriyaya səfər edib. 
Oxu.Az-ın məlumatına görə, V. Putini Suriya prezidenti Bəşər Əsəd, Rusiyanın müdafiə naziri Sergey Şoyqu və Suriyadakı Rusiya hərbi qüvvələrinin komandanı Sergey Surovikin qarşılayıb.
Daha sonra V. Putin Rusiya aviasiyası və hərbçilərinin yerləşdiyi Hmeymim aviabazasına gedib.
Dövlət başçısı hərbçilər qarşısında çıxışı zamanı Rusiya hərbi qüvvələrinin Suriyadan çıxarılmasına başlanması barədə sərəncam verib.
""Müdafiə nazirinə, Baş Qərargah rəisinə Rusiya qoşun qruplaşmalarının çıxarılaraq daimi dislokasiya məntəqəsinə göndərilməsinin başlanılmasını əmr edirəm"", - deyə Vladimir Putin çıxışında bildirib.
N.O.
www.oxu.az
"
"Politoloq: Saakaşvilinin ekstradisiyası Poroşenkoya zərbədir""Mixeil Saakaşvilinin Ukrayna hakimiyyəti tərəfindən Gürcüstana ekstradisiya olunacağı inandırıcı deyil"".
Bunu Oxu.Az-a politoloq Zərdüşt Əlizadə Mixeil Saakaşvilinin Gürcüstana ekstradisiya məsələsini şərh edərkən bildirib.
“Əvvəla, Saakaşvili eks-prezidentdir. Ukrayna prezidenti Petro Poroşenko dövlət başçısı olmuş insana qarşı hörmətsiz rəftar edərsə, gələcəkdə özünə qarşı da belə bir addımın atılmasına zəmin yaratmış olar. Belə ki, Saakaşvilini Gürcüstana ekstradisiya etməklə Poroşenko birbaşa özünə zərbə vurmuş olur.
Digər tərəfdən, Gürcüstan hakimiyyəti dəfələrlə qeyri-rəsmi şəkildə Poroşenkoya Saakaşvilinin ekstradisiya olunmasını istəmədiyini bildirib. Çünki özü üçün problem yaradılmasını istəmir. Saakaşvili qanunsuz olaraq Gürcüstana ekstradisiya edildiyi təqdirdə, bu, qonşu ölkənin hakimiyyəti üçün böyük başağrısı olacaq. Belə ki, Gürcüstan əhalisi arasında Saakaşviliyə qarşı mövcud olan böyük rəğbət indi  durmadan artır. Düzdür, o da insan haqlarını müəyyən mənada pozurdu. Lakin indiki hakimiyyətlə müqayisədə, o, tamamilə müsbət insan sayılır”, - deyə politoloq vurğulayıb.
Nigar Orucova
www.oxu.az
"
"Rusiyada tatar dili dövlət dili ola bilərRusiya Federasiyasının Tatarıstan Respublikasının Nabrejnıye Çelnı (Yar Çallı) şəhər Ağsaqqallar Şurası tatar dilinə Rusiyada dövlət dili statusunun verilməsi barədə Dövlət Dumasının sədri Vyaçeslav Volodinə müraciət edib.
Oxu.Az APA-ya istinadən xəbər verir ki, müraciətdə tatarların Rusiyada yaşayan ikinci böyük xalq olduğu nəzərə çatdırılır: ""Bizim xalq Rusiya Federasiyası xalqları arasında öz sayına görə ikinci yeri tutur. Tatar dili Rusiyada qeyri-rəsmi olaraq ikinci millətlərarası danışıq dilidir. Tatar dilini başqırdlar, kumıklar, balkarlar, yakutlar, Altay xalqları, Orta Asiya xalqları, azərbaycanlılar, türklər və digərləri başa düşürlər"".
Tatarıstan Ruhani İdarəsinin Ağsaqqallar Şurası bildirib ki, tatar xalqının böyük hissəsi (üçdə ikisi) Tatarıstandan kənarda yaşayır, bu səbəblə onların doğma dili olan tatar dilində təhsil almağa, mədəniyyətlərini, adətlərini inkişaf etdirməyə imkanları yoxdur.
Müraciət müəllifləri kiçik xalqların dilləri ilə bağlı aparılan bugunki siyasətin ciddi narahatlıq doğurduğunu, Tatarıstan məktəblərində tatar dilinin tədrisi saatlarının azaldılmasının isə respublikada rus və tatar xalqları arasında olan bərabərliyə ziyan vuracağını vurğulayıblar: ""Rusiya Federasiyasının Konstitusiyasında tatar dilinin ikinci dövlət dili kimi təsbit olunması onu gələcəkdə diskriminasiyadan xilas edər, Rusiyanın xalqları və millətləri arasında güvəni möhkəmləndirər, vətənpərvərlik tərbiyəsini gücləndirərdi"".
A.M.
www.oxu.az
"
"İnquşetiyada azərbaycanlıları aparan avtobus qəzaya düşdüDünən gecə İnquşetiyada mikroavtobus aşıb.
Oxu.Az-ın məlumatına görə, qəzaya uğrayan mikroavtobus sərnişinlə dolu olub. Sərnişinlərin arasında azərbaycanlıların da olduğu müəyyən edilib.
Qəza nəticəsində 4 nəfər yaralanıb və xəstəxanaya yerləşdirilib.
Rusiya Fövqəladə Hallar Nazirliyindən verilən məlumata görə, Qroznı-Vladikavkaz marşrutu ilə hərəkət edən mikroavtobus Nazran yaxınlığında aşıb. Qəza zamanı avtobusda 7 nəfər - sürücü və sərnişinlər olub.
Azər Məmmədov
www.oxu.az
"
"Türkiyə polisi dilənçinin yalanını belə ifşa etdi – VİDEOÖtən gün yerli vaxtla axşam saat 10:30-da İstanbulun Ortaköy ərazisində dilənçilərə qarşı əməliyyat keçirən polislər uşağı olduğunu inadkarlıqla söyləyən qadın dilənçinin kürəyindəki şalı açdıqda oyuncaqla qarşılaşıblar.
Oxu.Az Milli.Az-a istinadən xəbər verir ki, ""Kürəyimdə uşaq var"" deyən dilənçinin şalının içinə baxan polislər şoka düşüblər.
Polislər insanlara xəbərdarlıq edərək: ""İnsanları belə aldadırlar. Ayıb deyilmi"" deyərək sərt reaksiya veriblər.

A.M.
www.oxu.az
"
"Ermənistanda hərbçi 51 yaşlı qadını öldürdüErmənistanda hərbçi ölümlə nəticələnən qəza törədib.
Oxu.Az Ermənistan KİV-ə istinadən xəbər verir ki, hadisə Tavuş vilayətinin İcevan şəhərində baş verib. 
Ermənistan Silahlı Qüvvələrinin 21 yaşlı hərbçisi Arsen Kirakosyan idarə etdiyi motosikletlə İcevan şəhər sakini, 51 yaşlı Svetlana Beqlaryanı vurub.
A.Kirakosyan Ermənistan Müdafiə Nazirliyində müqavilə əsasında xidmət edir.
Hadisə ilə bağlı araşdırma aparılır.
A.M.
www.oxu.az
"
"Almaniyada Yeni il ağacı adamların üstünə aşdıAlmaniyanın qərbində yerləşən Eşvayler şəhərində yarmarka meydanında ucaldılmış Yeni il ağacı adamların üzərinə yıxılıb.
Oxu.Az-ın Almaniya KİV-ə istinadən verdiyi xəbərə görə, ən azı dörd nəfər xəsarət alıb.
Bildirilir ki, yerli vaxtla 18:00-da (Bakı vaxtı ilə 21:00) ağac meydanda quraşdırılmış uşaq karuselinin üstünə aşıb. Lakin uşaqlar arasında xəsarət alan yoxdur. Yaralananların dördü də böyüklərdir. 
Hazırda polis hadisənin başvermə səbəblərini araşdırır.
N.O.
www.oxu.az
"
"Ən qədim budda məbədi alovlandı - VİDEOÇinin Sıçuan əyalətində Asiyanın ən qədim paqodası (budda məbədi) yanıb.
Oxu.Az-ın məlumatına əsasən, 16 mərtəbəli tikili Sıçuanın şimal-qərbindəki monastırda yerləşirdi. 
Xəsarət alanlar barəsində məlumat daxil olmayıb, hazırda yanğının səbəbləri araşdırılır.
Paqoda Min sülaləsinin hakimiyyəti dövründə (XIV-XVII əsrlər) tikilmişdi. O,  2008-ci ildə zəlzələ nəticəsində dağılmışdı. Yanğın zamanı isə paqodada bərpa işləri aparılırdı. 

N.O.
www.oxu.az
"
"Stokholmda Nobel mükafatları təqdim edildiİsveç kralı Karl XVI Qustav bu gün Stokholm filarmoniyasının binasında 2017-ci il tibb, fizika, kimya, ədəbiyyat və iqtisadiyyat üzrə Nobel mükafatlarını təqdim edib.
Oxu.Az-ın məlumatına əsasən, dünyanın ən nüfuzlu mükafatının 11 laureatına diplomlar və qızıl medallar monarx tərəfindən verilib.
Xatırladaq ki,  Nobel mükafatının məbləği bu il artırılıb. Belə ki, cari il hər nominasiyada mükafatın məbləği 9 milyon İsveç kronu (təxminən 1 milyon 119 min ABŞ dolları) təşkil edib. Bu isə ötən illə müqayisədə 12,5 faiz artıqdır.
Qeyd edək ki, ötən il Nobel mükafatı laureatları 8 milyon İsveç kronu (931 min dollara yaxın) alıblar. 
N.O.
www.oxu.az
"
"ABŞ milli yığmasını Qış Olimpiya oyunlarına göndərməklə bağlı qərar verdiABŞ milli yığmasını Cənubi Koreyanın  Phençhan şəhərində keçiriləcək Qış Olimpiya oyunlarına göndərməklə bağlı qərar verib.
Oxu.Az-ın xəbərinə əsasən, bu barədə Fox News telekanalının efirində ABŞ-ın BMT-dəki daimi nümayəndəsi Nikki Heyli məlumat verib.
Ona “Vaşinqton Koreya yarımadasında gərginliyin artmasına baxmayaraq, ABŞ yığmasını 2018-ci il Olimpiya oyunlarına göndərməklə bağlı qərar qəbul edibmi?” sualı verilib.
“Bəli, biz olimpiya yığmasını tam tərkibdə göndərməyə hazırlaşırıq”, - deyə diplomat cavab verib.
Xatırladaq ki, bir müddət öncə Heyli ABŞ yığmasının Phençhanda keçiriləcək Qış Olimpiya oyunlarına qatılmasının tövsiyyə olunması məsələsinin hələ açıq qaldığını bildirmişdi.
Qeyd edək ki, 2018-ci il Qış Olimpiya Oyunları 9-25 fevral tarixlərində keçiriləcək.
N.O.
www.oxu.az
"
"ABŞ təmsilçisi: Biz istədiyimizi edə bilərikABŞ öz səfirliklərini köçürmək məsələlərində istədiyini etmək hüququna malikdir. 
Oxu.Az-ın məlumatına əsasən, bunu ABŞ səfirliyinin Təl-Əvivdən Qüds şəhərinə köçürülməsini şərh edərkən ölkənin BMT-dəki daimi nümayəndəsi Nikki Heyli bildirib.
“Biz öz səfirliklərimizi yerləşdirmək məsələlərində ürəyimiz istəyən hər bir şeyi etmək hüququna malikik”, - Fox News Heylinin sözlərini sitat gətirir.



O qeyd edib ki, “BMT-nin Təhlükəsizlik Şurası və beynəlxalq ictimaiyyət İsraili hədələməklə sülh prosesinin tənzimlənməsinə kömək etmədiyini başa düşməlidir”. 
“Biz həm israillilərə, həm də fələstinlilərə qarşı ədalətli olmalıyıq”, - deyə diplomat əlavə edib.
N.O.
www.oxu.az
"
"İsrail ordusu fələstinlidən üç alma oğurlayan komandiri cəzalandırdı İsrailin müdafiə ordusu fələstinli tacirdən alma oğurlayan komandiri xidmətdən uzaqlaşdırıb.
Oxu.Az-ın məlumatına əsasən, bu barədə Silahlı Qüvvələrin mətbuat xidməti məlumat yayıb.
“Ordu bu cür hərəkəti məqbul saymır. Araşdırmalardan sonra komandir xidmətdən uzaqlaşdırılıb. O, cəzasını alıb”, - deyə məlumatda bildirilir.
Qeyd edək ki, hadisə ABŞ-ın Qüdsü İsrailin paytaxtı olaraq tanıması ilə bağlı qərarından sonra dekabrın 9-da Hevron şəhərində baş qaldıran iğtişaşların yatırılması üzrə aparılan xüsusi əməliyyat zamanı baş verib. 84-cü piyada briqadası “Givati”nin  dəstə komandiri rayonlardan birini yoxlayarkən, sahibinin qoyub qaçdığı piştaxtaya yaxınlaşaraq üç alma götürüb və əsgərlərinə ötürüb. Bütün bunlar şahidlər tərəfində videoya alınıb və sonra Twitter-də yerləşdirilib.

N.O.
www.oxu.az
"
"Ərdoğan: Trampın Qüds qərarının həyata keçirilməsi asan olmayacaqTürkiyə prezidenti Rəcəb Tayyib Ərdoğan ABŞ-ın dövlət başçısı Donald Trampın Qüds şəhərinin İsrailin paytaxtı elan etməsinin heç bir hüquqi qüvvəyə malik olmadığını bildirib.
Oxu.Az-ın ""Report""a istinadən məlumatına görə, bu barədə ""Habertürk"" xəbər verib.
Xəbərdə bildirilir ki, Türkiyə prezidenti Ədalət və İnkişaf Partiyasının (AKP) toplantısında belə bir bəyanatla çıxış edib. Trampın Qüds qərarının yox dərəcəsində olduğunu deyən Rəcəb Tayyib Ərdoğan ""İsrail terror dövlətidir"", - deyə əlavə edib.
""Qüds məsələsinə görə çərşənbə günü İstanbulda keçiriləcək İslam Əməkdaşlıq Təşkilatı fövqəladə toplantısında müəyyənləşdiriləcək yol xəritəsi ilə bu qərarın həyata keçirilməsinin heç də asan olmayacağını göstərəcəyik"", - deyə dövlət başçısı bildirib. O, qeyd edib ki, Rusiya prezidenti Vladimir Putinin sabahkı səfərində də Qüds məsələsi müzakirə ediləcək.
N.O.
www.oxu.az
"
"Saakaşvilinin tərəfdarlarından dörd tələb  Odessa əyalətinin sabiq qubernatoru Mixeil Saakaşvilinin tərəfdarları bu gün Kiyevin mərkəzində başladıqları etiraz aksiyasının gedişatında Ali Radaya dörd tələb irəli sürüblər.
Bu barədə Oxu.Az UNİAN-a istinadən xəbər verir.
“Birinci tələb  impiçment haqqında qanundur. İkincisi – antikorrupsiya məhkəməsi haqqında qanundur. Üçüncü tələb ikinci oxunuşda seçki haqqında qanunun qəbul edilməsidir. Dördüncü tələbimiz baş prokuror Yuriy Lutsenkonun istefaya göndərilməsidir”, -deyə “Yeni qüvvələr hərəkatı” partiyasının nümayəndəsi Olqa Qabala bildirib.
Onun sözlərinə əsasən, bütün tələbləri Rada dekabrın 19-dan 22-ə kimi yerinə yetirməlidir.
Xatırladaq ki, bu gün Gürcüstanın sabiq prezidenti, Odessa vilayətinin sabiq qubernatoru Mixeil Saakaşvilinin tərəfdarları Ukrayna prezidentinin impiçmenti barədə qanunun qəbulu üçün yürüşün keçirilməsi məqsədi ilə Kiyevin mərkəzinə toplaşıblar.
Qeyd edək ki, M. Saakaşvili dekabrın 5-də cinayətkar qrupun üzvlərinə yardım etmək və onların cinayət əməllərini gizlətmək ittihamı ilə saxlanılıb. Ancaq tərəfdarları M. Saakaşvilinin aparıldığı avtomobilin qarşısını kəsib, onu azad ediblər. Daha sonra M. Saakaşvili tərəfdarları ilə birlikdə Ali Radanın qarşısındakı meydana gəlib, prezidentin impiçmentini tələb ediblər. Dekabrın 6-da polislər meydandakı çadır şəhərciyində  M. Saakaşvilini həbs etmək istəsələr də, onun tərəfdarlarının müqaviməti ilə qarşılaşıblar. Polislər M. Saakaşvilini yalnız dekabrın 8-də axşam saatlarında saxlaya biliblər. 
N.O.
www.oxu.az
"
"Sülh üzrə Nobel mükafatını nüvə silahı ilə mübarizə aparanlara təqdim etdilər - VİDEO2017-ci il Sülh üzrə Nobel mükafatı nüvə silahının qadağa olunması üzrə Beynəlxalq şirkətə (International сampaign to abolish nuclear weapons, ICAN) təqdim olunub.
Oxu.Az xəbər verir ki, təqdimat mərasimi Oslada baş tutub.
Məlumata əsasən, Nobel medalı və 9 milyon İsveç kronu (təxminən 1,1 ABŞ dolları)ICAN-nin icraçı direktoru, İsveç vətəndaşı Beatris Fin və 85 yaşlı yapon qadın Setsuko Terlouya verilib. Terlou hələ yeniyetmə olarkən, Hirosimada atom bombasının partladılmasının canlı şahidi olub və nəticədə, uzun illər nüvə silahının qadağası uğrunda mübarizə aparıb.
Qeyd edək ki, ICAN yüzdən artıq ölkənin qeyri-dövlət təşkilatını birləşdirir.

N.O.
www.oxu.az
"
"Türkmənistan prezidenti 4 naziri vəzifəsindən uzaqlaşdırdıTürkmənistan prezidenti Qurbanqulu Berdıməhəmmədov kadr dəyişikliyi aparıb.
Oxu.Az-ın  ""Turkmenistan.ru"" saytına istinadən verdiyi məlumata görə, dövlət başçısı müvafiq qərarı 2017-ci ilin 11 ayının yekunlarına həsr olunmuş iclasda qəbul edib.
Türkmənistan liderinin sərəncamı ilə işlərində yol verdikləri ciddi nöqsanlara görə sənaye naziri Amanberdi Tuyliyev, əmək və əhalinin sosial müdafiə naziri Seyidməmməd Akməmmədov, dəmiryol nəqliyyatı naziri Dəryaqulu Byaşimov, eləcə də kənd və su təsərrüfatı naziri Nursaxed Sapardurdıyevi vəzifələrindən azad ediliblər. 
Q. Berdıməhəmmədovun digər sərəncamı ilə ""Türkmenstandartlary""  dövlət xidmətinin rəhbəri Kərim Durdımıradovu sənaye naziri təyin edilib. Vəzifədən azad edilən digər üç nazirin vəzifəsini müvəqqəti olaraq nazir müavinləri həyata keçirirlər. 
 
N.O.
www.oxu.az
"
"Saakaşvilinin tərəfdarları Kiyevdə aksiya keçirirGürcüstanın sabiq prezidenti, Odessa vilayətinin sabiq qubernatoru Mixeil Saakaşvilinin tərəfdarları Ukrayna prezidentinin impiçmenti barədə qanunun qəbulu üçün yürüşün keçirilməsi məqsədi ilə Kiyevin mərkəzinə toplaşır.
Oxu.Az-ın ""RİA Novosti"" agentliyinə istinadən verdiyi məlumata görə, aksiya iştirakçıları Taras Şevçenko adına parka toplaşır.
M. Saakaşvilinin sədri olduğu Yeni Qüvvələr Hərəkatı Partiyasının təmsilçisi İvan Slobodyanik yürüşün Azadlıq (Maydan) meydanında başa çatacağını, meydanda aksiya keçiriləcəyini bildirib. Aksiyada M. Saakaşvilinin həyat yoldaşı da iştirak edəcək. Aksiyaçılar M. Saakaşvilinin azadlığa buraxılması barədə şüarlar səsləndirirlər.
Qeyd edək ki, M. Saakaşvili dekabrın 5-də cinayətkar qrupun üzvlərinə yardım etmək və onların cinayət əməllərini gizlətmək ittihamı ilə saxlanılıb. Ancaq tərəfdarları M. Saakaşvilinin aparıldığı avtomobilin qarşısını kəsib, onu azad ediblər. Daha sonra M. Saakaşvili tərəfdarları ilə birlikdə Ali Radanın qarşısındakı meydana gəlib, prezidentin impiçmentini tələb ediblər. Dekabrın 6-da polislər meydandakı çadır şəhərciyində  M. Saakaşvilini həbs etmək istəsələr də, onun tərəfdarlarının müqaviməti ilə qarşılaşıblar. Polislər M. Saakaşvilini yalnız dekabrın 8-də axşam saatlarında saxlaya biliblər. 
E.Ə.
www.oxu.az
"
"Vahid Ələkbərovun səhmləri müsadirə olunacaqRusiya Mərkəzi Bankı hüquq-mühafizə orqanlarının köməyi ilə “Otkrıtie” maliyyə korporasiyasının düşdüyü böhrana görə onun səhmdarları-azərbaycanlı milyarder Vahid Ələkbərov,  ortağı Leonid Fedun və bəzi digər biznesmenlərin aktivlərini müsadirə etməyə hazırlaşır. 
Oxu.Az Virtualaz.org-a istinadən xəbər verir ki, Rusiya Mərkəzi Bankı ölkənin bank sektorunun sağlamlaşdırılması tədbirləri çərçivəsində “Otkrıtie” maliyyə korporasiyasında müvəqqəti idarəçilik tətbiq edib və rəhbərliyin qarşısında nizamnamə kapitalında çatışmayan 300 milyard rublu (5 milyard dollar)  tapmaq tələbi qoyub. Lakin bankın təsisçisi Vadim Belyayev Rusiyanı tərk edib və geri qayıtmaq niyyətində deyil. Nəticədə dövlət orqanları bankın çatışmayan kapitalına görə onun səhmdarlarının aktivlərini müsadirə etməyi qərara alıb. Vahid Ələkbərov da bankın səhmdarları arasındadır.
Gözlənilir ki, bankın çatışmayan kapitalına görə Vahid Ələkbərovun “Lukoil” şirkətindəki səhmlərinin bir hissəsi müsadirə olunacaq. Rusiyada bank sektorunun konsolidasiyası Fondunun nizamnaməsinə əsasən kredit təşkilatlarının sağlamlaşdırılması tədbirlərində onun sahibləri birbaşa iştirak etməlidir.
Lakin Ələkbərov və digər milyarderlər könüllü şəkildə bankın sağlamlaşdırılmasında iştirak etmək istəməyiblər. Bunu əvvəllər Mərkəzi Bankın sədr müavini Vasili Pozdışev də dolayısı ilə təsdiq edib. Hazırda Mərkəzi Bank qaytarılmayan kreditlərə görə banka 46 milyard rubl həcmində aktivləri qaytarıb, daha 79-81 milyard rubl həcmində aktivlər isə bankın mülkiyyətinə keçmək mərhələsindədir. Buna baxmayaraq yekun məbləğ birmənalı olaraq Mərkəzi Bankın tələb etdiyi məbləğdən aşağıdır. 
Mənbələr bildiriblər ki, belə vəziyyətdə səhmdarlar Mərkəzi Bankın tələbini yerinə yetirməyə məcbur olacaqlar. Əks halda onları cinayət məsuliyyəti gözləyə bilər.
Pozdışevin bildirdiyinə görə bankda müvəqqəti idarəçiliyin tətbiq olunması ərəfəsində onun top-menecmenti şübhəli tranzaksiyalar həyata keçiriblər. Bu da bankın aktivlərinin ölkədən çıxarılması şübhəsi yaradıb. Hazırda müvafiq materialları Baş prokurorluq araşdırır.
S.B.
www.oxu.az
"
"ABŞ-da təyyarə yaşayış evinə çırpılıb, ölənlər varABŞ-ın Kaliforniya ştatında göyərtəsində dörd nəfər olan yüngül motorlu təyyarə yaşayış evinin üzərinə düşüb.
Oxu.Az-ın Reuters-ə istinadən məlumatına görə, hadisə San-Diyeqo şəhərində baş verib. 
Beech B36 Bonanza birmühərrikli təyyarəsinin qəzaya uğraması göyərtədə olan iki nəfər ölüb. Qəzadan sonra evdə yanğın başlayıb.
İnsident zamanı evdə heç kim olmayıb.
S.B.
www.oxu.az
"
"BƏƏ Trampın Qüdslə bağlı qərarını ""terrorçulara hədiyyə"" adlandırıbABŞ prezidenti Donald Trampın Qüdsü İsrailin paytaxtı kimi tanımaq qərarı terrorçulara hədiyyədir.
Oxu.Az “Report”a istinadla xəbər verir ki, bunu BƏƏ-nin xarici işlər üzrə dövlət naziri Ənvər Qarqaş deyib.
""Trampın Qüdslə bağlı qəbul etdiyi bu kimi qərarlara terrorçulara hədiyyə kimi baxmaq olar"", — deyə ""Al Arabiya"" telekanalı onun sözlərini sitat gətirib.
Nazir əlavə edib ki, ekstremistlər bu əməldən ""öz nifrət səslərini ucaltmaq və terror aksiyalarını gücləndirmək"" üçün istifadə edə bilərlər.
N.O.
www.oxu.az
"
"Almaniyada 140 min avroya kənd satıldıAlmaniyanın Brandenburq federal torpağında yerləşən kiçik kənd 140 min avroya satılıb.
Bu barədə Oxu.Az Spiegel-ə istinadən xəbər verir.
Məlumata əsasən, 15 nəfərlik əhalisi olan Alvine kəndi sabiq sahibi icarə haqqını ödəyə bilmədiyi üçün satışa qoyulub. 
Kəndin yeni sahibi adının açıqlanmasını istəmədiyi üçün, onu telefon vasitəsilə alıb.
N.O.
www.oxu.az
"
"İstanbulda xüsusi əməliyyat: 23 nəfər İŞİD-lə əlaqədə şübhəli bilinirİstanbulda keçirilən xüsusi əməliyyat nəticəsində İŞİD terror təşkilatı ilə əlaqələrdə şübhəli bilinən 23 nəfər tutulub. 
Oxu.Az-ın məlumatına əsasən, bu barədə Trend ""Haber 7""yə istinadən xəbər verir.
Qeyd olunur ki, tutulanlar ölkə ərazisində müxtəlif vaxtlarda törədilən terror aktları ilə əlaqələrdə şübhəlii bilinirlər.
N.O.
www.oxu.az
"
"Fələstinin prezidenti Mayk Penslə görüşmək istəmədiFələstinin prezidenti Mahmud Abbas ABŞ-ın vitse-prezidenti Mayk Penslə regiona səfəri zamanı görüşməkdən imtina edib.
Oxu.Az-ın məlumatına əsasən, bu barədə  Fələstinin XİN rəhbəri Riyad Əl-Maliki xəbər verib.
“Biz, iki dövlətin nəticə əldə etməsinə kömək edə biləcək yeni vasitəçini ərəb qardaşlarımızın və beynəlxalq ictimaiyyətin arasında axtarmaq niyyətindəyik”, - deyə Əl-Maliki bildirib. 
Qeyd edək ki, Fələstin ABŞ-la danışıqlardan Donald Trampın ölkə səfirliyini Qüdsə körürməklə bağlı sərəncamından sonra  imtina edib.
N.O.
www.oxu.az
"
"London polisi Heydar Paşazadənin şərab mağazasını bağladıBöyük Britaniyanın Ticarət departamenti Azərbaycan əsilli iş adamı Heydar Paşazadəyə məxsus şərab və ərzaq mağazasının lisenziyasını geri götürüb.
Oxu.Az-ın məlumatına əsasən, belə bir qərara səbəb kimi saxta spirtli içki satılması və mağazada “kriminal fəaliyyətlə” məşğul olunduğu gətirilir.
Yerli sakinlər İnternational Food Wine Beer mağazasından polisə şikayət edərək bildiriblər ki, orada saxta Hennesy konyakı satılıb. Sakinlər gecə saatlarına kimi mağazada spirtli içki satılmasına da qarşı çıxıblar.
Polis əməkdaşları mağazanın sahibi Heydar Paşazadə ilə əlaqə yaratmağa cəhd etsələr də, bu, mümkün olmayıb. Belə ki, iş adamı daim ya Azərbaycanda, ya da Türkiyədə səfərdə olub. Nəhayət, Paşazadənin özü polisə gələrək, heç bir xəbərdarlıq almadığını bildirib.
Lisenziya üzrə qrupun üzvü Adrian Morris mağazada qanunvericiliyin kobud surətdə pozulması hallarının aşkar olunduğunu bəyan edib.
Hazırda, müvafiq orqanlar tərəfindən  mağazada həddi-büluğa çatmayanlara spirtli içkilərin satılması ilə bağlı daxil olmuş məlumatlar yoxlanılır.



N.O.
www.oxu.az
"
"Məşhur fotoqraf ""aclığın görüntüləri”ni lentə aldı - VİDEOFotoqraf Pol Niklenin yaydığı video internet istifadəçilərini dəhşətə gətirib.
Oxu.Az Sputnik-ə istinadən xəbər verir ki, fotoqraf ""İnstagram” hesabında aclıqdan ölən ağ ayının videosunu yerləşdirib.
Niklen yazıb ki, ölməkdə olan ayını çəkən zaman qrupun bütün üzvləri ağlayırmış: ""Bu, insanı dəhşətə gətirən səhnədir. Bu səhnə hər yerdə məni izləyir. Amma laqeydlik divarını sınırmaq üçün mən bu videonu paylaşmalıyam”.
Fotoqraf ""aclığın görüntülərini” də təsvir edib: ""Əzələlər gücdən düşüb, enerji yoxdur. Bu, tədricən və çox ağrılı ölümdür”. O, əlavə edib ki, ağ ayılar insanların səbəb olduğu qlobal istiləşmə səbəbindən ölürlər və diqqəti buna yönəltməyə çalışır.
Kanadanın Baffinova Torpağı adasında çəkilən videoya milyondan çox adam baxıb. Aclıqdan güclə ayaq üstə dayanan ağ ayı hər yerdə yemək axtarır. Amma tapa bilməyərək, yerə yıxılır və bir daha qalxa bilmir…

N.O.
www.oxu.az
"
"ABŞ-da basketbol yarışından sonra məktəbliləri güllələdilərİllinoys ştatının Şampeyn şəhərində yerləşən Şampeyn Sentral orta məktəbinin yaxınlığında basketbol matçından sonra atışma olub.
Bu barədə Oxu.AzThe News-Gazette-yə istinadən xəbər verir.
Məlumata əsasən, atışma Danville High Vikings komandası Chicago Maroons-un üzərində qələbəsindən sonra başlayıb. Üç məktəbli qızın xəsarət aldığı bildirilir.
Polis hazırda hadisəni törədənin kimliyini müəyyənləşdirir.
N.O.
www.oxu.az
"
"Fələstinlilər Parisdə ayağa qalxdılarABŞ-ın Qüdsü İsrailin paytaxtı olaraq tanımasının əleyhdarları Parisdə Respublika meydanında etiraz aksiyalarına başlayıblar.
Bu barədə Oxu.Az “RİA Novosti”yə istinadən xəbər verir.
Xatırladaq ki, ABŞ prezidenti Doland Tramp dekabrın 6-da Qüdsü İsrailin paytaxtı qismində tanıdığını elan edib. O, daha sonra ABŞ səfirliyinin Təl-Əvivdən bu Qüdsə köçürülməsi ilə bağlı sərəncam imzalayıb.
N.O.
www.oxu.az
"
"Tramp CNN-ə şüarını dəyişməyi təklif etdiABŞ prezidenti Donald Tramp CNN telekanalına şüarını dəyişməyi təklif edib.
Oxu.Az-ın məlumatına əsasən, Tramp öz təklifini twitter səhifəsində yazıb.
“Hamı bilir ki, “CNN ən dürüst xəbər brendidir ” şüarı yalandır və bu, ABŞ cəmiyyətini aldatmaqdır. CNN-dən dəfələrlə dürüst KİV-lər mövcuddur”, - deyə Tramp yazıb.



Ağ evin rəhbəri yeni şüar qismində “CNN - ən yalançı xəbər brendidir” ibarəsini təklif edib.
N.O.
www.oxu.az
"
"Saakaşvilinin anası Ukraynaya getməkdən imtina etdiOdessanın sabiq qubernatoru Mixeil Saakaşvilinin anası Qiuli Alasaniya Kiyevdə oğlunun saxlanılmasını şərh edib.
Bu barədə Oxu.Az İnterfaks-a istinadən xəbər verir.
“Oğlum tam qanunsuz olaraq saxlanılıb”, -deyə Q.Alasaniya bildirib. 
Onun sözlərinə əsasən, Ukrayna rəhbərliyi “bununla yanaşı, demokratik olmağa iddialıdır”. 
Alasaniya “mane olmamaq üçün” öz təşəbbüsü ilə Ukraynaya getməyəcəyini vurğulayıb. 
N.O.
www.oxu.az
"
"İraqın baş naziri İŞİD üzərində qələbənin sirrini açdıİraqın baş naziri Heydər əl-Abadi İŞİD terror qruplaşması ilə müharibənin başa çatdığını bəyan edib.
Oxu.Az-ın xəbərinə görə, bu barədə RİA Novosti nəşri yazır.
“Silahlı qüvvələrimiz İraq-Suriya sərhədində vəziyyəti tam nəzarətə alıblar. Bununla da İŞİD-ə qarşı müharibə başa çatdı”, -  deyib.
Əl-Abadinin əlavə edib ki, İraq ordusu “birlik və qətiyyət sayəsində” sivilizasiyanı məhv etməyə gələn düşmən üzərində qələbə qazandı.
S.B.
www.oxu.az
"
"“Baharın 17 anı”nın Mülleri vəfat etdi – VİDEOMoskvada SSRİ xalq artisti Leonid Bronevoy dünyasını dəyişib.
Oxu.Az-ın xəbərinə görə, bu barədə dekabrın 9-da RİA Novosti nəşri “Lenkom” teatrının direktoru Mark Varşaverə istinadən məlumat yayıb.
“Bu gün saat 7:30-da SSRİ xalq artisti Leonid Serqeyeviç Bronevoy vəfat edib”, - Varşaver bildirib.
Aktyorun 88 yaşı var idi. L. Bronevoy “Baharın 17 anı” çoxseriyalı filmindəki Müller rolu ona məşhurluq gətirib. Bundan əlavə, o “Həmin Münhauzen”, “Sevginin formulu” və digər filmlərdə rol alıb.

S.B.
www.oxu.az
"
"Qəzza bombardman altında: Ölənlər varİsrail ordusunun Qəzza zolağına endirdiyi aviazərbələr zamanı iki nəfər ölüb.
Oxu.Az-ın xəbərinə görə, bu barədə RİA Novosti nəşri məlumat yayıb.
Qeyd olunur ki, ölənlərin cəsədləri İsrail qırıcılarının endirdiyi zərbələrdən sonra dağıntılar altından aşkarlanıb.
Hücum nəticəsində daha 25 nəfər yaralandığı bildirilir.
S.B.
www.oxu.az
"
"Tramp: ABŞ kommunizmi diz çökdürübABŞ prezidenti Donald Tramp bəyan edib ki, amerikalılar kommunizmi diz çökdürüblər.
Oxu.Az-ın xəbərinə görə, Ağ Ev başçısı bu barədə Florida ştatında çıxışı zamanı deyib.
“Biz — Panama kanalını qazan, iki dünya müharibəsində qalib olan, Aya insan göndərən və kommunizmi diz çökdürən xalqıq”, -  Tramp deyib.
S.B.
www.oxu.az
"
"Rusiyada ağır qəza: Doqquz ölü – VİDEORusiyanın Yakutiya Respublikasının Meqino-Kanqalasski rayonunda baş verən yol-nəqliyyat hadisəsi zamanı doqquz nəfər ölüb, daha üç nəfər isə yaralanıb.
Oxu.Az-ın xəbərinə görə, bu barədə Rusiya Fövqəladə Hallar Nazirliyinin rəsmi saytında məlumat verilir.
Hadisə dekabrın 8-də axşam saatlarında “Kolıma” federal yolunda baş verib. Qarşı yola çıxan “UAZ” mikroavtobusu “KamAZ” yük maşını ilə toqquşub. Qəza nəticəsində mikroavtobus alovlanıb.
Faktla bağlı cinayət işi açılıb.

S.B.
www.oxu.az
"
"Saakaşvili müddətsiz aclıq aksiyasına başladı – VİDEOOdessa vilayətinin keçmiş qubernatoru Mixail Saakaşvili müddətsiz aclıq aksiyası elan edib.
Oxu.Az-ın xəbərinə görə, bu barədə onun vəkili Ruslan Çernoluçki məlumat verib.
Şənbə gününə keçən gecə həbs edilən və təcridxanaya yerləşdirilən siyasətçinin müdafiəçisi qeyd edib ki, Saakaşvili həmçinin məcburi yeməkdən də imtina edir. 
“Əgər onun barəsində 60 gün müddətinə həbs qətimkan tədbiri seçilərsə, Mixail bütünü bu müddəti ac qalacaq”, - vəkil deyib.
Çernoluçkinin sözlərinə görə, Saakaşvili hazırda özünü yaxşı hiss edir. Vəkil həmçinin bildirib ki, Saakaşvili dostunun evində qonaq olarkən saxlanılıb.

S.B.
www.oxu.az
"
"Almaniyada yüngülmühərrikli təyyarə itdiAlmaniyada yüngülmühərrikli təyyarə itib.
Oxu.Az Report-a istinadən xəbər verir ki, bu barədə ""NDR"" məlumat yayıb.
Məlumatda qeyd edilir ki, polis təyyarənin qəzaya uğramasından ehtiyat edir. Pis hava şəraiti ilə əlaqədar itmiş təyyarənin ardınca dərhal xilasedici təyyarənin göndərilməsi mümkün olmayıb.
Hadisənin təfərrüatları barədə məlumat verilmir.
A.M.
www.oxu.az
"
"Saakaşvilinin tərəfdarları Kiyevdə təcridxananın qarşısına toplaşır – VİDEOOdessa vilayətinin keçmiş qubernatoru Mixeil Saakaşvilinin tərəfdarları, onun olduğu müvəqqəti saxlanılma təcridxanasına gəlib.
Oxu.Az xəbər verir ki, siyasətçinin tərəfdarlarının sözlərinə görə, məhkəmə siyasətçinin 72 saatlıq saxlanılmasına dair qərar qəbul edə bilər.



A.M.
www.oxu.az
"
"Ukraynanın baş prokuroru Saakaşvilinin saxlanıldığı yeri açıqladıKiyevdə saxlanılan Mixeil Saakaşvili müvəqqəti saxlama təcridxanasına yerləşdirilib.
Oxu.Az xəbər verir ki, bunu Ukrayna baş prokuroru Yuri Lutsenko öz Facebook səhifəsində yazıb.
Onun sözlərinə görə, M.Saakaşvili Kiyevin Otradnoye küçəsində hüquq-mühafizə orqanlarının əməkdaşları tərəfindən saxlanılıb.
“Saakaşvili müvəqqəti saxlama təcridxanasına yerləşdirilib. Bundan sonra müvafiq istintaq hərəkətləri və məhkəməyə müraciət nəzərdə tutulub”, deyə Y.Lutsenko bildirib.



A.M.
www.oxu.az
"
"Saakaşvili Kiyevdə həbs olunduKiyevdə Odessa vilayətinin keçmiş qubernatoru, “Yeni qüvvələr hərəkatı”nın lideri Mixail Saakaşvili saxlanıb.
Oxu.Az-ın məlumatına görə, bu barədə özünün Facebook səhifəsində Ukrayna prokurorunun keçmiş müavini David Sakvarelidze yazıb.
“Mixaili tutdular! Onu Askoldova - UTX-yə aparırlar”, - o yazıb.



A.M.
www.oxu.az
"
"İsrail Qəzza zolağını bombalayırİsrail Hərbi-Hava Qüvvələrinə məxsus təyyarələr Qəzza zolağına hava zərbələri endirib.
Oxu.Az xəbər verir ki, bu barədə İsrail Müdafiə ordusunun açıqlamasında bildirilir.
“Qəzza zolağından İsrail ərazisinə atılan raketlərə cavab olaraq, İsrail Hərbi-Hava Qüvvələrinin təyyarələri “Həmas”-ın Qəzzadakı təlim kompleksi və silah-sursat anbarına hava zərbələri endirib”, məlumatda deyilir.
“Reuters” agentliyinin Fələstin Səhiyyə nazirliyinə istinadən verdiyi xəbərə görə, hücum nəticəsində Qəzzada azı 25 nəfər yaralanıb.
A.M.
www.oxu.az
"
"Toqquşmalarda 2 fələstinli öldü, 760-ı xəsarət aldıBu gün İordan çayının qərb sahilində baş verən toqquşmalar nəticəsində 2 nəfər ölüb, 760 nəfər xəsarət alıb.
Oxu.Az APA-ya istinadən xəbər verir ki, bu barədə yerli tibb xidmətinin nümayəndələri bildirib.
“Bu gün iğtişaşlarda iki fələstinli ölüb,  daha üçü ağır vəziyyətdədir”, deyə Fələstin Səhiyyə nazirliyinin nümayəndəsi Əşrəf əl-Kidra bildirib. Qızıl Aypara Cəmiyyətindən verilən məlumatda isə bildirilib ki, gün ərzində 760-dən çox fələstinli yaralanıb, onlardan 60-ı güllə yarası alıb.
Qeyd edək ki, ABŞ prezidenti Donald Trampın Qüdsü paytaxt kimi tanımasından sonra “Həmas” hərəkatı 8 dekabrı İsrailə qarşı “Qəzəb Cüməsi” elan edib.
A.M.
www.oxu.az
"
"Finlandiyada gəmi qəzaya uğradı: İtkin düşənlər varFinlandiyada gəminin qəzaya uğraması nəticəsində 2 nəfər itkin düşüb.
Oxu.Az-ın RİA Novosti agentliyinə istinadən verdiyi xəbərə görə, bu barədə Finlandiya sərhəd mühafizəsi məlumat verib.
Qəza Fin körfəzində baş verib. Hazırda ərazidə hava dəstəyi ilə xilasedici əməliyyat həyata keçirilir. Gəminin tipi barədə məlumat verilmir.
A.M.
www.oxu.az
"
"Tramp Kaliforniyada fövqəladə vəziyyət rejimi elan etdiABŞ prezidenti Donald Tramp meşə yanğınları ilə əlaqədar Kaliforniya ştatında fövqəladə vəziyyət rejimi elan edib.
Oxu.Az xəbər verir ki, bu barədə Ağ Evin yaydığı açıqlamada bildirilir.
Hazırda alov 640 kvadrat kilometr ərazini əhatə edib. Yaşayış məntəqələrindən azı 190 min nəfər təxliyə edilib. Alovun söndürülməsinə 6 minə yaxın yanğınsöndürən cəlb olunub.
A.M.
www.oxu.az
"
"Konqoda 14 BMT sülhməramlısı öldürüldüDaha 53 nəfərin isə yaralandığı bildirilir.Konqo Demokratik Respublikasında naməlum silahlılar BMT Sabitlik Missiyasının (MONUSCO) bazasına hücum edib.
Oxu.Az-ın RİA Novosti agentliyinə istinadən verdiyi xəbərə görə, insident Semuliki yaşayış məntəqəsində qeydə alınıb.
Hadisə nəticəsində 14 BMT sülhməramlısı və 5 Konqo hərbçisi həlak olub, 53 sülhməramlı yaralanıb.
Hücumun üsyançı “Birləşmiş demokratik qüvvələr” (ADF) qruplaşması tərəfindən törədildiyi ehtimal edilir.
Ölən və yaralanan sülhməramlıların vətəndaşlığı və milliyyəti barədə məlumat verilmir.
A.M.
www.oxu.az
"
"İranda qar uçqunu: 9 alpinist qar altında qaldı – FOTOİranda qar uçqunu olub.
Oxu.Az APA-ya istinadən xəbər verir ki, dağ uçqunu İranın Lorestan əyalətinin Oşterankuh (Oshterankooh) dağında baş verib.
Məlumata görə, 14 alpinist ötən gün İranın Məşhəd şəhərindən Oşterankuh dağındakı yüksəkliyə qalxmaq üçün hərəkət ediblər. Bu gün səhər qar uçqunu olub, komandadan 9 nəfər qar altında qalıb.
Hadisə ilə bağlı qərargah yaradılıb, iki vertolyot və 20 xilasedici axtarışlara başlayıb. Axtarışlar nəticəsində indiyədək 2 nəfərin meyiti tapılıb.
Axtarışlar havanın qaralması və şaxta olmasına görə az öncə dayandırılıb. Xəbər qaynaqları qar altında qalan alpinistlərin hamısının öldüyünü bildirir.
Alpinistlər arasında İranın tanınmış idmançılarının olduğu deyilir.
Oşterankuh İranın Lorestan əyalətinin şərqində yerləşir və İranın Alp dağı kimi tanınır. Dağın hündürlüyü 4150 metrdir.














A.M.
www.oxu.az
"
"Səsdən sürətli təyyarə hazırlanacaqYaponiyanın “Japan Airlines” (JAL) aviaşirkəti səsdən iti təyyarənin hazırlanması üçün ABŞ şirkətlərindən birinə 10 milyon dollar vəsait ayırmağı planlaşdırır.
Oxu.Az-ın məlumatına görə, AZƏRTAC ""NHK"" telekanalına istinadla xəbər verir ki, “Boom Technology” şirkəti səsin sürətini təqribən iki dəfə üstələyəcək təyyarənin hazırlaması üzərində işləyir. Bu aparatın saatda 2300 kilometr sürətlə uçacağı bildirilir.
Həmin təyyarənin Tokiodan San-Fransiskoya qədər olan məsafəni iki dəfə azaldaraq 5 saat yarıma qət edəcəyi gözlənilir. Həmin startap şirkətinin təyyarələrin kommersiya istifadəsinə 2023-cü ildə başlayacağı bildirilir.
“JAL” şirkətindən verilən məlumata görə, şirkət artıq 20 təyyarənin sifarişi hüququnu əldə edib. Səsdən iti təyyarənin nə zaman və hansı marşrutlarda istifadə olunacağı, təyyarənin təhlükəsizliyi və yaradacağı səs həddinin azalması ilə bağlı tədbirlər təsdiq edildikdən sonra dəqiqləşdiriləcək.
www.oxu.az
"
"Putin Türkiyəyə gedirRusiya prezidenti Vladimir Putin dekabrın 11-də Türkiyəyə səfər edəcək.
Oxu.Az-ın APA-ya istinadla məlumatına görə, bu barədə Türkiyə prezident administrasiyasının yaydığı xəbərdə deyilir.
Bildirilir ki, səfər Türkiyə prezidenti Rəcəb Tayyib Ərdoğanın dəvəti ilə gerçəkləşəcək. Səfər zaman iki ölkə arasında münasibətlər, Qüds məsələsi, Suriyada vəziyyət və digər regional və beynəlxalq məsələlər müzakirə edəcək.
www.oxu.az
"
"Fələstində toqquşmalar: 200-dən çox yaralanan var - VİDEO Fələstində Qüdsün, İordan çayının qərb sahilinin və Qəzza zolağının sərhədyanı rayonlarında cümə namazından sonra keçirilən etiraz aksiyasına hərbçilərin müdaxiləsi nəticəsində yaralananların sayı 233 nəfərə çatıb.
Oxu.Az Report-a istinadən xəbər verir ki, bunu Fələstin həkimləri bildiriblər.
İsrail hərbçilərinin hesablamasına əsasən, İordan çayının qərb sahilində keçirilən etiraz aksiyasında 3 min nəfər, Qəzza zolağının sərhəd rayonunda isə bir neçə yüz nəfər iştirak edib.
Məlumata görə, İordan çayının qərb sahili və Qüdsdə 217 nəfər, Qəzza zolağında isə 16 nəfər yaralanıb.

N.O.
www.oxu.az
"
"Qüdsdə iğtişaşlar: Onlarla yaralı var - FOTODəməşqdə Qüdsün qapıları yaxınlığında İsrail polisi ilə etiraz aksiyasına çıxan müsəlmanlar arasında toqquşma baş verib. 
Oxu.Az-ın məlumatına əsasən, aksiya iştirakçılarının bir qrupu Köhnə şəhərin yaxınlığındakı küçəni bağlayıb. İsrailin Süvari polisləri onları dağıtmağa çalışır.
İnsident zamanı ən azı 40 nəfər xəsarət alıb. Onların təcili yardım maşınlarında aparıldığı bildirilir.
Toqquşma zonasına əlavə polis dəstələri də cəlb edilib.
Xatırladaq ki, dekabrın 6-da  ABŞ prezidenti Donald Tramp Qüdsün İsrailin paytaxtı kimi tanınmasını elan edib.














N.O.
www.oxu.az
"
"Poroşenkodan Saakaşvili ilə bağlı - AÇIQLAMAUkrayna prezidenti Pyotr Poroşenko Gürcüstanın sabiq prezidenti, Odessa vilayətinin sabiq qubernatoru Mixeil Saakaşvili ilə bağlı məsələyə müdaxilə etməyəcəyini deyib.
Oxu.Az-ın APA-ya istinadən verdiyi xəbərə görə, P. Poroşenko Litva prezidenti ilə görüşdən sonra keçirdiyi brifinqdə deyib ki, bu məsələyə heç vaxt maraq göstərməyib: “Bu işə qarışan deyiləm. Heç vaxt maraq göstərməmişəm, göstərməyəcəyəm də. Biz obyektiv, ədalətli, qərəzsiz istintaq aparıb, o cür də məhkəmə təmin etməliyik. Bunu mən edə bilərəm və zəmanət də verirəm”.
Qeyd edək ki, M. Saakaşvili Ukraynada dövlət çevrilişinə cəhddə ittiham olunur.
N.O.
www.oxu.az
"
"Rza Zərrabın zorladığı deyilən 62 yaşlı kişi kimdir? - Kod adı “Əlahəzrət”ABŞ-ın İrana qarşı yönəlmiş embarqo yasağını pozduğu iddiası ilə Nyu-Yorkda ittiham olunan, daha sonra isə etirafçı statusunda ifadə verən iranlı iş adamı Rza Zərrabın türmədə kamera yoldaşına təcavüz etdiyi iddia edilir.
Oxu.Az Musavat.com-a istinadən xəbər verir ki, Zərrabı təcavüzdə suçlayan şəxs isə narkotik qaçaqçılığında ittiham olunan Fouzi Jaber adlı məhkum olub.
""New York Times"" (NYT) qəzetinin məhkəmə ilə bağlı yenilikləri izləyən müxbiri Benjamin Veiserin xəbərinə görə, Manhettendəki həbsxanada eyni kamerada qalan bir məhkum Zərrab tərəfindən cinsi istismar və təcavüzə uğradığını iddia edərək, şikayətçi olub.
Bir gün öncə, axşam saatlarında açılan cinayət işində qeyd olunub ki, sözügedən təcavüz faktları 2016-cı ilin noyabr-2017-ci ilin mart aylarında baş verib. İddianaməyə görə, şikayətçi olan məhbus Fouzi Jaber 62 yaşında və Kot d`İvuar vətəndaşıdır. Keçən il Çexiyada yaxalanaraq ABŞ-a deportasiya edilib. Bir terror qrupuna dəstək verməkdə ittiham olunur və cinayətini etiraf edib, haqqında veriləcək qərarı gözləyir. ABŞ mətbuatına görə, əslən Liviyadan olan bu şəxs Kolumbiya Silahlı İnqilabçı Güclərinə silah və narkotik maddə təminetmə ittihamları ilə yaxalanmışdı.
Jaberin sözügedən təşkilatın üzvü qiyafəsinə girən Amerikan Federal Narkotik Dairəsi (DEA) işçiləri ilə bir neçə dəfə görüşdüyü və bu səbəblə yaxalandığı qeyd olunur. İddiaya görə, Jaber həmin dönəmdə ""Əlahəzrət"" kod adından istifadə edirdi. Belə ki, həmin ərəfədə Jaber bu şəxsləri narkotik və silah qaçaqçıları ilə tanış edib. Təmsil etdiyi təşkilatın silah almasına, Afrikada narkotik qaçaqçılığı etməsinə və pul yumasına yardım sözü verib.
Jaber ABŞ-ın yaxalanması və deportasiya edilməsi tələbinə əsasən 2014-cü ilin aprel ayında Çexiyada yaxalanıb. 25 iyul 2017-ci ildə isə ABŞ-ın bir terror təşkilatı olaraq tanıdığı FARC-a yardımetmə ittihamını Nyu-Yorkdakı bir məhkəmədə qəbul edib.
Liviya mətbuatında isə Jaberin keçmişdə bir adam qaçırma hadisəsinə dair xəbərlər mövcuddur. Jaberin və digər işbirlikçi dostları Çexiyadakı həbsxanada qaldığı müddət ərzində Liviyada 5 Çexiya vətəndaşı qaçırılıb. Mediada isə həbsdəki liviyalılar və Çexiya vətəndaşları ilə bağlı ""məhkum mübadiləsi” təcrübəsinin həyata keçiriləcəyi yazılırdı.
A.H.
www.oxu.az
"
"Mixeil Saakaşvili ""İmpiçment üçün marş""a hazırlaşırGürcüstanın sabiq prezidenti və Odessa vilayətinin keçmiş qubernatoru Mixeil Saakaşvili dekabrın 10-da ""İmpiçment üçün marş""da iştirak edəcəyinə dair söz verib.
Oxu.Az Report-a istinadən xəbər verir ki, o, bu barədə ""Facebook"" səhifəsində yazıb.
""Çərşənbə axşamı baş verənlər məndən yan keçməyib. Dünən səsim batmışdı, bu gün isə hərarətim qalxıb. Amma söz verirəm ki, 10:12 Marşına qədər sırada olacağam"", - M.Saakaşvili yazıb.
Xatırladaq ki, M.Saakaşvili əvvəlcə axtarışa verilib, Baş Prokurorluq onu könüllü qaydada müstəntiqlərin yanına gəlməyə çağırır. Siyasətçi üç maddə - qabaqcadan əlbir olan bir qrup şəxs və ya cinayətkar təşkilat tərəfindən törədilmiş cinayət cəhdi; cinayətkar təşkilatların iştirakçılarına yardım və onların cinayətkar fəaliyyətinin gizlədilməsi üzrə şübhəli bilinir.
A.H.
www.oxu.az
"
"Araq Filadelfiyanı iflic etdi - VİDEOABŞ-ın Filadelfiya şəhərində araqla dolu yük avtomobili aşıb.
Oxu.Az-ın xəbərinə görə, bu barədə Associated Press telekanalı məlumat yayıb. 
Sürücü hadisə nəticəsində yüngül xəsarətlər alıb. 
Bildirilir ki, qəza sürücünün idarəetməni itirməsi səbəbindən baş verib. 
Yük maşınında olan spirtli içki yola dağılıb. Yol-nəqliyyat hadisəsindən sonra şosse 10 saata yaxın bağlı olub. Nəticədə yolda böyük tıxac yaranıb. 

S.B.
www.oxu.az
"
"Obama  Trampı Hitlerlə müqayisə etdiABŞ-ın keçmiş prezidenti Barak Obama Amerika demokratiyasının zəifləməsi və millətçiliyin artması ilə xəbərdarlıq edib.
Oxu.Az-ın xəbərinə görə, onun sözlərini “Crain's Chicago Bussiness” nəşri sitat gətirir.
“Bu 1930-cu illərdə Almaniyada baş verən hadisələri xatırladır. Veymar Respublikasında demokratiya, çoxəsrlik mədəni və elmi nailiyyətlərə baxmayaraq, Adolf Hitler hər şeyə son qoydu” - ABŞ-ın 44-cü prezidenti əlavə edib.
Obama xatırladıb ki, Üçüncü Reyxin hakimiyyəti zamanı 60 milyon insan ölüb. 
“Siz buna diqqət yetirməlisiniz”, - sabiq prezident deyib.
“Crain's Chicago Bussiness” nəşri ehtimal edir ki, Omaba bu sözləri Donald Tramp və onun administrasiyasına ünvanlayıb.
S.B.
www.oxu.az
"
"İstanbulda yeraltı keçiddən Trampın adı götürüldüABŞ prezidenti Donald Trampın Qüdsü İsrailin paytaxtı elan etməsindən sonra İstanbulda Şişli bələdiyyəsi ərazisindəki “Donald Tramp“ yeraltı piyada keçidinin adı ləğv edilib.
Oxu.Az-ın Trend-ə istinadən xəbərinə görə, gecə saatlarında “Tramp piyada keçidi“ yazısı da keçiddən çıxarılıb.
Qeyd edək ki, bu gün Türkiyənin bütün vilayətlərində Qüdsün ABŞ tərəfindən İsrail paytaxtı kimi tanınmasına etiraz olaraq kütləvi aksiyalar keçiriləcək. Aksiyalar cümə namazından sonra başlayacaq.
Xatırladaq ki, dekabrın 6-da D.Tramp Qüdsü İsrailin paytaxtı kimi tanıdığını elan edib.
S.B.
www.oxu.az
"
"2018-ci ilin rəngi açıqlandıPantone (Pantone Color Institute) Rənglər İnstitutunun mütəxəssisləri 2018-ci ilin başlıca rəngini elan ediblər. 
Oxu.Az-ın məlumatına əsasən, gələn ilin rəngi ultrabənövşəyidir.
“Bənövşəyi rəngin kəskin, təxribati və düşünülmüş 18-3838 Ultra Violet çaları orijinallığı, ixtiraçılığı və uzaqgörənliyi, gələcəyə canatmanı özündə birləşdirir”, - institutun məlumatında deyilir.
Pantone 2000-ci ildən başlayaraq ilin əsas rəngini müəyyənləşdirir. 
Xatırladaq ki, təşkilat 2017-ci ilin rəngi olaraq “ümid rəmzi” olan yaşılımtıl-sarını (Greenery) seçmişdi. 



N.O.
www.oxu.az
"
"Rusiyada ticarət mərkəzində yanğın: Ölənlər var - VİDEOMoskva ətrafında ticarət mərkəzində baş verən güclü yanğın nəticəsində üç nəfər  ölüb. 
Oxu.Az xəbər verir ki, bu barədə İnterfaks-a fövqəladə xidmətdən məlumat verilib.
“Üç nəfər həyatını itirib, on nəfər isə təxliyyə olunub”, - deyə mənbə bildirib.

N.O.
www.oxu.az
"
"Tramp: Mən vədimi yerinə yetirdim - VİDEOABŞ prezidenti Donald Tramp özünü sələfləri ilə müqayisə edib. O bildirib ki, sələflərindən fərqli olaraq ABŞ səfirliyini Təl-Əvivdən Qüdsə köçürməklə bağlı verdiyi seçkiqabağı vədini yerini yetirib.
Oxu.Az-ın məlumatına əsasən, bu barədə ABŞ prezidenti özünün ""Twitter"" səhifəsində yazıb.
“Mən seçkiqabağı kampaniyada verdiyim vədi yerinə yetirdim – digərləri isə yox”, - deyə Tramp yazıb.
O,  ""twit""inin altında ABŞ-ın sabiq prezidentləri Bill Klinton, Corc Buş və Barak Obamanın Yerusəlimə dair çıxışları olan video da yerləşdirib. 

N.O.
www.oxu.az
"
"Fələstin Texası Meksikanın ərazisi kimi tanıdıABŞ prezidenti Donald Trampın Qüdsü İsrailin paytaxtı elan etməsinə cavab olaraq Fələstin Milli Administrasiyası Texası Meksikanın ayrılmaz hissəsi kimi tanıyıb. 
Oxu.Az-ın xəbərinə görə, bu barədə ""The Beaverton"" nəşri yazır.
Bildirilir ki, Texas ərazisi 1840-cı illərdə Amerika Birləşmiş Ştatları tərəfindən işğal olunub. 
“Rio-Qrandedən şimalda və şərqdə yerləşən ərazilər meksikalılar üçün çox vacibdir. Amerikalılar buraya özləri ilə quldarlıq gətiriblər. Sonra ABŞ prezidenti Ceyms Polk öz ordusunu  Kaliforniya, Nyu-Meksiko, Arizona, Nevada və Yuta ştatlarına göndərərək bu əraziləri də Meksikanın əlindən alıb. Bu torpaqlara nəzarət həmişə Meksikada olub. Yaxın gələcəkdə bu torpaqları da Meksikanın ayrılmaz hissəsi kimi tanımağa hazırlaşırıq”, - Fələstin administrasiyasının nümayəndəsi bildirib.
S.B.
www.oxu.az
"
"Dovşanı xilas etmək üçün həyatını təhlükəyə atdı – VİDEOKaliforniyada tüğyan edən meşə yanğınlarından təxliyyə olunan sürücülərdən biri sosial şəbəkələrin qəhrəmanına çevrilib. 
Oxu.Az ""National Geographic""in ""Twitter"" səhifəsinə istinadən xəbər verir ki, sürücü avtomobilini yolun kənarında saxlayır və həyatını təhlükə altına ataraq, yanğından canını qurtarmağa çalışan heyvanın dalınca qaçır. 
İlk cəhddən bunu edə bilməsə də, xilasetmə əməliyyatı sonda uğurla nəticələnir.

N.O.
www.oxu.az
"
"ABŞ vətəndaşlarına xəbərdarlıq etdi: Türkiyəyə getməyinABŞ vətəndaşlarını Türkiyəyə səfər etməkdən çəkinməyə çağırıb.
Oxu.Az Trend-ə istinadən xəbər verir ki, buna səbəb kimi ABŞ-ın Qüdsü İsrailin paytaxtı elan etməsi qərarına etiraz olaraq Türkiyədə başlayan etiraz aksiyaları göstərilir.
Qeyd edək ki, ötən gün ABŞ-ın bu qərarına qarşı Ankarada etiraz aksiyaları başlayıb.
www.oxu.az
"
"Lavrov və Tillerson görüşdüVyanada Rusiya XİN rəhbəri Sergey Lavrov və ABŞ dövlət katibi Reks Tillerson arasında görüş keçirilib.
Oxu.Az APA-ya istinadən xəbər verir ki, görüş ATƏT XİN rəhbərləri Şurasının iclası çərçivəsində baş tutub. Rusiyalı nazir görüşün bir saatadək davam etdiyini bildirib.
Görüş zamanı diplomatlar Suriyaya dair Cenevrə danışıqlarının bərpasını alqışlayıb, Şimali Koreya ətrafındakı vəziyyəti, ABŞ-ın Əfqanıstandakı yeni strategiyasını müzakirə ediblər.  
Diplomatlar Rusiya və ABŞ prezidentləri arasında Vyetnamda əldə olunan razılaşmaların icrasını müzakirə ediblər.
A.H.
www.oxu.az
"
"Polşanın baş naziri istefa veribBeata Şidlo Polşanın baş naziri vəzifəsindən istefa verib.
Oxu.Az-ın xəbərinə görə, bu barədə jurnalistlərə açıqlamasında “Hüquq və ədalət” hakim partiyasının nümayəndəsi Beata Mazurek deyib. 
Qeyd olunur ki, baş nazir postuna Beata Şidlonun müavini, maliyyə və inkişaf naziri Mateuş Moravetski namizəddir.
S.B.
www.oxu.az
"
"İsrail ordusu Qəzza zolağına zərbə endirib – VİDEO
İsrail ordusunun tankı və təyyarəsi dekabrın 7-də Qəzza zolağında iki hərbi obyektə zərbələr endirib.
Oxu.Az-ın TASS-a istinadən xəbərinə görə, bu barədə İsrail ordusunun mətbuat xidməti məlumat yayıb.
“Qəzza zolağından İsrail ərazisinə raket mərmisi buraxılıb. Buna cavab olaraq İsrail ordusunun tank və təyyarəsi bu ərazidə da iki hərbi postu məhv edib”, -  məlumatda deyilir.
Qeyd olunur ki, yəhudi dövlətinin silahlı qüvvələri Qəzza zolağından İsrailə qarşı həyata keçirilən istənilən düşmənçilik fəaliyyətində Fələstinin HƏMAS hərəkatını məsuliyyətli bilir.

S.B.
www.oxu.az

"
"Ərdoğanın Qüdslə bağlı şeiri rekord qırır – VİDEO Trampın Qüds qərarından sonra Ərdoğanın səsləndirdiyi video sosial şəbəkədə izlənmə rekordu qırıb.
Oxu.Az Yenicag.az-a istinadən xəbər verir ki, sosial şəbəkə istifadəçiləri ABŞ əleyhinə çoxsaylı paylaşımlar edərək, etirazlarını bildirirlər. 
Türkiyə prezidenti Rəcəb Tayyip Ərdoğanın Qüdsün əhəmiyyəti barədə şeir səsləndirdiyi video ən çox paylaşılanlar siyahısına düşüb.

S.B.
www.oxu.az
"
"Putin və Ərdoğan Trampın qərarından narahatdırlarRusiya prezidenti Vladimir Putin türkiyəli həmkarı Rəcəb Tayyib Ərdoğanla telefon danışığı aparıb.
Oxu.Az-ın xəbərinə görə, bu barədə RİA Novosti Kremlin mətbuat xidmətinə istinadən məlumat yayıb.
Dövlət başçıları ABŞ prezidenti Donald Trampın Qüdsü İsrailin paytaxtı kimi tanımasından ciddi narahatlıqlarını bildiriblər.
Qeyd olunub ki, belə addımlar Yaxın Şərqdə sülh prosesinə böyük zərbədir. 
Türkiyə prezidenti dekabrın 13-də İstanbulda Qüdsün statusu ilə bağlı keçiriləcək İslam Əməkdaşlıq Təşkilatının toplantısı ilə bağlı Putini məlumatlandırıb. 
S.B.
www.oxu.az
"
"Fələstində səfərbərlik elan olunduFələstinin əsas partiyası FƏTH-in ( Fələstin Azadlıq Təşkilatı Hərəkatı) hərbiləşdirilmiş dəstələrindən biri işğal edilmiş ərəb ərazilərində öz tərəfdarlarının ümumi səfərbərliyini elan edib.
Oxu.Az Virtualaz.org-a istinadən bildirir ki, İordan çayının Qərb sahilində yayılan bəyanatda belə deyilir.
Hərəkatin döyüş qruplaşmalarının nümayəndələri “işğal edilmiş bütün Fələstin torpaqlarındakı şəhər və kəndlərdə İsrail işğalçılarına qarşı ümumi səfərbərliyə və müqavimətə” çağırıblar. Bəyanatda tərəfdarların ABŞ prezidenti Donald Trampın Qüdsü İsrailin paytaxtı elan etməsinə cavab olaraq “müqavimətin bütün qanuni, həmçinin silahlı metodlarından istifadəyə hazır olduğu” göstərilib. 
“Fələstin xalqı torpaqda müəyyən edəcək və öz qanı ilə yazacaq ki, Qüds Fələstinin paytaxtıdır”, - deyə bəyanatda vurğulanıb.
FƏTH-in hərbiləşdirilmiş qanadı həmçinin Hərəkatdan tələb edib ki, İsrail Dövlətinin tanınması haqda öz bəyanatını geri çağırsın və “İsrail hakimiyyətinin nümayəndələri ilə bütün mövcud əlaqələrə son versin”.
S.B.
www.oxu.az
"
"ABŞ-da məktəbdə atışma: Üç nəfər ölübABŞ-ın Nyu-Meksiko şəhərində məktəbdə baş vermiş atışma zamanı üç nəfər ölüb.
Oxu.Az-ın xəbərinə görə WCVB telekanalı məlumat yayıb.
Hadisə nəticəsində daha 15 nəfər yaralanıb.
Bildirilir ki, atəş açan şəxs də zərərsizləşdirilib. Ölənlər arasında məktəblilərin olub-olmaması barədə məlumat yoxdur. 
S.B.
www.oxu.az
"
"Mahmud Abbas Fələstin xalqını silahlı mübarizəyə çağırdı Mahmud Abbas Qüds və işğal altında olan digər əraziləri azad etmək üçün Fələstin xalqını silahlı mübarizəyə çağırıb.
Oxu.Az-ın xəbərinə görə, bu barədə Türkiyənin “Ahaber” nəşri yazır.
Məlumata əsasən, Fələstin lideri bu barədə ABŞ prezidenti Donald Trampın Qüdsü İsrailin paytaxtı kimi tanımasından sonra bəyan edib. 
Mahmud Abbas qeyd edib ki, Trampın qərarının heç bir hüquqi əsası yoxdur.
“Qüds ərəb müsəlmanları və xristianların şəhəridir. Qüds Fələstin dövlətinin əbədi paytaxtıdır. Bu qərarla rəsmi Vaşinqton beynəlxalq və ikitərəfli sülh prosesinə zərbə vurdu. Belə qənaətə gəlmək olar ki, ABŞ sülh yolu ilə danışıqlardan kənara çıxıb”, - deyə Mahmud Abbas bildirib.
S.B.
www.oxu.az
"
"Belçika küçələrində Kataloniya üçün nümayiş On minlərlə kataloniyalı bu gün Brüsseldə keçirilən etiraz mitinqində iştirak edib.
Oxu.Az Ölkə.Az-a istinadla xəbər verir ki, nümayişd' ən azı 45 min insan olub. 
Kataloniyanın sabiq prezidenti Karles Puçdemon da etiraz nümayişinə qatılıb.
Xatırladaq ki, mübahisəli müstəqillik referendumundan sonra Kataloniyanın muxtar parlamenti ləğv edilib.
N.O.
www.oxu.az
"
"Qüdsdə etiraz aksiyaları: Yaralılar var - VİDEOABŞ-ın Qüdsü İsrailin paytaxtı kimi tanıması qərarına qarşı İordan çayının qərb sahilində baş verən toqquşmalarda azı 25 nəfər xəsarət alıb.
Oxu.Az-ın Trend-ə istinadən məlumatına görə, Qüdsdə fələstinlilərin etiraz aksiyası davam edir.
İsrail polisi etirazçılara qarşı rezin güllə və gözyaşardıcı qazdan istifadə edir.
Eyni zamanda etirazlar Ramallah və Vifleyem şəhərlərində də baş verir.

N.O.
www.oxu.az
"
"İstanbulda silahlı hücum: Yaralılar varİstanbulun Beşiktaş rayonunda ofislərdən birinə silahlı hücum olub.
Oxu.Az-ın Trend-ə istinadən məlumatına görə, hadisə nəticəsində 2 nəfər yaralanıb. Onlardan birinin vəziyyəti ağırdır.
İnsidentlə bağlı çox sayda şübhəli şəxsin saxlanıldığı bildirilir.
N.O.
www.oxu.az
"
"Gürcüstandan Qüds məsələsində Trampa dəstəkGürcüstanın hakim “Gürcü arzusu” partiyasının deputatı Şota Şalelaşvili ölkə hökumətinə açıq məktub ünvanlayaraq, Qüdsü İsrailin paytaxtı kimi tanımasını xahiş edib.
Oxu.Az bu barədə Gürcüstan KİV-ə istinadən xəbər verir.
“Gürcüstanın başlıca strateji əməkdaşı ABŞ prezidenti Donald Tramp və onun administrasiyası Qüdsü İsrailin paytaxtı kimi tanımaqla ölkə hökumətinə böyük siyasi dayaq nümayiş etdirdi. Bu məsələnin müzakirəsini ən qısa zamanda Gürcüstan hökumətində də qaldırmağınızı xahiş edirəm”, - deyə deputat məktubunda bildirib.
Gürcüstanın baş naziri Georgi Kvirikaşvili deputatın açıq məktubuna cavabında bildirib ki, hakim partiyanın nümayəndəsinin hökumətə bu cür müraciət forması qəbuledilməzdir. Məsələnin özü isə olduqca həssasdır və ciddi müzakirə tələb edir.
“Bu, çox həssas məsələdir. Biz bu məsələni müzakirə edəcəyik və Gürcüstan ölkənin marağından irəli gələrək, öz mövqeyini bildirəcək”, - deyə baş nazir vurğulayıb. 
Xatırladaq ki, dekabrın 6-da  ABŞ prezidenti Donald Tramp Qüdsün İsrailin paytaxtı kimi tanınmasını elan edib. 
N.O.
www.oxu.az
"
" Putin Ərdoğanla Qüds məsələsini müzakirə edəcək“ABŞ dövlət başçısı Donald Trampın Qüdsü İsrailin paytaxtı elan etməsi regiondakı vəziyyəti daha da çətinləşdirib”.
Oxu.Az APA-ya istinadən xəbər verir ki, bunu Kremlin sözçüsü Dmitri Peskov jurnalistlərə açıqlamasında deyib.
O bildirib ki, Trampın qərarı Yaxın Şərqdə münaqişələrin həll prosesinə heç bir fayda verməyəcək, əksinə, bölgədəki gərginliyi daha da artıracaq.
Peskov bu axşam Putinin Ərdoğanla telefonla danışacağını deyib. O qeyd edib ki, tərəflər Trampın Qüdslə bağlı qərarı üzündən Yaxın Şərqdə yaranmış vəziyyəti müzakirə edəcəklər.
A.H.
www.oxu.az
"
"London merindən Trampa çağırış: Gəlmə!Londonun meri Sadiq Xan ABŞ prezidenti Donald Trampı Böyük Britaniyaya səfər etməməyə çağırıb.
Oxu.Az-ın məlumatına görə, S.Xan belə bir bəyanatla ABŞ lideri Qüdsü İsrailin paytaxtı kimi tanıdığını elan etdikdən sonra çıxış edib.
“O, bu qərarı ilə müsəlman dünyasını təhqir etdiyini anlamır. London sakinləri də Trampın pərəstişkarları deyillər. Eşitmişəm ki, o, fevralda Londona gəlməyi planlaşdırır, lakin rəsmi səfərlə deyil. İndi necə gələcəyinə baxarıq”, - deyə Xan bildirib.
Qeyd edək ki, ABŞ prezidenti Donald Tramp Qüdsü İsrailin paytaxtı kimi tanıdığını elan edib.  
N.O.
www.oxu.az
"
" Ermənistanda Rusiya telekanallarının yayımının dayandırılması tələb olunur“Biz hökumətdən Rusiya telekanallarının Ermənistan ərazisində yayımının qadağan olunmasını tələb edirik”.
Oxu.Az Ermənistan KİV-ə istinadən xəbər verir ki, bu bəyanatla “Ermənistan dövləti naminə cəbhə” çıxış edib.
“Rusiya telekanalları Ermənistan Konstitusiyasını aşağıladığı, milli zəmində ayrıseçkiliyə, qanunla qadağa olunmuş fəaliyyətlərin təbliğatına yol verildiyi üçün biz “RTR-Planeta”, “Pervıy kanal” və “Mir” telekanallarının Ermənistanda yayımı ilə bağlı lisenziyanın ləğvini tələb edirik. Həmin səbəbdən NTV, “Zvezda”, “RenTV” və kabellə yayımlanan Rusiyanın bütün telekanallarının lisenziyasının fəaliyyətinin dayandırılmasını tələb edirik”, - deyə bəyanatda bildirilir. 
N.O.
www.oxu.az
"
"Mogerini Trampın Qüdslə bağlı qərarını tənqid etdi""ABŞ prezidenti Donald Tampın Qüdslə bağlı qərarı Yaxın Şərqdə sülh prosesini artıq yaşanılmış olan ağır vaxtlara qaytara bilər"".
Oxu.Az-ın məlumatına əsasən, bu barədə Avropa İttifaqının xarici siyasət və təhlükəsizlik məsələləri üzrə ali nümayəndəsi Federika Mogerini bu gün Brüsseldə keçirilən mətbuat konfransı zamanı bildirib.
Xatırladaq ki, ABŞ prezidenti Donald Tramp dekabrın 6-da Qüdsü İsrailin paytaxtı kimi tanıdığını elan edib. 
N.O.
www.oxu.az
"
"İsraildən Qüds açıqlaması - Hərbçiləri əraziyə cəlb edirikİsrailin baş naziri Benyamin Netanyahu ABŞ-ın Qüds qərarından sonra açıqlamalar verib.
Oxu.Az Ölkə.az-a istinadən xəbər verir ki, Netanyahu digər ölkələrin də ABŞ-dan nümunə götürəcəyini iddia edib. Bundan başqa, açıqlamada bildirilir ki, İordan çayının qərb sahilinə hərbi birləşmələr cəlb edilir.
Netanyahu deyib: ""Bir çox ölkə ABŞ-ın yolu ilə gedərək Qüdsü İsrailin paytaxtı kimi tanıyacaq. Bəziləri artıq bu məsələ ilə bağlı əlaqə yaradıb"".
Sözügedən ölkələrin adını açıqlamayan baş nazir bu dövlətlərin bəzilərinin səfirliklərini Qüdsə ABŞ-dan əvvəl köçürəcəyini iddia edib.
İsrail ordu baş qərargahı təcili iclas keçirərək İordan çayının qərb sahilinə hərbi birliklər cəlb etmək barədə qərar qəbul edib.
A.H.
www.oxu.az
"
"Kaliforniyada güclü yanğınlar: 200 min sakin təxliyyə olunur - VİDEOABŞ-ın Kaliforniya ştatında tüğyan edən yanğınlarla əlaqədar 200 minə yaxın sakinə təxliyyə olunur.
Oxu.Az xarici mətbuata istinadən xəbər verir ki,  yanğın nəticəsində 200-ə yaxın tikili tamamilə dağılıb.
Ən böyük fəsadlar Ventura dairəsində qeydə alınıb. Burada 36 min hektardan çox ərazi yanıb, 150-dən çox tikili dağılıb.
Yanğınların qarşısının alınması üçün 1800-dən çox yanğınsöndürən cəlb olunub. Hələlik yanğının yalnız 5 faizinin qarşısı alınıb.

A.H.
www.oxu.az
"
"İtaliyanın paytaxtında partlayış baş verdiRoma şəhərində polis məntəqəsinin qarşısında partlayış törədilib.
Oxu.Az-ın məlumatına görə, partlayış nəticəsində yaralanan olmayıb.
Hazırda hadisə ilə bağlı araşdırma aparılır.
İlkin ehtimallara görə, partlayışın anarxistlər tərəfindən törədildiyi ehtimal olunur.
A.M.
www.oxu.az
"
"""Həmas"" lideri: Ayağa qalxın!Fələstinin ən radikal təşkilatlarından olan “Həmas” xalqı üsyana çağırıb.
Oxu.Az xarici KİV-ə istinadən xəbər verir ki, təşkilatın lideri İsmayıl Haniyə Qəzzada çıxışı zamanı İsrailə qarşı xalqın yeni hərəkata başlamalı olduğunu deyib və xalqı ayağa qalxmağa çağırıb.
“Haməs” bəyan edib ki, ABŞ prezidentinin Qüdsü İsrailin paytaxtı kimi tanıması qırmızı xəttin keçilməsidir və qəbuledilməzdir.
A.M.
www.oxu.az
"
"Erməni hərbçiləri qəzaya uğradı - VİDEO + FOTOErmənistanda içərisində hərbçilərin olduğu avtomobil qəzaya düşüb.
Oxu.Az News.am-a istinadən xəbər verir ki, hadisə bu gün səhər yerli vaxtla 08:30-da, Vanadzor-Dilican avtomobil yolunda baş verib.
Məlumata əsasən,“Ford” markalı avtomobil yolun hərəkət olan hissəsindən çıxaraq elektrik dirəyinə çırpılıb, daha sonra kənd evlərindən birinin həyətinə diyirlənib. 
Yaralıların Vanadzorun hərbi hospitalına yerləşdirildikləri bildirilir.
Sürücünün vəziyyəti orta ağır, sərnişinin vəziyyəti ağır qiymətləndirilir. 
 















N.O.
www.oxu.az 
"
"ABŞ səfirliklərindən Qüds xəbərdarlığı: Ehtiyatlı olunABŞ-ın Yaxın Şərq və bir sıra Avropa ölkələrindəki səfirlikləri ölkə prezidenti Donald Trampın Qüdsü İsrailin paytaxtı kimi tanıması ilə bağlı qərarını elan etdikdən sonra vətəndaşlarını mümkün etiraz aksiyaları barədə xəbərdar edib.
Oxu.Az ""Associated Press""ə istinadən xəbər verir ki, D.Trampın bəyanatından sonra ABŞ-ın Türkiyə, İordaniya, Almaniya və Böyük Britaniyadakı səfirlikləri öz rəsmi saytlarında  amerikalıları ehtiyatlı olmağa çağıran xəbərdarlıq yerləşdiriblər.
ABŞ-ın Ankaradakı səfirliyi diplomatik missiyanın binasının yaxınlığında, eləcə də, İstanbuldakı konsulluğun yanında etiraz aksiyaları keçiriləcəyini gözləyir.
ABŞ-ın Əmmandakı səfirliyi dekabrın 7-də səfirliyin bağlı olacağını bildirib və əməkdaşlarına paytaxtı tərk etməyə qadağa qoyub. 
N.O.
www.oxu.az
"
"İƏT-dən Qüds bəyanatıİslam Əməkdaşlıq Təşkilatı (İƏT) ABŞ-ın Qüdsü İsrailin paytaxtı kimi tanıması, eləcə də səfirliyin Təl-Əvivdən Qüdsə keçirilməsi qərarını pisləyir.
Oxu.Az xəbər verir ki, bu barədə Trend-ə təşkilatdan məlumat verilib.
Məlumatda qeyd olunur ki, Qüdsün İsrailin paytaxtı kimi tanınması təkcə müsəlman və ərəblər yox, həm də bu şəhərdə yaşayan xristianlara qarşı yönəlib.
Təşkilatdan o da qeyd olunub ki, dekabrın 13-də İƏT bu məsələ ilə bağlı fövqəladə iclas keçirəcək.
A.H.
www.oxu.az
"
"Ərdoğan: Ey Tramp, sən nə etmək istəyirsən?!“Donald Tramp Qüdsü İsrailin paytaxtı elan etməklə BMT qərarlarını heçə saydı”.
Oxu.Az-ın APA-ya istinadən verdiyi xəbərə görə, bunu Türkiyə prezidenti Rəcəb Tayyip Ərdoğan Yunanıstana səfərindən öncə hava limanında çıxışı zamanı deyib. O, Trampın nə etmək istədiyini anlaya bilmədiyini söyləyib: ""Qüds müsəlmanların, xristianların, qismən də musəvilərin ibadətgahı kimi tanınıb. Məscidi-Aksa müsəlmanların ilk qibləsidir. Belə bir qərar bölgəni alovun içinə atmaqdır. Ey Tramp, sən nə etmək istəyirsən?! Siyasi liderlər qarışdırmaq üçün deyil, barışdırmaq üçün mövcud olur. Hörmətli Tramp ""güclüyəm, o səbəblə haqlıyam"" deyirsə, yanılır. Haqlı olan güclüdür"". 
R. T. Ərdoğan dekabrın 13-də, çərşənbə günü İstanbulda İslam Əməkdaşlıq Təşkilatının növbədənkənar zirvə toplantısının keçiriləcəyini bildirib.
Qeyd edək ki, ABŞ prezidenti Donald Tramp Qüdsün İsrailin paytaxtı kimi tanındığını rəsmi elan edib. O, ABŞ səfirliyinin Təl-Əvivdən Qüdsə köçürülməsi üçün tapşırıq verib. 
N.O.
www.oxu.az
"
"Avropa Komissiyası üç ölkəni məhkəməyə verəcəkAvropa Komissiyası (AK) Avropa İttifaqı (Aİ) kvotası üzrə qaçqınların İtaliya və Yunanıstandan köçürülməsinə dair 2015-ci il qərarının yerinə yetirilməməsinə görə Macarıstan, Polşa və Çexiyanı Avropa Məhkəməsinə vermək üçün qərar hazırlayır.
Oxu.Az “Report”a istinadla xəbər verir ki, Avropa Komissiyası tərəfindən bu barədə qərarın dekabrın 7-də qəbul olunacağı gözlənilir. Bildirilir ki, bu üç ölkə Aİ kvotası üzrə ümumiyyətlə qaçqın qəbul etməyib və bundan imtina edir.
Kvotalar coğrafi mövqeyinə görə silahlı münaqişələrin baş verdiyi Suriya və digər ölkələrdən gələn miqrantların əksər hissəsini qəbul edən İtaliya və Yunanıstanın vəziyyətini yüngülləşdirməli idi. Öz növbəsində, Avropa Məhkəməsi Aİ qanunlarına riayət etməyən üzv ölkə hökumətlərinə qarşı cərimə tətbiq etmək hüququna malikdir.
A.S.
www.oxu.az
"
"Şimali Koreya XİN: Qaçılmaz müharibəyə hazırlaşmalıyıqSon zamanlar ABŞ Silahlı Qüvvələri Koreya yarımadası ətrafında indiyədək görünməmiş irimiqyaslı  hərbi təlimlər həyata keçirir, yüksək rütbəli siyasətçilər ardıcıl olaraq KXDR-ə qarşı sərt bəyanatlar səsləndirir.
 
Oxu.Az-ın APA-ya istinadən verdiyi xəbərə görə, bu barədə Şimali Koreya xarici işlər nazirliyinin bəyanatında bildirilir.
 
“Hədə və təhdidlərlə dolu bəyanatları xəbərdarlıq kimi qiymətləndirərək, müharibəyə hazırlaşmalıyıq. Müharibə arzulamasaq da, ondan gizlənən də deyilik. Hazırda ortada bir sual durur: Müharibə nə vaxt başlayacaq?”, - deyə bəyanatda deyilir.
A.S.
www.oxu.az
"
"Netanyahu Trampa təşəkkür edibİsrailin baş naziri Binyamin Netanyahu ABŞ prezidenti Donald Trampa Qüdsü yəhudi dövlətinin paytaxtı kimi tanıması ilə bağlı qərarına görə təşəkkür edib.
Oxu.Az-ın xəbərinə görə, bu barədə Reuters nəşri yazır.
Netanyahu bildirib ki, Trampın qərarı “cəsur və ədalətlidir”. 
Bundan əlavə baş nazir qeyd edib ki, bu qərar regionda “sülh və təhlükəsizliyin təmin edilməsi üçün vacib bir addımdır”.
S.B.
www.oxu.az
"
"Fələstin ABŞ-ın vasitəçiliyindən imtina edibFələstin İsrail ilə danışıqlarda ABŞ-ın vasitəçiliyindən imtina edib.
Oxu.Az-ın RİA Novosti-yə istinadən verdiyi xəbərə görə, bunu Fələstinin Rusiyadakı səfiri Əbdül Hafiz Nofəl bəyan edib.
“Bu andan etibarən, biz fələstinlilər olaraq, sülh prosesinin irəliləməsi işində ABŞ-ın vasitəçilik missiyasından imtina edirik. Yeni dövr başlayır, biz ABŞ-ın bu mövqeyini tamamilə rədd edirik və hüquqlarımıza riayət olunmasına nail olmaq niyyətindəyik”, — deyə o bildirib.
Onun sözlərinə görə, Trampın Qüdsü İsrailin paytaxtı kimi tanıması məsuliyyətsiz bir addımdır.
S.B.
www.oxu.az
"
"Rəsmi Ankaradan ABŞ-ın Qüdslə bağlı qərarına – SƏRT REAKSİYATürkiyə ABŞ-ın Qüdsü İsrailin paytaxtı kimi tanımasını qınayır, bunu məsuliyyətsiz və beynəlxalq normalara zidd bir addım kimi qiymətləndirir.
Oxu.Az-ın xəbərinə görə, bu barədə Türkiyə xarici işlər naziri Mövlut Çavuşoğlu bəyan edib.
“Biz ABŞ administrasiyasının Qüdsü İsrailin paytaxtı kimi tanımasını ilə bağlı məsuliyyətsiz qərarını qınayırıq. Bu qərar beynəlxalq normalara və BMT qətnamələrinə ziddir”, - Çavuşoğlu “Twitter” səhifəsində yazıb.
S.B.
www.oxu.az
"
"Fələstində ABŞ-ın qərarını etirazlarla qarşıladılar – VİDEOFələstin torpaqlarında Ağ Evin ABŞ səfirliyinin Təl-Əvivdən Qüdsə keçirilməsi ilə bağlı qərarına etiraz aksiyaları başlayıb.
Oxu.Az Euronews-a istinadən xəbər verir ki, ilk olaraq küçələr Qəzza sakinləri çıxıblar.
HƏMAS təşkilatının rəhbərliyi yerli sakinlərə müraciət edərək “üç günlük qəzəb” aksiyası keçirməyə çağırıb.
Etirazlara partiya nümayəndələri də qoşulublar.
Fələstin rəhbərliyi hesab edir ki, ABŞ-ın qərarı Yaxın Şərqdə sülh prosesini dəstəkləməkdən imtinaya bərabərdir.

S.B.
www.oxu.az
"
"ABŞ Qüdsü İsrailin paytaxtı kimi tanıdıABŞ prezidenti Donald Tramp Qüdsün İsrailin paytaxtı kimi tanınmasını elan edib. 
Oxu.Az-ın RİA Novosti-yə istinadən məlumatına görə, Ağ EV başçısı bildirib ki, bəyanatını mövcud reallığa əsasən verib.
“Mən qərara gəldim ki, Qüdsü İsrailin paytaxtı elan etməyin vaxtı çatıb”, - Tramp bəyan edib.
S.B.
www.oxu.az
"
"İsveçrədə yeni prezident seçildiİsveçrə parlamenti daxili işlər naziri Alan Berseni 2018-ci il üçün ölkənin yeni prezidenti seçib.
Oxu.Az-ın RİA Novosti-yə istinadən xəbərinə görə, İsveçrə parlamentinin iki palatasının birgə keçirdiyi iclasda 228 deputatdan 192-si onun lehinə səs verib. 2018-ci ildə ölkənin vite-prezidenti Əhalinin Müdafiəsi və İdman Federal Departamentinin başçısı Uli Maurer olacaq. 
Qeyd edək ki, İsveçrədə Federal Şuranın bütün üzvləri növbə ilə prezident vəzifəsini tuturlar. Dövlət başçısı yalnız sammit, forum və ikitərəfli görüşlərdə nümayəndə funksiyasını yerinə yetirir.
S.B.
www.oxu.az
"
"Rusiya Baş Qərargahı: Suriya İŞİD-dən tam azad olundu – VİDEOSuriya tamamilə İŞİD terrorçularından azad edilib.
Oxu.Az-ın xəbərinə görə, bu barədə RF Baş Qərargahının rəisi  Valeri Gerasimov bəyan edib.
Onun sözlərinə görə, general Həsən Suhelin və 5-ci könüllü hücum korpusunun qoşunları Deyr-əz-Zor vilayətində yaraqlıların son sığınacaqlarını məhv ediblər. Əməliyyat zamanı Salihiya, Əl-Hreyta, Əl-Katya və Musalaha yaşayış məntəqələri azad olunub. 
“Bununla da Suriyada İŞİD tabeçiliyində olan ərazi qalmayıb” , - V. Gerasimov bildirib.
O həmçinin qeyd edib ki, müdafiə naziri Sergey Şoyqu ölkə prezidenti Vladimir Putini bu barədə məlumatlandırıb.

S.B.
www.oxu.az
"
"Pamela Anderson Putinlə görüşündən danışdıAmerikalı aktrisa və model Pamela Anderson HighSnobiety nəşrinə müsahibəsində Kremlə səfəri və Rusiya prezidenti Vladimir Putinlə tanışılığından danışıb.
Oxu.Az-ın xəbərinə görə, P. Anderson bildirib ki, Rusiya höküməti ilə söhbəti zamanı ekologiya və ətraf mühitlə bağlı məsələləri müzakirə edib. 
“Mən dekabrda Kremldə çıxış etdim. Onlar həmişə deyirlər ki “Pamela ən maraqlısını sonraya saxlayaq”. Mən ekologiya ilə bağlı danışarkən Rusiyanın nüfuzundan danışdım. Onlar bu sahədə lider ola bilərlər”, - aktrisa deyib.
Pamela Anderson bildirib ki, Putinlə təkbətək görüşü də olub. Aktrisa qeyd edib ki, nüfuzlu şəxslərə görüşdən maksimum fayda əldə etmək istəyir. 
S.B.
www.oxu.az
"
"Putin prezident seçkilərində iştirakı barədə qərar verdi – VİDEORusiya prezidenti Vladimir Putin bəyan edib ki, 2018-ci ildə keçiriləcək prezidenti seçkilərində namizədliyini irəli sürəcək.
Oxu.Az-ın xəbərinə görə, Rusiya lideri bu barədə QAZ zavodunun işçiləri görüşdə deyib.
“Hər birinizə dəstəyə görə təşəkkür edirəm. Mən Rusiya Federasiyasının prezidenti vəzifəsinə öz namizədliyimi irəli sürəcəm”, -  Putin bildirib.
Qeyd edək ki, V. Putinin səlahiyyət müddəti 2018-ci il mayın 7-də başa çatır. 

S.B.
www.oxu.az
"
"Saakaşvili Radanın komitəsini ələ keçirdi""Yeni Qüvvələr Birliyi"" Partiyasının (RUH) lideri Mixail Saakaşvili Ukraynada Ali Radanın daimi komitəsinin ərazisini zəbt edib.
Oxu.Az Ukrayna KİV-ə istinadən xəbərinə görə, baş prokuror Lutsenko bildirib ki, Saakaşvili tərəftarları ilə birgə komitənin yerləşdiyi əraziyə daxil olaraq, binanın qapı və pəncərələrini qırıb: “Bu hadisə cinayətdir və ona hüquqi qiymət verilməlidir”.
A.M.
www.oxu.az
"
"“Time” jurnalı ""ilin adamı""nı elan etdi – VİDEOABŞ-ın məşhur “Time” jurnalı “İlin adamı”nı elan edib.
Oxu.Az Modern.az-a istinadən xəbər verir ki, cinsi zorakılığa məruz qaldıqlarını ilk dəfə etiraf edən və “MeeToo” həştəqi ilə dünyanın diqqətini bu problemə yönəldən qadınlar bu nominasiyada qalib olublar.
Onların arasında müğənni Teylor Svift, aktrisa və kinorejissor Rouz Makqouen və aktrisa Eşli Cad da var.




www.oxu.az
"
"İran yenə silkələndiİranın cənub-qərbində 4,2 bal gücündə zəlzələ olub.
Oxu.Az Trend-ə istinadən xəbər verir ki, təkanlar Buşəhr şəhəri yaxınlığında qeydə alınıb.
Yeraltı təkanlar 20 km dərinlikdə olub. İnsan itkisi və dağıntılar barədə məlumat yoxdur.
Qeyd edək ki, ötən gün İranda 4,9 və 3,8 bal gücündə iki zəlzələ qeydə alınıb.
Xatırladaq ki, ötən ay İranın Kirmanşah əyalətində, İraqla sərhəd yaxınlığında baş verən 7,2 bal gücündə zəlzələdə 569 nəfər həlak olub. Yeraltı təkanlar BƏƏ, Küveyt və İsraildə də hiss olunmuşdu.
www.oxu.az
"
"Roma papasından Qüdslə bağlı çağırışRoma Papası I Fransisk ABŞ-ın Qüdsü İsrailin paytaxtı kimi tanıması qərarından narahatlığını bildirib.
Oxu.Az Trend-ə istinadən xəbər verir ki, Vatikanda ümumi qəbul zamanı Roma Papası bölgədə status-kvonu pozmamağa çağırıb.
I Fransisk qeyd edib ki, Qüdsün paytaxt kimi tanınması və ABŞ səfirliyinin oraya köçürülməsi bölgədə yeni gərginliyə səbəb ola bilər.
Qeyd edək ki, daha öncə Ağ Evin nümayəndəsi bildimişdi ki, prezident Donald Tramp dekabrın 6-da ABŞ-ın İsraildəki səfirliyinin Təl-Əvivdən Qüdsə köçürülməsi barədə qərar verəcək.
www.oxu.az
"
"Ərdoğan İƏT ölkələrini fövqəladə iclasa yığır - Qüdsə görəDekabrın 13-də İstanbulda İslam Əməkdaşlıq Təşkilatının üzv ölkələrinin fövqəladə iclası keçiriləcək.
Oxu.Az Trend-ə istinadən xəbər verir ki, bu barədə Türkiyə prezidentinin mətbuat katibi İbrahim Kalın açıqlama verib.
Onun sözlərinə görə, iclasda ABŞ prezidenti Donald Trampın Qüdsü İsrailin paytaxtı kimi tanımaq qərarı müzakirə olunacaq.
İ.Kalın vurğulayıb ki, ABŞ-ın bu qərarı beynəlxalq hüquqa ziddir: “ABŞ bundan imtina etməlidir, çünki Qüds bütün dünya müsəlmanları üçün “qırmız xətt” təşkil edir”.
O bildirib ki, Türkiyə prezidenti Rəcəb Tayyib Ərdoğan ABŞ-ın bu planını bəzi müsəlman ölkələrinin rəhbərləri ilə müzakirə edib.
www.oxu.az
"
"İranın ali dini rəhbərindən ABŞ-a ittiham: Gücsüzlüyünüzü göstərməyin“Fələstinin işğal altında olan paytaxtı Qüdslə bağlı irəli sürdüyü iddialar düşmənin gücsüzlüyündən irəli gəlir”.
Oxu.Az Report-a istinadən xəbər verir ki, bunu İranın ali dini rəhbəri ayətullah Seyid Əli Xamneyi Tehranda keçirilən İslam birliyi adlı konfransın iştirakçıları ilə görüşdə bildirib.
“Bu qərar ABŞ-ın bacarıqsızlığının göstəricisidir. ABŞ Fələstinlə bağlı istək və planlarını həyata keçirməkdə acizdir. Fələstinlilər azad olacaq, Fələstin zəfər çalacaq”, - Seyid Əli Xamneyi vurğulayıb. 
Qeyd edək ki, ötən gecə ABŞ prezidenti Donald Tramp İsrail, İordaniya, Fələstin, Misir və Səudiyyə Ərəbistanı rəhbərliyi ilə müzakirə aparıb.
O, Yaxın Şərq ölkələrinin liderlərinə deyib ki, dekabrın 6-da Qüdsü İsrailin paytaxtı kimi tanıya bilər. 
www.oxu.az
"
"Rusiyalı müğənnidən Maqomayevlə bağlı iddia: Ərimə onunla xəyanət edirdimBir vaxtlar Rusiyanın seks-simvolu hesab edilən Svetlana Rezanova qonaq olduğu “На самом деле” verilişində maraqlı açıqlaması ilə səs-küy yaradıb.
Oxu.Az Axşam.az-a istinadən xəbər verir ki, 75 yaşlı müğənni SSRİ xalq artisti Müslüm Maqomayevlə sevgili olduğunu iddia edib.
Svetlana münasibətlərinin 4 il davam etdiyini söyləyib: “Həmin ərəfədə Müslüm subay idi. Bir dəfə konsertdən sonra ikimiz qaldıq və avtoqraf yazırdıq. Çox mehribanlaşdıq və beləcə, münasibət başladı. Moskvaya gələndə görüşdük, qaldığı hotelə getdim. Qalmağımı istədi və razılaşdım. Beləcə, hər şey başladı. Burada nə var ki? Həmin ərəfədə mən ailəli idim, amma bu, onu sevməyə mane olmurdu. O vaxt ərim iş səfərlərində olurdu, mənə xəyanət edirdi. Mən də ərimə xəyanət etdim”.
Studiyaya gələn M.Maqomayevin bacısı Tatyana Zayseva Svetlananın sözlərinə əsəbiləşib və onun yalan olduğunu deyib: “Bunlar xoş olmayan fikirlərdir. Burada tək qalan və Müslüm üçün darıxan Tamara var. Bunu eşitmək, sizcə, onu incitməyəcək? Ona və bizə bu sözləri eşitmək ağırdır. Biz Maqomayevi mədəni biri kimi tanıyırıq. Bunlar yalandır. Müslüm qadın düşkünü deyildi”.
Aparıcı Dmitri Şepolov Svetlana ilə Maqomayevin bir vaxtlar sevgi yaşadığının gerçək olduğunu söyləyib.
Proqrama gələn Safaronovo sakini İrina Korotkova proqramda iddia edib ki, qızı Veronikanın atası azərbaycanlı müğənnidir. Layihə əməkdaşlarının köməyilə Veronika DNT analizinə göndərilib və məlum olub ki, onun atası M.Maqomayev deyil.
A.H.
www.oxu.az
"
"Zərif: İran Xəzəryanı ölkələrə beynəlxalq sulara çıxışa icazə verməyə hazırdır“Xəzəryanı ölkələr Xəzərin hüquqi statusuna dair Konvensiyanın böyük hissəsini razılaşdırıblar”.
Oxu.Az APA-ya istinadən xəbər verir ki, bunu Xəzəryanı ölkələrin xarici işlər nazirlərinin Moskvada keçirilən 7-ci toplantısında İran xarici işlər naziri Cavad Zərif deyib.
C. Zərif bildirib ki, görüşdə Xəzər dənizinə aid məsələlərin yalnız sahilyanı dövlətlər tərəfindən fikir mübadiləsi yolu ilə həllinin vacibliyi vurğulanıb: “Tərəflər xarici hərbi qüvvələrin dənizə daxil olmasına qadağa qoyulmasına dair yekdil olublar”.
O qeyd edib ki, İran digər Xəzəryanı ölkələrə malların daşınması, neft və qazın nəql olunması məsələlərində beynəlxalq sulara çıxmaq üçün icazə verməyə hazırdır.
Xəzəryanı ölkələr arasında daha sıx əməkdaşlıq planları təklif edən C. Zərif deyib ki, tərəflər birgə investisiya fondunun yaradılması, gömrük məsələlərinin koordinasiyası məsələlərində razılığa gələ, habelə səfərlərlə bağlı viza tələblərini aradan götürə bilərlər.
Qeyd edək ki, Xəzərin hüquqi statusuna dair növbəti görüşün gələn il Astanada keçirilməsi gözlənilir.
A.H.
www.oxu.az
"
"Politoloq: Ukraynada növbəti Maydan gözlənilmir""Ukraynada növbəti Maydan hadisələri gözlənilmir. Bu, mümkün deyil. Mixeil Saakaşvilinin emosionallığından  istifadə edən rusiyapərəst qüvvələr, Rusiyanın xüsusi xidmət orqanları Ukraynada qarışıqlıq yaratmaq istəyirlər. Təəssüflər olsun ki, təcrübəli siyasətçi olan Mixeil Saakaşvili də onun hərəkətlərinin doğura biləcəyi nəticələri hesaba almır"". 
Bunu Oxu.Az-a politoloq Qabil Hüseynli hazırda Ukraynada “Yeni qüvvələr partiyası”nın lideri, Gürcüstanın sabiq prezidenti Mixail Saakaşvilinin ukraynalıları Ali Rada qarşısında mitinqə səsləməsinə münasibət bildirərkən deyib. 
“Bu prosesdə o, öz-özünü itirə, bir siyasətçi kimi tam fiaskoya uğraya bilər və yəqin ki, sonluq belə olacaq. Çünki Saakaşvili faktiki olaraq özünü Ukraynada çox ərköyün aparır.  Ona həvalə edilmiş Odessanın qubernatoru kimi vəzifənin öhdəsindən gələ bilmədi, yaxud gəlmək istəməyərək  istefa verdi.  İndi isə Ukraynada hər şeyi “qaydaya salmaq” iddiası ilə Maydan hərəkatını başlatmaq istəyir. 
Nəzərə almaq lazımdır ki, onun Ukrayna vətəndaşlığı əlindən alınıb.  Saakaşvili Ukrayayna sərhədini keçərkən də qanun pozuntularına yol verib. İndi isə paytaxtda ciddi qarşıdurma yaradıb.  Nəticə olaraq, polis qarşıdurmanı aradan qaldırmaq üçün Radanın qarşısında qurulmuş çadırlara və məhdud insan kütləsinə müdaxilə etmək məcburiyyətində qalacaq”, - deyə Q.Hüseynli bildirib.
“Ukraynada növbəti məxməri inqilab ölkə üçün ağır nəticələr verə bilər. Ona görə də Poroşenko hakimiyyəti ölkədə gərginlik yaratmağa çalışan qüvvələrin qarşısını almaq üçün ən son addımları atmaq məcburiyyətində qalacaq”, - deyə Q.Hüseynli bildirib.
Ukraynada baş verən hadisələrə xarici qüvvələrin müdaxiləsi məsələlərini şərh edən politoloq qeyd edib ki, ABŞ tərəfləri dinc əhaliyə qarşı zorakılıq tədbiri görməkdən çəkinməyə çağırır və məsələlərin güc tətbiq etmədən həll edilməsini istəyir. 
“Lakin bu sonluq mümkün olmayacaq, çünki Saakaşvilinin ətrafındakıların əksəriyyəti Rusiya xüsusi xidmət orqanlarına qulluq edən insanlar, yaxud radikal qüvvələrdir”, - deyə politoloq vurğulayıb. 
N.О.
www.oxu.az
"
"Saakaşvili prokurorun çağırışını rədd etdi - Mitinq başlayırMixail Saakaşvili Ukrayna Baş Prokuroru Yuri Lutsenkonun ifadə vermək üçün yerli prokurorluğa gəlmək çağırışını rədd edib.
Oxu.Az unian.net-ə istinadən xəbər verir ki, Saakaşvili müstəntiqləri etirazçıların çadırına çağırıb.  
 Lutsenkonu yalançı, ikiüzlü və savadsız adlandıran diplomat onu saymadığını deyib.  
Eyni zamanda, Saakaşvili saat 20:00-da Kiyevin mərkəzində Pyotr Poroşenkonun istefası tələbi ilə mitinq təşkil edəcəyini də vurğulayıb.
A.H.
www.oxu.az
"
"Türk polisindən Gülənə daha bir zərbəBu gün Ankara polisinin həyata keçirdiyi əməliyyat zamanı 47 nəfər saxlanılıb.
Oxu.Az Türkiyə mətbuatına istinadən xəbər verir ki, əməliyyat FETÖ-yə qarşı keçirilib. Əməliyyat zamanı saxlanılanlar arasında Fətullah Gülənin qardaşı oğlu Salman Gülən də var.
A.H.
www.oxu.az
"
"Türkiyədən xəbərdarlıq: Bu, dinlərarası toqquşmaya səbəb ola bilərQüdsün İsrail paytaxtı kimi tanınması dinlərarası toqquşmaya gətirib çıxara bilər.
Oxu.Az Trend-ə istinadən xəbər verir ki, bunu Türkiyənin baş naziri Binəli Yıldırım bəyan edib.
B.Yıldırım qeyd edib ki, ABŞ Qüdsü İsrail paytaxtı kimi tanımamalıdır: ""Bu, beynəlxalq hüquqa ziddir"".
Qeyd edək ki, ötən gün Türkiyə prezidenti Rəcəb Tayyib Ərdoğan Birləşmiş Ştatların Qüdsü İsrail Dövlətinin paytaxtı kimi tanıyacağı təqdirdə rəsmi Ankaranın Təl-Əvivlə dipliomatik münasibətləri kəsə biləcəyini bəyan edib.
Xatırladaq ki, bir müddət əvvəl ABŞ prezidenti Donald Tramp rəsmi Vaşinqtonun Qüdsü İsrailin paytaxtı kimi tanımaq niyyəti olduğunu bəyan etmişdi. Seçkiqabağı kampaniya zamanı isə o, ABŞ səfirliyinin Təl-Əvivdən Qüdsə köçürüləcəyini vəd etmişdi.
www.oxu.az
"
"Radanın qarşısında qarşıdurma: Yaralananlar var - VİDEOBu gün səhər saatlarında Ukraynanın hüquq-mühafizə orqanları Ali Radanın qarşısında salınmış düşərgəyə hücum çəkərək Odessa vilayətinin sabiq qubernatoru, ""Yeni qüvvələr hərəkatı"" partiyasının lideri Mixail Saakaşvilini saxlamağa cəhd ediblər.
Bu barədə Oxu.Az Ukrayna KİV-ə istinadən xəbər verir. 
Məlumata əsasən, bu gün yerli vaxtla 6:00-da Ali Radanın qarşısındakı düşərgəyə hüquq-mühafizə orqanlarının əməkdaşlarından ibarət bir neçə avtobus yaxınlaşıb. Polislər düşərgəyə daxil olaraq M.Saakaşvilini axtarmağa başlayıblar.
Nəticədə mitinqə çıxanlarla hüquq-mühafizə orqanlarının əməkdaşları arasında qarşıdurma yaranıb. Polis gözyaşardıcı qaz tətbiq edib.
Qarşıdurma nəticəsində xeyli sayda insanın yaralandığı bildirilir.


N.О.
www.oxu.az
"
"ABŞ Senatı Kirsten Nilseni daxili təhlükəsizlik naziri vəzifəsinə təsdiq etdiABŞ Senatı Kirsten Nilsenin daxili təhlükəsizlik naziri vəzifəsinə namizədliyini təsdiq edib.
Oxu.Az-ın ""Associated Press""ə istinadən məlumatına görə, Nilsenin lehinə 62, əleyhinə isə 37 senator səs verib. 
Qeyd edək ki, o, daha əvvəl Ağ Ev Aparatının rəhbəri Con Kellinin müavini vəzifəsini icra edib.
Nilsenin daxili təhlükəsizlik naziri vəzifəsinə namizədliyini oktyabrın 12-də prezident Donald Tramp irəli sürüb.
N.O.
www.oxu.az
"
"Fransanın tanınmış musiqiçisi vəfat etdiFransız musiqiçisi Conni Hollidey 74 yaşında dünyasını dəyişib.
Oxu.Az xarici KİV-ə istinadla xəbər verir ki, o, xərçəng xəstəliyindən əziyyət çəkirdi.
C.Hollideyi Fransanın Elvis Preslisi adlandırırdılar.
A.S.
www.oxu.az
"
"Saakaşvili istintaqa izahat verməkdən imtina etdi – VİDEOGürcüstanın sabiq prezidenti, Ukraynanın Odessa vilayətinin sabiq qubernatoru Mixail Saakaşvili istintaqa izahat verməkdən imtina edib.
Oxu.Az-ın APA-ya istinadən verdiyi xəbərə görə, bu barədə “Yeni qüvvələr hərəkatı”nın mətbuat katibi Maryana Poçtar bildirib.  
“Saakaşvili  heç bir prosessual sənəd imzalamayıb, nə də almayıb. Nə o özü, nə də vəkilləri. Hətta şübhəli şəxs hesab olunmasına dair belə sənəd təqdim edilməyib”, - deyə Maryana Poçtar bildirib.
Onun sözlərinə görə, dekabrın 6-na Ali Radanın qarşısında keçiriləcək brifinqdə M.Saakaşvili vəkilləri ilə birlikdə məsələyə aydınlıq gətirəcək.
Qeyd edək ki, Baş Prokurorluq bundan əvvəl M.Saakaşvili barəsində axtarış elan edib.   

A.S.
www.oxu.az
 
"
"Tramp Qüdsü İsrailin paytaxtı kimi tanıdığını elan edəcəkABŞ prezidenti Donald Tramp bu gün Yerusəlimin (Qüds-red.) İsrailin paytaxtı kimi tanındığını rəsmi elan edəcək.
Oxu.Az-ın RİA Novosti-yə istinadən verdiyi xəbərə görə, bu barədə Ağ Evin yüksək vəzifəli nümayəndəsi bəyan edib.
“Prezident dekabrın 6-da ABŞ-ın Yerusəlimin İsrailin paytaxtı kimi tanıdığını bəyan edəcək”, - deyə administrasiya nümayəndəsi təşkil olunmuş xüsusi brifinqdə bildirib.
Onun sözlərinə görə, Tramp həmçinin ABŞ-ın İsraildəki səfirliyinin Tel Əvivdən Yerusəlimə köçürüləcəyini bəyan edəcək.
“Bu həm tarixi, həm də müasir reallığın tanınması deməkdir. Bu dinc nizamlanmaya dair danışıqlar prosesinin hər hansı aspektlərinə və sərhəd məsələsinə toxunmur. D.Tramp qərarını Yaxın Şərq ölkələrin rəhbərləri ilə müzakirə edib. Fələstin-İsrail münaqişəsinin nizamlanması ilə məşğul olan xarici ölkə liderləri D.Trampa dəstək verib”, - deyə Ağ Ev nümayəndəsi bildirib.
Ağ Ev nümayəndəsi qeyd edib, Yerusəlimə dair qərar heç də ABŞ-ın İsrail sərhədləri ilə bağlı siyasətini dəyişmir: “Məbəd dağı məsələsində prezident bir daha status-kvonun qorunmasının vacibliyini qeyd edib. Tramp Fələstin-İsrail münaqişəsinin nizamlanması məsələsində nikbindir”.
D.Trampın müvafiq bəyanatı bu gün Bakı vaxtı ilə saat 22.00-da səsləndirəcəyi bildirir.
Qeyd edək ki, ərəb ölkələrinin liderləri ABŞ prezidentinin niyyətini tənqid ediblər, Aİ isə D.Trampın bu qərarının Yaxın Şərq probleminin həlli istiqamətində səylərə xələl gətirə biləcəyi ilə bağlı xəbərdarlıq edib.
A.M.
www.oxu.az
"
"Almaniyada iki qatar toqquşdu: 50 yaralıAlmaniyanın Merbuş şəhərində sərnişin və yük qatarları toqquşub.
Oxu.Az-ın DW-yə istinadən xəbərinə görə, qəza nəticəsində ən azı 50 nəfərin xəsarət aldığı bildirilir
Yaralılara kömək etməkdə xilasedicilərə elektrik məftillər mane olur.
Qeyd olunur ki, qəza zamanı “DB Cargo” şirkətinə məxsus yük qatarı “National Express” sərnişin qatarı ilə toqquşub.
S.B.
www.oxu.az
"
"Tramp Fələstin liderinə Qüdslə bağlı xəbərdarlıq etdi – VİDEOABŞ prezidenti Donald Tramp Fələstin Milli Administrasiyasının başçısı Mahmud Abbası İsraildəki ölkə səfirliyinin Qüdsə köçürəcəyi barədə xəbərdarlıq edib.
Oxu.Az-ın xəbərinə görə, bu barədə RİA Novosti nəşri yazır  
“ABŞ dövlət başçısı Donald Tramp Fələstin prezidenti Mahmud Abbasa zəng vuraraq Amerika səfirliyini Tel-Əvivdən Qüdsə köçürəcəyini bildirib”, -  Fələstin liderinin mətbuat katibi Nabil Əbu Rudeyn deyib.
O əlavə edib ki, Fələstin prezidenti Mahmud Abbas öz növbəsində bu qərarın regionda təhlükəsizliyin və sabitliyin pozulmasına səbəb olacağını bildirib.

S.B.
www.oxu.az
"
"İranda güclü zəlzələİranda şimalında 4,8 bal gücündə zəlzələ olub.
Oxu.Az-ın Trend-ə istinadən məlumatına görə, təkanlar bir neçə dəqiqə əvvəl Gilan vilayətinin Ləngərut şəhərində qeydə alınıb.
Zəlzələnin dərinliyi 23 km olub. İnsan itkisi və dağıntı barədə hələlik məlumat yoxdur.
Qeyd edək ki, ötən ay İranın Kirmanşah əyalətində, İraqla sərhəd yaxınlığında baş verən 7,2 bal gücündə zəlzələdə son məlumata görə, 569 nəfər həlak olub. Yeraltı təkanlar BƏƏ, Küveyt və İsraildə də hiss olunmuşdu.
S.B.
www.oxu.az
"
"“Dünyanın ən gözəl uşağı” tapıldı – VİDEOBritaniya mətbuatı altı yaşlı rusiyalı Anastasiya Knyazevanı “dünyanın ən gözəl uşağı” adlandırıb.
Oxu.Az-ın xəbərinə görə, Anastasiyanın xarici görünüşü barədə The Daily Mail nəşri yazır.
Jurnalistlərin sözlərinə görə, Anastasiya pərəstişkarlarını mavi gözləri və “kukla kimi xarici görünüşü” ilə heyran edib. Hazırda model işləyən qızın Instagram səhifəsində 500 mindən çox izləyicisi var.
Knyazevanı altı yaşında dünyanın ən gözəl uşağı seçilən və “Vogue” jurnalının ən gənc modeli olan fransalı Tilan Blondo ilə müqayisə edirlər.
Rusiyanın model agentliklərinin birində işləyən altı yaşlı Aanstisiya  həmçinin bir neçə brendin simasıdır.

S.B.
www.oxu.az
"
"Avakov Saakaşvilini Ukrayna hökumətinə tabe olmağa çağırdıUkrayna daxili işlər naziri Arsen Avakov Odessa vilayətinin keçmiş qubernatoru Mixail Saakaşvilini Ukrayna hökumətinə tabe olmağa çağırıb.
Oxu.Az APA-ya istinadən xəbər verir ki, bu barədə o, özünün “Twitter” səhifəsində yazıb.
A. Avakov bildirib ki, istənilən münaqişə yalnız qanuni yolla həll olunmalıdır: “Saakaşvili qanunun tələblərinə tabe olmalı, hüquqi prosedurdan keçməli, ittihamlara cavab verməlidir. O, qan tökülməsinə və toqquşmaya səbəb olmamalıdır. Məhkəmənin qərarı olmadan baş verənlər həll olunmayacaq”.
Qeyd edək ki, bu gün hüquq-mühafizə orqanları tərəfindən saxlanılan, lakin sonra tərəfdarlarının köməyi ilə azad edilən M. Saakaşvili kiyevliləri Meydana toplaşmağa çağırıb.
"
"Gürcüstanda Saakaşviliyə dəstək nümayişi keçiriləcəkGürcüstanın “Vahid milli hərəkat” müxalifət partiyası ölkənin sabiq prezidenti Mixeil Saakaşviliyə dəstək olaraq çərşənbə günü irimiqyaslı nümayiş keçirməyi planlaşdırır.
Bu barədə Oxu.Az “RİA Novosti”yə istinadən xəbər verir.
""Partiya fövqəladə iş rejiminə keçir və Gürcüstan uğrunda qəti mübarizəyə başlayır. Bütün vətəndaşları Mixeil Saakaşviliyə dəstək olaraq irimiqyaslı nümayişdə iştirak etməyə səsləyirik"", -  deyə partiyanın lideri Nika Meliya jurnalistlərə bildirib.
N.О.
www.oxu.az
"
"Azərbaycanlı diaspor rəhbərindən Saakaşviliyə dəstək: Sona qədər yanındayıqMixeil Saakaşvilinin polis maşınından çıxarılmasında Ukraynada yaşayan azərbaycanlılar da iştirak edib.
Bunu Oxu.Az-a açıqlamasında Ukrayna Azərbaycanlıları Birləşmiş Diasporunun sədri Hikmət Cavadov deyib.
O bildirib ki, hazırda Mixeil Saakaşvili ilə birlikdə Maydana doğru hərəkət edir.
Hikmət Cavadovun sözlərinə görə, az sonra Mixeil Saakaşvili tərəfdarlarına müraciət edəcək.
“Biz Saakaşvili ilə birlikdə Ukraynada cinayətkar qruplaşmalara qarşı sona qədər mübarizə aparacağıq. Ümid edirəm ki, qələbə bizim olacaq. Demokratiya qələbə çalacaq”.
Xatırladaq ki, Gürcüstanın keçmiş prezidenti, Ukraynada Yeni Qüvvələrin Hərəkatı Partiyasının lideri Mixeil Saakaşvili Ukraynada dövlət çevrilişinə cəhd ittihamı ilə saxlanılmışdı.
Sonrada onun tərəfdarları Saakaşvilini polis maşınından azad ediblər. 
www.oxu.az
"
"Ermənistan SQ-nin Baş Qərargahının rəis müavini işdən çıxarıldıErmənistan Silahlı Qüvvələri Baş Qərargahı rəisinin müavini, general-leytenant Aykaz Baqmanyan vəzifədən azad edilib.
Oxu.Az Report-a istinadən xəbər verir ki, müdafiə naziri Vigen Sarkisyan jurnalistlərə açıqlamasında A.Baqmanyanın işdən çıxarıldığını təsdiqləyib.
Onun öz ərizəsi ilə vəzifədən azad olunduğu bildirilib. 
N.O.
www.oxu.az
"
"Saakaşvili ukraynalıları Maydana səslədi - CANLI + YENİLƏNİBOdessa vilayətinin sabiq qubernatoru, ""Yeni qüvvələr hərəkatı"" partiyasının lideri Mixail Saakaşvili kiyevliləri Maydana səsləyib.
Oxu.Az-ın məlumatına əsasən, bu barədə UNİAN xəbər verib.
“Mən bütün kiyevliləri Maydanda toplanaraq, Ukraynanı Poroşenko və onun bandasından, Medvedçuk və digər oliqarxlardan azad etməyə səsləyirəm. Heç nədən qorxmayın. Onlar bizdən qorxmalıdırlar”, - deyə Saakaşvili bildirib.
***
16:09
""Yeni qüvvələr hərəkatı"" partiyasının lideri Mixail Saakaşvili oliqarx Sergey Kurçenko ilə əlaqələrlə bağlı ittihamlara cavab verib.
Oxu.Az-ın məlumatına əsasən, Saakaşvili jurnalistlərə açıqlamasında ittihamları təkzib edib.
“Ağ yalandır”, - deyə Saakaşvili bildirib. 
***
15:51
Kiyevdə ""Yeni qüvvələr hərəkatı"" partiyasının lideri Mixail Saakaşvilinin tərəfdarları siyasətçinin hüquq-mühafizə orqanları tərəfindən aparıldığı avtomobili mühasirəyə alaraq onun hərəkətinə mane olub. Daha sonra onlar partiya liderini avtomobildən çıxarıblar.
Bu barədə Oxu.Az UNİAN-a istinadən xəbər verir.

***
15:44
Mixail Saakaşvilinin biznesmen Sergey Kurçenko ilə danışığının səs yazısı yayılıb.
Oxu.Az Axar.az-a istinadən xəbər verir ki, səs yazısını Ukrayna baş prokuroru Yuri Lutsenko jurnalistlərə təqdim edib.
Səs yazısında Kurçenkonun Saakaşvilini maliyyələşdirmək istəməsi əks olunub.

***
15:17
""Yeni qüvvələr hərəkatı"" partiyasının lideri Mixeil Saakaşvili Ukraynada hakimiyyəti zəbt etmək məqsədi ilə etiraz nümayişləri keçirib, Viktor Yanukoviç və Sergey Kurçenkonun cinayət qruplaşmasının üzvlərinə cinayət təqibindən qurtulmaq üçün yardım edib.  
Oxu.Az-ın məlumatına əsasən, bu barədə brifinqdə Ukraynanın baş prokuroru Yuriy Lutsenko deyib.
Baş prokuror bildirib ki, Saakaşvilinin ətrafı Rusiyadan 500 min dollara yaxın pul alıb.
“Saakaşvili pulları biznesmen Sergey Kurçenkodan öz partiyasının Kiyev şöbəsinin rəhbəri Severion Danqadze vasitəsilə alıb. Danqadze dünən həbs edilib. Kurçenko Rusiya Federal Təhlükəsizlik Xidməti ilə sıx bağlı olub”.
***
14:44
Kiyevdə Gürcüstanın eks-prezidenti,  Odessa vilayətinin sabiq qubernatoru Mixeil Saakaşvilinin barəsində aparılan istintaq tədbirləri  nəticəsində qarşıdurmalar yaranıb. 
Oxu.Az-ın məlumatına əsasən, bu barədə Ukraynanın Daxili İşlər Nazirliyinin ictimai əlaqələr şöbəsinin rəhbəri Artyom Şevçenko xəbər verib.
Şevçenko qarşıdurmalar nəticəsində ən azı 5 nəfərin saxlanıldığını bildirib. Onun sözlərinə əsasən, saxlanılanlar arasında polis avtomobilinin şüşəsini daşla sındıran qadın da var.
***
12:58
Hüquq-mühafizə orqanlarının əməkdaşları Gürcüstanın sabiq prezidenti, Odessa vilayətinin eks-qubernatoru Mixeil Saakaşvilini yaşadığı evdən çıxararaq avtomobilə oturdublar.
Oxu.Az Ukrayna KİV-ə istinadla xəbər verir ki, siyasətçinin evinin ətrafında xeyli sayda insan toplanıb. Mitinqə çıxanlar avtomobilin həyətdən çıxmasına mane olmağa çalışırlar.
UTX-nin mətbuat xidmətinin rəhbəri Yelena Gitlyanskaya siyasətçinin mənzilində Baş Prokurorluğun və Ukrayna təhlükəsizlik xidmətinin əməkdaşları tərəfindən axtarış aparıldığını bildirib.
Axtarışların Saakaşvilinin partiyası tərəfindən Kiyevdə təşkil olunan mitinqlərin maliyyələşdirilməsi ilə bağlı tədqiqatlar çərçivəsində aparıldığı bildirilir. 
***

12:04
Mixeil Saakaşvili saxlanılıb.
Oxu.Az-ın xəbərinə görə, bu barədə unian.net-ə Yuriy Derevyanko məlumat verib.
O, yaşadığı bunanın damında saxlanılıb. 
***
11:24
Gürcüstanın sabiq prezidenti, “Yeni qüvvələr hərəkatı”nın lideri Mixeil Saakaşvili mənzilinə Ukraynanın Təhlükəsizlik xidmətinin əməkdaşları gəldiyi üçün yaşadığı evin damına çıxıb, özünü səkkizinci mərtəbədən atacağını bildirib.
Oxu.Az-ın məlumatına əsasən, bu barədə ""1+1"" telekanalı məlumat yayıb.
“Hazırda Saakaşvili evin damındadır və hüquq-mühafizə orqanlarının əməkdaşları ilə danışıqlar aparır. Siyasətçi ona toxunsalar, özünü damdan atacağını deyir”, - deyə məlumatda bildirilir.
***

11:03
Gürcüstanın üçüncü prezidenti Mixeil Saakaşvilinin Kiyevdəki mənzilinin qapısı sındırılır.
Oxu.Az-ın məlumatına əsasən, bu barədə onun yaxın dostu, baş prokurorun sabiq köməkçisi David Sakvarelidze özünün ""Facebook"" səhifəsində yazıb.
“Mixeil Saakaşvilinin evinin qapısını sındırırlar! Kostelnaya küçəsi!”, - Sakvarelidze yazıb.
""NewsOne"" telekanalına müsahibəsində o, qapının Ukraynanın təhlükəsizlik xidmətinin əməkdaşları tərəfindən sındırıldığını ehtimal edib.
 
 





























N.О.
www.oxu.az
"
"Məşhur futbolçunun evi qarət olunduAlmaniya milli komandasının sabiq qapıçısı Oliver Kanın evi qarət olunub.
Oxu.Az Focus-a istinadən xəbər verir ki, oğrular 48 yaşlı veteran futbolçunun mənzilindən seyf aparıblar.
Hadisə baş verən zaman O.Kan və ailə üzvləri evdə olmayıblar. Bu səbəbdən zərərçəkən yoxdur. “Bavariya”nın sabiq qapıçısına dəyən maddi ziyanın məbləği açıqlanmır. Lakin söhbətin 6 rəqəmli məbləğdən getdiyi bildirilir.
Qeyd edək ki, O.Kan 1995-2006-cı illərdə Almaniya millisinin heyətində 86 oyun keçirib və 71 qol buraxıb.
A.M.
www.oxu.az
"
"Sergey Lavrov: Xəzərin hüquqi statusu üzrə Konvensiya hazırdır""Böyük məmnuniyyətlə deyə bilərəm ki, Xəzərin hüquqi statusu ilə bağlı Konvensiyada açıq qalan bütün əsas məsələlərlə bağlı nəticə əldə etdik"".
Oxu.Az APA-ya istinadən xəbər verir ki, bu sözləri Rusiya xarici işlər naziri Sergey Lavrov Xəzəryanı ölkələrin xarici işlər nazirlərinin Moskvada baş tutan toplantısından sonra keçirilən mətbuat konfransında deyib.
O bildirib ki, konvensiyanın mətni faktiki olaraq hazırdır: ""Bu yaxınlarda sənədin redaktə işləri, milli dillərə tərcüməsi və hər bir ölkənin daxilində onun yüksək səviyyədə imzalanmasına hazırlıq işləri aparılacaq. Sənəd Xəzəryanı ölkələrin dövlət başçılarının 5-ci Sammitində Qazaxıstanda imzalanacaq. Ümid edirik ki, Sammit gələn ilin 1-ci yarısında baş tutacaq.
Sənəd üzərində son texniki və hüquqi işlərin yekunlaşmasından sonra Sammitin vaxtı barədə son qərar Qazaxısan rəhbərliyi tərəfindən veriləcək”.
A.M.
www.oxu.az
"
"İspaniya Ali Məhkəməsi Puçdemonun həbsi ilə bağlı qərarı dəyişdiİspaniya Ali Məhkəməsi Kataloniya hökumətinin sabiq rəhbəri Karles Puçdemonun həbs olunması ilə bağlı beynəlxalq orderi ləğv edib.
Oxu.Az-ın xəbərinə görə, bu barədə İspaniyanın məhkəmə hakimiyyəti orqanlarının ""Twitter"" səhifəsində məlumat verilib.
Bildirilir ki, hakim Pablo Lyarena  Kataloniya hökumətinin hazırda Belçikada olan üç keçmiş üzvünün də həbsi ilə bağlı orderi geri götürüb.
N.O.
www.oxu.az
"
"Husilərdən Yəmənin sabiq prezidentinin meyitinin verilməsi ilə bağlı şərtlərYəmənin ""Ansarullah"" hərəkatının üzvləri (husilər) ölkənin eks-prezidenti Əli Abdulla Salehin meyitinin yaxınlarına verilməsi üçün şərtlərini irəli sürüblər.
Oxu.Az Səudiyyə Ərəbistanın ""Xəbər acil"" portalına istinadən xəbər verir ki, husilər yalnız Salehin dəfn mərasiminin elan edilməyəcəyi və mərasimin ailə çərçivəsində keçiriləcəyinə razılıq aldıqdan sonra meyiti təhvil verəcəklərini bildiriblər.
Xatırladaq ki, noyabrın 29-dan etibarən Yəmənin paytaxtı Sənada qiyamçı husilərlə Salehin tərəfdarları arasında qarşıdurmalar davam edir.
N.O.
www.oxu.az
"
"Ərdoğan: İŞİD Suriyadan Misrin Sinay yarımadasına göndəriləcək“Suriyanın Raqqa bölgəsində aparılan əməliyyatlar başa çatandan sonra oradakı terrorçu İŞİD qruplaşmasının silahlıları Misirin Sinay yarımadasına göndəriləcək”.
Oxu.Az report-a istinadən xəbər verir ki, bunu Türkiyə Prezidenti Rəcəb Tayyib Ərdoğan sədr olduğu hakim Ədalət və İnkişaf Partiyasının parlament fraksiyasının toplantısında bildirib.
O vurğulayıb ki, Türkiyə NATO-ya üzv dövlətlər arasında terrorçu İŞİD qruplaşmasına qarşı əməli olaraq mübarizə aparan yeganə ölkədir: “Türkiyənin antiterror əməliyyatlarına mane olmaq üçün terrorçulara silah verən müttəfqimizi necə qəbul edə bilərik?”
Qeyd edək ki, ABŞ və Rusiya Suriyanın Raqqa şəhərinin terrorçu İŞİD qruplaşmasında təmizləndiyinin bildirib. Bu şəhəri İŞİD özünə “paytax” elan etmişdi. Terrorçu PKK qruplaşmasının Suriyadakı qolları YPG və PYD-nin Raqqanı tərk etməsi üçün İŞİD-lə razılaşdıqları da təsdqilənib.
A.M.
www.oxu.az
"
"Avstriyada eynicinsli şəxslərin nikahına icazə verildiAvstriya Konstitusiya Məhkəməsi eynicinsli şəxslərin nikah hüququnu tanıyıb.
Oxu.Az xəbər verir ki, eynicinslilərin nikahı qadın və kişi arasındakı nikahla eyni qüvvədə hesab olunacaq.
Qeyd edək ki, Avropanın bəzi ölkələrində - Almaniyanın bəzi vilayətlərində, Hollandiyada və b. eynicinsli şəxlərin nikahı qanunla mümkündür.
A.M.
www.oxu.az
"
"Səudiyyə Ərəbistanının vəliəhdi “İlin adamı” seçildi“Time” jurnalı oxucularının online səsverməsi nəticəsində Səudiyyə Ərəbistanının vəliəhdi, şahzadə Məhəmməd bin Salman əl-Saud “İlin adamı- 2017” seçilib.
Oxu.Az-ın məlumatına əsasən, oxucuların  24 faizi ona səs verib.
Səsvermənin nəticələrinə əsasən, ikinci yerdə “MeToo” hərəkatı qərarlaşıb, üçüncü pilləni isə Amerika futbolunun oyunçusu Kolin Kapernik, ABŞ-ın “Rusiya işi üzrə” xüsusi prokuroru Robert Müller və ABŞ-a valideynlərini qanusuz yolla keçirən gənclərdən ibarət “Xəyalpərəstlər” (“Dreamers”) qrupu bölüşdürüb. 
Xatırladaq ki, keçən il oxucu səsverməsinin lideri Hindistanın baş naziri Narendra Modi olmuşdu.
N.О.
www.oxu.az
"
"Misir İsrailə raket zərbəsi endirdiMisirin sərhədyanı rayonlarından İsrailin cənubuna iki raket atılıb.
Oxu.Az “Report”a istinadən xəbər verir ki, raketlər Sinay yarımadasından Eşkol regional şurasına atılıb.
Bu, cari ildə Misirdən İsrail istiqamətində açılan azı üçüncü raket atəşidir. Bundan əvvəlki hadisə oktyabrın 15-də qeydə alınıb.
A.S.
www.oxu.az
"
"ABŞ-da məktəbdə atışma: Ölənlər varABŞ-ın Texas ştatında məktəbdə baş verən atışma nəticəsində bir polis əməkdaşı ölüb.
Oxu.Az-ın APA-ya istinadən verdiyi xəbərə görə, insident San-Markos şəhərində qeydə alınıb.
Naməlum şəxs məktəbin qarşısında atəş açıb. Hadisə yerinə dərhal polis əməkdaşları cəlb edilib. Baş verən atışma zamanı asayiş keşikçilərindən biri aldığı güllə yarasından keçinib. Atəş açan şəxs polis tərəfindən məhv edilib.
İnsidentin səbəbləri müəyyənləşdirilir.
A.S.
www.oxu.az
"
"Yəməndə 40-dan çox jurnalist girov götürüldüYəməndə husilər paytaxt Sənanın mərkəzində yerləşən televiziya mərkəzini ələ keçirərək, 41 jurnalisti girov götürüblər.
Oxu.Az “Report”a istinadən xəbər verir ki, bu barədə üsyançılarla əlaqəsi olan mənbə məlumat verib.
""Onlar husilər tərəfindən televiziya mərkəzinin binasında saxlanılırlar. Saxlanılanların ümumi sayı 41 nəfərdir"", - deyə mənbə bildirib.
Agentliyin həmsöhbəti bununla belə girovların siyahısının kim tərəfindən tərtib edildiyini dəqiqləşdirməyib.
Üsyançılar ""Yemen Today"" telekanalının binasını ələ keçiriblər. Kütləvi informasiya vasitələri Yəmənin husilərə qarşı üsyana çağıran sabiq prezidenti Əli Abdulla Salehi dəstəkləyirdilər. Dekabrın 4-də isə keçmiş prezidentin ölüm xəbəri yayıldı.
A.S.
www.oxu.az
"
"Britaniya və Avropa Birliyi razılığa gələ bilmədilərBöyük Britaniya və Avropa Birliyi krallığın Aİ-dən çıxması (Brexit) ilə bağlı razılığa gələ bilməyiblər.
Oxu.Az-ın Reuters-ə istinadən xəbərinə görə, bu barədə Avropa Komissiyasının prezidenti Jan-Klod Yunker bəyan edib.
Bazar ertəsi, dekabrın 4-də, Yunker Britaniyanın baş naziri Tereza Meylə görüşüb. Yunkerin sözlərinə əsasən, Tereza Meyin Brüsselə səfəri zamanı danışıqlarda irəliləyiş müşahidə edilsə də, bir neçə məsələ həll olunmamış qalıb.
“Bütün səylərə və əhəmiyyətli irəliləyişə baxmayaraq, yekun razılıq əldə etmək mümkün olmadı”, - deyə Yunker qeyd edib.
S.B.
www.oxu.az
"
"“İranlı Coli” qorxunc xarici görünüşünün sirrini açdıÇoxsaylı plastik əməliyyatlarla özünü Ancelina Coliyə bənzədən iranlı Sahar Tabar etiraf edib ki, məşhur aktrisaya oxşamaq üçün texnologiya və makiyajdan istifadə edib.
Oxu.Az Scopes nəşrinə istinadən xəbər verir ki, gənc qızın noyabrın 28-də Instagram hesabında yerləşdirdiyi paylaşımda bildirilir ki, onun xarici görünüşü yalnız cərrahi əməliyyatlarıın nəticəsi deyil.
“Salam əziz izləyicilərim. Sizin araşdırdığınız və mənim xoşlamadığım o foto barədə danışmaq istəyirəm. Qeyd edim ki, xarici saytların yazdığı kimi, 50 deyil, daha az əməliyyat keçirmişəm. Onlar elə bil 18-ci əsrdə yaşayırlar. Texnologiya və makiyaj barədə heç nə bilmirlər”, - qızın sözlərini “Scopes” nəşri sitat gətirir.
Bildirilir ki, hazırda paylaşım silinib. Tabar öz Instagram hesabını kənar şəxslər üçün bağlayıb və onun izləyicilərinin sayı 300 mindən 73 minə qədə azalıb.
S.B.
www.oxu.az
"
"Rza Zərrabın gizlin qaçış planı məlum oldu – VİDEOABŞ-da məhkəmədə dindirilən Azərbaycan əsilli iranlı iş adamı Rza Zərrabın gizlin qaçış planı məlum olub.
Oxu.Az “Ölkə.Az”a istinadən xəbər verir ki, məşhur biznesmenin Türkiyədəki ofisində axtarışlar aparılıb. Aparılan axtarışlar zamanı Rza Zərrabın azadlığa çıxdıqdan sonra Dubaya köçmək istədiyi barədə vəkilə göndərdiyi məktub ortaya çıxıb. Məktub onun ofisindəki işçilərdən götürülüb.
Türkiyədə paralel olaraq davam edən istintaq çərçivəsində Rza Zərrabın həbs edilən 3 işçisi məktubu təhvil veriblər. Onlar dindirilmə zamanı Rza Zərrabla əməkdaşlığı etiraf ediblər. Onlar ABŞ-dakı məhkəməyə gizli sənəd göndərdiklərini təsdiqləyiblər. O, məhkəmədən yazdığı məktubda işçilərinə Dubayla əlaqə saxlamağı tapşırıb.
“Dubaydakı vəkillərlə əlaqə saxlayın. Qanun çərçivəsində sənədləri düzəldin ki, Amerikada azadlığa buraxılan kimi Dubaya gedə bilim. ABŞ-dan Dubaya göndərilərəmsə, orada yaşamağıma şərait yaradılacaqmı? Bu istiqamətdə çalışın”, - deyə məktubda yazılıb.
Qeyd edək ki, Rza Zərrab ABŞ-da keçirilən məhkəmədə prokurorluğun təlimatı ilə hərəkət etməyə, Türkiyə əleyhinə hazırlanmış ittihamları təsdiqləməyə razılaşıb. R.Zərrab məhkəmədə İranın həmin ölkəyə qarşı tətbiq edilmiş sanksiyalardan necə yan keçməsi barədə danışıb. O, bu istiqamətdə Türkiyə hökumətini günahlandırıb.
Xatırladaq ki, ABŞ-da həbs edilən Azərbaycan əsilli iranlı iş adamı Rza Zərrabın cinayət işi “ABŞ Atillaya qarşı” şəklində dəyişdirilib. Həmin prosesdə təkcə “Halkbank” baş direktor müavini Hakan Atilla müttəhim kimi dindirilib. Rza Zərrab məhkəmədə Hakan Atillaya qarşı şahidlik edib.
Mehmet Hakan Atillanın vəkili Viktor Rokko Rza Zərrab haqqında şok fikirlər söyləyib. Vəkil Zərrabın həbs cəzasından qurtulmaq üçün yalan söyləməyə hazır olduğunu və etibarlı insan olmadığını bildirib. Rokko, Zərrabın içki, narkotik maddə və qadın üçün ABŞ həbsxanasının nəzarətçilərinə rüşvət verdiyini də söyləyib.
“Hakan Atilla və Zərrab nadir hallarda əlaqə qururlar və bir-birlərini xoşlamırlar”, müdafiə vəkili olan Rokko deyib.
Rza Zərrab ötən ilin 21 mart tarixində ABŞ-ın Mayami şəhərində əvvəl saxlanılır, ardından isə həbs edilir. ABŞ prokuroru Preet Bhararanın apardığı istintaq çərçivəsində çirkli pulların dövriyyəsi, bank dələduzluğu və İrana qarşı həyata keçirilən sanksiyaları pozmaq ittihamı ilə həbs edilən R.Zərrabın 75 il həbsi istənilir.

S.B.
www.oxu.az
"
"Rəsmi Ankaradan Trampın bəyanatına – SƏRT REAKSİYAQüdsün statusunun dəyişməsi fəlakətə səbəb ola bilər.
Oxu.Az-ın xəbərinə görə, bu barədə Türkiyənin baş nazirinin müavini Bəkir Bozdağ bəyan edib.
“Beynəlxalq müqavilələrlə qorunan Qüdsün statusunun dəyişdirilməsi regionda yeni toqquşmalara səbəb olacaq. Bu addım nə İsrailin, nə digər dövlətlərin, nə də ümumilikdə regionun xeyrinə olmayacaq. Türkiyə yaranmış vəziyyətin inkişafını diqqətdə saxlayacaq”, - o qeyd edib.
Bozdağ həmçinin xatırladıb ki, müvafiq qətnamələr BMT-ni Qüdsün statusunun müdafiəsinə qalxmağa məcbur edir:
“Heç kim gözləməməlidir ki, türkiyə regionda yeni status-kvonun yaranmasına razılıq verəcək”.
Qüdsün statusu Fələstin-İsrail münaqişəsinin əsas məsələlərindən biridir. İsrail Qüdsü ölkənin “bütöv və bölünməz” paytaxtı hesab edir. Fələstinlilər isə şəhərin şərq hissəsini öz dövlətlərinin paytaxtı elan etmək istəyirlər.
Xatırladaq ki, bundan əvvəl ABŞ prezidenti Donald Tramp Qüdsü İsrailin paytaxtı elan edəcəyini bəyan edib.
S.B.
www.oxu.az
"
"ABŞ-da stadionun partladılması uğursuzluqla nəticələndi - VİDEODetroytda Pontiac Silverdome stadionun sökülməsi uğursuzluqla nəticələnib. 
Oxu.Az-ın məlumatına əsasən, stadionun  perimetri boyunca partlayıcılar düzülüb. 
Partlayıcı qurğular işə düşəndən sonra ətrafa toz-duman yayılıb. Lakin toz yatdıqdan sonra tikiliyə heç bir xəsarət dəymədiyi məlum olub.

N.О.
www.oxu.az
"
"Avropada ən çox spirtli içki içən ölkələr – SİYAHIBaltikyanı ölkələr alkoqollu içkilərə istehlak xərclərinin payı baxımından Avropa İttifaqı üzvləri arasında lider olub.
Oxu.Az xəbər verir ki, bu barədə ""Eurostat"" məlumat yayıb.
Statistikaya görə, avropalılar 2016-cı il ərzində spirtli içkilərə təxminən130 milyard avro sərf ediblər və bu, Aİ-nin ÜDM-nin 0,9%-nə bərabərdir. İstehlak xərclərində spirtli içkilərin payı Avropa üzrə orta hesabla 1,6%-ə çatıb.
""Eurostat""ın məlumatına görə, alkoqollu içkilər ən çox Baltikyanı ölkələrdə sevilir. Reytinqin lideri Estoniya olub: burada ötən il vətəndaşların istehlak xərclərinin 5,6%-i spirtli içkilərin payına düşüb. Növbəti pillələrdə müvafiq olaraq 4,8% və 4,2% göstərici ilə Latviya və Litva qərarlaşıb.
Polşa və Çexiya 3,6%-lik göstərici ilə 4-5-ci yerləri bölüşdürüblər.
Avropada alkoqollu içkilərə ən az - ümumi istehlak xərclərinin 0,9%-i miqdarında vəsait xərcləyən ölkə isə İspaniyadır.
A.M.
www.oxu.az
"
"Yəmənin sabiq prezidenti öldürüldü - YENİLƏNİB + FOTOYəmənin sabiq prezidenti Əli Əbdalla Saleh bu gün öldürülüb.
Oxu.Az xəbər verir ki, bu barədə terrorçuların monitorinqi ilə məşğul olan ""Directorate 4"" Teleqram-kanalı məlumat yayıb.
Kanal siyasətçinin  cəsədinin şəkillərini də paylaşıb.
Bəzi xarici KİV-lər Salehin evinin partladılması zamanı öldüyünü, digərləri isə Marib şəhərinə gedərkən ona sui-qəsd edildiyini  bildirirlər.











16:02
Yəmənin sabiq  prezidenti Əli Abdullah Salehin ölkə paytaxtı Sənadakı evi qiyamçı husi silahlıları tərəfindən partladılıb.
Oxu.Az bu barədə ""Tasnim"" agentliyinə istinadən xəbər verir. 
Oxu.Az xarici KİV-lərə istinadən xəbər verir ki, hadisə zamanı eks-dövlət başçısının evdə olub-olmadığı barədə rəsmi məlumat daxil olmayıb.
Xatırladaq ki, Yəmənin paytaxtı Sənada qiyamçı husilərlə Salehin tərəfdarları arasında qarşıdurmalar davam edir.
Saleh 1994-cü ilin oktyabrından 2011-ci ilin noyabrına qədər dövlət başçısı vəzifəsini icra edib.
N.О.
www.oxu.az
"
"ABŞ səfirliyi Rusiyanın bölgələrində viza verilməsini bərpa edirABŞ-ın Sankt-Peterburq, Yekaterinburq və Vladivostokdakı konsulluqları dekabrın 11-dən  Rusiya vətəndaşlarına viza verilməsini bərpa edir.
Oxu.Az-ın məlumatına əsasən, bu barədə ABŞ-ın Rusiyadakı səfiri Con Hantsman məlumat verir.
Xatırladaq ki, avqustun 23-dən ABŞ-ın diplomatik xidmətləri Rusiya Federasiyasının bölgələrinə viza verilməsini dayandırmışdı.
N.О.
www.oxu.az
"
"Moskvada bomba həyəcanı – FTX-nın binası yoxlanılırFövqəladə xidmətin əməkdaşları Moskvanın mərkəzində Federal Təhlükəsizlik Xidmətinin binasında bomba yerləşdirilməsi ilə bağlı daxil olan məlumatı yoxlayır. 
Oxu.Az-ın məlumatına əsasən, bu barədə TASS-a fövqəladə xidmətdən xəbər verilib.
Hazırda FTX-nin binasına kinoloqlar cəlb edilib.
N.О.
www.oxu.az
"
"Türkiyədə güclü şaxta qeydə alındıTürkiyənin şərq əyalətlərində güclü şaxta qeydə alınıb.
Oxu.Az xəbər verir ki, ən aşağı temperatur Qars əyalətində müşahidə edilib. Belə ki, burada havanın temperaturu -13 dərəcə olub.
Bununla yanaşı, Ərdahanda 12, Ərzurumda 7 dərəcə şaxta qeydə alınıb.
Adıçəkilən əyalətlərdə əlverişsiz hava şəraiti səbəbindən bəzi kəndlərin şəhər mərkəzi ilə nəqliyyat əlaqəsi kəsilib.
A.M.
www.oxu.az
"
"Saakaşvilinin mitinqində Azərbaycan bayrağı – FOTOXəbər verdiyimiz kimi, dünən Ukraynanın paytaxtı Kiyev şəhərində Odessa vilayətinin keçmiş qubernatoru Mixail Saakaşvilinin ""Yeni Qüvvələrin Hərəkatı"" tərəfindən təşkil edilmiş ""İmpiçment uğrunda marş"" şüarı ilə aksiya keçirilib. 
Oxu.Az XəzərNews.az-a istinadən xəbər verir ki, minlərlə ukraynalının iştirak etdiyi mitinqə Azərbaycan diasporunun fəalları da qatılıb. Ukrayna Azərbaycanlıları Birləşmiş Diasporunun sədri Hikmət Cavadov yürüş zamanı və mitinqin keçirildiyi məkanda Mixail Saakaşvilinin yanında olub. 
Mitinqdə Ukrayna ilə yanaşı, Azərbaycan bayrağı da dalğalanıb. 
Aksiya iştirakçıları Taras Şevçenko adına parkda toplaşıblar, sonra hökumət orqanlarının binasına tərəf gediblər.
Aksiyaçılar bildiriblər ki, Ukraynada vəziyyət prezident Petr Poroşenkonun xalqın impiçmenti yolu ilə yaxşılaşa bilər. Mitinqçiləri hüquq-mühafizə orqanlarının əməkdaşları müşayiət ediblər. 
M.Saakaşvili növbəti mitinqin bazar günü - Maydanda keçiriləcəyini elan edib. Bildirib ki, onu həbs etsələr belə, ""Yeni Qüvvələrin Hərəkatı"" məqsədinə çatmalıdır. 
Həm yerli, həm də beynəlxalq ekspertlər vurğulayır ki, M.Saakaşvili Maydanda keçirəcəyi mitinqlə hazırkı prezident Petro Poroşenko və hökumətinin sonunu hazırlaya bilər.




















N.O.
www.oxu.az
"
"Azərbaycanlı Moskvada piyadaları vuran sürücünü yaxaladı - VİDEODünən Moskvada əslən azərbaycanlı olan Vasif Abışov adlı şəxs xeyli sayda insan tələfatının qarşısını alıb.
Oxu.Az-ın məlumatına əsasən, yerli vaxtla 19:45-də Altüfyev şosesində avtomobil yüksək sürətlə gələrək yolu keçən piyadaları vurub və hadisə yerindən qaçıb. Nəticədə dörd nəfər xəsarət alıb.
Hadisənin şahidi olan Abışov yeni  qurbanların olmaması üçün cəld öz avtomobili ilə qəzanın səbəbkarının ardınca sürüb. 
“Piyadalar həmin an yaşıl işıqda yolu keçirdilər. O, insanları yüksək sürətlə vurub hadisə yerindən qaçdı. Həmin an orada məndən savayı heç kim yox idi. Mən cəld qazı basıb onun dalınca sürdüm. Bir az sonra, o, avtomobilini saxlayıb çıxdı və yerə oturdu. Həmin an mən onu yaxaladım. Onu  avtomobilimə oturdub polisə təhvil verdim”, - deyə Abışov bildirib.

N.O.
www.oxu.az
"
"Qırğızıstanda ata 2 yaşlı oğlunu təpiklədi – VİDEOQırğızıstanın paytaxtı Bişkekdə ata buz bağlamış səkidə yerə yıxılmış kiçik oğlunu təpikləyib.
Oxu.Az K-News-a istinadən bildirir ki, buzlu səkidə kiçik oğlunun yerə yıxılmasını laqeydliklə, soyuqqanlıqla seyr edən ata uşağa yaxınlaşaraq ona zərblə təpik vurub. Zərbədən yana düşən uşağı sonradan qolundan tutub qaldıran ata heç nə olmamış kimi davranıb.
Bişkek polisi bu şəxsi tutub. Ona qarşı ""xuliqanlıq"" maddəsi əsasında cinayət işi açılıb.

A.M.
www.oxu.az
"
"Kataloniyanın sabiq rəhbərinin işi ilə bağlı dinləmələrə başlanıldıKataloniyanın sabiq rəhbəri Karles Puçdemonun və Nazirlər Kabinetinin dörd sabiq üzvünün  İspaniyaya təslim edilməsi ilə bağlı ikinci dinləmələrə bu gün yerli vaxtla 9:00-da (12:00 Bakı vaxtı ilə) Brüsselin birinci instansiya məhkəməsinin məşvərə palatasında başlanılıb.
Oxu.Az-ın məlumatına əsasən, bu barədə paytaxt prokurorluğu xəbər verib.
“Dinləmələrə başlanılıb və bağlı qapılar arxasında keçirilir”, - deyə məlumatda bildirilir.
Qeyd edək ki, məhkəmənin məşvərət palatasında noyabrın 17-də keçirilmiş ilk dinləmələrin gedişatında Brüssel Prokurorluğu Kataloniyanın sabiq rəhbərinin və Nazirlər Kabinetinin dörd sabiq üzvünün İspaniyaya təslim edilməsi \ni tələb etmişdi.
N.O.
www.oxu.az
"
"ABŞ BMT-nin miqrasiya üzrə Qlobal Sazişindən çıxırABŞ dövlət katibi Reks Tillerson Vaşinqtonun bundan sonra miqrasiya üzrə Qlobal Sazişdə iştirak etməyəcəyinə dair BMT-yə bəyanat göndərib.
Oxu.Az Report-a istinadən xəbər verir ki, bəyanatda bu proqramın ABŞ immiqrasiya siyasətinə uyğun olmadığı qeyd olunub.
Onun sözlərinə görə, ABŞ miqrasiya ilə bağlı beynəlxalq əməkdaşlığı dəstəkləyir, lakin miqrasiyanın təhlükəsiz və qanuni olmasını təmin etmək üçün əsas məsuliyyəti suveren dövlətlər daşıyır.
N.O.
www.oxu.az
"
"Talibanın üç komandiri öldürüldüƏfqanıstan HHQ-nin ölkənin şərqində apardığı əməliyyatın gedişatında  “Taliban” radikal hərəkatının ən azı üç səhra komandiri məhv edilib. 
Oxu.Az-ın məlumatına əsasən, bu barədə polis rəisi Məhəmməd Zaman xəbər verir.
“Əfqanıstanın HHQ silahlıları daşıyan konvoya zərbələr endirib. Hücum nəticəsində bütün nəqliyyat vasitələri məhv edilib. Üç yerli komandir öldürülüb, ən azı altı hücumçu yaralanıb”, - deyə polis rəisi bildirib.
N.O.
www.oxu.az
"
"Tbilisidə Avropa İttifaqının parlament konfransı başladıBu gün Tbilisidə ""Avropa İttifaqı və tərəfdaşları: birlik naminə müxtəlifliyin əhatə olunması"" adlı beynəlxalq konfrans başlayıb.
Oxu.Az Report-un Gürcüstan bürosuna istinadən xəbər verir ki, tədbirə 17 ölkənin təmsilçiləri qatılıb. 
Azərbaycanı konfransda Milli Məclisin Beynəlxalq münasibətlər və parlamentlərarası əlaqələr komitəsinin sədri, ölkənin Avropa Şurası Parlament Assambleyasındakı nümayəndə heyətinin rəhbədi Səməd Seyidov təmsil edir.
Tədbirdə Avropa İttifaqının xarici siyasəti və ""Şərq Tərəfdaşlığı"" proqramının iştirakçısı olan ölkələrlə münasibətlər müzakirə olunur.
Gürcüstan patlamentinin sədri İrakli Kibaxidze konfransı açaraq Avropa İttifaqı ilə əməkdaşlıgın perspektivlərindən, Gürcüstan parlamentinin qəbul etdiyi qanunlar, Avrointeqrasiya sahəsində və Aİ ilə əməkdaşlığın genişləndirilməsi istiqamətində gördüyü işlərdən danışıb.
Gürcüstanın baş naziri Georgi Kvirikaşvili çıxış edərək rəsmi Tbilisinin bütün nüfuzlu beynəlxalq təşkilatlar, o cümlədən Aİ ilə əməkdaşlığa böyük önəm verdiyini bildirib.
Konfransda Aİ-yə üzv ölkələr arasında əməkdaşlığın inkişafı, inteqrasiya proseslərinin gücləndirilməsi, bu sahədə parlamentlərin rolu və digər məsələlər ətrafında fikir mübadiləsi aparılacaq.








N.O.
www.oxu.az
"
"Yaxın saatlarda Moskvaya güclü qar yağacaqYaxın saatlarda Rusiyanın paytaxtı Moskvaya güclü qar yağacaq. Qar şiddətli külək və buzbağlama ilə müşayiət olunacaq.
Oxu.Az Report-a istinadən xəbər verir ki, bu barədə Rusiya Fövqəladə Hallar Nazirliyinin Moskva üzrə Baş İdarəsinin mətbuat xidmətinə istinadən TASS məlumat yayıb.
Meteoroloqların sözlərinə görə, pis hava şəraiti Moskva üzərindən isti cənub siklonu cəbhəsinin keçidini müşayiət edəcək. Xilasedicilərin xəbərdarlığına görə, gün ərzində görüntünün pisləşəcəyi, avtonəqliyyat vasitələrinin hərəkətinin çətinləşəcəyi və yol qəzalarının sayının artacağı gözlənilir.
Pis hava şəraitinin günün sonuna qədər davam edəcəyi ehtimal edilir.
A.M.
www.oxu.az
"
"Rusiya Xəzərdə antiterror təlimləri keçirirRusiyanın Xəzər hərbi donanmasının şəxsi heyəti antiterror təlimləri keçirib.
Oxu.Az-ın RİA Novosti-yə istinadən verdiyi xəbərə görə, təlimlər zamanı şəxsi heyət şərti düşmənin qərargaha hücumunun qarşısını alıb.
Cənub Hərbi Dairənin mətbuat xidmətinin rəisi Vadim Astafyev bildirib ki, təlimlərin planına əsasən, qeyri-qanuni silahlı qruplaşma nəzarət-buraxılış məntəqəsinə hücum edərək, Xəzər donanmasının qərargahını zəbt etməyə çalışır. Təlimlər zamanı hücumun qarşısı alınıb, şərti düşmən isə məhv edilib.
Təlimlərdə 50-dən çox hərbçi iştirak edib. Qeyri-qanuni silahlı qruplaşma qismində isə Xəzər hərbi donanmasının dəniz piyadalarından ibarət dəstə çıxış edib.
A.M.
www.oxu.az
"
"ABŞ və Cənubi Koreya genişmiqyaslı hərbi təlimlərə başladılarABŞ və Cənubi Koreya Hərbi-Hava Qüvvələri dekabrın 4-də genişmiqyaslı birgə təlimlərə başlayıb.
Oxu.Az-ın RT-yə istinadən verdiyi xəbərə görə, Şimali Koreyanın raket sınaqları fonunda keçiriləcək təlimlər 5 gün davam edəcək.
Məlumata görə, təlimlərə 12 000 hərbçi və 230-dan çox hərbi texnika cəlb edilib.
ABŞ komandanlığının məlumatında bildirilir ki, təlimlərin məqsədi ABŞ və Cənubi Koreya HHQ-lərinin döyüş qabiliyyətini artırmaq, onların arasında koordinasiyanı gücləndirməkdir.
A.M.
www.oxu.az
"
"Dünyanın ilk kompüterini sökdülər - FOTO""Youtube"" fenomenləri olan ata və oğul ""what's inside"" kanalları üçün daha bir ilginc video yükləyiblər.
Oxu.Az Qaynarinfo-ya istinadən xəbər verir ki, 1981-ci ildə istifadəyə verilən ilk fərdi IBM kompüterinin içində nələrin olduğunu göstərmək istəyən ata və oğul cihazı parça-parça ediblər.
Bugünkü kompüterlərlə müqayisədə çox geridə qalan IBM kompüterləri 1,44 MB yaddaşa malik idi və bəsit hesablama əməllərini yerinə yetirirdi.
Dünyanın ilk kompüterinin içərisindən çıxanları sizlərə təqdim edirik:
























































www.oxu.az
"
"Gözləri ilə şəkil çəkir - VİDEOArgentinada Leandro Qranato adlı bir şəxs rəssamlıq tarixində inqilab etməyə hazırlaşır.
Bəlkə də, edib... Məsələ burasındır ki, Qranato rəsm əsərlərini çəkmək üçün nə əllərindən, nə də fırçadan istifadə edir. İnanılmaz da olsa, o, şəkilləri gözləri ilə çəkir.
Oxu.Az Xəzərxəbər-ə istinadən məlumat verir ki, gözlərindən boya püskürən rəssam dəyəri azı on minlərlə dollar olan şəkillər çəkir. Bu qeyri-adi qabiliyyətini təsadüf nəticəsində üzə çıxardığını deyən rəssam gözləri ilə çəkdiyi şəkilləri sərgiyə çıxarmağa hazırlaşır.
O ki qaldı rəsm əsərinin çəkilməsi prosesinə, rəssam deyir ki, o, boyaq maddəsini burun boşluğundan göz çuxuruna doldurur və beləliklə, gözlərindən müxtəlif rəngli boya püskürə bilir. Qranato bu xüsusiyyətinə görə dünyada yeganə insan olduğunu düşünür.

www.oxu.az
"
"Türkiyədə ağır yol qəzası: 10 ölü, 7 yaralıTürkiyədə ağır yol qəzası baş verib.
Oxu.Az-ın Habertürk-ə istinadla verdiyi xəbərə görə, hadisə ölkənin Suriya ilə sərhəddəki Hatay vilayətində, Altungözü qəsəbəsində qeydə alınıb. 
Belə ki, suriyalı köçkünləri daşıyan mikroavtobusun sürücüsü jandarmların ""Saxla!"" əmrinə məhəl qoymayaraq, sürəti artırmaqla nəqliyyat vasitəsini idarə edib. Lakin avtobus qarşıdan gələn yük maşını ilə toqquşub.
www.oxu.az
"
"Saakaşvilidən təklif: Prezidentə mane olunGürcüstanın sabiq prezidenti, Ukraynanın Yeni Qüvvələr Birliyi Partiyasının sədri Mixeil Saakaşvili dekabrın 10-da Maydan (Azadlıq) meydanında Ukrayna prezidenti Petr Poroşenkonun impiçmenti barədə qanunun qəbul edilməsi tələbi ilə aksiya keçirmək niyyətindədir.
Oxu.Az-ın APA-ya istinadən verdiyi məlumata görə, bunu bu gün Kiyevdə Ali Radanın qarşısındakı Avropa meydanında keçirilən mitinqdə M. Saakaşvili bəyan edib.
Polis bugünkü aksiyaya 2,5 min nəfərin qatıldığını açıqlayıb. M. Saakaşvili isə dekabrın 10-da 100 minlərlə, milyonlarla ukraynalının Maydan meydanına toplaşacağını, Bankovuy küçəsi ilə Prezident Administrasiyasının qarşısına hərəkət edəcəklərini və prezidenti iş yerinə buraxmayacaqlarını bildirib.
Qeyd edək ki, oktyabrın 17-dən Kiyevdə Ali Radanın binası qarşısında fasiləsiz aksiyalar keçirilir. Aksiya iştirakçıları deputat toxunulmazlığının ləğv edilməsini, seçki islahatlarının aparılmasını və Antikorrupsiya Məhkəməsinin yaradılmasını tələb edirlər. Öncə bir çox siyasi partiyanın dəstək verdiyi aksiyalar hazırda yalnız M. Saakaşvilinin partiyası tərəfindən davam etdirilir.
www.oxu.az
"
"İraqda İŞİD üzərində qələbə münasibətilə parad keçiriləcəkİraq hökuməti İŞİD terror qruplaşması üzərində qələbəni elan etmək münasibətilə dekabrın 9-da hərbi parad keçirmək niyyətindədir.
Oxu.Az xəbər verir ki, bununla bağlı RİA Novosti ölkənin təhlükəsizlik orqanlarındakı yüksək vəzifəli mənbəyə istinadən məlumat yayıb.
Qeyd edilir ki, İraqın silahlı qüvvələrinin, ordusunun, xalq müdafiəçilərinin (müdafiə qoşunu) iştirakı ilə parad şənbə günü baş tutacaq. Hərbi tədbirdə İŞİD terror qruplaşması üzərində qələbə və hərbi əməliyyatların dayandırılması elan ediləcək.
Xatırladaq ki, İraqın baş naziri Heydər əl-Abadi noyabrın 21-də İŞİD-in ölkədə məğlubiyyətə uğradığını elan edib.
A.M.
www.oxu.az
"
"Ərdoğan: ABŞ-ın məqsədi Türkiyəni diz çökdürməkdir - VİDEO""Baş əymədiyimiz üçün ABŞ bizi mühakimə etməyə, etibarsızlaşdırılmağa çalışır"".
Oxu.Az APA-ya istinadən xəbər verir ki, Türkiyə prezidenti Rəcəb Tayyib Ərdoğan Ağrıda keçirilən mitinqdə çıxışı zamanı bildirib.
Pulunu verən PKK terror təşkilatından istifadə etdiyini söyləyən R. T. Ərdoğan Türkiyədə etnik və dini mənsubiyyətinə görə heç kimin təzyiqlə üzləşmədiyini bildirib. Türkiyəni bölməyə çalışanlara qarşı qətiyyətlə mübarizə aparıldığını və aparılacağını bəyan edən R. T. Ərdoğan həmişə kürdlərin hüquqlarını müdafiə etdiyini, hətta Suriya prezidenti Bəşər Əsədlə münasibətlərinin yaxşı olduğu zamanlar kürdlərin hüquqlarının qorunmasını istədiyini bildirib: ""Yaxud Türkiyə İraqdakı, Suriyadakı zülmləri görməzdən gələ bilərdimi? Biriləri öz günlük maraqları üçün zalımlarla birgə ola bilər, amma biz bunu edə bilmərik. Biz bunlarla bağlı ssenarilərə qoşulmadığımız, baş əymədiyimiz üçün ABŞ bizi mühakimə etməyə, etibarsızlaşdırmağa çalışır. Ssenari bəllidir, bunu əlaltıları, FETÖ terror təşkilatı ilə birlikdə edirlər. Bizi bu oyuna sala bilməyəcəksiniz. PKK-nı bunun üçün qızışdırdılar, FETÖ-nu bunun üçün meydana çıxardılar. Hazırda ana müxalifət partiyası olan Cümhuriyyət Xalq Partiyasının sədrindən də eyni məqsədlə istifadə edirlər. Millətimiz bilsin ki, bu oyunların heç bir bir-birindən ayrı deyil. Məqsədləri Türkiyəni diz çökdürməkdir. İstədikləri qədər çalışsınlar, bacara bilməyəcəklər"".  

A.M.
www.oxu.az
 
"
"Tacikistanın Əfqanıstanla sərhədində atışma: Hərbi hissə komandiri öldüÖtən gecə Əfqanıstanla sərhəddə atışma zamanı Tacikistanın hərbi hissə komandiri ölüb, 4 hərbçi ağır yaralanıb.
Oxu.Az-ın RİA Novosti-yə istinadən verdiyi məlumata görə, bu barədə Tacikistan Milli Təhlükəsizlik Komitəsi məlumat yayıb.
Tacikistanın Əfqanıstanla sərhəddə yerləşən Şamsiddin Şoxin rayonunda əfqan qaçaqmalçıları ilə atışma zamanı polkovnik Xayriddin Əhmədov ölüb, 4 hərbçi ağır yaralanıb. Yaralılar xəstəxanaya yerləşdirilib.
Qeyd edək ki, Tacikistanın Əfqanıstanla 1430 km sərhədi var. Şamsiddin Şoxin rayonu mürəkkəb relyefi ilə bağlı sərhəddə yerləşən ən gərgin sahədir. Burada tez-tez narkotik vasitə tacirləri və silahlı qaçaqmalçılarla atışma baş verir.
A.M.
www.oxu.az
 
"
"Tramp müşaviri Maykl Flini işdən çıxarmasının səbəbini açıqladı – VİDEOABŞ prezidenti Donald Tramp sabiq müşaviri Maykl Flinin yalan ifadələr verməsinə münasibət bildirərək qeyd edib ki, “vitse-prezident və Federal Təhqiqatlar Bürosu” yalan söylədiyinə görə onu işdən çıxarmaq məcburiyyətində qalıb.
Oxu.Az xəbər verir ki, bu barədə Tramp “Twtitter”də yazıb.
“Mən general Flini işdən çıxarmalı idim, çünki o vitse-prezident və Federal Təhqiqatlar Bürosuna yalan danışıb. O, yalanlarını etiraf edib. Bu rüsvayçılıqdır, çünki onun hakimiyyət dəyişikliyi zamanı etdikləri qanuni idi. Gizləməli bir şey yox idi”, – deyə Tramp bildirib.

A.M.
www.oxu.az
"
"Puçdemon seçkilərdən öncə Kataloniyaya qayıtmayacaqKataloniyanın sabiq rəhbəri Karles Puçdemon Kataloniyada dekabrın 21-də keçiriləcək parlament seçkilərinə qədər Belçikada qalacaq.
Oxu.Az xəbər verir ki, bu barədə Kataloniyanın ""Rac1"" radiosu məlumat yayıb.
İspaniyaya ekstradisiya edilməməsinə çalışan K. Puçdemon parlament seçkilərində ""Kataloniya hamı üçün"" platformasına rəhbərlik edir. Platformaya konservativ, separatçı baxışları ilə seçilən PDeCAT Partiyası və vətəndaş cəmiyyətinin nümayəndələri daxildir.
Qeyd edək ki, oktyabrın 27-də Kataloniya parlamenti regionun müstəqilliyi barədə qətnamə qəbul edib. 135 deputatdan 70-i qətnamənin lehinə səs verib. Bir saatdan sonra isə İspaniya Senatı Konstitusiyanın 155-ci maddəsinin tətbiqi barədə qərar qəbul edib. Nəticədə Kataloniya hökuməti və parlamenti buraxılıb, regiona müvəqqəti rəhbər təyin olunub.
Noyabrın 3-də İspaniya Milli Məhkəmə Palatası K. Puçdemonun həbsinə Avropa orderi verib. Belçikaya qaçmış K.Puçdemon və daha 4 nəfər noyabrın 4-də Brüsseldə polisə təslim olub. Məhkəmə onları şərti azadlığa buraxıb. Onlara Belçikanı tərk etmək qadağan edilib.
A.M.
www.oxu.az
"
"İraqda 40 uşağın cəsədi aşkarlandıİraq hərbçiləri Kürdüstan vilayətinin Sincar şəhəri yaxınlığındakı iki kütləvi kütləvi qəbiristanlıqda 140 dinc sakinin cəsədlərini aşkarlayıb.
Oxu.Az Report-a istinadən xəbər verir ki, bu barədə ""Al-Arabiya"" məlumat yayıb.
Qeyd edilir ki, onlar 2014-cü ildə İŞİD tərəfindən edam ediliblər. Terrorçular həmçinin qadınları və gənc qızları seksual zorakılıq məqsədilə qul kimi satmaq üçün oğurlayıblar.
Hərbçilər bildiriblər ki, Sincarın cənubundakı Kabusi kəndində 20 qadının və 40 uşağın cəsədlərini aşkarlayıblar. 80 cəsədin olduğu ikinci qəbristanlıq Cəzirə yaşayış məntəqəsində aşkarlanıb.
A.M.
www.oxu.az
"
"Sarı dənizdə 2 gəmi toqquşdu: 13 nəfər öldüBu gün səhər saatlarında Sarı dənizdə Yonxındo adası yaxınlığında  Cənubi Koreya bayrağı altında üzən balıqçı gəmisi tankerlə toqquşub.
Oxu.Az-ın RİA Novosti-yə istinadən verdiyi məlumata görə, gəminin göyərtəsində 20 sərnişin və 2 heyət üzvü olub.
Yerli vaxtla səhər saat 06.12 radələrində baş verən hadisə zamanı ən azı 13 nəfər ölüb, 2 nəfər itkin düşüb. Toqquşma baş verən əraziyə 4 vertolyot və 14 gəmi göndərilib.
A.M.
www.oxu.az
"
"Rusiyada yanğın: 5 uşaq öldüBu gün səhər saat 07.15 radələrində Rusiyada 3 mənzilli yaşayış evində yanğın olub, 5 uşaq ölüb.
Oxu.Az-ın APA-ya istinadən verdiyi məlumata görə, Novosibirsk vilayətinin İskitimsk rayonunun Stepnoy qəsəbəsində 3 mənzilli yaşayış evində yanğın baş verib.
Mənzillərdən birinin sahibi yanıq qoxusunu hiss edib, küçəyə çıxıb. Ancaq bu zaman qonşuluqdakı mənzili alovun bürüdüyünü görüb, yanğınsöndürənlərə zəng açıb, yatmış qonşularını oyatmağa çalışıb. Yanan mənzilin sahibi xilas olsa da, mənzildə qalan 5 uşaq ölüb. Bir müddət öncə anaları vəfat edən uşaqlar ataları ilə yaşayırlarmış.
A.M.
www.oxu.az
"
"Dünyanın ən yaxşı restoranının adı açıqlandıFransada dünyanın ən yaxşı restoranının adı açıqlanıb.
Oxu.Az Report-a istinadən xəbər verir ki, Fransanın ""La Liste"" təşkilatı tərəfindən tərtib olunmuş reytinq siyahısına dünyanın 1000 ən yaxşı müəssisəsinin adı daxil edilib.
Bu il ən yaxşı restoran tituluna Fransanın öz şef və sahibinin adını daşıyan ""Gi Savoya"" müəssisəsi layiq görülüb. Bu restoran mümkün 100 baldan 99,75-ni alıb. Müəssisənin həmçinin üç Mişlen ulduzu var.
İkinci yerdə 99,5 bal ilə Yaponiyanın paytaxtı Tokioda yerləşən ""Kyo Aji"" restoranı, üçüncü yerdə isə nyu-yorklu şef Erik Ripertin ""Le Bernardin"" dəniz mətbəxi restoranı (99,5 bal) qərarlaşıb.
""La Liste""nin reytinqi məlumat bazası əsasında tərtib olunur. Bazaya müəssisələr haqqında rəy toplayan 300 resurs daxildir.
A.M.
www.oxu.az
"
"Sergey Lavrov: Azərbaycan və Ermənistanla bağlı heç bir şübhəmiz yoxdur""Rusiya qonşu və dostlarının Qərbdə, Şərqdə, Şimalda və Cənubda öz tərəfdaşları ilə yaxşı əlaqələr qurmaq istədiklərinə heç vaxt şübhə etməyib"".
Oxu.Az xəbər verir ki, bunu Rusiyanın xarici işlər naziri Sergey Lavrov şənbə günü Belarusun STV telekanalına müsahibəsində deyib.
""Rusiyanın Avropa İttifaqı ilə, təəssüf ki, bizim günahımıza görə dondurulmayan tərəfdaşlıq sazişi var. Aİ-yə daxil olan bəzi ölkələrin ""Şərq tərəfdaşlığı""ndan anti-Rusiya məqsədləri üçün istifadə etmək istədiyini görürük. Onlar çox deyillər, lakin özlərini kifayət qədər aqressiv aparırlar"".
Rusiyalı nazir ""Şərq tərəfdaşlığı""nda iştirak edən Azərbaycanla bağlı da fikir bildirib: ""Belarus, Ermənistan və Azərbaycanla bağlı heç bir şübhəmiz yoxdur. Əlbəttə ki, ukraynalı, moldovalı və gürcüstanlı həmkarlarımızın necə davrandığını görürük"".
""MDB-yə üzv olan ölkələrlə hər hansı bir təmasda Rusiyaya qarşı mübarizə aparmaq səmərəsiz və faydasızdır"", - deyə Lavrov əlavə edib.
Nazir əminliklə bildirib ki, ""Şərq tərəfdaşlığı""nın Rusiyaya qarşı yönləndirilməsi mümkün olmayacaq.
www.oxu.az
"
"Gürcüstanda iki Azərbaycan vətəndaşı saxlanılıbGürcüstanda Tercola bələdiyyəsinin Broliskedi kəndində cinayətkar qruplaşmanın iki üzvü saxlanılıb.
Oxu.Az APA-ya istinadən xəbər verir ki, həmin şəxslər 1988 və 1973-cü il təvəllüdlü Azərbaycan vətəndaşlarıdır.
İstintaqla müəyyən olunub ki, hər iki şəxsin olduğu beş nəfərlik qruplaşma dekabrın 1-də Tbilisidən Batumi istiqamətində avtomobili ilə gedən iki vətəndaşa odlu silahla hücum ediblər. 
Cinayətkar qruplaşmanın üzvləri vətəndaşlardan 140 min dollar, mobil telefonlar və şəxsi əşyaları hədə-qorxu gələrək alıblar. Hadisədən sonra cinayətkarlar hadisə yerindən qaçıblar.
Gürcüstan DİN soyğunçuları “isti izlər”lə tapıb. Polis onlardan oğurlanmış pulun bir hissəsini müsadirə edib. DİN cinayətkar qruplaşmanın bütün üzvlərinin şəxsiyyətini müəyyən edib. Qruplaşmanın üzvləri arasında 2 “qanuni oğru” olmaqla üç Gürcüstan vətəndaşı da var. DİN qruplaşmanın bütün üzvlərinin saxlanılması istiqamətində tədbirlər həyata keçirir.
Faktla bağlı cinayət işi açılıb. Saxlanılan şəxsləri 8 ildən 12 ilədək azadlıqdan məhrumetmə cəzası gözləyir.
S.B.
www.oxu.az
"
"İŞİD-in minlərlə silah və texnikası ələ keçdi – VİDEOSuriyanın SANA agentliyi Deyr-əz-Zor vilayətində Əl-Aşar, Sabihan və Əs-Səlhiyə kəndlərində İŞİD terrorçularından götürülən silah və texnikanın görüntülərini yayıb.
Oxu.Az-ın xəbərinə görə, Suriya ordusu terrorçulardan bir neçə min atıcı silah (Kalaşnikov avtomatı və tüfənglər), həmçinin iriçaplı tank əleyhinə pulemyotlar və 130 mm-lik M-46 topu götürüb.
Bundan əlavə döyüşçülərin artilleriya qurğuları olan (152 mm-lik qaubitsalar) bir neçə yük maşını ələ keçirilib.

S.B.
www.oxu.az
"
"Londonda sürücü avtomobili piyadalara çırpdı – VİDEOLondonda sürücünün avtomobili piyadaların üzərinə sürməsi nəticəsində ən azı beş nəfər xəsarət alıb.
Oxu.Az-ın The Daily Mail nəşrinə istinadən xəbərinə görə, onlardan ikisinin vəziyyəti ağırdır. 
Avtomobildə olan sərnişinlər xəsarət almayıblar.
Polisin məlumatına əsasən, hadisə terror aktı kimi qiymətləndirilməyib.

S.B.
www.oxu.az
"
"Türkiyədə azərbaycanlı fahişələr saxlanıldı – FOTOTürkiyənin Zonquldağ şəhərində polis fahişələrə qarşı əməliyyat keçirib.
Oxu.Az-ın Milliyet nəşrinə istinadən xəbərinə görə, əməliyyat zamanı 14 qadın saxlanılıb. Onlardan üçü Azərbaycan, biri isə Gürcüstan vətəndaşıdır.
Tibbi müayinədən keçirilən qadınların öz ölkələrinə deportasiyaları üçün tədbirlər görülür.











S.B.
www.oxu.az
"
"27 yaşlı azərbaycanlı qadın Türkiyədə dəhşətli cinayət törətdiTürkiyənin Konya şəhərində 27 yaşlı Azərbaycan vətəndaşı Aysel E. sevgilisi 34 yaşlı Ümid Gökeri qətlə yetirib.
Oxu.Az-ın Türkiyə KİV-ə istinadən məlumatına görə, qadın kişinin arxasınca 50 metrə yaxın qaçıb, ona çatanda isə yeddi bıçaq zərbəsi endirib.
Araşdırma zamanı məlum olub ki, Aysel Ümidlə birgə ağır vəziyyətdə olan doqquz aylıq körpəsini həkim müayinəsinə gətirib. Həkimlər  körpədə boğulma əlamətlərini aşkar ediblər və anaya bildiriblər ki, uşağın beyninə oksigen getmir.
Bundan sonra qadın xəstəxanadan çıxıb Ümidin avtomobilinə əyləşib. Çantasından bıçaq çıxardan Aysel sevgilisini vurmaq istəyib. Ümid avtomobildən çıxaraq qaçmağa çalışıb. lakin Aysel ona çataraq yeddi bıçaq zərbəsi endirərək öldürüb. 27 yaşlı Azərbaycan vətəndaşı olan Aysel polis tərəfindən saxlanılıb.
Bildirilir ki, Aysel bundan əvvəl ailəli olub və həmin evlilikdən uşağı dünyaya gəlib. Daha sonra ərindən boşanaraq Ümid Gökerlə birgə yaşamağa başlayıb.
S.B.
www.oxu.az
"
"İsrail İranın hərbi bazasını bombaladıİsrail Hərbi Hava Qüvvələri İranın Suriyadakı hərbi bazasını bombardman edib.
Oxu.Az-ın Haaretz qəzetinə istinadən məlumatına görə, aviazərbələr Dəməşqdən 13 kilometr aralıda Əl Kisvayada yerləşən hərbi bazaya endirilib.
Hava hücumundan sonra ərazidən güclü partlayış səsləri eşidilib və elektrik enerjisi kəsilib. Suriya hökuməti qoşunları İsrail qırıcılarını cavab atəşinə tutublar.
İsrailin rəsmi şəxsləri hadisə ilə bağlı  açıqlama verməkdən imtina ediblər. 
S.B.
www.oxu.az
"
"Türkiyədə kişilərə – QƏRİBƏ QADAĞALARTürkiyədə kişilərin saç, saqqal və bığlarını qara rəngə boyamaları qadağan edilib.
Oxu.Az-ın Daily News nəşrinə istinadən məlumatına görə, müvafiq fətvanı Türkiyə Diyanət İşləri İdarəsi verib.
“Saç, saqqal və bığların boyanması yalnız o halda mümkündür ki, məqsəd insanları aldatmaq olmasın. İslam qaydalarına əsasən, kişilərin saçlarını qara rəngə boyamaları yolverilməzdir. Bu qəbuledilməzdir”, - fətvada bildirilir.
Bundan əlavə, qurumdan qeyd ediblər ki, İslama zidd olan musiqiyə qulaq asmaq da günahdır.
Həmçinin Türkiyədə spirtli içki satılan yerlərdə işləmək də qadağan olunub.
S.B.
www.oxu.az
"
"Tramp Qüdsü İsrailin paytaxtı elan edəcəkABŞ prezidenti Donald Tramp dekabrın 6-da Qüds şəhərini İsrailin paytaxtı elan etməyi planlaşdırıb.
Oxu.Az-ın xəbərinə görə, bu barədə Reuters agentliyi ABŞ prezidentinin administrasiyasındakı mənbəyə istinadən məlumat yayıb.
Qeyd olunur ki, bununla belə Tramp ABŞ səfirliyinin Təl-Əvivdən Qüdsə köçürülməsini təxirə salacaq. 
Həmçinin bildirilir ki, Tramp ABŞ səfirliyinin Qüdsə köçürülməsinə qədər İsrail və Fələstini barışdırmağa çalışacaq.
S.B.
www.oxu.az
"
"Rza Zərraba daha bir zərbəİran əsilli türk milyarderi Rza Zərrab və onun yaxın qohumlarının əmlakı Türkiyə hökuməti tərəfindən müsadirə olunacaq.
Oxu.Az-ın Anadolu agentliyinə istinadən xəbərinə görə, müsadirə İstanbul polisinin apardığı istintaq çərçivəsində həyata keçiriləcək. 
Ümumilkdə iş üzrə 23 şəxsin adı var. Rza Zərrab 2010-2015-ci illərdə İrana qarşı olan sanksiyaları pozaraq, ABŞ-da dələduzluq, bank saxtakarlığı və çirkli pulların yuyulmasında təqsirləndirilir.
S.B.
www.oxu.az
"
"Əfsanəvi futbolçular Putinlə görüşdə – VİDEORusiya prezidenti Vladimir Putin DÇ-2018-in püşkatma mərasimindən əvvəl əfsanəvi futbolçular Pele, Diyeqo Maradona, Ronaldo və Ronaldinyo ilə görüşüb.
Oxu.Az-ın xəbərinə görə, bu barədə RİA Novosti nəşri yazır.
Prezidenti qeyd edib ki, məşhur futbolçuları Rusiyada yaxşı tanıyırlar.
“Müxtəlif dövrün azarkeşləri sizi tanıyırlar və sözsüz, siz onlar üçün nümunəsiniz”, -  Putin deyib.

S.B.
www.oxu.az
"
"Zəhər içən generalın son arzusu açıqlandıKeçmiş Yuqoslaviyada Xorvatiya üzrə Müdafiə Şurasının sabiq rəhbəri Slobodan Pralyak məhkəmədə intiharını əvvəlcədən planlaşdırmışdı.
Oxu.Az-ın xəbərinə görə, bu barədə onun vida məktubunda deyilir. 
Generalın iki əvvəl yazdığı məktubunu onun həyat yoldaşı Katyuşa Babiç və iki övladı Nikola və Nataşa açıqlayıblar.
Pralyak bundan əvvəl yaxınlarından məktubu ölənə qədər oxumamağı xahiş edib.
“Məni dəfn eləmək lazım eləmək lazım deyil, külümü “Miroqoyaya” yayın”, - general vəsiyyət edib.
Qeyd edək ki, “Miroqoy” Zaqreb şəhərində yerləşən dahi şəxslərin qəbiristanlığıdır.
S.B.
www.oxu.az
"
"İsa Məsihin gizli mətnləri aşkarlanıbOstin şəhərinin Texas Universitetinin alimləri yaşı 1,5 min il olan xristian mətnləri tapıblar. Əlyazma “İakovun Birinci Apokalipsisi” kimi tanınan Əhdi-Cədid apokrifinin fraqmentidir. Bu kitab erkən xristian ədəbiyyatına aiddir və kilsə tərəfindən qəbul edilmir.
Oxu.Az-ın xəbərinə görə, bu barədə The Independent nəşri yazır.
Əlyazma Misir Araşdırmaları Cəmiyyətinin arxivində aşkarlanıb. Fraqment 1945-ci ildə Misirin Naq-Hammadi yaşayış məntəqəsində tapılan qədim əlyazmalar kitabxanasına aiddir. Kitabxanaya antik dövrün mifologiya və fəlsəfəni əhatə edən qnostik xristianlığa aid mətnlər daxildir. Qnostisizm rəsmi kilsə tərəfindən “küfr” kimi rədd edilib.
Tapılan əlyazma yunan dilində yazılıb. Mətndə İsa Məsihin  yetmiş həvaridən biri olan İakova gizli açıqlamaları təsvir olunub. Bəzi versiyalara görə, İakov İsa Məsihin doğma qardaşı olub. Mətndə İsa Məsihin Səma Padşahlığı, gələcək və İakovun ölümü barədə açıqlamaları yer alıb. Əlyazmada həmçinin İsa Məsihin həyatı və xidməti barədə hekayələr var. 
Alimlərin fikrincə, əlyazma həmin vaxtlarda tədris məqsədi ilə istifadə oluna bilər. Mətnin böyük hissəsi aydın xətlə yazılıb və hecalara bölünüb.
S.B.
www.oxu.az
"
"Suriyada Mi-24 helikopterinin qəzaya uğrama anı – VİDEO“Cabal Şeyx Mudjahidin” qruplaşmasının yaraqlıları Suriya Hərbi Hava Qüvvələrinə məxsus Mi-24 helikopterinin qəzaya uğramasını lentə alıblar.
Oxu.Az-ın xəbərinə görə, video terrorçuların fəaliyyətinin monitorinqi ilə məşğul olan “Directorate 4” Telegram kanalında dərc edilib.
Kadrlarda helikopterin mühərriklərindən birinin yandığı görünür. Terrorçular iddia edirlər ki, helikopteri vurublar, lakin digər versiyaya əsasən, qəzaya səbəb texniki nasazlıq olub.

S.B.
www.oxu.az
"
"Lionel Messinin qardaşı həbs olunub - FOTOİspaniyanın ""Barselona"" klubunun futbolçusu Lionel Messinin qardaşı Matias Messi həbs olunub.
Oxu.Az-ın ""Report""a istinadən verdiyi məlumata görə, M.Messinin qanlı qayığında tapança tapılıb.
O, verdiyi ifadədə motorlu qayığı Argentinadakı qumlu sahilə çırpdığını və nəticədə sifətinin kəsikdən qanadığını bildirib. Hadisə yerinə gələn polis onu ələ keçirib.
Qeyd edək ki, Matias Messi avqustda yol qəzasına düşüb. Ötən il isə onun avtomobilindən tapança tapılıb. Lionel Messinin qardaşına narkotik maddələr və spirtdən çəkinməsi məsləhət görülüb.   








N.O.
www.oxu.az
"
"Səudiyyə Ərəbistanının həbsdə olan şahzadəsi ittihamları rədd etdiSəudiyyə Ərəbistanının korrupsiyada ittiham olunaraq həbs edilən milyarder şahzadəsi Valid bin Talal bin Əbdüləziz əl-Saud ona qarşı irəli sürülən ittihamları rədd edib.
Oxu.Az Report-a istinadən xəbər verir ki, şahzadə qanunları pozmadığını və ittihamların əsassız olduğunu söyləyib.  
Qeyd edək ki, şahzadə Valid bin Talal 1955-ci ildə anadan olub. “Forbes” jurnalının 2007-ci ildəki hesablamasına əsasən, onun 21 milyard dollar var-dövləti var.
Xatırladaq ki, Səudiyyə Ərəbistanı taxt-tacına iddialı sayılan şahzadə Miteb bin Abdullah bir milyard dollar məbləğində maliyyə vəsait ödəməsi qarşılığında azadlığa buraxılıb.
Məlumata görə, ölkənin Antikorrupsiya Komitəsi tərəfindən həbs olunan daha üç nəfər pul ödəmək sövdələşməsi qarşılığında azadlığa çıxıblar.
Bir müddət əvvəl Səudiyyə Ərəbistanının vəliəhd şahzadəsi Məhəmməd bin Salman əl-Səud isə bəyan etmişdi ki, saxlanılan şahzadələrin çoxu öz vəsaitlərini azadlığa dəyişməyə hazırdırlar. Bu “razılaşma” nəticəsində dövlət xəzinəsinə 100 milyard dollar maliyyə vəsaiti toplanıb.
Qeyd edək ki, iki gün əvvəl ölkənin qurucu kralı Əbdüləziz bin Səudun dünyasını dəyişmiş oğlu Sultan bin Əbdüləzizin qızları da tutulub. Abdullah bin Əbdüləziz və Sultan bin Əbdüləzizin tutulan övladlarının vəliəhd şahzadə Məhəmməd bin Salmanın idarəçiliyinə qarşı olduqları bildirilib.
Noyabrın 5-də Səudiyyə Ərəbistanının Korrupsiyaya qarşı Mübarizə üzrə Ali Komitəsi 11 şahzadəni, fəaliyyətdə olan 4 naziri və 39 keçmiş hökumət üzvünü həbs edib. Onlar qanunsuz silah satışı sazişi və saxta müqavilələr imzalamaqda, çirkli pulların yuyulmasında və korrupsiyada ittiham olunurlar.
Korrupsiyaya qarşı Mübarizə üzrə Ali Komitə noyabrın 4-də kral Salmanın fərmanı ilə yaradılıb. Komitəyə isə Səudiyyə Ərəbistanının varis şahzadəsi Məhəmməd bin Salman başçılıq edir. Komitənin həbslə bağlı order vermək, eləcə də, şübhəlilərin ölkədən çıxmağına qadağa qoymaq səlahiyyəti var.
Tutulan şahzadələr krallığın paytaxtı Ər-Riyaddakı “Ritz Carlton” mehmanxanasında saxlanılırlar. Saxlanıldıqları hoteldən kənara çıxmamaları üçün hotelin bir mərtəbəsi xəstəxanaya çevrilib. Orada müayinə və müalicə üçün bütün avadanlıq yerləşdirilib. 
N.O.
www.oxu.az
"
"İstanbul prokurorluğundan qərar: ABŞ kəşfiyyatının keçmiş rəhbəri həbs edilsinİstanbul Prokurorluğu ABŞ-ın kəşfiyyat orqanı olan CIA-nın İstanbul bürosunun keçmiş rəhbəri Qraham Fullerin barəsində həbs qərarı verməsi ilə bağlı məhkəməyə müraciət edib. 
Oxu.Az Lent.az-a istinadən xəbər verir ki, İstanbul Prokurorluğunun həbsini tələb etdiyi şəxslər arasında Metin Topuz, Henri Barkey və CHP-dən keçmiş deputat Aykan Erdemir də var.
Prokurorluğun hazırladığı ittiham sənədində Fullerin Türkiyə Respublikası hökumətini devirmə və işini əngəlləməyə təşəbbüs etdiyi qeyd edilib. Həmçinin onun Türkiyənin dövlət sirri olan bəzi məlumatları siyasi və hərbi casusluq məqsədilə istifadə etdiyi bildirilib. Həmçinin qeyd edilib ki, FETÖ-nün 2016-cı ilin 15 iyulunda həyata keçirdiyi çevriliş cəhdi vaxtı Fuller artıq ölkəni tərk edibmiş.
İttiham aktında Fullerin 15 iyul ərəfəsində bir neçə dəfə Türkiyəyə gəldiyi də qeyd edilib.
Qeyd edək ki, məhkəmə artıq adları qeyd edilən şəxslərin həbs edilməsi ilə bağlı qərar çıxarıb.
N.O.
www.oxu.az
"
"Dörd ölkənin axtardığı terrorçunun ölümü təsdiqləndiNoyabrın 22-də Tbilisidə həyata keçirilmiş antiterror əməliyyatı zamanı zərərsizləşdirilmiş şəxslərdən biri Əhməd Çatayev olub. 
Oxu.Az-ın APA-ya istinadən məlumatına görə, bu barədə Gürcüstan Dövlət Təhlükəsizliyi Xidmətinin (DTX) mətbuat katibi Nino Giorqobiani keçirdiyi brifinqdə deyib. O bildirib ki, Ə. Çatayevin şəxsiyyəti ABŞ-dan gələn mütəxəssislərin köməyilə aparılmış ekspertiza nəticəsində müəyyən olunub.
Qeyd edək ki, antitterror əməliyyatı zamanı terrorçuluqda şübhəli bilinən 3 nəfər zərərsizləşdirilib, 1 nəfər isə saxlanılıb. Əməliyyat zamanı bir xüsusi təyinatlı ölüb.
N.O.
www.oxu.az
"
"Yəmən növbəti dəfə Səudiyyə Ərəbistanına raket atdı - VİDEOSəudiyyə Ərəbistanının havadan müdafiə qüvvələri Yəmən ərazisindən atılan növbəti ballistik raketi vurub. 
Oxu.Az-ın ""APA TV""-yə istinadən verdiyi xəbərə görə, raket Hamis-Muşayt şəhəri yaxınlığında vurulub. 
Noyabrın 4-də Səudiyyə hərbçiləri Yəməndən Ər-Riyad hava limanı istiqamətində atılan ballistik raketi vurmuşdu. Ümumilikdə, Yəməndə 2014-cü ildən davam edən münaqişə dövründə bu ölkədən Səudiyyə Ərəbistanı ərazisinə 78 ballistik raket atılıb.

N.O.
www.oxu.az
"
"Braziliya həbsxanalarında işgəncələr – VİDEOBraziliya prokurorluğu Qoyas ştatında yerləşən həbsxanalardakı məhbuslara edilən işgəncələrlə bağlı araşdırmalara başlayır.
Oxu.Az-ın xəbərinə əsasən, işgəncələrin əks olunduğu videolar üç il əvvələ aid olsalar da, yaxın zamanlarda prokurorluğa bu barədə məlumat daxil olub.
Kadrlardan həbsxana nəzarətçilərinin məhbuslara elektroşok və dəyənəklərlə işgəncələr verdiyi görünür. Elektroşok hətta kameradakı yatmış məhbuslara da tətbiq olunub. 

N.O.
www.oxu.az
"
"Türkiyə təyyarəsi təcili eniş etdi""Turkish Airlines"" aviaşirkətinin Antalyadan Moskvaya uçan təyyarəsi İstanbulun Atatürk hava limanında təcili eniş edib.
Oxu.Az-ın məlumatına əsasən, uçuş zamanı idarəetmə sistemində nasazlıq müəyyən olunub.
""Boeing 737-800"" Antalyadan yerli vaxtla 22:00-da havaya qalxıb. Qara dənizin üzərində olan zaman pilotlar nasazlıq aşkar ediblər. 
Təyyarə İstanbulun dispetçer xidmətinin məsuliyyəti zonasında olduğu üçün laynerə Atatürk hava limanında eniş etməyə icazə verilib.
Hazırda təyyarə yoxlama və təmirə göndərilib.
N.O.
www.oxu.az
"
"Pakistanda universitetə silahlı hücum: Ölənlər var - VİDEOPakistanda Kənd Təsərrüfatı Universitetinə silahlı hücum olub.
Oxu.Az-ın Trend-ə istinadən məlumatına görə, Peşavar şəhərində universitetə naməlum şəxslərin hücumu nəticəsində ölənlərin sayının artıq 11 nəfərə çatdığı bildirilir. Ölənlərdən 7 nəfərin tələbə olduğu qeyd olunub.
Şəhər polis şefi Tahir Xanın bildirdiyinə görə, hücum zamanı silahlılarla polis arasında atışma baş verib.
Hazırda universitetin ərazisi polis və təhlükəsizlik qüvvələri tərəfindən nəzarətə götürülüb.
Hücuma görə məsuliyyəti ""Taliban"" terror təşkilatı öz üzərinə götürüb.

N.O.
www.oxu.az
"
"Yaponiya imperatorunun taxtdan imtina edəcəyi vaxt açıqlandıYaponiyada imperator ailəsinin işləri üzrə komissiya imperator Akixitonun taxtdan imtina edəcəyi tarixi açıqlayıb.
Oxu.Az-ın məlumatına əsasən, imperator taxtı 2019-cu ilin aprelin 30-da vəliəhdinə təhvil verəcək. 
Qeyd edilir ki, yeni imperatorun idarəçilik erası mayın birindən başlayacaq.
İmperator Akixito taxta atası imperator Hiroxitonun ölümündən sonra - 1989-cu ildə çıxıb. Son illərdə o, ürəyindən əməliyyat edilib və prostat xərçəngindən müalicə alıb. 
2016-cı ilin avqustunda xalqa müraciətində o, yaşı ilə əlaqədar məhdudiyyətlər hiss etdiyini, buna görə də imperatorun rolu və vəzifələri haqqında düşündüyünü  bildirib. 
Qeyd edək ki, Akixito taxtdan imtina etdikdən sonra hakimiyyət onun böyük oğlu şahzadə Naruxitoya keçəcək, özü isə əsas imtiyazlarını qoruyub saxlayacaq. 
N.O.
www.oxu.az
"
"Çində iki başlı donuz doğulub - VİDEOÇinin Futzyan vilayətinin fermalarından birində iki başlı və səkkiz ayaqlı donuz doğulub.
Oxu.Az-ın məlumatına əsasən, bu barədə ""The Sun"" xəbər verir.
Heyvan cəmi üç gün yaşayıb. Lakin şahidlər onun videogörüntülərini lentə alaraq internetə yerləşdiriblər. 

N.O.
www.oxu.az
"
"İranda güclü zəlzələ olduİranın cənub-şərq hissəsində 6,3 bal gücündə zəlzələ olub.
Oxu.Az-ın APA-ya istinadən verdiyi xəbərə görə, yeraltı təkanlar Bakı vaxtı ilə 06.32-də Kerman şəhərindən 65 km şimal-şərqdə qeydə alınıb. Zəlzələnin ocağı 13 km dərinlikdə olub.  
Dağıntılar və xəsarət alanlar barədə məlumat yoxdur.
Xatırladaq ki, noyabrın ortalarında İranın İraqla həmsərhəd Kermanşah əyalətində 7,2 bal gücündə zəlzələ olub. Nəticədə 505 nəfər ölüb, 12 mindən çox insan xəsarət alıb.
A.S.
www.oxu.az
"
"Somalidə terror aktı qurbanlarının sayı 500 nəfəri ötdüSomalidə oktyabrın 14-də törədilən terror aktı nəticəsində ölən insanların sayı 512 nəfərə çatıb.
Oxu.Az-ın APA-ya istinadən verdiyi xəbərə, bundan əvvəl oktyabrın 20-də ölənlərin sayının 358 nəfər olduğu təsdiqlənmişdi. Partlayış nəticəsində yaralananların sayının 316 nəfər olduğu bildirilir. 
Qeyd edək ki, oktyabrın 14-də Moqadişoda otellərdən birinin qarşısında minalanmış yük maşını partladılıb.
Terror aktını törətməkdə “Əl Qaidə” ilə əlaqəli “Əş Şəbab” terror qruplaşması şübhəli bilinir.  
A.S.
www.oxu.az
"
"Yaponiyada kimyəvi zavodda partlayış olubYaponiyada kimyəvi zavodda partlayış olub.
Oxu.Az-ın ""Report""a isttinadla məlumatına görə, hadisə Fudzi şəhərində qeydə alınıb. Partlayışdan sonra yanğın baş verib. Hadisə nəticəsində azı 10 nəfər xəsarət alıb.
Kimyəvi zavodun yaxınlığındakı ərazinin sakinlərinə evlərini tərk etmək məsləhət görülüb.
Hadisənin başvermə səbəbi hələlik məlum deyil.
A.S.
www.oxu.az
"
"Vaşinqtona ehtimal nüvə zərbəsinin fəsadları açıqlanıb“National Interest” nəşrinin eksperti Deniel di Petris Şimali Koreyanın ABŞ-ın paytaxtı Vaşinqtona ehtimal nüvə zərbəsinin fəsadlarını qiymətləndirib.
Oxu.Az-ın xəbərinə görə, müəllif qeyd edir ki, 250 kilotonluq (trotil ekvivalentində) bombanın partlayışı zamanı şəhərdə və onun ətrafında bir milyona yaxın insan zərər çəkəcək (412880 ölü və 412880 yaralı). Vaşinqtonun mərkəzi, o cümlədən Ağ Ev və Kapitoli məhv olacaq.
Öz işində ekspert KXDR-in ötən həftə sınaqdan keçirdiyi raketləri nümunə göstərərək bildirib ki, uçuş məsafəsi 13 min kilometrə çatan silahla ABŞ-ın istənilən nöqtəsinə zərbə endirmək olar.
S.B.
www.oxu.az
"
"“San-Xuan” sualtı qayığının heyət üzvlərinin axtarışı dayandırıldı - VİDEOArgentina Hərbi Dəniz Qüvvələrinin rəhbərliyi iki həftə əvvəl əlaqəyə çıxmayan “San-Xuan” sualtı qayığının 44 heyət üzvünün xilasetmə əməliyyatını dayandırıb.
Oxu.Az-ın Reuters-ə istinadən xəbərinə görə, bu barədə Argentina HDQ-nin rəsmi nümayəndəsi Enrike Balbi bəyan edib.
Onun sözlərinə görə, bundan sonra yalnız qayığın axtarışı davam etdiriləcək.
Balbi həmçinin əlavə edib ki, bütün səylərə baxmayaraq, axtarış zonasında qayığın qəzaya uğraması ilə bağlı heç bir sübut tapılmayıb.

S.B.
www.oxu.az
"
"Barselonada minalanmış avtomobil partladıldı, ölən varBarselona yaxınlığında minalanmış avtomobilin partlaması nəticəsində bir nəfər ölüb. Polis hesab edir ki, hadisə  kriminal dairələr arasında ədavət nəticəsində törədilib.
Oxu.Az-ın RİA Novosti-yə istinadən məlumatına gör, partlayış bələdiyyəsinin avtomobil dayanacağında baş verib. İnsident  nəticəsində iki nəqliyyat vasitəsi yanıb, yaxınlıqda yerləşən dörd yaşayış binasının sakinləri təxliyə olunub.
İnsident Viladekans bələdiyyəsinin avtomobil dayanacağında baş verib. Hadisə nəticəsində iki avtomobil yanıb, yaxınlıqdakı 4 binanın sakinləri təxliyə olunublar.  
İstintaq qrupu hesab edir ki, ölən şəxsin kriminal qruplaşmalarla əlaqəsi olub. O, 2013-cü ildə La Junkera şəhərindəki “Paradiz” kompleksində törədilən partlayışın təşkilində şübhəli bilinir. 
S.B.
www.oxu.az
"
"Türkiyədən Ermənistana təyyarə reysi açılacaq?Türkiyədən Ermənistana təyyarə reysinin açılacağı ilə bağlı xəbərlər doğru deyil. 
Oxu.Az-ın xəbərinə görə, bu sözləri APA-ya açıqlamasında Türkiyənin Azərbaycandakı səfiri Erkan Özoral “Türkiyə Hava Yolları” şirkətinin idarə heyətinin rəhbəri İlkər Aycının adından Türkiyədən Ermənistana hava reysinin açılacağı ilə bağlı yayılan açıqlamaya münasibət bildirərkən deyib.
Səfir bildirib ki, məsələ ilə bağlı İlkər Aycı ilə danışıb: 
“O, belə bir açıqlama vermədiyini dedi. Bu xəbərlər doğru deyil və həqiqəti əks etdirmir”.
Qeyd edək ki, “Anadolu agentliyi”nin ingilis dili bölməsində noyabrın 24-də “Türkiyə Hava Yolları” şirkətinin idarə heyətinin rəhbəri İlkər Aycıya istinadən yayımlanan müsahibədə Ermənistana birbaşa hava reysinin açılacağı bildirilib.   
S.B.
www.oxu.az
"
"Gürcüstanda marixuana qanuniləşdiGürcüstanda marixuananın və çətənənin istehsalı, əldə edilməsi, saxlanılması və həkimin göstərişi olmadan istifadəsi cəzalandırılan cinayət hesab edilməyəcək.
Oxu.Az-ın xəbərinə görə, ölkənin Konstitusiya məhkəməsi “Qirçi” partiyasının vəsatətini təmin edib.
Partiyada məhkəmənin qərarını “tarixi” adlandırblar.
“Bu gün biz daha azadıq! Bu gündən etibarən Gürcüstanda marixuanadan istifadə cinayət sayılmayacaq! Təbrik edirəm!”, - partiyanın üzvü Nika Kavtaradze öz Facebook səhifəsinə yazıb.
S.B.
www.oxu.az
"
"Gürcüstan baş nazirinin Ermənistana səfəri təxirə salındıGürcüstanın baş naziri Giorgi Kvirikaşvilinin Ermənistana rəsmi səfəri təxirə salınıb.
Oxu.Az xəbər verir ki, APA-nın yerli bürosunun məlumatına görə, bu barədə Gürcüstanın hökumət administrasiyası məlumat yayıb.
Məlumata əsasən, baş nazirin Ermənistana səfəri Gürcüstan parlamentinin hökumətin yenilənmiş tərkibini təsdiq etməsindən sonra baş tutacaq.
Qeyd edək ki, G.Kvirikaşvilinin Ermənistana səfəri dekabrın 1-nə planlaşdırılmışdı.
www.oxu.az
"
"Azərbaycan vətəndaşları qayıqla ABŞ-a girmək istədiABŞ-ın Florida ştatının sahil mühafizə və sərhəd polisi qüvvələri Vest Palm-Biç şəhəri sahillərində içərisində 24 nəfərin olduğu 25 futluq qayığı ələ keçirib. 
Oxu.Az ABŞ KİV-lərinə istinadən xəbər verir ki, sahildən 9 mil uzaqlıqda keçirilən əməliyyat zamanı Birləşmiş Ştatlar ərazisinə qeyri-leqal daxil olmaq istəyən bir qrup xarici ölkə vətəndaşları saxlanılıb. Onların arasında Azərbaycan vətəndaşları da var.
Federal rəsmilər bildiriblər ki, qayıqdakılar əvvəlcə həbsxanaya aparılıb, daha sonra onlardan 6-nın barəsində həbs-qətimkan tədbiri seçilib. Bunlar insan qaçaqçılığını təşkil edən iki nəfər, o cümlədən qayığın kapitanı, habelə əvvəllər törətdikləri cinayətlərə görə ABŞ ərazisinə daxil olması qadağan edilən 4 xarici vətəndaşdır.
Qayığın göyərtəsində Haiti, Ekvador, Çin, Boliviya, Azərbaycan və Dominikan Respublikası vətəndaşları olublar. Saxlanılanlardan 4-ü deportasiya edilib. Qayığın kapitanı iddia edib ki, sərnişinləri Atlantik okeanında hansısa gəmidən özünün sınıq-salxaq qayığına mindirib və ABŞ-a tərəf üzüb.
E.Ə.
www.oxu.az
"
"Ukraynada məhkəmə zalında partlayış: Ölən və yaralananlar varUkraynada məhkəmə zalında partlayış olub.
Oxu.Az-ın Ukrayna Milli Polisinin Dnepropetrovsk vilayəti üzrə idarəsinin mətbuat xidmətinə istinadən verdiyi məlumata görə, hadisə Nikopol şəhərində baş verib.
İki nəfərin avtomobildə güllələnməsi işi üzrə dinləmələr zamanı ölən şəxslərdən birinin atası hakim məhkəmə iclasının növbəti dəfə təxirə salınması haqqında qərarını açıqlayandan sonra iki qumbaranı işə salıb. Həmin şəxs hadisə yerində ölüb. Daha 9 nəfər yaralanıb. Yaralananlar arasında üç müttəhim, iki konvoy və məhkəmə əməkdaşı var.
Faktla bağlı cinayət işi başlanılıb.

A.M.
www.oxu.az
"
"Qətər əmiri Körfəz Əməkdaşlıq Şurasının sammitinə dəvət edilibQətər əmiri Tamim ben Hamad əl Tani Körfəz Əməkdaşlıq Şurası liderlərinin sammitinə dəvət edilib.
Oxu.Az Report-a istinadən xəbər verir ki, tədbir dekabrın 5-6-da Küveytdə keçiriləcək.
Qətər əmirini tədbirə Küveyt lideri Sabah əl Əhməd əl-Caber əs-Sabah dəvət edib.
Bu şuraya Bəhreyn, Qətər, Küveyt, Birləşmiş Ərəb Əmirlikləri, Oman, Səudiyyə Ərəbistanı daxildir.
Xatırladaq ki, bu il iyunun 5-də Səudiyyə Ərəbistanı, Misir, Bəhreyn, Birləşmiş Ərəb Əmirlikləri (BƏƏ), Yəmən və Liviya Qətəri regionda qeyri-sabitlik yaratmaqda ittiham edərək bu ölkə ilə diplomatik əlaqələri dayandırıb.
N.O.
www.oxu.az
"
"Filippinlilərin kəşfi – Elektrik enerjisiz işləyən lampalar - FOTOFilippində kasıb təbəqə evlərini işıqlandırmaq üçün yeni vasitə yaradıblar.
Oxu.Az xəbər verir ki, yoxsullar evlərini aydınlatmaq üçün tavana plastik qablar birləşdirirlər.
İçərisinə su və ya yuyucu toz qarışıqlı maye tökülən qablar günəş işığını sındıraraq 55 Vatt gücündə işıq əmələ gətirir.



www.oxu.az
"
"Bali adasında fövqəladə hal rejiminin vaxtı uzadıldıBali adasında fövqəladə hal rejiminin vaxtı 10 dekabra kimi uzadılıb. 
Oxu.Az-ın məlumatına görə, yerli hökumət belə bir qərarı Aqunq vulkanının püskürməkdə davam etməsi ilə bağlı qəbul edib. 
Qeyd edilir ki, yaxınlıqda yerləşən Lombok adasındakı hava limanı da dekabrın 1-nə kimi bağlanıb.
Xatırladaq ki, 1963-cü ildən “yatmış” vəziyyətdə olan Aqunq vulkanının kraterindən noyabrın 21-də tüstü qalxmağa başlayıb. Noyabrın 26-da vulkanın aktivliyi güclənib və havaya kül püskürməyə başlayıb. 
Vulkanoloqlar külün ardınca istənilən an “partlayışla müşayiət olunan püskürmənin” baş verəcəyi ilə bağlı xəbərdarlıq ediblər.
N.O.
www.oxu.az
"
"Nikki Heyli KXDR-i BMT-dəki səs hüququndan məhrum etməyə çağırıbABŞ-ın BMT yanındakı daimi nümayəndəsi Nikki Heyli dünya ölkələrini Şimali Koreya ilə ticarət münasibətlərinin dayandırılması və şimali koreyalı işçilərin ölkədən xaric edilməsi də daxil olmaqla, bütün əlaqələri kəsməyə çağırıb.
Oxu.Az Report-a istinadən xəbər verir ki, bunu o, BMT Təhlükəsizlik Şurasının təcili iclasında deyib.
Heyli KXDR-i BMT-dəki səs hüququndan məhrum etməyə səsləyib.
N.O.
www.oxu.az
"
"Barselonada 120 milyon avroluq heroin partiyası müsadirə edilibİspaniya polisi “qara bazar”da qiyməti 120 milyon avroya çatan heroin partiyasını müsadirə edib.
Oxu.Az-ın xəbərinə görə, bu barədə jurnalistlərə açıqlamasında ölkənin daxili işlər naziri Xuan İqnasio Soido deyib.
Heroninin ümumi çəkisi 330 kiloqramdan çox olub. Bu İspaniyada ələ keçirilən ən iri heroin yüküdür.
Bildirilir ki, 263 kiloqram heroin Barselona limanında konteynerlərdə saxlanılan sement kisələrində aşkarlanıb. Heroin partiyasının digər hissəsi isə işlə bağlı saxlanılan şəxslərin evlərində axtarış zamanı müsadirə olunub.
S.B.
www.oxu.az
"
"Rza Zərrab nazirə rüşvət verdiyini etiraf etdiİran əsilli türk milyarderi Rza Zərrab Nyu-Yorkda keçirilən məhkəmə zamanı Türkiyənin sabiq iqtisadiyyat naziri Zəfər Çağlayana qızıl ilə bağlı razılığa köməklik göstərməsi üçün rüşvət verdiyini bəyan edib. 
Oxu.Az-ın Reuters-ə istinadən xəbərinə görə, R. Zərrab bildirib ki, keçmiş iqtisadiyyat naziri Zəfər Çağlayan 45-50 milyon avro rüşvət verib.
Xatırladaq ki, bundan əvvəl iş adamı məhkəmədə ona qarşı irəli sürülmüş ittiham üzrə təqsirli bilib. 
Eyni zamanda, Zərrab özünü təqsirli bilməyən türkiyəli bankir Mehmet Hakan Atillanın işində vacib şahid sayılır. Həbs edilmiş milyarder qeyd edib ki, 2011-ci ildən etibarən ABŞ sanksiyalarını yan keçməyə çalışan İranın tətbiq etdiyi sxem milyardlarla dollar toplamağa və Amerikanın təhlükəsizliyini təhdid etməyə şərait yaradıb.
S.B.
www.oxu.az
"
"Pakistanda məscid qarşısında atışma: Ölənlər varPakistanın paytaxtı İslamabadda motosikletdə olan naməlum şəxslər məscidin qarşısında insanlara atəş açıb. 
Oxu.Az-ın “Sinxua” agentliyinə istinadən məlumatına görə, insident nəticəsində iki nəfər ölüb, daha dörd nəfər isə yaralanıb.
Bildirilir ki, cinayət şəxsi düşmənçilik zəminində törədilib. Hədəfdə isə Pakistan kəşfiyyat bürosunun əməkdaşı olduğu bildirilir. Polis hadisə yerini mühasirəyə alıb. Hələlik heç bir qruplaşma baş verənlərə görə məsuliyyəti öz üzərinə götürməyib.
S.B.
www.oxu.az
"
"Türkiyə ordusu İraqda 80 terrorçunu məhv edibTürkiyə Hərbi Hava Qüvvələri İraqın şimalında terrorçuların mövqelərinə aviazərbələr endiriblər.
Oxu.Az-ın Anadolu agentliyinə istinadən məlumatına görə, Asos rayonuna endirilən zərbələr zamanı 80 terrorçu, onların sığınacaqları və tunelləri məhv olunub.
Yaraqlılara məxsus silah anbarı və iki ədəd zirehli texnika məhv edilib.
S.B.
www.oxu.az
"
"Haaqa məhkəməsində zəhər içən general öldü – VİDEO + YENİLƏNİBKeçmiş Yuqoslaviya üzrə Beynəlxalq tribunalın iclasında apellyasiya instansiyasının hökmü elan edildikdən zəhər içən xorvat general Slobodan Pralyak ölüb.
Oxu.Az-ın xəbərinə görə, bu barədə çərşənbə günü, noyabrın 29-da, HRT Vijesti nəşri məlumat yayıb.
Pralyak Haaqa xəstəxanalarının birində dünyasını dəyişib. 
General 2013-cü ildə hərbi cinayətlərə görə 20 il müddətinə azadlıqdan məhrum edilmişdi. Apellyasiya komissiyasının birinci instansiya məhkəməsinin qərarını qüvvədə saxlamasını elan etdikdən sonra Pralyak hakimlərə deyib:
“General Pralyak ərbi cinayətkar deyil, və mən sizin hökmünüzü rədd edirəm”. Sonra o, zəhər içərək intihar edib.
16:22
Sabiq Yuqoslaviya üzrə Beynəlxalq tribunalın iclasında xorvat general Slobodan Pralyak apelyasiya instansiyasının hökmü elan edildikdən sonra zəhər içib.
Oxu.Az-ın məlumatına əsasən, Pralyak zəhəri apelyasiya instansiyası Bosniya xorvatlarının lideri Yadranko Priliçlə bağlı qərarı təsdiqlədikdən sonra içib. Bundan sonra dinləmə dərhal dayandırılıb.
Qeyd edək ki, Bosniya xorvatlarının liderinə 25 il həbs cəzası verilib.
Xatırladaq ki, bu gün Haaqada Parlyak və daha beş Bosniya xorvatının şikayətinə baxılıb. Qeyd edilən şəxslərə 2013-cü ildə hərbi cinayətlərə görə hökm oxunmuşdu. O zaman Parlyaka 20 il həbs cəzası verilmişdi.  

N.О.
www.oxu.az
"
"Türkiyə Ermənistanla sərhədə xüsusi təyinatlıları cəlb etdi Türkiyə Ermənistanla sərhəddə geniş antiterror əməliyyatlarına başlayıb.
Oxu.Az Report-a istinadən xəbər verir ki, sərhəddə yerləşən Ağrı əyalətinin Doğubayazıt rayonunun Tendürək dağı ətəklərində keçirilən əməliyyata bombardmançı helikopterlər, ağır texnika və xüsusi təyinatlılar cəlb edilib. 
Əməliyyat zamanı terrorçu PKK qruplaşmasına aid mağara və yeraltı sığınacaqlar bombalanıb. Bölgədə terrorçuların aşkarlanıb məhv edilməsi tədbirləri davam edir. 
Ağrı əyaləti Jandarm Komandanlığından bildirilib ki, əməliyyat qış mövsümü ərzində Ağrı və Tendürek dağları ilə yanaşı, bütün bölgədə fasiləsiz olaraq aparılacaq.
Qeyd edək ki, bir müddət əvvəl terrorçu PKK qruplaşması silahlılarının Ağrı əyaləti ərazisindən Ermənistana, oradan isə Azərbaycanın işğal altında olan Dağlıq Qarabağ bölgəsinə keçdikləri haqda məlumat yayılmışdı. 
N.О.
www.oxu.az
"
"Rusiya telekanalında Ermənistanı ərinə xəyanət edən qadınla müqayisə etdilər – VİDEO + FOTORusiya telekanalı ""NTV""-də yayımlanan “Görüş yeri” verilişinin növbəti mövzusu “Nə üçün Brüssel Ermənistanı “Şərq Tərəfdaşlığına” cəlb edir?” olub.
Oxu.Az-ın məlumatına görə, verilişin gedişatında assosiasiya haqqında Ermənistanla sazişin ilk dəfə 2013-cü ildə təklif olunduğu bildirilib. O zaman Ermənistan həmin sənədi imzalamaqdan imtina etmişdi.
Dörd ildən sonra bir neçə prinsipial bəndlər çıxarıldıqdan sonra həmin sənəd yenidən imzalanmaq üçün Ermənistana təqdim olunub. Yeni sazişə əsasən, Yerevan mülki cəmiyyətinin inkişafına, korrupsiya ilə mübarizəyə vəsait alacaq, Ermənistan biznesinin Avropa bazarına çıxışının şərtləri sadələşdiriləcək.
Verilişdə çıxış edən politoloq Oleq Baranov bildirib ki, Avropanın Ermənistana ehtiyacı yoxdur.
“Məqsəd çox sadədir – Avropa İttifaqının içərisində hərc-mərclik yaratmaqdır. Bu məsələdə sual Avropaya deyil, Ermənistana ünvanlanmalıdır”.

“2013-cü ildə Ermənistan şərti sərbəst idi. O, Avropa İttifaqı ilə Aİ assosiasiyası arasında seçim edə bilirdi. O, Avropa İttifaqını seçdi. İndi isə o, artıq sərbəst deyil, Avropa İttifaqının bərabərhüquqlu üzvüdür. Bizdə Gömrük İttifaqı daxilində sərhəd yoxdur və ona görə də Ermənistan Troya atı olub”,- deyə politoloq bildirib.
O xatırladıb ki, Ermənistan Avropa İttifaqına daxil olan kimi, ölkənin prezidenti Serj Sarkisyan Pekinə uçub və bildirib ki, Çin mallarını artıq Ermənistan vasitəsilə Avrasiya İqtisadi Birliyinin bazarına çıxara bilər.
Verilişin aparıcısı Olqa Belova Ermənistanı rəsmi əri ilə münasibətlərindən narazı olduğu üçün özünə sevgili axtaran  əxlaqsız qadınla müqayisə edib.

Siyasi Tədqiqatlar İnstitutunun direktoru Sergey Markov isə öz növbəsində bildirib ki, bu sazişin imzalanması Ermənistanla münasibətlərin pisləşdiyini göstərir.

“Ermənistan Rusiyadan az pul verdiyi üçün narazıdır. Bizim isə Adolf Hitlerin silahdaşı olan Njde ilə bağlı suallarımız var. Çünki Njdeyə Ermənistanda heykəl ucaldıblar və milli qəhrəman adı veriblər. Rusiya telekanallarına Yerevan tərəfindən təzyiqlər də var.  Necə adlandırılmağına baxmayaraq, Njde nasist canisidir”, - deyə Markov bildirib.

N.О.
www.oxu.az
"
"“İşdə məhəbbət macərası” filminin baş qəhrəmanı xəstəxanaya yerləşdirildiKeçmiş SSRİ-nin və Rusiyanın məşhur aktyoru Andrey Myaqkov xəstəxanaya yerləşdirilib.
Oxu.Az Report-a istinadən xəbər verir ki, o, başında güclü ağrılar olduğunu bildirib.
Həkimlər aktyorun səhhətində yaranmış problemin səbəbini müəyyənləşdirmək üçün ona xəstəxanada yatmağı məsləhət görüblər.
Qeyd edək ki, Andrey Vasiliyeviç Myaqkov 1938-ci ildə Leninqradda (indiki Sankt-Peterburq şəhəri) anadan olub. O, “Taleyin ironiyası və ya həmişə təmizlikdə”, “İşdə məhəbbət macərası”, “Qaraj” kimi fimlərlə kinosevərlərin yaddaşında qalıb. 
N.О.
www.oxu.az
"
"“Çəhrayı əhd” 32 mln. dollara satıldı - FOTOHonkonqun Christie's hərracında 14,93 karatlıq “Çəhrayı əhd” brilliantı 31,8 milyon dollara satılıb. Beləliklə, hər karata görə 2,13 milyon dollar ödənilib.
Oxu.Az-ın məlumatına görə, mütəxəssislərin “çəhrayı brilliantlar dünyasının Pikassosu” adlandırdığı brilliant Stiven Silver adlı zərgərə məxsus olub.
Daş oval formaya malikdir. O, platin üzüyə yerləşdirilib və haşiyə boyunca xırda brilliantlar düzülüb. “Çəhrayı əhd”in yeni sahibinin adı açıqlanmır.



N.О.
www.oxu.az
"
"Sığın azərbaycanlının ölümünə səbəb olduRusiyanın Leninqrad vilayətində sığın azərbaycanlının ölümünə səbəb olub.
Oxu.Az-ın Rusiya KİV-ə istinadən verdiyi xəbərə görə, dünən gecə Slantsevsk rayonunun növbətçi hissəsinə yol-nəqliyyat qəzası barədə məlumat daxil olub
Bildirilir ki, yüngül tonnajlı avtomobil sığını əzib. Sürücü avtomobildən çıxıb heyvana yaxınlaşan zaman onun özünü yük maşını vurub. Nəticədə, adam hadisə yerində ölüb.
Məlumata görə, həlak olmuş şəxs 31 yaşlı Azərbaycan vətəndaşıdır.
Hazırda hadisənin təfərrüatları araşdırılır.
N.О.
www.oxu.az
"
"Prezidentin qızını heyran edən Reyhan kimdir? – VİDEOXəbər verdiyimiz kimi, ABŞ prezidentinin baş müşaviri və ölkə başçısının qızı İvanka Tramp nümayəndəsi olduğu Qlobal Sahibkarlıq Sammitində 15 yaşlı azərbaycanlı qızın uğurlarından danışıb. Hələ gənc olmasına baxmayaraq, Reyhan Camalovanın böyük işlər gördüyünü vurğulayan prezident qızı çıxışına “sənin parlaq zəkan və gərgin əməyin bizim hamımızı ruhlandırır” sözlərini də əlavə edib.
Sözügedən çıxışın videosu dünəndən sosial şəbəkələrdə böyük maraqla qarşılanıb və müzakirələrə səbəb olub. 
Oxu.Az xəbər verir ki, Qafqazinfo.az Reyhan Camalova ilə bağlı bəzi məlumatlar əldə edib. O, Gənclik İstək Liseyinin 9-cu sinif şagirdidir.
Hər zaman dərslərində uğurlu olan Reyhan sinif yoldaşları ilə birlikdə yağış suyundan enerji istehsal edən ""Reynerci"" (Rainergy) qurğusunu yaradıb.
Həmin layihəsi ilə də hazırda Hindistanda keçirilən Qlobal Sahibkarlıq Sammitində iştirak edir. Layihə ilk mərhələlərdən uğurla keçib və bu günlərdə yarımfinal və final mərhələsində təmsil olunacaq.












E.Ə.
www.oxu.az
"
"Türkiyədə 343 hərbçinin həbsinə qərar verildiTürkiyədə 360 nəfərin həbsinə qərar verilib. 
Oxu.Az Türkiyə KİV-ə istinadən xəbər verir ki, bunlardan 343 nəfəri hərbçidir.
Məlumata əsasən, onlar Türkiyədə 2016-cı ilin iyul ayında dövlət çevrilişi cəhdində şübhəli bilinirlər.
Həmin şəxslərin orduda “məhrəm imam” vəzifəsini icra etdikləri bildirilir.
Qeyd edək ki, şübhəli şəxslərin saxlanılması üzrə əməliyyat İstanbul şəhərində aparılır.
N.O.
www.oxu.az
"
"Moskvada qar səbəbindən təcili xəbərdarlıq elan edilibRusiyanın Fövqəladə Hallar Nazirliyi (FHN) Moskva və Moskva vilayətində əlverişsiz hava şəraiti ilə əlaqədar təcili xəbərdarlıq edib.
Oxu.Az “Report”a istinadən xəbər verir ki, bu barədə nazirliyin mətbuat xidmətindən bildirilib.
“Frontal zonaların keçməsi ilə əlaqədar yaxın 1-3 saat ərzində Moskva və Moskva vilayəti üzrə bəzi yerlərdə qar yağacağı, yolların buz bağlayacağı gözlənilir”, - deyə məlumatda bildirilir.
İdarə sürücüləri ehtiyatlı olmağa çağırıb.
S.B.
www.oxu.az
"
"Türkiyə NATO təlimlərindəki insidentin araşdırılmasını gözləyirAnkara NATO-dan Norveçdəki təlimlər zamanı baş vermiş insidentin hərtərəfli araşdırılmasını gözləyir. 
Oxu.Az-ın APA-ya istinadən xəbərinə görə, bu barədə Türkiyə prezidenti Rəcəb Tayyip Ərdoğanın sədrliyi ilə keçirilən Təhlükəsizlik Şurasının iclasının yekunlarına dair bəyanatda deyilir. 
 
“Həmçinin Alyans əməkdaşlarının bir qisminin NATO-nu öz məqsədləri üçün istifadə etmək cəhdlərinin qarşısının alınmasının vacibliyi qeyd olunub. Ankara Türkiyə Cümhuriyyətinin qurucusu Mustafa Kamal Atatürkə, Türkiyə xalqına və  ölkə prezidenti Rəcəb Tayip Ərdoğana  düşmən yanaşmaya görə baş verən  insidentlə bağlı hadisələrin inkişafını diqqətlə izləyəcək”, - deyə bəyanatda deyilir.  
 
“NATO təlimlərindəki insident Alyansın təməlini təşkil edən həmrəylik prinsiplərinə xələl gətirə bilər”, - deyə bəyanatda qeyd edilir.
Qeyd edək ki, NATO-nun Norveçdə keçirilən təlimi zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotoları seçilib. Türkiyə prezidenti R. T. Ərdoğan hadisə ilə əlaqədar təlimdə iştirak edən 40 türkiyəli hərbçinin geri çağırıldığını açıqlayıb. NATO-nun rəsmi açıqlamasında R. T. Ərdoğanın fotosunu hədəf kimi qoyan zabitin artıq işdən azad edildiyi bildirilib. Atatürkün fotosunun isə texniki işçi tərəfindən seçildiyi, onun da işdən kənarlaşdırıldığı açıqlanıb. NATO baş katibi Yens Stoltenberq Norveçdə keçirilən təlim zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotolarının seçilməsi ilə bağlı Türkiyədən üzr istəyib. NATO-nun Müttəfiq Qüvvələr Komandanlığı isə Türkiyə Silahlı Qüvvələri Baş Qərargahına üzrxahlıq məktubu yollayıb.
Lakin Türkiyə prezidenti NATO rəhbərliyinin üzrxahlığını qəbul etməkdən imtina edib. Bundan sonra NATO-nun baş katibi təlimlərdəki insidentə görə bir daha Ərdoğandan üzr istəyib.
S.B.
www.oxu.az
"
"Köpək balıqları miqrant qayıqlarına hücum ediblər: 31 ölüAralıq dənizində Avropaya üzən iki miqrant qayığına köpək balıqları hücum edib.
Oxu.Az Report-a istinadən xəbər verir ki, bu barədə Liviyanın Hərbi Dəniz Qüvvələri məlumat yayıb.
Bildirilir ki, hadisə nəticəsində 31 nəfər ölüb, 40 nəfər itkin düşüb. Faciə Şimali Afrika sahillərindən təqribən 65 km aralıda baş verib.
Xilasedicilərin sözlərinə görə, ölənlərin aşkar olunmuş meyitlərində köpək balıqlarının dişlək izlərinin yeri görünür. Qeyd olunur ki, bəzi miqrantlar yırtıcılardan xilas olmaq üçün çevrilmiş qayıqlara çıxmaq istəyən zaman ölüblər.
“Ətrafda çoxsaylı cəsəd var idi və biz burada onların arası ilə üzən 4-5 köpək balığı gördük. Böyük mavi köpək balıqları, çox aqressiv növdür”, — deyə dənizçilərdən biri bildirib.
Faciə yerində digər qaçqınlarla dolu qayıqlar da olub.  
S.B.
www.oxu.az
"
"Şimali Koreya ballistik raket sınağı keçiribÇərşənbə axşamı, noyabrın 28-də, Şimali Koreya növbəti dəfə ballistik raket sınağı keçirib.
Oxu.Az-ın xəbərinə görə, bu barədə Yonhap agentliyi məlumat yayıb.
Raket buraxılış ölkənin qərbində yerləşən Pxyonan-Namdo əyalətindəki meydançadan həyata keçirilib.
Cənubi Koreya və ABŞ-ın müvafiq qurumları hazırda raketin trayektoriyasını müəyyənləşdirirlər.    
S.B.
www.oxu.az
"
"İstanbulda “Qara cümə” davası – VİDEOİstanbulda “Qara cümə” (Black Friday) kampaniyası zamanı mağazaların birində xoşagəlməz hadisə qeydə alınıb.
Oxu.Az-ın məlumatına görə, mağazaya hücum çəkən iki kişi müsəlmanlar üçün müqəddəs sayılan cümə gününün “qara” adlandırılmasından narazı olduqlarını bildirərək satıcılardan endirib kampaniyasının dərhal dayandırılmasının tələb ediblər.
Türkiyə KİV və sosial şəbəkələrdə geniş müzakirələrə səbəb olan həmin videonu təqdim edirik:

S.B.
www.oxu.az
"
"Rza Zərrab özünü təqsirli bildiİran əsilli türk milyarderi Rza Zərrab ABŞ-da keçirilən məhkəmədə özünü ona qarşı irəli sürülmüş ittiham üzrə təqsirli bilib. 
Oxu.Az Virtualaz.org-a istinadən xəbər verir ki, bunu amerikalı prokuror Devid Denton bildirib.
Onun sözlərinə görə, Zərrab məhkəmədə İranın həmin ölkəyə qarşı tətbiq edilmiş sanksiyalardan necə yan keçməsi barədə danışacaq. 
Eyni zamanda, Zərrab özünü təqsirli bilməyən türkiyəli bankir Mehmet Hakan Atillanın işində vacib şahid sayılır. Həbs edilmiş milyarder qeyd edib ki, 2011-ci ildən etibarən ABŞ sanksiyalarını yan keçməyə çalışan İranın tətbiq etdiyi sxem milyardlarla dollar toplamağa və Amerikanın təhlükəsizliyini təhdid etməyə şərait yaradıb.
Atillanın vəkili Viktor Rokko isə əlavə edib ki, Zərrab istintaqla işbirliyinə gedib və həbsxanadan çıxdıqdan sonra dövlətin himayəsinə sığınaraq, ailəsi ilə birlikdə ABŞ-da qalmaq imkanı əldə edə bilər.
S.B.
www.oxu.az
"
"Hindistanda səkkiz eşşək həbs olunduHindistanın Uttar-Pradeş ştatında yerli həbsxananın ətrafında qiymətli bitkiləri yeyən səkkiz eşşək saxlanılıb.
Oxu.Az-ın Daily Mail nəşrinə istinadən xəbərinə görə, heyvanların məhv etdiyi bitkilərin ümumi qiyməti 64 min rupi (təxminən 1500 manat) təşkil edib.
Eşşəklər Oray şəhərində yerləşən həbsxana rəisinin birbaşa əmri ilə həbs olunublar.  
Heyvanların sahibi Kamleş adlı yerli sakin “Bharati Canata” partiyasının üzvü olan siyasətçiyə müraciət edib, sonuncu onun yerinə girov qoyduqdan sonra eşşəklər azadlığa buraxılıb.
Həbsxana administrasiyasının nümayəndəsinin sözlərinə görə, bu eşşəklərin sahibinə dərs olacaq və o, gələcəkdə heyvanlara daha yaxşı nəzarət edəcək.
S.B.
www.oxu.az
"
"Hindistanda yeni doğulmuş körpəni kanalizasiyaya atdılar – VİDEOHindistanda dəhşətli hadisə baş verib.
Oxu.Az xəbər verir ki, işçilər kanalizasiyanı təmizləyərkən yeni doğulmuş körpə ilə qarşılaşıb.
Onun səhhəti barədə məlumat yoxdur. Hadisənin səbəbləri araşdırılır.

A.M.
www.oxu.az
"
"Rusiya məktəblərində Şaxta baba ləğv olunurRusiya məktəblərində və uşaq bağçalarında Şaxta babanın ləğv edilməsi barədə məlumatlar yayılıb.
Oxu.Az AzNews.az-a istinadən xəbər verir ki, Novosibirsk vilayətində yerləşən məktəblərdə və uşaq bağçalarında pisxoloqların rəyi əsasında Şaxta baba ilə bağlı tədbirlərin ləğvi məsələsi gündəmə gəlib.
Rəyə əsasən Yeni il tədbirləri zamanı yalnız Qar qızın fəaliyyət göstərməsinə icazə verilir.
Psixoloqların rəyinə görə, Şaxta baba uşaqların psixologiyasına mənfi təsir göstərir. Onların fəaliyyəti uşaqlarda qorxu yaradır.
Təhsil idarəsinin əmrindən sonra qərar qüvvəyə düşəcək.
E.Ə.
www.oxu.az
"
"İvanka Tramp azərbaycanlı qızın ixtirasından danışdı – VİDEOOn beş yaşlı azərbaycanlı Reyhan Camalovanın ixtirası Hindistanda keçirilən Qlobal Sahibkarlıq Sammitində təmsil olunub.
ABŞ-ın Azərbaycandakı səfirliyindən Oxu.Az-a verilən məlumata görə, ABŞ prezidenti Donald Trampın baş müşaviri və prezidentin Hindistanda keçirilən Qlobal Sahibkarlıq Sammitindəki nümayəndəsi İvanka Tramp çıxışı zamanı Azərbaycandan olan Reyhan Camalovanın nailiyyətini təqdirəlayiq hesab edib: “Azərbaycandan olan Reyhan Camalova da bu gün bizimlə birlikdədir. 
Reyhanın 15 yaşı var. Lakin belə gənc yaşda olması onu yağış suyundan enerji istehsal edən şirkətini yaratmaqdan çəkindirmədi. Reyhanın güclü bir şüarı var – “Hər dəfə bir evi işıqlandır.” Reyhan, sənin işıqlandırdığın hər bir ev dünyanı işıqlandırır. Sənin parlaq zəkan və gərgin əməyin bizim hamımızı ruhlandırır. Təşəkkür edirəm”.
Qeyd edək ki, Reyhan öz məktəbli dostları və fizika müəllimləri ilə birlikdə yağış suyundan enerji istehsal edən Reynerci (Rainergy) qurğusunu yaradıb. Qurğu dörd əsas hissədən: yağış suyunun kollektoru, su çəni, elektrik generatoru və batareyadan ibarətdir. Yağış suyu kollektoru su çənini yağış suyu ilə doldurur, su isə elektrik generatorunun içi ilə böyük sürətlə axaraq elektrik enerjisi yaradır. İstehsal olunan enerji akkumulyatorlarda toplanır, elektrik şəbəkəsinin xətlərinə düşən təzyiqi azaldır və ehtiyacı olan icmalara elektrikdən istifadə etmək üçün əlavə mənbə verir.
Qeyd edək ki, Qlobal Sahibkarlıq Sammiti dünyanın hər yerindən yeni sahibkar, sərmayəçi və dəstəkləyiciləri bir araya gətirən məşhur ənənəvi illik sahibkarlıq tədbiridir. Reyhan Camalova və onunla birlikdə gedən Leyla Tağızadənin səfərini, iştirak xərclərini ABŞ Dövlət Departamenti ödəyib.

E.Ə.
www.oxu.az
"
"Sudanda futbol matçı zamanı üzərində Adolf Hitlerin rəsmi olan böyük plakat açılıb - VİDEOSudanda “Əl-Hilal” futbol klubunun azarkeşləri ölkə çempionatının XXXVI turunun “Əl-Merreyx” ilə ev oyunu zamanı üzərində Adolf Hitlerin rəsmi olan böyük plakat açıblar.
Oxu.Az Report-a istinadən xəbər verir ki, Omdurman şəhərini təmsil edən komandanın fanatları bunu sutkanın qaranlıq vaxtı etdikləri üçün plakatı fişənglər vasitəsilə işıqlandırıblar.
Bildirilir ki, hüquq-mühafizə orqanları iğtişaş baş verməməsi üçün olaya müdaxilə etməyiblər. Telekanallar isə sosial şəbəkələrdə yayılan hadisənin görüntülərinin yer aldığı kadrları təqdim etməyiblər.
Bununla yanaşı, futbolçular tribunaya yaxınlaşaraq plakatın yığışıdırılmasını və fişənglərin söndürülməsini tələb ediblər.
Qeyd edək ki, matç meydan sahiblərinin 2:0 hesablı qələbəsi ilə başa çatıb. “Əl-Hilal” Sudanın ən titullu klublarından biridir. Omdurman təmsilçisi iki dəfə Afrika Çempionlar Liqasının finalçısı olub və 27 titula sahibdir.

N.O.
www.oxu.az
"
"Separatçı rejimin sabiq müdafiə nazirinə hökm oxunduAzərbaycanın işğal altında saxlanılan Dağlıq Qarabağ bölgəsindəki separatçıların qanunsuz silahlılarının keçmiş başçısı Samvel Babayan 6 il müddətinə azadlıqda məhrum edilib.
Oxu.Az Report-a istinadən xəbər verir ki, ona Ermənistan Cinayət Məcəlləsinin uyğun maddələri üzrə ittiham oxunub.
Qeyd edək ki, S.Babayan və daha iki şəxs “İqla” zenit-raket kompleksinin qaçaqmalçılığına görə mühakimə olunub. İstintaq araşdırması nəticəsində məlum olub ki, zenit-raket kompleksini Ermənistana gətirən şəxslər S.Babayanla əlbir olub, onun sifarişi ilə hərəkət ediblər.
N.O.
www.oxu.az
"
"Rusiyada helikopter qəzaya uğradı: Ölənlər varRusiyanın Tambov vilayətində helikopter qəzaya uğrayıb.
Oxu.Az-ın məlumatına görə, hadisə nəticəsində pilot və sərnişin həlak olub.
Qeyd olunur ki, helikopter havaya qalxdıqdan qısa müddət sonra onunla əlaqə itib.
Helikopterin qalıqları Kirsanov rayonunun Şinovka kəndinin yaxınlığında tapılıb.
N.O.
www.oxu.az
"
"Türkiyədə intihar etmək istəyən qızı müəllimi xilas etdi - VİDEOTürkiyənin Kocaeli vilayətinin Körfəz qəsəbəsində anası ilə mübahisə etdikdən sonra məktəbin III mərtəbəsindən özünü atmaq istəyən 17 yaşlı qız bədən tərbiyəsi müəllimi tərəfindən xilas edilib. 
Oxu.Az Mill.Az-a istinadən xəbər verir ki, sinif yoldaşlarının və müəllimlərinin səylərinə rəğmən pəncərədən düşməyən qızı yan pəncərəyə çıxan bədən tərbiyəsi müəllimi yola gətirmək üçün uzun müddət dil tökməli olub. Müəllimin sözləri sonrası diqqəti dağılan qızı tutan xilasetmə əməkdaşları onu pəncərədən aşağı salıblar.
Göz yaşları içində pəncərədən endirilən qız təcili yardım maşını ilə xəstəxanaya çatdırılıb. Polis hadisə ilə bağlı araşdırma aparır. 

N.О.
www.oxu.az
"
"Moskvanın ən gözəl qızı seçildi – VİDEO + FOTORusiyada  “Miss Moskva - 2017”  gözəllik müsabiqəsinin final mərhələsi keçirilib.
Oxu.Az Rusiya mətbuatına istinadla xəbər verir ki, 40 iştirakçı arasında Yelizaveta Lopatina qalib olub. O, Moskvanı “Rusiya gözəli” müsabiqəsində təmsil etmək şansı qazanıb.
2-ci yerə Natalya Firsova, 3-cü yerə isə Anna Dilman layiq görülüb.
























A.S.
www.oxu.az
"
"Melaniya Tramp Ağ evi bəzədi – VİDEO + FOTOABŞ-ın birinci xanımı Melaniya Tramp Milad bayramı münasibətilə prezident iqamətgahını bəzəyib.
Oxu.Az-ın məlumatına əsasən, bu barədə birinci xanım özünün ""Instagram"" səhifəsində yazıb.
“Ağ ev artıq bayrama hazırdır”, - Melaniya səhifəsində yazıb.
Ağ evin başlıca bəzəyi olaraq Mavi otaqda 5,5 metr hündürlüyündə küknar ağacı quraşdırılıb. Bundan başqa, Ağ evin müxtəlif yerlərində 52 bayram ağacı yerləşdirilib.
Ümumilikdə isə prezident iqamətgahını bəzəmək üçün 3 min metr uzunluğunda lent, 18 min fənər və 12 min oyuncaqdan istifadə olunub.


















N.O.
www.oxu.az
"
"Almaniyada bıçaqlı şəxs şəhər merinə hücum etdiAlmaniyada bıçaqlı şəxs Alten şəhərinin meri Andreas Holşteynə hücum edərək boyun nahiyyəsindən yaralayıb.
Oxu.Az-ın məlumatına əsasən, hadisə şəhər mağazalarından birində baş verib.
Hadisəni törədən 56 yaşlı şəxs sərxoş vəziyyətdə olub və hücumdan əvvəl siyasətçini yüksək səslə tənqid edib.
Bildirilir ki, merə kömək etmək istəyən mağaza işçisi də xəsarət alıb.
N.O.
www.oxu.az
"
"Kanada parlamenti marixuananın leqallaşdırılmasına dair qanun layihəsini təsdiqləyibKanada parlamentinin Nümayəndələr Palatası səs çoxluğu ilə marixuananın leqallaşdırılmasına dair qanun layihəsini təsdiqləyib.
Oxu.Az Report-a istinadən xəbər verir ki, deputatların 200-ü qanun layihəsinin lehinə, 82-si isə əleyhinə səs verib.
Sənəd baxılması üçün yuxarı palata olan Senata göndərilib. Qanunun 2018-ci il iyulun 1-də qüvvəyə minməsi gözlənilir.
Sənədə əsasən, 18 yaşdan yuxarı şəxslərə marixuananın satışına icazə veriləcək. Bundan əlavə, hər kəs 4 marixuana bitkisi becərə bilər. Habelə 18 yaşdan yuxarı şəxslər xüsusi dükanlardan 30 qramadək qurudulmuş və ya təzə marixuananı ala, üzərində gəzdirə bilər. Federal hakimiyyət orqanları yüngül narkotikin tədarükü ilə məşğul olacaq və onun reallaşdırılması üçün lisenziyalar verəcək. 
Marixuananın satış qiymətinə gəldikdə, bu, regional hakimiyyət orqanlarına həvalə ediləcək. Sonuncular marixuana istifadəçilərinin yaş senzini də artıra bilər.
N.O.
www.oxu.az
"
"Tacikistan “Fahişəlik qanununa” “yüngül əxlaqlı kişiləri” əlavə edəcəkTacikistan prokurorları ölkənin fahişəlik əleyhinə qanununa “yüngül əxlaqlı kişilər” termininin əlavə olunmasını istəyirlər. Fahişəlik Tacikistanda qadağandır və cinayət əməli hesab edilir. Lakin hazırda qüvvədə olan qanun bu cinayətə görə yalnız qadınları məsul sayır. İndi isə Tacikistanın Baş Prokurorluğu parlamentə fahişəliklə əlaqəsi olan kişilərin də cəzalandırılmasına yol açacaq qanunvericilik aktının qəbul edilməsi üçün müraciət edib.
Prokurorluğun hazırladığı qanun layihəsi 2018-ci ilin əvvəlləri üçün hazır olacaq. Prokurorluğun vəzifəli rəsmisi Fərrux Raufov yeni qanunvericilikdə cəzanın kişilər üçün qadınlardan daha sərt olmalı olduğunu deyib. Təhlilçilər bildirirlər ki, sözügedən yeni qanunvericilik homoseksualların və başqa seksual azlıqların da məsuliyyətə cəlb edilməsinə imkan verəcək.
Tacikistanın Cinayət Məcəlləsi fahişəlik üçün 110 dollar məbləğində cərimə nəzərdə tutur. Bu cinayətə görə ikinci dəfə tutulanların cəriməsi 120 dollar və ya 15 sutka həbs ola bilər. Təhlilçilər bu qənaətdədirlər ki, hazırkı qanunda cinayətin təfsiri çox yayğındır və bu səbəbdən də o əsas etibarilə qadınlara tətbiq edilir. Prokurorlar məhz bu nöqsanın aradan qaldırılması üçün CM-nə “yüngül əxlaqlı kişilər” termininin əlavə edilməsini istəyirlər. Yeni layihəyə görə fahişəliklə bağlı cinayətlərə görə kişilər üçün qadınlardan “iki dəfə ağır cəzalar” nəzərdə tutulur.
Onlar üçün cərimənin məbləği 220 dollar olaraq təklif edilir. İkinci dəfə yaxalananlar bundan iki dəfə artıq - 440 dollar ödəməli olacaqlar. Onlara 30 sutka müddətində həbs cəzası da verilə bilər. Qanun layihəsində fahişəliklə məşğul olan kişilərin də cəzalandırılması nəzərdə tutulur. Tacikistan ötən oktyabrda 300 homoseksual, lesbian, biseksual və transgenderin xüsusi reyestrə salınmasına görə insan haqları təşkilatları tərəfindən tənqid edilib.
Baş Prokurorluq bildirib ki, bu tədbirdə məqsəd cinsi yolla yayılan xəstəliklərin qarşısının alınması, habelə seksual azlıqların özlərinin müdafiəsidir. Ötən yanvar ayında Tacikistanın daxili işlər naziri Ramazon Rahimzoda bildirmişdi ki, ölkədə keçirilən reydlər zamanı 280 fahişəxana aşkar edilib və 1991 fahişə qadın qeydiyyata alınıb.
A.M.
www.oxu.az
"
"İsraildə partlayış: Ölən və yaralananlar var - FOTOİsrailin Tel-Əviv şəhəri yaxınlığında inşaat materialları mağazasında baş verən partlayış nəticəsində 4 nəfər ölüb.
Oxu.Az-ın APA-nın məlumatına görə, bu barədə yerli televiziya xəbər verib.
Məlumata görə, xilasedicilər dağıntılar altından 4 nəfərin meyitini aşkar ediblər.
Bundan əvvəl hadisə nəticəsində xəsarət alan 5 nəfər xəstəxanaya yerləşdirilib. Partlayışın səbəbləri barədə hələlik məlumat verilmir.  Hadisə yerində xilasedici əməliyyat davam edir.














A.S.
www.oxu.az
"
"Bağdadda 17 nəfər terror aktının qurbanı olub – YENİLƏNİBİŞİD terror qruplaşması İraqın paytaxtı Bağdadda törədilən terror aktına görə məsuliyyəti öz üzərinə götürüb.
Oxu.Az-ın APA-ya istinadən məlumatına görə, bu barədə “Al Mayadeen” telekanalı xəbər verib.
Son məlumatlara əsasən, hadisə nəticəsində 17 nəfər ölüb, 28 nəfər yaralanıb. İraqın Daxili İşlər Nazirliyindən bildirilib ki, iki terrorçu avtomat silahlardan dinc sakinlərə atəş açıb. Polis əməkdaşları silahlılardan birini məhv edib, digəri özünü partladıb.
27.11.2017 13:41
Bağdadın cənubunda terrorçu-kamikadzelərin hücumu zamanı ən azı 12 nəfər ölüb.
Oxu.Az-ın xəbərinə görə, bu barədə “Əl-Ərəbiyə” telekanalı İraqın Daxili İşlər Nazirliyinə istinadən məlumat yayıb.
Partlayış nəticəsində daha 30 nəfər yaralanıb. Yerli hüquq-mühafizə orqanlarının əməkdaşları terrorçulardan birini zərərsizləşdirə biliblər, lakin bu zaman ikinci yaraqlı özünü partladıb.
Hadisəyə görə məsuliyyəti hələlik heç bir qruplaşma öz üzərinə götürməyib. 
S.B.
www.oxu.az
"
"Gürcüstan XİN Qarabağ separatçılarının Tbilisidə keçirdiyi sərgi barədəTbilisidə Qarabağdan olan rəssamların sərgisi şəxsi təşəbbüs qaydasında açılıb və sərginin təşkilində dövlət strukturları iştirak etməyib.
Oxu.Az Report-a istinadən xəbər verir ki, bu barədə məlumatı Gürcüstanın Xarici İşlər Nazirliyi (XİN) yayıb.
Məlumatda bildirilir ki, Azərbaycanın Gürcüstandakı Səfirliyi bu ölkədəki müvafiq dövlət strukturlarına müraciət edərək, Azərbaycanın işğal olunmuş Dağlıq Qarabağ bölgəsindən olan 7 rəssamın əl işlərindən ibarət “Dirçəliş” adlı sərginin açılışından narahatlıq ifadə edib.
Sərgi Gürcüstandakı erməni apostol kilsəsinin nəzdindəki “Ayartun” mərkəzində, Ermənistanın Diaspor Nazirliyinin və “Tekeyan” mərkəzinin dəstəyi və “Şuşa şəhəri Muzeyi”nin təşkilatçılığı ilə açılıb.
Gürcüstan XİN-nin məlumatında daha sonra deyilir: 
“Gürcüstan Dağlıq Qarabağı müstəqilliyini tanımır və münaqişənin sülh yolu ilə həllinə tərəfdardır. Bizim məlumatımıza görə, sərgidə Azərbaycanın ərazi bütövlüyünə xələl gətirəcək heç bir əlamət və işarə olmayıb”.
“Konkret olaraq sərginin təşkilinə gəldikdə isə, bu sərgi şəxsi təşəbbüs əsasında açılıb və bu təşəbbüsə heç bir dövlət strukturu qoşulmayıb”, - deyə XİN-in məlumatında vurğulanır.
S.B.
www.oxu.az
"
"Şahzadə Harri aktrisa ilə nişanlandı – VİDEOŞahzadə Harri amerikalı aktrisa və fotomodel Meqan Markl ilə evlənəcək. Bu barədə Böyük Britaniya krallığının mətbuat xidməti bildirib.
Oxu.Az AZƏRTAC-a istinadən xəbər verir ki, nişan mərasimi noyabr ayında olub, toy isə gələn ilin yaz aylarında keçiriləcək.
Britaniya kral sarayının mətbuat xidməti şahzadə Harrinin öz niyyəti barədə kraliça II Elizabetə və kral ailəsinin digər üzvlərinə məlumat verdiyini, həmçinin nişanlısının valideynlərindən xeyir-dua aldığını qeyd edir. Toydan sonra gənc cütlük Kemsinqton sarayının iqamətgahlarının birində yaşayacaq.
36 yaşlı Meqan Markl “Fors-majorlar” serialında Reyçl Zeyn rolu ilə məşhurdur. Markl 2011-ci ildə rejissor Trevor Engelsona ərə getmiş, 2013-cü ildə ondan boşanmışdı.
Qeyd edək ki, 33 yaşlı şahzadə Harri Britaniya tacına növbədə beşinci varisdir.

S.B.
www.oxu.az
"
"Qırğızıstan məktəblərində bakirə qızları axtarırlarQırğızıstan məktəblərində yuxarı sinif şagirdləri olan qızları bakirəliyini yoxlamaq üçün ginekoloji müayinəyə göndərirlər.
Oxu.Az-ın xəbərinə görə, bu barədə bazar ertəsi, noyabrın 27-də, Vesti.kg nəşri yazır.
Qeyd olunur ki, valideynlər təhsil müəssisələrinin tələblərini dəstəkləyirlər, lakin müayinənin qadın tərəfindən həyata keçirilməsini istəyirlər.
Qırğızıstanda keçirilən sorğu zamanı məlum olub ki, ölkə əhalisinin 89 faizi qızın bakirə olmasını xoşbəxt ailə həyatının təməli hesab edirlər. 
S.B.
www.oxu.az
"
"Türkiyədə həbsdəki kürd siyasətçiyə bəraət verildi – VİDEOTürkiyədə müxalifətdə olan Xalqların Demokratiyası Partiyasının (HDP) həmsədri Səlahəddin Demirtaş barəsində məhkəmə bəraət hökmü verib. 
Oxu.Az Lent.az-a istinadən xəbər verir ki, 7 iyun 2015-ci il tarixindəki Sancaqtəpədəki seçkiöncəsi mitinqdə etdiyi çıxışa görə həbs edilən kürd əsilli siyasətçinin günahsız olması sübuta yetirilib.
Qeyd edək ki, ittiham aktında S.Demirtaş xalqı düşmənçiliyə təhrik etməkdə günahlandırılırdı.

N.O.
www.oxu.az
"
"Almaniya DİN terror təhlükəsi xəbərdarlığı edib""Avropada, eləcə də, Almaniyada terror təhlükəsi sabit yüksək olaraq qalır. Bu, Milad yarmarkaları da daxil olmaqla, iri ictimai tədbirlərə də aiddir"".
Oxu.Az Report-a istinadən xəbər verir ki, bunu Almaniya Daxili İşlər Nazirliyinin (DİN) rəsmi nümayəndəsi Yohannes Dimrot deyib.
Qeyd edək ki, noyabrın 27-dən Almaniyada ənənəvi Milad bayramı yarmarkaları açılır.
Onun sözlərinə görə, hazırda federal təhlükəsizlik orqanları təhlükəsizlik sahəsində daim yenilənən vəziyyətə qarşı tədbir görməli olan regional qurumlarla sıx informasiya mübadiləsi aparır.
N.O.
www.oxu.az
"
"Türkiyədə mədən çökdü: Ölənlər var - VİDEOTürkiyənin şimalındakı Zonquldak vilayətində kömür mədənində çökmə baş verib.
Oxu.Az-ın Trend-ə istinadən məlumatına görə, hadisə nəticəsində iki mədənçi həlak olub.
Daha bir mədənçi xilas edilərək xəstəxanaya çatdırılıb.
Hazırda hadisənin səbəbləri araşdırılır.

N.O.
www.oxu.az
"
"Varşavada Müsəlman Mədəniyyəti Mərkəzi daşa basılıbPolşanın paytaxtı Varşavada Müsəlman Mədəniyyəti Mərkəzi daşa basılıb, hazırda hadisə yerində polis var.
Oxu.Az Report-a istinadən xəbər verir ki, dünən gecə paytaxtın Oxota mikrorayonunda baş verən insident nəticəsində xəsarət alan olmayıb.
Amma naməlum şəxslər pəncərələrin şüşələrini qırıb, kondisioneri xarab ediblər. Hələlik xuliqanların neçə nəfər olduğu dəqiq bilinmir, amma dağıntılara baxdıqda onların bir neçə nəfər olduğu görünür.
Hadisə yerinə gələn polis şahidləri dindirir.
Mərkəzin nümayəndələri əvvəllər dəfələrlə təhdidlərə, həçinin elektron poçt vasitəsilə təhdidlərə məruz qalıblar.
N.O.
www.oxu.az
"
"Urqantın verilişində erməni lətifəsi: Bütün xalqı təhqir etdin - VİDEO Rusiyanın “Birinci kanalı”nda yayımlanan tanınmış teleaparıcı İvan Urqantın verilişində ermənilərlə bağlı maraqlı məqam olub.
Oxu.Az Qafqazinfo-ya istinadla xəbər verir ki, proqramın “Vzqlyad snizu” adlanan və uşaqlarla söhbətə həsr olunan rubrikasında bu dəfə balacalardan lətifə danışmaları istənilib. Azyaşlının ermənilərlə bağlı lətifəsi aparıcı ilə aralarında maraqlı dialoqa səbəb olub.
Balaca qızın dilindən verilən lətifə ilə qonşu xalqların folklorunu, xalq musiqisini, mətbəx nümunələrini, xalça, rəqslərini, musiqi alətlərini mənimsəməsi ilə tanınan ermənilərə “söz atılıb”. Lətifədə deyilir: “Erməni birinə yaxınlaşır: “Oy, necə də cavan erməni ölüb”. Həmin adam isə deyir: “Siz Aleksandr Puşkin haqqında danışırsınız? O ki rus şairidir”. Erməni isə “Nə rus şairi, nə Puşkin, görmürsən yazılıb: Qazon Zaseyan (ot örtüyü əkilib - red.)"" deyir"".
Aparıcı Urqant lətifənin şovinist xarakterli olduğunu və bütün erməni xalqını təhqir etdiyini deyib. Daha sonra ""bu lətifəni hansısa erməniyə danışmısan?"" deyə soruşub. Qız isə Ermənistana gedərsə, danışacağını bildirib. Urqant ironiya ilə elə Ermənistan gömrüyündən keçərkən danışmasını məsləhət görüb.

A.S.
www.oxu.az
"
"ABŞ-da nüvə hücum xəbərdarlığı sirenası yoxlanılacaqABŞ-a məxsus Havay adalarında soyuq müharibə illərindən bəri ilk dəfə nüvə hücum xəbərdarlığı sirenası yoxlanılacaq.
Oxu.Az report-a istinadən xəbər verir ki, yerli hakimiyyət orqanları Vaşinqton və Pxenyan arasında münasibətlərin gərginləşməsi səbəbindən bu addımı atacaq.
Havaya ştatının Fövqəladə Vəziyyətlər Agentliyinin rəhbəri Verna Miyaqinin sözlərinə görə, Şimali Koreyanın nüvə hücumuna əl atacağı az ehtimallıdır, amma bu baş versə, ada, çox güman, əsas hədəf olacaq.
""KXDR-ə ABŞ-ın qitə ərazilərinin çoxundan daha yaxınıq. Təhdidi görməmək mümkün deyil. Şimali Koreya raket və nüvə sınaqlarını davam etdirir"", - V.Miyaqi bildirib.
O əlavə edib ki, həyəcan siqnalının sınaqdan keçirilməsinə dekabrın 1-də başlanacaq: ""Sirenanın hər ay səslənəcəyi gözlənilir. Bundan əlavə, siqnaldan sunami və ya qasırğa olan zaman da bildiriş məqsədi ilə istifadə olunacaq.""
A.M.
www.oxu.az
"
"Balidə güclü vulkan: 130 min insan təxliyyə edilir - VİDEOİndonezyanın Bali adasında Aqunq vulkanının qüvvətli şəkildə kül püskürməsinin davam etməsi ən təhlükəli səviyyəyə yüksəlib.
Oxu.Az bu barədə Bax.tv-yə istinadla xəbər verir.
İndoneziyada Milli Fəlakətin İdarə Edilməsi Agentliyindən verilən açıqlamada Bali adasındakı Aqunq vulkanında püskürən kül və dumanın 6 min metr yüksəkliyə çatdığı bildirilir. Böyük bir partlayış təhlükəsi ilə əlaqədar bölgədə ən yüksək səviyyədə fövqəladə hala keçildiyi qeyd edilir. 
Açıqlamada bölgədə hava nəqliyyatının mümkünsüz olduğu vurğulanır, Lombokdakı hava limanının ardından Balidəki hava limanının da müvəqqəti olaraq uçuşlar etməyəcəyi qeyd edilir. 
Təxirə salınan uçuşlara görə minlərlə sərnişin zərər çəkib.
Qeyd edək ki, Aqunq vulkanı keçən həftədən sonra yenidən kül və duman püskürməyə başlayıb. Sentyabr ayında dağın fəaliyyətə başlamasından sonra həyəcan durumu bəlli bir müddətdə ən yüksək səviyyəyə çatıb və böyük bir partlayış riskinə görə bölgədən təxminən 130 min nəfər təxliyyə edilib. Ölkənin ən çox turist gəldiyi bölgəsi sayılan Bali adasındakı Aqunq vulkanı sonuncu dəfə 1963-cü ildə partlayıb, hadisədə təqribən 1100 nəfər həyatını itirib.

N.О.
www.oxu.az
"
"Ankarada polis atəşə tutuldu – FOTOTürkiyə paytaxtı Ankarada silahlı iki şəxs polisə atəş açıb.
Oxu.Az ""Anadolu"" agentliyinə istinadən xəbər verir ki, həmin şəxslər asayiş keşikçilərinin “Dayan” əmrinə tabe olmayıb və daha sonra atəş açıblar.
Polisin xəbərdarlığına əhəmiyyət verməyə silahlıların olduğu avtomobil polis maşınına çarpılıb. Yalnız bundan sonra onları dayandırmaq mümkün olub.
Silahlılardan biri tutulub, digəri isə hadisə yerindən qaçıb. Onun saxlanılması istiqamətində əməliyyat-axtarış tədbirləri davam etdirilir.



A.M.
www.oxu.az
"
"“Greencard” almaq istəyən azərbaycanlıların sayı açıqlandıBu il “Greencard” üçün qeydiyyat bir neçə gün öncə - 22 noyabrda başa çatıb.
Oxu.Az xəbər verir ki, “Greencard Azərbaycan” şirkətindən Modern.az-a verilən açıqlamada qeyd edilib ki, keçən il lotereyada azərbaycanlıların müraciətlərinin sayı 40-50 min nəfər  idisə, builki müraciətlər 70-80 min civarında dəyişir. Azərbaycan üçün ayrılan yer sayı isə təxminən 3500-dür.
“Greencard Azərbaycan”dan verilən məlumata əsasən, hər il Azərbaycandan müraciət edənlərdən təxminən 300-500 nəfər “Greencard” qalibi olur (növbəti il bu rəqəmin 700-800 olması gözlənilir).
“Nəzərə alsaq ki, təxminən, hər 100 nəfərdən yalnız biri “Greencard” qazanır, deməli, ayrılan yer üçün müraciət sayı çox azdır. Həmişə olduğu kimi, bu il də müraciət edənlərin əksəriyyəti 18-24 yaş aralığında olan subay gənclərdir”.
“Greencard Azərbaycan” şirkəti noyabrın 20-də qeydiyyatı dayandırıb.
Proqramının nəticələri 15 may 2018-ci il tarixindən başlayaraq elan ediləcək. Qalib olmuş şəxslər 2019-cu ilin oktyabr ayına qədər ABŞ səfirliyindən vizalarını ala biləcəklər.
E.Ə.
www.oxu.az
"
"Rumıniyada yeni qanun layihəsi kütləvi etirazlarla qarşılandı - VİDEORumıniyanın paytaxtı Buxarestdə etiraz aksiyaları keçirilir. 
Oxu.Az ""APA TV""-yə istinadən xəbər verir ki, küçələrdə minlərlə etirazçı hökumətin, ölkə idarəçiliyində ciddi dəyişikliklərə səbəb ola biləcək yeni qanun layihəsinə qarşı çıxıb. 
Bazar günü parlament binası qarşısında 20 mindən çox adam toplaşıb. ""Ədalət istəyirik, heç bir korrupsiya olmasın"" şüarları səsləndirən etirazçılar hakim Sosialist Demokrat Partiyasının addımlarını tənqid edib. İlk dəfə ədliyyə naziri Tudorel Toader tərəfindən 18 oktyabrda açıqlanan qanun layihəsi korrupsiya ilə mübarizə, terrorla mübarizə, ümumi prokurorların təyin edilməsi və məhkəmə yoxlama səlahiyyətlərinin Ali Məclis Şurasından Ədliyyə Nazirliyinə təhvil verilməsini nəzərdə tutur. 
Qeyd edək ki, Rumıniya Avropa İttifaqının iqtisadiyyatı ən zəif olan ölkələrindən biridir. Ölkədə digər üzv dövlətlərlə müqayisədə ən yüksək korrupsiya dərəcəsi hökm sürür.












N.O.
www.oxu.az
"
"Türkiyədə növbəti dəfə zəlzələ olduTürkiyədə daha bir zəlzələ baş verib.
Oxu.Az-ın Trend-ə istinadla Avropa Aralıq dənizi Seysmoloji Mərkəzinə istinadən verdiyi məlumata görə, 3,0 manitudalı yeraltı təkanların episentri Bingöl şəhərindən 25 kilomet şimalda, ocağı isə 5 kilometr dərinlikdə yerləşib.
Zəlzələ nəticəsində xəsarət alanlar və dağıntılar barədə məlumat verilməyib.
A.S.
www.oxu.az
 
"
"Moskvada biznes mərkəzindən 200 nəfər təxliyə edildiRusiyanın paytaxtı Moskvada biznes mərkəzində 200 nəfər yaxın insan təxliyə edilib.
Oxu.Az-ın Trend-iə istinadən verdiyi məlumata görə, təxliyəyə səbəb biznes mərkəzdə bombanın olması barədə daxil olmuş anonim zəng olub.
Hazırda binada kinoloqlar işləyir.
A.S.
www.oxu.az
 
"
"Gürcüstanda məhv edilən terrorçu ilə bağlı növbəti fakt ortaya çıxdıGürcüstanın güc strukturları İstanbul aeroportunda terror aktı törətmiş şəxsi məhv ediblər.
Oxu.Az “Report”un Gürcüstan bürosuna istinadla xəbər verir ki, bunu jurnalistlərə Gürcüstan Dövlət Təhlükəsizlik Xidmətinin (DTX) rəhbəri Vaxtanq Qomelauri bildirib.
DTX rəisi deyib ki, Tbilisidə noyabrın 22-də keçirilmiş antiterror əməliyyatları zamanı məhv edilən terrorçulardan biri böyük ehtimalla ötən ilin iyununda İstanbulda dəhşətli terror aktı törətmiş Axmed Çatayevdir (təkəlli Əhməd).
Qomelauri bununla belə, daha dəqiq məlumatın ekspertiza başa çatdıqdan sonra əldə olunacağını bildirib.
Tbilisidə keçirilmiş antiterror əməliyyatı zamanı 1 terrorçu ələ keçirilib, 3-ü məhv edilib.
Əməliyyat zamanı 1 xüsusi təyinatlı həlak olub, 4-ü yaralanıb.
A.S.
www.oxu.az
 
 
"
"İspaniyada gecə klubunun döşəməsi uçdu: Onlarla yaralı var – VİDEO + YENİLƏNİBİspaniyanın Tenerife adasında gecə klubunda döşəmənin çökməsi nəticəsində xəsarət alanların sayı 40 nəfərə çatıb.
Oxu.Az-ın APA-ya istinadən verdiyi xəbərə görə, bundan əvvəl 22 nəfərin yaralandığı bildirilirdi.
İnsident Adexe şəhərində yerləşən “Butterfly Disco Pub” gecə klubunda qeydə alınıb. Döşəmənin çökməsi nəticəsində onlarla insan binanın zirzəmisinə düşüb. Xəsarət alanlar arasında Fransa, Belçika, Rumıniya və digər xarici vətəndaşların olduğu bildirilir.
***
15.45
İspaniyanın Tenerife adasındakı gecə klubunda döşəmənin uçması nəticəsində 22 nəfər xəsarət alıb.
Oxu.Az Report-a istinadən xəbər verir ki, bu barədə ""El Periodico"" nəşri məlumat yayıb.
Bildirilir ki, hadisə bazar gününə keçən gecə, noyabrın 26-da, Adexe şəhərində baş verib.
Nəşr yazır ki, döşəmə 4 kvadratmetr sahədə çöküb, insanlar bir mərtəbə hündürlükdən yerə düşüb.
İki nəfər ciddi, digərləri isə bədənin aşağı ətraflarından sınıq və əzik xəsarətləri alıblar.


A.M.
www.oxu.az
"
"Amerikada bir gecədə milyarder olan iranlı – FOTOO, evdən çıxmadan şoppinq imkanı yaradan sahibkarlardandır. 28 yaşında yaratdığı saytda gün ərzində 600 milyondan çox məhsul satılır. İran əsillidir, Fransada doğulub, Amerikada yaşayır. Söhbət ""eBay""ın qurucusu Pyer Morad Omidyardan gedir.
Sınıq qələmlə yazılan milyarder taleyi...

Oxu.Az bizplus.az-a istinadən bildirir ki, Pyer Morad Omidyar 1967-ci ildə Fransaya miqrasiya etmiş iki gənc iranlının ailəsində dünyaya göz açıb. Anası Yelax Mir-Calali dilçi alim, atası isə cərrah olub. Gələcəyin milyarderi 6 yaşında olarkən valideynləri ilə birlikdə Amerikaya köçüb. Məktəbdə oxuduğu dövrdən informasiya texnologiyaları ilə maraqlanmağa başlayıb. 1984-cü ildə məktəbi bitirib, 1988-ci ildə Taftsa Universitetində kompüter elmləri üzrə bakalavr dərəcəsi alıb. Bunun ardınca ""Claris"" (""Apple"" korporasiyasının bölmələrindən birində) şirkətində işləyib. Burada o, ""MacDraw"" üçün proqram məhsulları hazırlamaqla məşğul olub. Məhz həmin ərəfədə Pyer internet vasitəsilə ticarətin inkişafı ideyası haqqında düşünməyə başlayıb.
1991-ci ildə üç dostu ilə birlikdə ""Ink Development Corp"" şirkətinin əsasını qoyub. Həmin şirkət sonra ""eShop Inc."" adlandırılıb. Proqram təminatı üzrə mühəndis vəzifəsini tutan Pyer üç il sonra ""General Magic"" mobil kommunikasiyalar şirkətinə xidmətlərin inkişafı üzrə mühəndis vəzifəsinə keçib.
""Echo Bay Technology Group"" adlı internet saytının məsləhətçisi olub. 1995-ci ilin sentyabrında San-Xosedə (Kaliforniya) öz şəxsi saytında internet-hərrac səhifəsini açıb və müvafiq olaraq onu ""Auction Web"" adlandırıb. Satışa çıxarılan ilk məhsul isə qırılmış lazer pointer qələm olub. İş adamı qələmi 14,83 dollara satmağı bacarıb. Lakin vicdanı sızladığından, qələmi alan müştəri ilə əlaqə saxlayaraq, məhsulun keyfiyyəti haqqında onu məlumatlandırıb. Qarşı tərəf isə ""bilirəm, mənim xarab lazer pointer kolleksiyam var"" deyə bildirib. Bunu eşidən Omidyar saytın işini genişləndirib. Növbəti dəfə satışa nişanlısının Avropadan gətirdiyi, içərisində konfet olan qutunu çıxarıb. Bu da Omidyarın ""eBay""ı nişanlısının konfet qutularını satmaq üçün yaratdığına dair söz-söhbətlərə səbəb olub.
Bir gecədə milyarder...

Getdikcə ""eBay"" internet vasitəsilə təyyarə bileti satan şirkətlə əməkdaşlığa start verib. Pyer sayt üçün ""echobay.com"" domeni almaq istəsə də, ona ünvanın artıq satıldığı bildirilib. Nəticədə o, saytın adını ""ebay.com"" kimi rəsmiləşdirib. 1997-ci idə şirkətin əməliyyatlarının sayı 2 milyona çatıb. 1997-ci ildə Omidyar aktiv reklam kampaniyasına start verir. Artıq ilin ortasında gündə təxminən 800 000 ticari əməliyyat aparılırdı. 1997-ci ilin sonuna şirkətin kapitalı 3 milyard dollar təşkil edirdi.
Yeri gəlmişkən, bu müddət də Pyer həm şirkətin İdarə Heyətinin sədri, həm maliyyə direktoru, həm icraçı direktoru, həm də prezidenti idi. 1998-ci ildə o, vəzifələrindən yorulub ""eBay""a direktor axtarmağa başlayır. Beləliklə Meq Vhitman adlı riyaziyyatçı xanım ""eBay""ın ilk direktoru olur. Doğrusu, bununla da Pyerin uğurları başlayır. Belə ki, Meq vəzifəsinə təyin olunduğu ilk ildə şirkətin internet ünvanını genişləndirir. ""eBay""ın hissələrinin 18 dollara yüksəlməsi gözləndiyi halda, hissələr 58 dollar olur- Omidyar Meq sayəsində bir gecədə milyarderə çevrilir.
Bundan əlavə, Meq işə başlayanda şirkətin 30 nəfər əməkdaşı var idisə, 2007-ci ilə qədər rəhbər olduğu müddətdə əməkdaşların sayı 15 min nəfərə çatır. Eləcə də Pyer Meq sayəsində ""Skype"" şirkətini 4,1 milyard dollara satın alır. 2009-cu ildə isə ""Skype"" ""Microsoft""a 8,5 milyard dollara satır. Bu alqı-satqıdan Pyer 2,75 milyard dollar qazanc əldə edir. Meq 2007-ci ildə ""eBay""ın rəhbərliyindən gedir, amma idarə heyətinin üzvü kimi vəzifəsində qalır. 2008-ci ildə Kaliforniyada bələdiyyə seçkilərində namizəd olduğu zaman ""eBay""ın idarə heyətini tərk edir.
""eBay"" pulu necə qazanır?

""eBay""a aid məhsul, anbar yoxdur. Şirkət həyata keçirilən alış-verişdən faiz alır və saytda yerləşdirilən reklamlardan qazanır. ""eBay""da satılan məhsullara gəlincə, istehsalçı və satıcı əvvəlcə üzv olur. Saytda profil yaradaraq özü haqqında məlumat verir. Sonra bölmə üzrə satacağı məhsulun şəklini yerləşdirir. İlk foto pulsuz, diğərləri isə pullu olur. Satışa çıxarılan məhsulun başlangıç qiymətinə görə haqq ödənilir. Başlangıc məbləğ bir dollardan az olarsa, haqq 0,1 dollar təşkil edir. 500 dollar təşkil etdikdə isə 4 dollar elan haqqı ödənilir. Əgər 1000 dollarlıq satış reallaşdırılıbsa ""eBay""a məhsulun 3,5 faizi dəyərində vasitəçi haqqı alır. Statistikaya əsasən, ""eBay"" hər saniyə reallaşdırılan 1700 dollarlıq satıştla milyardlar qazanır.
Şirkətin qazancının sürətlə artmasında Amerika qanunlarının da xidməti az deyil. Çünki bu ölkədə ""online"" satış vergiyə cəlb edilmir.
""eBay""da 600 milyon məhsul çeşidi müştərilərə təqdim edilir. Saytın istifadəçilərinin sayı 204 milyon nəfərdir. Təhlillərə görə, ""eBay""da dəqiqədə bir cib telefonu satılır. ""eBay"" 30 ölkədə xidmət göstərir. Bu günə qədər saytda satılan ən bahalı məhsul ""Gulfstream Jet"" təyyarəsi olub. Təyyarə 2001-ci ildə 4,9 milyon dollara satılıb.
Pyer ""eBay"" sayəsində 8,5 milyard dollar sərvət qazanıb. ""Forbes""ə görə, o, ABŞ-ın ən zəngin vətəndaşlarındandır. Onun 28 yaşında yaratdığı şirkətin bazar dəyəri hazırda 48 milyard dollardır.
Ailəsi

Milyarder Pamela adlı qadınla evlidir. Onların üç uşağı var.
A.S.
www.oxu.az
 
 
"
"Türkiyədə matəm elan edildiTürkiyə hakimiyyəti Misirdə terror hücumu nəticəsində ölənlərlə bağlı bir günlük matəm elan edib.
Bu barədə Oxu.Az Trend-ə istinadən xəbər verir.
Misirin Sinay yarımadasının şimalında cümə günü terror aktı nəticəsində 300-dən çox adam həlak olub, 100-dən çox adam yaralanıb. Ölənlər arasında onlarla uşaq var.
A.S.
www.oxu.az
 
"
"Ərdoğan: Əgər bunu sübut etsəniz, prezident postumu tərk edəcəyəmTürkiyə prezidenti Rəcəb Tayyib Ərdoğan müxalifətdən olan Cumhuriyyət Xalq Partiyasının lideri Kamal Kılıcdaroğlunun onun korrupsiyada günahını və xarici bankda hesabının olduğunu sübut edəcəyi təqdirdə istefa verməyə hazır olduğunu bildirib.
Oxu.Az “Report”a istinadla xəbər verir ki, o bunu yerli “NTV” telekanalının efirində deyib.
“O, (Kılıcdaroğlu) hətta ən sadə əsas belə gətirmədən, mən və mənim ailəm haqqında yalan danışır. Ərdoğanın xarici bankda hesabının olduğunu sübut edin, əgər bunu edə bilmirsinizsə, siyasətdən rədd olun. Əgər sübut etsəniz mən həm prezident postumu, həm də siyasəti tərk edəcəyəm”, - deyə Ərdoğan əlavə edib.
A.S.
www.oxu.az
 
"
"Aralıq dənizində zəlzələ baş verdiAralıq dənizində 3.9 bal gücündə zəlzələ baş verib.
Oxu.Az-ın Trend-ə istinadən verdiyi məlumata əsasən, zəlzələnin episentri Antalya vilayətinin Qumluca şəhərindən 197 km məsafədə yerləşib.
Zəlzələ yerli vaxtla 12:51-də baş verib. Onun ocağı 8.6 km dərinlikdə yerləşib.
A.S.
www.oxu.az
 
"
"İranda zəlzələ qurbanlarının sayı 480 nəfəri ötdüNoyabrın 12-də İraq-İran sərhədində baş vermiş 7,2 maqnitudalı zəlzələ nəticəsində İranda ölənlərin sayı 483 nəfərə çatıb, 12 min nəfərdən çox insan xəsarət alıb.
Oxu.Az-ın APA-ya istinadən verdiyi məlumata görə, ölənlərin 237-i kişi, 246-ı qadındır.
Bundan əvvəl zəlzələ nəticəsində445-ə qədər insanın öldüyü, 7 mindən çox insanın xəsarət aldığı açıqlanmışdı.
Qeyd edək ki, noyabrın 12-də İraq-İran sərhədində baş vermiş 7,2 maqnitudalı zəlzələ Azərbaycan, Türkiyə də daxil olmaqla, bölgədə yerləşən ölkələrdə hiss edilib. 
A.S.
www.oxu.az
 
"
"Çində sürüşmə nəticəsində 6 nəfər öldüÇinin Quansi-Çjuan muxtar rayonunda dağ süxurlarının sürüşməsi nəticəsində 6 nəfər ölüb, daha 9-u yaralanıb.
Oxu.Az Report-a istinadən xəbər verir ki, bu barədə ÇXR-in Torpaq və Təbii Sərvətlər Nazirliyi öz ""Weibo"" mikrobloqunda yazıb.
Hadisə Maşan qəzasının Nannin şəhər dairəsində qeydə alınıb.
Bundan əlavə, bir nəqliyyat vasitəsi dağıntılar altında qalıb. Daş zərbələrindən ciddi zərər çəkən maşının içərisində sərişin olub-olmadığı məlum deyil.
Əraziyə xüsusi xidmət orqanlarının əməkdaşları göndərilib.
A.M.
www.oxu.az
 
"
"Almaniyada avtomobil piyadaların üzərinə sürüldü – FOTOAlmaniyanın Kuksxafen şəhərində avtomobil piyadaların üzərinə sürülüb.
Oxu.Az-ın RİA Novosti-yə istinadən verdiyi məlumata görə, hadisə nəticəsində 6 nəfər xəsarət alıb.
Polisin ilkin rəyinə əsasən hadisə qəsdən törədilib. Polisin məlumatında qeyd edilib ki, sərxoş vəziyyətdə olan 29 yaşlı kişi naməlum səbəbdən avtomobili piyadaların üzərinə sürüb. Xəsarət alan 6 nəfərdən 2-nin durumu ağırdır.



A.M.
www.oxu.az
"
"İraqda terrorçuların avtomobilinin partladıldığı anın görüntüləri yayıldı – VİDEOİraq hərbçiləri terrorçuların minalanmış avtomobilinin vurulduğu anın görüntülərini yayıblar.
Oxu.Az Report-a istinadən xəbər verir ki, kadrlarda hərbçilərin üzərilərinə gələn maşını əvvəlcə avtomatdan atəş açmaqla dayandırmağa çalışdıqları, ardınca tankın uğursuz atəş açdığı müşahidə olunur.
Bir müddətdən sonra terrorçuların avtomobili partlayır.
Video dron vasitəsi ilə çəkilib.

A.M.
www.oxu.az
"
"Çilidə avtobus qəzasında 11 nəfər öldüÇilidə avtobus qəzaya uğrayıb, ən azı 11 nəfər ölüb, 20 nəfər yaralanıb.
Oxu.Az-ın APA-ya istinadən xəbər verir ki, bu barədə “Telesur” telekanalı məlumat yayıb.
Qəza ötən gecə Araukaniya vilayətində Viktoriya və Karakautin şəhərləri arasında, paytaxt Santyaqodan 600 km uzaqlıqda baş verib. Yaralılar xəstəxanaya yerləşdirilib.
Çili prezidenti Mişel Baçelet “Twitter” sosial şəbəkəsindəki səhifəsində ölənlərin ailələrinə başsağlığı verib.
A.M.
www.oxu.az
 
"
"ABŞ-da ""Qara cümə"" günü rekord qeydə alındıAmerikalılar Milad endirim və güzəştləri mövsümünün əvvəlində, yəni 23-24 noyabr tarixlərində internet vasitəsi ilə alış-verişə rekord məbləğdə pul xərcləyiblər ki, bu da 2016-cı ilin analoji dövründə edilən xərcləri 17,9% üstləyib.
Oxu.Az Report-a istinadən xəbər verir ki, bu barədə ""Reuters"" məlumat yayıb.
""Adobe Digital Insights"" şirkətinin araşdırmalarına əsasən, Şükran günü və ""Qara cümə""də onlayn alıcılar ümumilikdə 7,9 milyard dollar məbləğində mal alıblar.
""Criteo"" marketinq şirkətinin məlumatına görə, ""Qara cümə"" günü alış-verişin 40%-i mobil telefonlar vasitəsi ilə edilib. Bu göstərici ötən ilin analoji dövründə 29% təşkil edib.
""Reuters""in məlumatına görə, bu il ""alış-veriş çılğınlığı"" ilə bağlı kifayət qədər az fakt qeydə alınıb.
A.M.
www.oxu.az
"
"Muqabe aylıq 150 min dollar maaş alacaqNoyabrın 21-də istefa verən Zimbabve prezidenti Robert Muqabe ömrünün sonuna kimi dövlət başçısının əmək haqqını, eləcə də bir neçə milyon dollar mükafat alacaq.
Oxu.Az xəbər verir ki, bu barədə “The Guardian” nəşri yazıb.
Hakim “Zanu-PF” partiyasından olan mənbə nəşrə bildirib ki, ümumilikdə, Muqabeyə büdcədən 10 milyon dollar ödəniləcək, həmçinin, prezidentin aylıq 150 min dollar maaşını əldə edəcək.
Qəzet yazır ki, 93 yaşlı sabiq prezidentin xanımı Muqabe Qreysə də müəyyən ödənişlər olacaq, lakin dəqiq məbləğ açıqlanmayıb.
A.M.
www.oxu.az
"
"Rusiyada restoranda atışma: 3 nəfər öldüÖtən gecə Rusiyanın Krasnodar vilayətinin Armavir şəhərində restoranda atışma olub.
Oxu.Az-ın TASS agentliyinə istinadən verdiyi məlumata görə, atışma nəticəsində Rusiya Qvardiyasının əməkdaşı da daxil olmaqla, 3 nəfər ölüb.
Faktla bağlı cinayət  işi açılıb. Atışmanın səbəbi hələ məlum deyil.
A.M.
www.oxu.az
"
"İran HDQ komandanı: Nüvə enerjisi ilə çalışan mühərriklərə ehtiyacımız varİran Hərbi Dəniz Qüvvələri (HDQ) sualtı qayıqları  üçün nüvə enerjisi ilə çalışan mühərriklərin əldə edilməsini zəruri sayır.
Oxu.Az-ın APA-ya istinadən verdiyi məlumata görə, bunu İran Hərbi Dəniz Qüvvələrinin komandanı admiral Hanzadi bəyan edib.
Bu vəzifəyə təyinatından sonra ilk dəfə mətbuata açıqlama verən admiral Hanzadi deyib ki, sualtı qayıq aşkarlanmadığı müddətdə mövcuddur və yeri müəyyənləşdirilən andan artıq mövcud sayıla bilməz. Admiral İranın dəniz altında maraqlarının qorunması üçün mütləq nüvə yanacağı ilə çalışan mühərrikə ehtiyacı olduğunu vurğulayıb.
A.M.
www.oxu.az
"
"Brüsseldə iğtişaşlar zamanı 70 nəfər saxlanıldıBelçika paytaxtı Brüsseldə baş verən iğtişaşlar zamanı 70 nəfər saxlanılıb.
Oxu.Az-ın RİA Novosti-yə istinadən verdiyi xəbərə görə, iğtişaşlar Liviyaya qaytarılan miqrantlara dəstək aksiyası başa çatdıqdan sonra başlayıb. Otuzadək radikal gənc mağazaların şüşələrini qırmağa, polis maşınlarını daş-qalaq etməyə başlayıb.
İğtişaşların qarşısını almaq üçün su şırnaqlarından və helikopterdən istifadə edilib.
Ümumilikdə, 71 nəfər saxlanılıb. İğtişaşlar zamanı xəsarət alan olmayıb.
A.M.
www.oxu.az
"
"Qazaxıstanda mikroavtobus teplovozla toqquşdu: Ən azı 9 ölüQazaxıstanın Janaozen şəhərində “QAZel” markalı mikroavtobusun teplovozla toqquşması nəticəsində ölənlərin sayı 9 nəfərə çatıb.
Oxu.Az-ın “RİA Novosti”yə istinadən verdiyi xəbərə görə, bu barədə prokurorluğun məlumatında bildirilir.
Qeyd edək ki, Tenge qəsəbəsi ərazisində dəmiryolu keçidində baş verən yol-nəqliyyat hadisəsi nəticəsində 9 nəfər ölüb, 27 nəfər xəsarət alıb.
A.M.
www.oxu.az
"
"Naməlum şəxs Trampın kortejinin qarşısını kəsməyə çalışıbABŞ-ın Florida ştatında naməlum şəxs prezident Donald Trampın kortejinin hərəkətinə mane olmağa çalışıb.
Oxu.Az xəbər verir ki, bu barədə Ağ Evin jurnalistləri bildiriblər.
Məlumata görə, hadisə Tramp qolf klubundan Mar-a-Laqodakı iqamətgahına qayıdanda baş verib. Hansısa anda qırmızı furqonda olan sürücü prezidentin kortejinin qarşısını kəsməyə cəhd göstərib. Yerli asayiş keşikçiləri sürücüsünün ədəbsiz jestləri etdiyi, söyüş söydüyü nəqliyyat vasitəsini dayandırıblar.
Bundan başqa, kortej yolunda etiraz edənlərdən ibarət kiçik qrup və prezidentin tərəfdarları da olub. Rəqiblərdən biri əlində ""Don dələduz"" plakatını, Trampın tərəfdarları isə ""Mən prezidenti qızğın şəkildə dəstəkləyirəm"", - sözləri yazılmış plakatı qaldırıb.
A.M.
www.oxu.az
"
"İslamabadda aksiya zamanı yüzlərlə insan yaralandı - FOTOPakistanın paytaxtı İslamabadda polislə aksiyaçılar arasında toqquşmalar zamanı 1 nəfər həlak olub, 130 nəfər xəsarət alıb.
Oxu.Az ""Report""a istinadən xəbər verir ki, ""Teehrik-e-Labaik"" hərəkatının fəalları artıq 3-cü həftədir Feyzabadda yolayrıcında şəhərin əsas küçələrini bağlayaraq oturaq aksiya keçirirlər. Aksiyaya səbəb hakimiyyət orqanlarının seçki haqqında qanuna ziddiyyətli düzəliş etməsi olub.
Aksiyaçıların dağıdılması üçün 8 min polis əməkdaşından istifadə edilib. Polis aksiyaçılara qarşı yüksək təzyiqli su şırnaqlarından və gözyaşardıcı qazdan istifadə edib. Buna cavab olaraq aksiyaçılar polisləri daşa basıblar. Nəticədə 1 polis əməkdaşı başından xəsarət alaraq ölüb.
Pakistanın Tibb İnstitutunun müəllimi Altaf Hüseyn də bildirib ki, aksiyanın dağıdılması zamanı 130 nəfər xəsarət alıb. Onlardan 45-i polisdir. Etirazçılardan 150-i saxlanılıb.
""Geo TV""nin məlumatına görə isə, toqquşmalarda 4 nəfər həlak olub, daha 250 nəfər xəsarət alıb. Hadisə yerinə əlavə polis və ordu qüvvələri cəlb edilib.











A.S.
www.oxu.az
"
"İŞİD-in mövqelərinə zərbə endirildi – VİDEORusiya Hava-Kosmik Qüvvələrinin ""Tu-22M3"" tipli 6 bombardmançı təyyarəsi Suriyanın Əl-İşara yaşayış ərazisində İŞİD terror təşkilatının mövqelərinə zərbə endirib.
Oxu.Az xəbər verir ki, bu barədə Rusiyanın Müdafiə Nazirliyi məlumat yayıb. 
Nəticədə terrorçuların xeyli canlı qüvvəsi, texnika və döyüş sursatı məhv edilib.

E.Ə.
www.oxu.az
"
"4 yaşlı uşaq “Gelandewagen” sürdü – VİDEORusiyada 4 yaşlı uşağın avtomobil idarə etməsi sosial şəbəkələrdə müzakirələrə səbəb olub.
Bu barədə Oxu.Az Lent.ru-ya istinadən xəbər verir.
Videogörüntüyə baxanda məlum olur ki, azyaşlı qadının qucağında oturaraq, “Mercedes Benz Gelandewagen” markalı avtomobili yüksək sürətlə idarə edir. 

E.Ə.
www.oxu.az
"
"Ərdoğan: Ankara, Moskva və Tehran Suriyaya dair mütəmadi danışıqlar aparacaqlarTürkiyə, Rusiya və İran Suriyadakı vəziyyətlə əlaqədar  mütəmadi danışıqlar aparacaqlar. 
Oxu.Az-ın APA-ya istinadən verdiyi xəbərə görə, bu barədə Türkiyə prezidenti Rəcəb Tayip Ərdoğan Balıkəsir əyalətində hakim Ədalət və İnkişaf Partiyasının deputatları qarşısında çıxışı zamanı bildirib.  
“Biz Suriyada humanitar böhrana son qoymaq üçün prinsipial razılığa nail olmuşuq. Biz hər 15 və ya 30 gündən bir danışıqlar aparacağıq. Ümid edirəm ki, Suriya yaşayan insanlar ən yaxın zamanda qərarlarımızın nəticəsini hiss edəcəklər”, - deyə Ərdoğan qeyd edib.   
Qeyd edək ki, noyabrın 22-də  Soçidə Rusiya, Türkiyə və İran prezidentləri arasında Suriya nizamlanmasına dair görüş keçirilib. 
A.S.
www.oxu.az
"
"Bu restorana yalnız çılpaq girmək mümkündür – VİDEOFransanın paytaxtı Parisdə ilk “nudist” restoran açılıb. 
Oxu.Az BBC-yə istinadən xəbər verir ki, “O  naturel”  adalanan restoranda qonaq olmaq üçün tək şərt tamamilə çılpaq soyunmaqdır. 
Restoran eyni anda 40 nəfərə xidmət edə biləcək gücə malikdir. 
Sözügedən məkanda bir şam yeməyinin dəyəri 26 avrodur.

E.Ə.
www.oxu.az
 
"
"Gürcüstanda matəm elan olunduNoyabrın 27-si Gürcüstanda matəm günü elan olunub.
APA-nın yerli bürosunun məlumatına görə, bu barədə Gürcüstanın baş naziri Giorgi Kvirikaşvilinin qərarında deyilir. Həmin gün Gürcüstan hökuməti xalqla birlikdə Batumidə “Leogrand” hotelində baş vermiş yanğın nəticəsində ölənlərin xatirəsini yad edəcək. Matəm günü bütün Gürcüstan ərazisində dövlət bayraqları endiriləcək.
Qeyd edək ki, bir gün əvvəl Batumidə “Leogrand” hotelində baş vermiş yanğın nəticəsində 11 nəfər ölüb, 21 nəfər xəsarət alıb.
A.S.
www.oxu.az
 
 
"
"ABŞ-da atışma: Ölən və yaralananlar varABŞ-ın Klivlend şəhərində atışma olub.
Oxu.Az-ın ""Report""a istinadla məlumatına görə, silahlı toqquşma yeniyetmələrlə naməlum şəxslər arasında baş verib. Atışma zamanı 1 yeniyetmə öldürülüb, daha 5-i yaralanıb. Onlar 12-16 yaşlarındadır.
Polis rəisi Kelvin Uilyams ölmüş yeniyetmənin ailəsinə başsağlığı verib və insidentin araşdırılması üçün ictimaiyyəti köməyə çağırıb. 
A.S.
www.oxu.az
 
"
"Misirdə kütləvi qətli kim törədib?Misirdə məscidə hücum edərək kütləvi qırğın törədən terrorçuların əlində İŞİD-in bayraqları olub.
Oxu.Az-ın APA-ya istinadla xəbərinə görə, terrorçular 30 nəfər olub və məscidə 5 avtomobildə gəliblər. Onlar məscidin qapısı və pəncərələri ilə üzbəüz mövqe tutaraq gəlib-gedənlərə atəş açmağa başlayıblar. Bəzi terrorçular maska taxıblar, bəziləri isə uzun saç və saqqalları ilə diqqət çəkib. Yaşları 25-30 olduğu güman edilən terrorçular kamuflyaj rəngində şalvar və qara mayka geyiblər.
Xatırladaq ki, terror nəticəsində ölənlərin sayı 305-ə çatıb. Yaralıların sayı 128 nəfərdir.
A.S.
www.oxu.az
 
"
"Misir terrorunda ölənlərin sayı 305 nəfərə çatdı – VİDEO + YENİLƏNİBNoyabrın 24-də Misirdə terrorçuların məscidə hücumu nəticəsində ölənlərin sayı 305 nəfərə çatıb. 
Oxu.Az Hurriyet nəşrinə istinadən xəbər verir ki, bu rəqəmi prokurorluq açıqlayıb.
Ölənlərin 27-si uşaqdır.
Terror zamanı 109 nəfərin xəsarət aldığı bildirilir.
***
24.11.2017 19:28
Misirdə məsciddə partlayış nəticəsində ölənlərin sayı artır. 
Oxu.Az-ın məlumatına görə, ölənlərin sayı 235-ə yüksəlib. 
Misir prezidenti Əbdülfəttah əs-Sisinin müdafiə, daxili işlər və təhlükəsizlik nazirləri ilə müşavirə keçirəcəyi bildirilir. 
Xəbərdə həmin məsciddən daha çox sufilərin istifadə etdikləri də vurğulanıb. 
***
18:26
Misirin əl-Ariş şəhərinin əl-Raud kəndindəki məsciddə cümə namazı vaxtı terrorçuların hücumu nəticəsində ölənlərin sayı 184 nəfərə çatıb.
Oxu.Az Türkiyə mətbuatına istinadən xəbər verir ki, Misir təhlükəsizlik qüvvələri Ravza məscidi yaxınlığında həm partlayış törədildildiyini, həm də 4 avtomobildən cümə namazına gələnlərə atəş açıldığını bildiriblər.
***
17:46
Misirin Sinay yarımadasının şimalında terrorçuların məscidə hücumu nəticəsində ölənlərin sayı 155 nəfərə çatıb, 120 insan xəsarət alıb.
Oxu.Az-ın məlumatına əsasən, bu barədə ""CBC Extra"" telekanalı xəbər verir.
Şimali Sinayın bütün  xəstəxanalarında fövqəladə vəziyyət elan edilib.
***
16:58
Misirin Sinay yarımadasının şimalında terrorçuların məscidə hücumu nəticəsində ölənlərin sayı 85 nəfərə çatıb, 80 insan xəsarət alıb.
Oxu.Az-ın məlumatına əsasən, bu barədə ""Sky News Arabia"" xəbər verir.

16:03
Misirin Sinay yarımadasının şimalında terrorçuların məscidə hücumu nəticəsində ölənlərin sayı 75 nəfərə çatıb.
Oxu.Az-ın məlumatına əsasən, bu barədə ""Sky News Arabia"" xəbər verir.




















***
15:57
Misirin Sinay yarımadasının şimalında terrorçuların məscidə hücumu nəticəsində 50 nəfərə yaxın insan ölüb.
Oxu.Az-ın xəbərinə görə, bu barədə ""Sky News Arabia"" telekanalı məlumat verir.
Hücumun cümə namazı vaxtı baş verdiyi bildirilir. Ölənlərin əksəriyyəti dinc əhalidir.
Məlumata əsasən, terrorçular əvvəlcə namaz qılanların arasında partlayıcı qurğunu işə salıblar, sonra isə onlara atəş açıblar.
N.О.
www.oxu.az
"
"Sevgilisini bıçaqlayan qız çılpaq halda intihara cəhd etdi – VİDEOTürkiyədə sevgilisini bıçaqlayan qız çılpaq halda pəncərəyə çıxaraq intihara cəhd edib.
Oxu.Az Yenicag.az-a istinadən xəbər verir ki, Türkiyənin Bursa şəhərində çılpaq şəkildə pəncərəyə çıxmış qız intihara cəhd edib. Hadisə yerində olan polislər G.A-nı xilas ediblər. Gənc qız ifadəsində ayrılmaq istədiyi sevgilisi tərəfindən cinsi istismara məruz qaldığını bildirib:
“6 ildir ki sevgiliydik. Ayrılmaq istədiyimi dedim. İçirdik. Bunu eşidəndə çox əsəbiləşdi. Mübahisə etməyə başladıq. Sonra məni hamam otağına kilidlədi. Çıxdıqdan sonra isə mənə təcavüz etdi. Buna görə də onu bıçaqladım və intihar etmək istədim”.
Qızın 6 illik sevgilisi M.K isə qızın yalan söylədiyini bildirib:
“Mən ondan ayrılmaq istədiyimi söylədim. O da dedi ki, onda pulları qaytar. Ona dedim ki, bütün pulumuzu birlikdə xərcləmişik. O, hamam otağına getdi. Qayıdanda isə mənə hücum çəkdi”.
Qeyd edək ki, məsələ ilə bağlı cinayət işi açılıb. Faktla bağlı araşdırma davam edir.

S.B.
www.oxu.az
"
"“TRT Avaz”ın sabiq prodüseri həbs edildi – Səfirin qətlinə görəTürkiyədə Rusiya səfiri Andrey Karlovun qətli ilə əlaqədar “TRT Avaz” telekanalının sabiq prodüseri Heyrəddin Aydınbaş həbs edilib.
Oxu.Az-ın APA-ya istinadən verdiyi xəbərə görə, H.Aydınbaş Ankarada cinayət işini aparan prokuror tərəfindən dindirilib.
Bundan sonra  cinayət işləri üzrə məhkəmə H.Aydınbaş barəsində ""qəsdən adam öldürmədə  təşkilatçılıq"" maddəsi ilə həbs qərarı verib.
Qeyd edək ki, Rusiyanın Türkiyədəki səfiri Andrey Karlov 2016-cı il, dekabrın 19-da Ankarada, fotosərgidə çıxış edərkən odlu silahla qətlə yetirilib. Cinayəti törədən polis əməkdaşı Mert Altıntaş hadisə yerində məhv edilib. 
S.B.
www.oxu.az
"
"Batumidə hoteldə güclü yanğın: Ölənlər var – YENİLƏNİB + VİDEOGürcüstan Daxili İşlər Nazirliyi (DİN) Batumidə “Leogrand” hotelində baş vermiş yanğın nəticəsində ölənlərin sayı barədə yeni məlumat yayıb.
Oxu.Az APA-ya istinadən xəbər verir ki, yanğında 11 nəfər ölüb və hazırda onların identifikasiyası həyata keçirilir.
Daxili işlər naziri Giorgi Qaxariya ölənlərin sayının artacağını istisna etməyib. O, ölənlər arasında xarici vətəndaşların da olduğunu deyib.
Baş vermiş faciə ilə bağlı Gürcüstan prezidenti Giorgi Marqvelaşvili, parlamentin spikeri İrakli Kobaxidze, Tbilisi meri Kaxa Kaladze başsağlığı veriblər.
Yanğın baş vermiş “Leogrand” hotelinin türkiyəli iş adamı Erol Avgörenə məxsus olduğu bildirilir

.
22:42
Batumidə “Leogrand” hotelində baş vermiş yanğın nəticəsində 4 nəfər ölüb.
Oxu.Az-ın APA-ya istinadən məlumatına əsasən, bu barədə şəhərin təcili tibbi yardım xidmətindən bildirilib. 
Hotelin elektrik enerjisi ilə təchizatı dayandırılıb. İnsanların təxliyəsi davam etdirilir. Hoteldə “Miss Gürcüstan 2017” müsabiqəsinin iştirakçıları da olub. Onlar xəsarət almayıblar.
Yanğının hotelin mətbəxlərindən birində baş verdiyi bildirilir. 
S.B.
www.oxu.az
"
"London metrosunda təşviş – VİDEOLondon metrosunun “Oxford Circus” stansiyasında atışma barədə məlumatlardan sonra insanlar təxliyə edilib.
Oxu.Az-ın xəbərinə görə, bu barədə Britaniya Nəqliyyat Polisi məlumat yayıb.
Bildirilir ki, hadisə yerinə hüquq-mühafizə orqanlarının əməkdaşları cəlb edilib, ərazi mühasirəyə alınıb. 
Hadisə nəticəsində yaralananlar var.
Qeyd olunur ki, güllə səsini eşidən sərnişinlər təşviş içində stansiyanı tərk etməyə başlayıblar, bu səbəbdən izdiham yaranıb.

S.B.
www.oxu.az
"
"“LXR”-nın rəhbəri istefa verdiSeparatçı “Luqansk Xalq Respublikası”nın rəhbəri İqor Plotnitski istefa verib.
Oxu.Az-ın Gazeta.ru-ya istinadən xəbərinə görə, onun səhhətində olan problemlə əlaqədar vəzifəsindən getdiyi bildirilir.
Qeyd olunur ki, İqor Plotnitski hazırda Moskvadadır.
S.B.
www.oxu.az
"
"Kaladze maaşından imtina etdiTbilisinin yeni meri Kaxa Kaladze əməkhaqqı almayacaq. Bu pul sosial xeyriyyəçiliyə sərf olunacaq. 
Oxu.Az-ın məlumatına görə, bunu meriyanın mətbuat xidmətindən bildiriblər. 
“K.Kaladze artıq neçə illərdir ki, əməkhaqqı almır. Hamı bilir ki, o, energetika naziri olanda da əməkhaqqından imtina etmişdi. O zaman da həmin pullar sosial yardım üçün istifadə olunurdu. Həmin praktika indi də davam edəcək”, - deyə mətbuat xidməti bildirib.
Qeyd edək ki, Tbilisi merinin əməkhaqqı 3180 lari (2040 manat) təşkil edir.
K.Kaladze Gürcüstanın ən varlı şəxslərindən biridir. Bəyannaməyə əsasən, onun hesabında 9,6 milyon dollardan çox vəsait var.
Xatırladaq  ki, Tbilisi meri seçkilərində qələbəyədək K.Kaladze Gürcüstanın energetika naziri vəzifəsində çalışırdı. O, bu vəzifəyə 2012-ci ildə təyin olunmuşdu.
N.O.
www.oxu.az
"
"Mnanqaqva Zimbabvenin prezidenti olduBu gün Zimbabvenin Harar şəhərində yerləşən  Milli İdman Stadionunda minlərlə tamaşaçının qarşısında Emmerson Mnanqaqvanın inauqurasiyası baş tutub.
Oxu.Az-ın məlumatına əsasən, o, əlini Tövrata qoyaraq təntənəli surətdə and içib. Daha sonra Mnanqavanın üzərinə ölkə bayrağının rənglərindən ibarət lent taxılıb və o, Zimbabvenin prezindenti elan edilib.
75 yaşlı Mnanqaqva noyabrın əvvəlində birinci vitse-prezident vəzifəsindən azad edilmişdi. KİV-in məlumatına əsasən, sabiq prezident Muqabe Mnanqaqvanı həyat yoldaşı Qreysin təzyiqi altında vəzifəsindən kənarlaşdırmışdı. Bildirilir ki, Qreys həyat yoldaşı öldükdən sonra özü ali vəzifəyə keçməyi planlaşdırırmış.
N.O.
www.oxu.az
"
"Odessada Azərbaycanın hədiyyəsi təhqir edildi - FOTOUkraynanın Odessa şəhərində 2013-cü ildə “Bolşoy Fontan”ın  4-cü stansiyasında quraşdırılmış xatirə nişanı naməlum şəxslər tərəfindən təhqir olunub.
Bu barədə Oxu.Az “Vedomosti-Ukrayna” nəşrinə istinadən xəbər verir.
Xatirə nişanının üzərində naməlum şəxslər kelt xaçı çəkiblər. Bu işarədən skinhetlər, rasistlər (irqçilər) və neonasistlər “ağ irq” üzərində üstünlüyü göstərmək üçün istifadə edirlər.
Xatirə nişanının üzərində aşağıdakı mətn həkk olunub: “Bu yerdə Ukrayna ilə Azərbaycanın sarsılmaz dostluğu şərəfinə və gözəl Odessanın sakinlərinə hədiyyə olaraq Azərbaycan Respublikasının Dövlət Neft Şirkətinin (SOCAR) nümayəndəliyinin vəsaiti hesabına “Azərbaycan” parkı salınıb – Odessa şəhəri, 3 sentyabr 2013-cü il”.



N.О.
www.oxu.az
"
"Türkiyə Fətullah Gülənlə bağlı ABŞ-a sorğu göndərdiAnkara FETÖ terror təşkilatının lideri Fətullah Gülənin ekstradisiyası tələbi ilə ABŞ-a 7 sorğu göndərib.
Oxu.Az ""Report""a istinadən xəbər verir ki, bunu Türkiyənin ədliyyə naziri Əbdülhəmid Gül bildirib.
Nazirin sözlərinə görə, 3 noyabr 2017-ci il tarixindən ABŞ-a onun təhvil verilməsi ilə bağlı yeddi sorğu və müvəqqəti həbsinə dair ayrı bir sorğu ünvanlanıb.
O əlavə edib ki, bununla yanaşı, Türkiyədə Gülənə qarşı məhkəmə prosesi davam etdirilir.
A.C.
www.oxu.az
 
"
"Ermənistan ofşor ölkələrin qara siyahısına daxil edilə bilərAvropa İttifaqı Ermənistanı dekabrda vergi sığınacağı (ofşor) hesab edilən ölkələrin siyahısına daxil edə bilər.    
Oxu.Az-ın APA-ya istinadən verdiyi xəbərə görə, bu barədə məlumat Aİ-nin vergitutma  məsələləri üzrə xüsusi işçi qrupunun materiallarında əks olunub. Qeyd olunan işçi qrupu vergi məsələlərində Aİ ilə əməkdaşlıqdan boyun qaçıran yurisdiksiyaların siyahısını tərtib edir.
Məlumata görə, işçi qrupu siyahıya dair tövsiyələri Aİ ölkələrinin maliyyə nazirlərinin dekabrın 5-də keçiriləcək müşavirəsində təqdim oluna bilər. Aİ dövlətləri siyahıya daxil edilən ölkələrə qarşı görüləcək tədbirlər barədə hələ ki razılığa gəlməyiblər.  
Qeyd olunan qara siyahıya Ermənistan, Kuk adaları, Marşal adaları, Panama, Serbiya, Tunis -  ümumilikdə 36 ölkənin daxil ediləcəyi gözlənilir.
A.S.
www.oxu.az
 
"
"Türkiyə 22 ölkəyə ekstradisiya ilə bağlı sorğu göndərəcəkFETÖ terror təşkilatının üzvlərinin işlərini araşdıran Ankara məhkəməsi Türkiyənin Ədliyyə Nazirliyinə müraciət edərək FETÖ rəhbərliyində təmsil olunan 45 şəxsin 22 ölkədən  ekstradisiyasına dair sorğu hazırlamağı tələb edib.   
Oxu.Az-ın APA-ya istinadən verdiyi xəbərə görə, sorğuların əksəriyyəti (FETÖ rəhbəri Fətullah Gülən daxil olmaqla, 15 nəfərə dair) ABŞ-a göndəriləcək.  Sorğuların göndəriləcəyi ölkələr siyahısında həmçinin Böyük Britaniya, Almaniya, Belçika, Norveç, Niderland, Malta, Albaniya, Türkmənistan, Qırğızıstan, Qazaxıstan, Özbəkistan, İsrail, Kambodja, Tailand, BƏƏ, Madaqaskar, Mozambik, Toqo, Mərkəzi Afrika Respublikası, Misir və Burkina Faso yer alıb.   
Şübhəli şəxslərdən 3 nəfər barəsində sorğu eyni vaxtda bir neçə ölkəyə göndəriləcək.  
Ekstradisiyası tələb edilən FETÖ liderlərinin siyahısında isə Qazaxıstanda fəaliyyət göstərən Mustafa Ocalan  (“İmam Balkan”), Norveçdə Suleyman Uysal (“İmam FETÖ”), Niderlanda “imam” Nejdət Başaran,  Mərkəzi Afrika Respublikasında FETÖ Məşvərət Komitəsinin üzvü Naci Tosun və digərləri yer alıb.
S.B.
www.oxu.az
"
"Azərbaycan sərhədi yaxınlığında atışma: Ölənlər var – YENİLƏNİBDağıstanın Azərbaycanla həmsərhəd Məhərrəmkənd rayonunda  iki nəfərin ölümü və üç nəfərin yaralanması ilə nəticələnən atışmaya səbəb  borc pul olub. 
Oxu.Az-ın APA-ya istinadən xəbərinə görə, bu barədə “RİA Novosti”yə Dağıstanın hüquq-mühafizə orqanlarındakı mənbə bildirib.   
Məlumata görə, insidentlə əlaqəli 6 nəfər saxlanılıb, 15 nəfərədək şəxsin axtarışı davam etdirilir.
“Ümumilikdə münaqişədə 20-dək şəxs iştirak edib. Onlardan bir qrupu Məhərrəmkənd rayonuna Dərbənd şəhərindən gəlib. Mübahisə pul üstündə, daha dəqiq, borca görə yaranıb”, - deyə mənbə bildirib.  
Məlumata görə, insidentdə Məhərrəmkənd rayonu rəhbərinin qohumları iştirak edib. Onlardan biri Eldar Yaralıyev öldürülüb, rayon rəhbərinin qardaşı oğlu isə yaralanıb.  
21:31
Dağıstanın Məhərrəmkəndə rayonunda baş verən atışma zamanı iki nəfər ölüb, daha altı nəfər isə yaralanıb.
Oxu.Az-ın xəbərinə görə, bu barədə İnterfaks nəşri məlumat yayıb.
Bildirilir ki, atışmada Respublikanın yüksək vəzifəli məmurlarının uşaqları iştirak ediblər. Onların adları açıqlanmır.
TASS nəşrinin məlumatına əsasən, ölənlərdən biri deputatdır. REN TV telekanalı isə bildirir ki, atəş açan şəxslərdən biri şəhər məclisinin deputatı Rafiq Yarəliyev olub.
S.B.
www.oxu.az
"
"Kəbədə yeni qadağa – VİDEOSəudiyyə Ərəbistanı Krallığının Xarici İşlər Nazirliyi tərəfindən Məkkə şəhərində yerləşən Məscid-i Haram (Kəbə) və Mədinə şəhərində yerləşən Məscid-i Nebevi içində və bu ibadətxanaların ərazisinə aid açıq və qapalı yerlərdə foto və video çəkilməsinə qadağa qoyulacağını bildirib. 
Oxu.Az-ın Modern.Az-a istinadən xəbərinə görə, qadağa bütün ziyarətçilərə, eyni zamanda media nümayəndələrinə də şamil edilir. 
Qadağa müqəddəs yerləri qorumaq məqsədi ilə qoyulub. Ziyarətçilərin Məscid-i Haram və Məscid-i Nebevinin içərisində gəldikləri ölkələrin bayraqlarını yuxarı qaldırması, bu şəkildə xatirə şəkillərin çəkilməsi və danışıqlarla adı çəkilən məkanlarda zəvvarların narahat edildiyi vurğulanıb. 
Ziyarətçilərə əvvəllər bu məsələ ilə bağlı hər hansı xəbərdarlıq edilməmişdi. Krallığın Xarici Nazirliyi tərəfindən verilən sərəncamda ibadətlərin daha sağlam şəkildə yerinə yetirilməsi üçün qüvvəyə minən qanuna qarşı çıxanların foto və video çəkmə qabiliyyəti olan cihazları müsadirə olunacaq və qanun çərçivəsində tədbir görüləcək. Ziyarətçi göndərən ölkələrin də öz vətəndaşlarını məlumatlandırması tələb olunub

S.B.
www.oxu.az
"
"Səudiyyə Ərəbistanını bu qış şaxtalar gözləyirSəudiyyə Ərəbistanını bu il çox sərt qış gözləyir.
Oxu.Az-ın RİA Novosti-yə istinadən xəbərinə görə, yerli sinoptiklər bildiriblər ki, ölkədə temperatur mənfi beş dərəcəyə qədər düşə bilər.
Krallığın meteoroloji xidməti havaların daha çox ölkənin şimalında sərt keçəcəyini bildirir.
Qeyd edək ki, bu həftə Səudiyyə Ərəbistanında güclü yağışlar başlayıb. Leysan nəticəsində paytaxt Ər-Riyad da daxil olmaqla, ölkənin bir sıra hissələrini su basıb.
S.B.
www.oxu.az
"
"Rusiyada vəhşicəsinə döyülən azərbaycanlı tələbə ölübRusiyanın Perm şəhərində vəhşicəsinə döyülən azərbaycanlı tələbə bu gün xəstəxanada keçinib.
Oxu.Az-ın xəbərinə görə, bu barədə APA-nın Rusiya bürosuna Permdəki Azərbaycan diasporunun sədri Çingiz İsayev bildirib.
O, həkimlərin səylərinə baxmayaraq, Hüseyn Mustafayevi xilas etməyin mümkün olmadığını söyləyib.
Qeyd edək ki, noyabrın 18-19-na keçən gecə Permdəki Farmakoloji Akademiyanın tələbəsi, Azərbaycan vətəndaşı, 1990-cı il təvəllüdlü Mustafayev Hüseyn Etibar oğlu naməlum şəxslər tərəfindən vəhşicəsinə döyülüb.
Hadisədən bir neçə gün sonra onu döyən şəxslər polis tərəfindən saxlanılıb.
Faktla bağlı cinayət işi açılıb, araşdırma aparılır.
S.B.
www.oxu.az
"
"Üç milyon dollara avtomobil nömrəsi - FOTOBu yaxınlarda Birləşmiş Ərəb Əmirliklərində (BƏƏ) keçirilən hərracda biznesmenlər avtomobillərin qeydiyyat nömrəsinə külli miqdarda pul xərcləyiblər. Məsələ ondadır ki, bu nömrələr cəmi bir rəqəmdən ibarətdir.
Oxu.Az AZƏRTAC-a istinadla xəbər verir ki, bu günlərdə iş adamı Əhməd əl-Marzuki avtomobili üçün 10 milyon dirhəmə (3 milyon dollar) 2 rəqəmi ilə işarələnmiş qeydiyyat nömrəsi alıb. 23 yaşlı sahibkar bildirib ki, bu nömrəni BƏƏ-nin milli bayramı – dekabrın 2-də qeyd olunan Müstəqillik Günü münasibətilə seçib.
Ümumilikdə isə hərracda bu cür 15 bahalı və unikal nömrə satılıb. Məsələn, “1111” nömrəsi 12 yaşlı gəncə 400 min dollara başa gəlib.











www.oxu.az
"
"Çinli 5 saniyədə iki dəfə ölümdən qayıtdı – VİDEOÇin sakini iki təhlükəli hadisədən sonra möcüzəli şəkildə sağ qalıb.
Oxu.Az xəbər verir ki, ""People's Daily China"" portalının məlumatına görə, əvvəlcə çinlini az qala yanında dayanmış avtomobilə çırpılan nəqliyyat vasitəsi vuracaqdı. Bu hadisədən bir neçə saniyə sonra isə qəza nəticəsində aşan fənər dirəyi az qala çinlinin başına düşəcəkdi.
Hadisə Çinin şimal-şərqində qeydə alınıb.

A.M.
www.oxu.az
"
"SEPAH komandanı: İŞİD hələ məhv olmayıb“Bu gün İŞİD-in hökmranlığı başa çatıb və daha heç bir kənd, şəhər və torpaq bu terror qruplaşmasının nəzarətində deyil. Lakin İŞİD hələ məhv olmayıb, İŞİD düşüncəsinin regionda olması onların genişlənmək təhlükəsini artırır. Onlar dağınıq qruplar halında ABŞ və İsrailin dəstəyi ilə müxtəlif ölkələrə gedirlər. Ona görə də müxtəlif ölkələr bu qeyri-sabitlik və intihar hücumları ilə bağlı hazırlıqlı olmalıdır”.
Oxu.Az APA-ya istinadən xəbər verir ki, bu sözləri İran İslam İnqilabı Keşikçiləri Korpusunun (SEPAH) komandanı Əzizullah Cəfəri keçirdiyi mətbuat konfransında deyib. O, İŞİD üzvlərinin haradasa yenidən təşkilatlanaraq hansısa şəhərə hücum edəcəklərini istisna etməyib.
Ə. Cəfəri Livan “Hizbullah”ının silahlanması ilə bağlı məsələyə toxunaraq bildirib ki, “Hizbullah”ın varlığı onun silahından asılıdır: “”Hizbullah”ın mahiyyəti budur ki, Livan xalqının düşməni İsrail qarşısında silahlansın. Çünki İsrailin ilk məqsədi Livandır. “Hizbullah”ın təhlükəsizliyi təmin etmək üçün ən yaxşı silahlarla silahlanması təbiidir və bu, müzakirə oluna bilməz. Livan xalqı da balacasından böyüyünə kimi “Hizbullah”ın silahlı olmasını dəstəkləyir”.
SEPAH rəhbəri İran, Rusiya və Türkiyə prezidentlərinin Soçi görüşünün müsbət nəticələnəcəyinə ümidvar olduğunu söyləyib. O qeyd edib ki, SEPAH və İran xalqı Suriyanın yenidən qurulmasına qoşulmağa hazırdır: “Hökumətlə də danışıqlar aparmışıq və müəyyən olunub ki, SEPAH bu sahədə digərlərindən daha yaxşı iş görə bilər. Əlbəttə, bu, Suriya hökumətinin istəyindən də asılıdır. Danışıqlar aparılır və ilkin hazırlıq işləri görülür”.
Ə Cəfəri bəyan edib ki, islam ümməti harada zülmlə üzləşirsə, İran onları dəstəkləyir: “Digər ölkələrdə, o cümlədən Yəməndə bizim dəstəyimiz fərqli formadadır. Yardımlarımız  hakimiyyətin istəyilə olmalıdır. Orada hökumət “Ənsərullah”ın əlindədir və bizim yardımlarımız əsasən məsləhət və daha çox mənəvi yardımlardan ibarətdir.
A.M.
www.oxu.az
"
"Putin Ərdoğanın stulunu aşırdı - VİDEORusiya prezidenti Vladimir Putin türkiyəli həmkarı Rəcəb Tayib Ərdoğanın əyləşdiyi stulu aşırıb.
Oxu.Az-ın məlumatına əsasən, hadisə Rusiya, İran və Türkiyə prezidentlərinin Soçidə keçirilən üçtərəfli danışıqlarının nəticələri barədə mətbuat üçün keçirilən birgə çıxışı zamanı baş verib.
Rusiya lideri Ərdoğana yaxınlaşaraq əlini sıxıb. Putin Türkiyə prezidentinin rahat ayağa qalxması üçün  onun stulunu arxaya itələyib. Lakin bu zaman stul yerə aşıb.

N.О.
www.oxu.az
"
"LXR-nın rəhbərliyi Luqanskı tərk etdiQondarma LXR-nın lideri İqor Plotnitski, onun administrasiyasının rəhbəri İrina Teytsman və digər rəhbər şəxslərin içərisində olduğu avtomobil korteci Luqansk ərazisini tərk edib.
Oxu.Az bu barədə Ukrayna KİV-ə istinadən məlumat verir.
Buna baxmayaraq, hökumət binası əvvəlki kimi silahlı şəxslər tərəfindən mühasirəyə alınıb. 
Silahlı şəxslərin LXR DİN-nin və qondarma Donetsk Xalq Respublikasının dövlət təhlükəsizlik nazirliyinin əməkdaşları olduğu ehtimal edilir.
N.О.
www.oxu.az
"
"Myanmadan qaçan müsəlmanlarla bağlı razılaşma imzalanıbBanqladeşlə Myanma arasında arakanlı müsəlman qaçqınların öz doğma yerlərinə qaytarılmasına dair razılaşma imzalanıb.
Oxu.Az bildirir ki, bu barədə Report.az “Milliyet”ə istinadən xəbər verir.
Sənədə əsasən Banqladeş hökuməti ölkəyə sığınan qaçqınları Myanmaya göndərəcək.
Qeyd edək ki, bu il avqustun 25-dən Myanmanın şimalında, Arakan əyalətində müsəlmanlara qarşı “qanunsuz silahlılara qarşı mübarizə” adı altında qətliam başlayıb. Bu “tədbir” nəticəsində 613 min myanmalı müsəlman doğma torpaqlarını tərk edərək Banqladeşə sığınıb.
Xatırladaq ki, ötən gün ABŞ-ın dövlət katibi Reks Tillerson Myanmada müsəlmanlara qarşı törədilənləri “etnik təmizləmə” adlanıdırıb. 
N.O.
www.oxu.az
"
"Radanın deputatı Saakaşviliyə hücum etdi - VİDEOGürcüstanın sabiq prezidenti Mixeil Saakaşvili və Ali Radanın deputatı İqor Mosiyçuk arasında televiziya proqramı zamanı münaqişə yaranıb.
Oxu.Az-ın məlumatına əsasən, hadisə proqram iştirakçıları Stepan Banderin Ukraynadakı rolunu müzakirə edən zaman baş verib.
Əvvəlcə Mosiyçuk Saakaşvilidən Banderi dəstəkləyib-dəstəkləmədiyini soruşub. Odessanın sabiq qubernatoru isə cavabında “Mən Ukraynanı dəstəkləyirəm” deyib.
Sonra isə Saakaşvili əlavə edib edib ki, Stepan Bander sağ olsaydı, rüşvət alanları məhv edərdi. Onun bu sözləri opponentini özündən çıxardıb və o, “Yeni qüvvələr hərəkatı” partiyasının liderinin üzərinə əsa ilə gedib. Lakin aparıcı Mosiyçukun qabağını kəsərək hücumun qarşısını alıb.

N.O.
www.oxu.az
"
"İstanbulda törədilən terrorun təkilatçısı Tbilisidə məhv edildi - VİDEOÖtən gün Gürcüstan paytaxtı Tbilisidə keçrilən antiterror əməliyyatı nəticəsində zərərsizləşdirilən terrorçular arasında İstanbulun Atatürk hava limanında törədilən terror aktının təşkilatçılarından biri də var.
Oxu.Az Report-a  istinadən xəbər verir ki, bu, “Tək qol” ləqəbli terrorçu Əhməd Receboviç Çatayevdir. 
Məlumata görə, Ə.Çatayev 2012-ci ildən terrorçu İŞİD qruplaşmasının dəstə başçılarından biri olan Ömər Şişani ilə birlikdə fəaliyət göstərib. Ə.Çatayev ötən gün Tbilisidə məhv edilib. 
Qeyd edək ki, noyabrın 22-də Tbilisidə keçirilən antiterror əməliyyatı nəticəsində çeçen əsilli 3 terrorçu zərərsizləşdirilib, biri tutulub.
Xatırladaq ki, 2016-cı il iyunun 28-də Türkiyənin Atatürk hava limanında 3 terrorçu-kamikadze terror aktları törədib. Üç partlayış nəticəsində 47 nəfər həlak olub, 250-yə yaxın insan xəsarət alıb.

N.O.
www.oxu.az
"
"Soçidə Türkiyə və İran nümayəndələri arasında insidentRusiyanın Soçi şəhərində Rəcəb Tayyib Ərdoğan və Həsən Ruhani arasındakı görüşə qədər Türkiyə və İran nümayəndə heyətləri arasında insident yaşanıb.
Oxu.Az-ınTrend-ə istinadən verdiyi məlumata görə, İran nümayəndə heyəti, o cümlədən İran İslam Respublikası prezidentinin mühafizəsi təyin edilmiş vaxtdan tez gələn Türkiyə nümayəndə heyətini görüşün keçiriləcəyi zaldan çıxarmağa çalışıb.
Türkiyə nümayəndə heyəti isə görüş yerini tərk etməyib və protokola əsasən dövlət başçılarının gəlişinədək zala daxil olmaq haqlarının olduğunu bildirib.
İnsidentə görə prezidentlərin görüşü təqribən 10 dəqiqə ləngiyib.
N.О.
www.oxu.az
"
"Türkiyəli aparıcının evinə atəş açan şəxs həbs edildi - FOTO Türkiyəli aparıcı Tanem Sivarın iki köpəyini zəhərləyərək öldürən qonşusu həbs olunub.
Oxu.Az xəbər verir ki, teleaparıcının polisə şikayət etməsindən sonra həmin şəxs bir müddət əvvəl nəzarət altına alınıb, sonra sərbəst buraxılıb. Bundan sonra T.Sivarın evinə və həyat yoldaşına atəş açıb.
T.Sivar sosial şəbəkə vasitəsilə həyatının təhlükə altında olduğunu qeyd edib və yenidən onunla bağlı müvafiq qurumlara şikayət edib.
Faktla bağlı araşdırma aparılıb və həmin şəxs yenidən həbs olunub.











A.S.
www.oxu.az
"
"Rəsmi Kiyev Saakaşvilini ölkədən xaric edəcək – VİDEOUkraynanın hakimiyyət orqanları Odessa vilayətinin sabiq qubernatoru Mixeil Saakaşavilini yaxın bir həftə ərzində ölkədən xaric edəcək.
Oxu.Az-ın ""Report""a istinadla xəbərinə görə, bu barədə məlumatı Ukrayna KİV-i güc strukturlarındakı mənbələrə istinadən yayıb.
Bildirilir ki, M.Saakaşvilinin deportasiyasına dair hazırlıqlar xüsusi əməliyyat formatında keçirilir. ""Gürcüstanlıların bir neç gün əvvəl müşahidə etdiyimiz xaric edilməsi bu hazırlığın bir elementidir. Lakin əsas fərq odur ki, M. Saakaşvili Gürcüstana yox, 3-ü ölkəyə xaric ediləcək"", - deyə mənbə bildirib.
Bir müddət əvvəl Ukrayna Ali İnzibati Məhkəməsi M. Saakaşvilinin prezident Petro Poroşenkonun istefaya göndərilməsinə dair iddiasını təmin etməyib.

A.S.
www.oxu.az
"
"Türkiyədə zəlzələ baş verdiTürkiyənin Muğla vilayətində 5 bal gücündə zəlzələ baş verib.
Oxu.Az-ın Trend-ə istinadən verdiyi xəbərə görə, bu haqda Türkiyənin Fövqəladə Hallar Nazirliyi məlumat yayıb.
Təkanlar yerli vaxtla saat 23:22-də qeydə alınıb. Zəlzələnin ocağı 12,19 kilometr dərinlikdə yerləşib.
A.S.
www.oxu.az
"
"Fransada saxlanılan rusiyalı senator zəmanətlə azadlığa buraxıldı – VİDEOÖtən gün Fransanın Nitsa şəhərində saxlanılan Rusiya Federasiya Şurasının üzvü, sahibkar Süleyman Kərimov 5 milyon avro məbləğində zəmanətlə azadlığa buraxılıb.
Oxu.Az-ın APA-ya istinadən verdiyi xəbərə görə, bu barədə Nitsa şəhər prokuroru Jan-Mişel Pretr bildirib.
Eyni zamanda S.Kərimova Fransanı tərk etmək qadağan edilib.
Qeyd edək ki, ""Nafta-Moskva"" şirkətinin sahibi, 51 yaşlı Süleyman Kərimov vergidən yayınma və çirkli pulların yuyulmasında ittiham olunur.  “Forbes” jurnalına əsasən, S.Kərimovun sərvəti 2016-cı ildə 1.6 milyard dollar təşkil edib.

A.S.
www.oxu.az
"
"Giorgi Kvirikaşvili: Tbilisidə təhlükə neytrallaşdırılıb Tbilisidə təhlükə neytrallaşdırılıb.
Oxu.Az APA-ya istinadan xəbər verir ki, bu barədə Gürcüstanın baş naziri Giorgi Kvirikaşvili deyib.
O, əməliyyatda iştirak etmiş xüsusi təyinatlılara və DİN əməkdaşlarına minnətdarlığını bildirib: “Təəssüflər olsun ki, bir xüsusi təyinatlı ölüb. Həmin şəxs həqiqi qəhrəmandır və onun ailəsinə başsağlığımı bildirirəm. Yaralanmış xüsusi təyinatlıların isə tezliklə sağalmasını diləyirəm”.
G.Kvirikaşvili Dövlət Təhlükəsizliyi Xidmətinin rəisi Vaxtanq Qomelauri ilə birgə antiterror əməliyyatı zamanı yaralanmış xüsusi təyinatlılara baş çəkib.
Xatırladaq ki, Tbilisidə həyata keçirilmiş antiterror əməliyyatı zamanı terrorçuluqda şübhəli bilinən 3 nəfər zərərsizləşdirilib, bir nəfər saxlanılıb. Əməliyyat zamanı bir xüsusi təyinatlı ölüb, ikisi isə yaralanıb. Gürcüstan DİN-nin 2 əməkdaşı da xəsarət alıb.  
DTX rəisi V.Qomelauri  xüsusi əməliyyatın 20 saata yaxın davam etməsinə aydınlıq gətirib. O deyib ki, antiterror əməliyyatı zamanı terrorçuluqda şübhəli bilinən şəxslərin girov götürməsi təhlükəsi olub: “Xüsusi əməliyyat ciddi kriminal qruplaşmaya qarşı aparılıb”.
DTX rəisi saxlanılan və zərərsizləşdirilmiş şəxslərin hansı ölkə vətəndaşları olması barədə açıqlama verməkdən imtina edib.
www.oxu.az
"
"Şimali Koreya əsgərinin sərhədi keçib qaçmasının videosu yayıldıCənubi Koreya ilə sərhədi aşıb qaçan Şimali Koreya əsgərinin videogörüntüləri yayımlanıb.
Oxu.Az Bizimyol-a istinadən xəbər verir ki, Cənubi Koreya sərhəd xidmətinin yaydığı dramatik videodan görünür ki, Şimali Koreya əsgəri avtomobillə sərhədə gəlir, sərhədi keçib qaçarkən arxadan ona atəş açırlar.
Cənubi Koreya rəsmilərinin verdiyi məlumata görə, əsgər güllə yaraları alsa da, xilas edilib. Hazırda o, Cənubi Koreyanın paytaxtı Seul şəhərində müalicə alır.

www.oxu.az
"
"Gürcüstan DTX Tbilisidəki antiterror əməliyyatının nəticələrindən danışdı - VİDEOTbilisidə həyata keçirilmiş antiterror əməliyyatı zamanı terrorçuluqda şübhəli bilinən 3 nəfər zərərsizləşdirilib, bir nəfər saxlanılıb.
 
Oxu.Az APA-nın yerli bürosuna istinadan xəbər verir ki, bu barədə Gürcüstan Dövlət Təhlükəsizliyi Xidmətinin (DTX) mətbuat katibi Nino Giorqobiani keçirdiyi brifinqdə deyib.
 
O bildirib ki, əməliyyat zamanı bir xüsusi təyinatlı ölüb, ikisi isə yaralanıb.

www.oxu.az
"
"İranlı general: İŞİD tərəfindən aldadılmış 6 mindən çox insan özünü partladıbİŞİD terror təşkilatının sıralarına qoşulmuş 6 mindən çox gənc terrorçu-kamikadzeyə çevrilib.
 
Oxu.Az APA-ya istinadan xəbər verir ki, bu barədə İran İslam İnqilabı Keşikçiləri Korpusunun (SEPAH) Qüds Qüvvələri komandanı, general-mayor Qasım Süleymaninin İŞİD-in hakimiyyətinin sona çatması ilə bağlı İranın Ali lideri Ayətullah Xameneiyə ünvanladığı məktubunda bildirib..
 
General qeyd edib ki, 6 mindən çox aldadılmış gənc İslamı müdafiə etmək adı ilə intiharçı fəaliyyətlə partlayıcı ilə dolu maşınlarla meydanlarda, məscidlərdə, məktəblərdə, hətta xəstəxanalarda və müsəlmanların ümumi mərkəzlərində özlərini partladıblar: “Bu cinayətkar əməllər nəticəsində on minlərlə günahsız kişi, qadın və uşaq şəhid olub”.
www.oxu.az
 
"
"Zimbabvedə prezidentliyə namizədin adı açıqlandı""Zimbabve Afrika Milli İttifaqı – Vətənpərvərlik Cəbhəsi"" hakim partiyası ölkə prezidenti vəzifəsinə Zimbabvenin sabiq vitse-prezidenti Emmerson Mnanqaqvunun namizədliyini irəli sürüb.
Oxu.Az-ın məlumatına əsasən, yeni prezidentin inauqurasiyasının noyabrın 24-də keçirilməsi planlaşdırılır.
Yeni lider hakimiyyətdə  istefa vermiş Robert Muqabenin səlahiyyət müddəti başa çatana qədər olacaq. 
Qeyd edək ki, Zimbabvedə növbəti prezident seçkiləri 2018-ci ilin sentyabrına qədər keçiriləcək.
Xatırladaq ki, 1980-ci ildən Zimbabveyə rəhbərlik Robert Muqabe dünən tutduğu vəzifədən istefa verib.
Bundan əvvəl ölkə parlamenti Muqabenin impiçmenti barədə qərar qəbul edib. Prezidentə istefa verməsi üçün 24 saat vaxt verilmişdi.
N.O.
www.oxu.az
"
"Telman İsmayılov Fransadan siyasi sığınacaq istədiMoskvadakı Çerkizov bazarının sabiq sahibi Telman İsmayılov Fransadan siyasi sığınacaq istəyib.
Oxu.Az ""Mash"" teleqram kanalına istinadən xəbər verir. 
Biznesmenin Provansda məskunlaşmaq istədiyi bildirilir.
Məlumata əsasən, İsmayılov Fransanın xüsusi xidmət orqanlarının əməkdaşları ilə söhbətdə Rusiyanın bütün güc strukturlarının rəhbərlərinə qarşı əlində kompromat olduğunu vurğulayıb və söz verib ki, ona sığınacaq veriləcəyi təqdirdə, bütün məlumatları Fransaya ötürəcək.  
N.О.
www.oxu.az
"
"Ebru Gündeşdən Rza Zərraba zərbəTürkiyənin məşhur müğənnisi Ebru Gündeş 2016-cı ilin mart ayından ABŞ-da həbsdə olan  həyat yoldaşı Rza Zərrabdan boşanır.
Oxu.Az bu barədə Türkiyə KİV-ə istinadla xəbər verir.
Rza Zərrab və Ebru Gündeş 2010-cu ildə evlənib. Cütlüyün Alara adlı bir qızı var. 
Əvvəllər də cütülük haqqında dəfələrlə boşanma xəbərləri yayılıb, lakin sonradan hər iki tərəf yayılan məlumatları təkzib edib.
Qeyd edək ki, R.Zərrab 4 dekabrda yenidən hakim qarşısına çıxacaq. Bank fırıldaqçılığı və “çirkli pulların yuyulması”nda ittiham edilən biznesmen 19 mart 2016-cı ildə Mayami şəhərində tutulub. 
A.S.
www.oxu.az
"
"General Mladiç ömürlük həbsə məhkum edildi – VİDEONiderlandın Lahey (Haaqa) şəhərində yerləşən Beynəlxalq Cinayət Məhkəməsi Yuqoslaviyanın dağılması prosesi zamanı Bosniya-Herseqovinada baş vermiş etnik münaqişə zamanı insanlığa qarşı cinayətlər törətmiş serb general Ratko Mladiçi soyqırımda təqsirli bilib.
Oxu.Az APA-ya istinadən xəbər verir ki, R. Mladiç 2-si soyqırımla əlaqəli olmaqla, ümumilikdə 11 maddə üzrə günahkar sayılıb. Paytaxt Sarayevo şəhərinin bombalanması və Srebrenitsa soyqırımında onun günahı sübut olunub.
Məhkəmənin qərarı ilə R. Mladiç ömürlük həbsə məhkum edilib. O, proses zamanı qışqıraraq nəsə deməyə çalışıb. Hakim əvvəlcə ona xəbərdarlıq edib, sonra isə zaldan çıxarıb.

A.M.
www.oxu.az
"
"LXR-nın Baş Prokurorluğuna hücum edildiNaməlum silahlı şəxslər qondarma Luqansk Xalq Respublikasının (LXR) Baş Prokurorluğunu ələ keçiriblər.
Bu barədə Oxu.Az  0642.ua portalına istinadən xəbər verir.
Məlumata əsasən, 200-ə yaxın silahlı şəxs binaya hücum edib. 
Bildirilir ki, LXR-nın Baş Prokurorluğunun hərbi sahədə qanunlara riayətə nəzarət üzrə idarəsinin rəisi Sergey Rahno və “respublikanın baş prokuroru” vəzifəsinin icraçısı Vitali Podobrıy saxlanılıblar.
Qeyd edək ki, məlumatın hələ rəsmi təsdiqi yoxdur.
N.О.
www.oxu.az
"
"Rusiya “S-400”lərinin Türkiyəyə təhvil veriləcəyi vaxt açıqlanıb“Rusiya “S-400” zenit-raket kompleksini 2019-cu ildə Türkiyəyə təhvil verəcək”.
Oxu.Az Report-a istinadən istinadən xəbər verir ki, bunu Türkiyənin müdafiə naziri Nurettin Canikli parlamentdəki çıxışında bildirib.
Nazir Silahlı Qüvvələrdə Fətullahçı Terror Təşkilatına (FETÖ) qarşı aparılan əməliyyatlardan da danışıb. 
O qeyd edib ki, FETÖ üzvü olan 8 min 570 nəfər Silahlı Qüvvələr sıralarından kənarlaşdırılıb: “Onların 150-si general, 4 min 630-u isə digər rütbəli zabitlərdir”.
S.B.
www.oxu.az
 
"
"Türkiyə vətəndaşını öldürərək satanist ritualı ilə yandıran azərbaycanlı tutuldu – VİDEOUkraynanın Odessa şəhərində nadir rast gəlinən hadisə baş verib.
Oxu.Az-ın APA-ya istinadən verdiyi xəbərə görə, Ukrayna Prokurorluğunun yaydığı məlumatda bildirilir ki, Odessa şəhərində Türkiyə vətəndaşı satanistlər (şeytana sitayiş edənlər) tərəfindən öldürülüb.
Cinayəti iki Türkiyə, bir İtaliya və bir Azərbaycan vətəndaşı törədib. Cinayətkarlar artıq tutulub.
Onlar 25 yaşlı Doruxan Ünalı Odessa şəhərində mənzilində əvvəlcə başından vuraraq öldürüb, sonra isə cəsədi xüsusi ritualla yandırıblar.
Məlumatda qeyd edilib ki, cinayət yerində satanist ayinlərində istifadə edilən əşyalar tapılıb.
Cinayətkarların daha əvvəl də narkotik satışı və insan alveri maddələri ilə məhbus həyatı yaşadıqları ortaya çıxıb.
Öldürülən şəxsin Ukraynaya insan alveri ilə məşğul olmaq üçün gəldiyi və şəhərləri gəzərək gənc qızları pul qarşılığında aldatdığı da bildirilir.


S.B.
www.oxu.az
"
"Rusiyanın tanınmış opera müğənnisi vəfat etdiRusiyanın tanınmış opera müğənnisi Dmitri Xvorostovski dünyasını dəyişib.
Oxu.Az Rusiya mətbuatına istinadən xəbər verir ki, o, onkoloji xəstəlikdən əziyyət çəkirdi.
Xatırladaq ki, bir müddət əvvəl Rusiya mediasında Dmitri Xvorostovskinin vəfat etməsi ilə bağlı məlumat yayılmış, lakin müğənninin həyat yoldaşı Florenke Xvorostovski həmin xəbəri təkzib etmişdi.
A.S.
www.oxu.az
"
"Sakit okeanda ABŞ-ın HDQ-nin təyyarəsi qəzaya uğrayıbSakit okeanda Okinava adasının yaxınlığında ABŞ-ın Hərbi-Dəniz Qüvvələrinə məxsus təyyarəsi qəzaya uğrayıb.
Bu barədə Oxu.Az Associated Press-ə istinadən xəbər verir.
Məlumata əsasən, təyyarənin göyərtəsində 11 nəfər olub.
Bildirilir ki, təyyarə hazırda Koreya yarımadasının yaxınlığında olan “Ronald Reyqan” gəmisinə tərəf uçurmuş.



N.O.
www.oxu.az
"
"Meksikada cangüdən mühafizə etdiyi şirkət rəhbərini səhvən güllələyibMeksikanın “İzzi Telecom” telekommunikasiya şirkətinin rəhbəri Adolfo Laqos cangüdəni tərəfindən təsadüfən güllələnib.
Oxu.Az-ın xəbərinə əsasən, bu barədə Mexiko ştatının prokuroru Alexandro Qomes məlumat verib.
O bildirib ki, Teotiuakana piramidaları ərazisində velosipedlə gəzintiyə çıxan A. Laqos və onun cangüdəninə oğrular hücum edib. Laqosun cangüdəni oğruları atəş açan zaman güllə səhvən iş adamına dəyib. Nəticədə A. Laqos ölümcül xəsarət alıb.
Məlumata əsasən, oğrulardan biri də güllə yarası alıb. Hazırda cinayətkarların axtarışı davam etdirilir.
N.O.
www.oxu.az
"
"Rusiya Xəzər dənizində anti-terror təlimləri keçirdiRusiyanın Xəzər Dəniz Donanmasının hərbi hissələri və gəmiləri Həştərxan, Mahaçqala və Kaspiysk şəhərlərində anti-terror təlimləri keçirib.
Oxu.Az xəbər verir ki, bunu Rusiyanın Cənub Hərbi Dairəsinin mətbuat xidmətinin rəisi Dvadim Astafyev bildirib.
Məlumata əsasən, təlimlərə Xəzər donanmasının 500-dən çox hərbçisi, 20-yə yaxın gəmi, kater və qayıq, 20-dən çox silah və hərbi texnikası cəlb edilib. 
N.О.
www.oxu.az
"
"“Kinder”in tərkibində ölümcül maddə tapıldı""Kinder sürpriz”də kanserogen maddə tapılıb.
Oxu.Az Medicina.az-a istinadən xəbər verir ki, bu haqda Almaniyada istehlakçıların hüquqlarını müdafiə edən təşkilat məlumat yayıb.
Nüfuzlu xarici KİV-də yazılıb ki, üzərində ekspertiza aparılan 5 məhsulda mineral yağların təhlükəli konsentrasiyasının normadan artıq olduğu üzə çıxıb. Bu yağlar, adətən, neft emalı prosesində yaranır.
Məlumata görə, kanserogen maddə şokoladın örtüldüyü kağızda yaranır və şokolada keçir.
""Biz istehlakçılara bu məhsulu almamağı məsləhət görürük. Çünki MOAH birləşməsi qida üçün qətiyyən uyğun deyil”, – deyə təşkilatın rəhbəri bildirib. Bu təşkilat ""Kinder” məhsullarının satışdan yığışdırılması məsələsini də qaldırıb, lakin hələlik müsbət cavab almayıb. Konditerlər Assosiasiyası isə bildirib ki, bu konsentrant narahatlıq yaratmır və alıcılar təşvişə düşməməlidir.
Rusiyalı mütəxəsislər də təsdiqləyib ki, texniki yağın kağızdan şokolada keçməsi, oradan da orqanizmə düşməsi ciddi allergik reaksiyalar, zərərli maddələrin toplanması və sonda xərçənglə nəticələnə bilər.
Ekspertlər şokolad istehsalında hansısa texniki səhvin baş verdiyini, lakin brendin öz alıcılarını itirməmək üçün bu səhvi ört-basdır etməyə çalışdıqlarını güman edir.
Həkim-pediatrlar isə ""Kinder sürpriz”in uşağın mədə, qaraciyər və sinir sistemini zədələyəcəyini bildirib. Çünki neftdən ayrılan maşın yağının orqanizmə düşməsi və qəbul olunması ölümcül təhlükədir.
A.M.
www.oxu.az
"
"“Forbes” ilin ən çox qazanan modellərini açıqladı – VİDEO + FOTO ABŞ-ın “Forbes”  jurnalı ilin ən çox qazanan 10 modelinin siyahısını hazırlayıb.
Oxu.Az xarici KİV-ə istinadən xəbər verir ki, siyahıda birinci yeri bu il 22 milyon dollar gəlir əldə edən amerikalı model Kendall Cenner tutub. Braziliyalı model Jizel Bündhen 17,5 milyon dollar gəlirlə ikinci pillədə qərarlaşıb.
Kendall Cenner

Jizel Bündhen

13,5 milyon dollar qazancla Krissi Teyqen üçüncü, 10,5 milyon dollar gəlir ilə Adriana Lima dördüncüdür. Cici Hadid və Rouzi Hantinqton-Uaytli (hər ikisi 9,5 milyon dollar) siyahıda beşinci və altıncı yerləri bölüşdürürlər.
Krissi Teyqen

Adriana Lima

Cici Hadid

Rouzi Hantinqton-Uaytli

Karli Kloss (9 milyon dollar) yeddi, Lyu Ven (6,5 milyon dollar) səkkiz, Bella Hadid doqquz (6 milyon dollar) və Eşli Qrem isə (5 milyon dollar) onuncu yerdə qərarlaşıb.
Karli Kloss

Lyu Ven

Bella Hadid

Eşli Qrem




Aytən Sadıqzadə
www.oxu.az
"
"Qarabağda mina partlayıb, üç erməni hərbçi ölüb - VİDEODağlıq Qarabağda mina partlayışı nəticəsində üç erməni hərbçi ölüb, biri yaralanıb.
Oxu.Az-ın APA-ya istinadən verdiyi məlumata görə, hadisə noyabrın 21-də, saat 18:35-də baş verib.
İşğalçı ordunun hərbi hissələrindən birində minanın partlaması nəticəsində Geqam Zakaryan (1995-ci il təvəllüdlü), Sarkis Abramyan (1998-ci il təbəllüdlü) və Sarkis Məlikyan (1997-ci il təvəllüdlü) ölüb. 
Daha bir hərbçi Harek Oveyan (1997-ci il təvəllüdlü) yaralanıb. Onun vəziyyətinin ağır olduğu bildirilir.
Faktla bağlı araşdırma aparılır.

N.О.
www.oxu.az
"
"Fələstin ABŞ-la əlaqələri kəsirFələstin hökuməti  ABŞ-la bütün əlaqələri kəsmək qərarına gəlib.
Oxu.Az xəbər verir ki, bu barədə ""The Times of Israel"" nəşri məlumat yayıb.
Məlumata əsasən, hökumət belə bir qərarı Dövlət Departamenti Fələstinin Azad edilməsi təşkilatının (FAT) Vaşinqtondakı nümayəndəliyinin fəaliyyətini dayandırdıqdan sonra verib.
Təşkilatın nümayəndəsi Fələstin lideri Mahmud Abbasdan “ABŞ-la bütün əlaqə kanallarını bağlamaq” haqqında göstəriş aldığını bildirib.
N.О.
www.oxu.az
"
"Rusiyada giriş vizasının yeni növü təsdiq olunubRusiya hökuməti ölkəyə daxil olmaq üçün yeni növ vizanı - müvəqqəti yaşamaq icazəsi almaq üçün vizanı təsdiqləyib.
Oxu.Az Report-a istinadən xəbər verir ki, bu barədə Rusiya Nazirlər Kabinetinin saytında məlumat verilib.
""Adi viza"" kateqoriyası yeni növ viza - Rusiyada müvəqqəti yaşamaq icazəsi almaq üçün Rusiyaya daxil olmaq üçün viza ilə genişləndirilib"", - məlumatda deyilir.
Belə vizalar Rusiya Xarici Daxili Nazirliyinin ərazi orqanının bu xarici vətəndaşa müvəqqəti yaşamaq icazəsi verilməsi barədə qərarı olacağı təqdirdə diplomatik nümayəndəlik və ya konsulluq qurumları tərəfindən veriləcək.
Qeyd edilib ki, bu cür vizalar yalnız birdəfəlik ola bilər.
N.O.
www.oxu.az
"
"Nigeriyada silahlı hücum: Uşaq və qadınlar öldürüldüNigeriyanın şimalında Adamava ştatında silahlı hücum baş verib.
Oxu.Az-ın Trend-ə istinadən verdiyi məlumata görə, hücum nəticəsində azı 30 qadın və uşaq həlak olub.
Məlumata əsasən, hücum Adamava ştatında üstünlük təşkil edən Baçama etnik qrupunun nümayəndələri tərəfindən törədilib.
A.S.
www.oxu.az
 
"
"Tbilisidə antiterror əməliyyatı davam etdirilir – VİDEOTbilisinin ətrafında bir neçə saatdır antiterror əməliyyatı davam etdirilir, hadisə yerindən atışma və partlayış səslərinin eşidildiyi bildirilir.
Oxu.Az-ın APA-ya istinadən verdiyi xəbərə görə, hazırda xüsusi təyinatlılar  şübhəli şəxslərin olduğu binaya daxil olmağa çalışırlar.
“Bu dəqiqələrdə şübhəli şəxslərin olduğu binaya daxil olmaq istiqamətində əməliyyat keçirilir. Bir neçə dəfə güclü partlayış səsi eşidilib, atışma davam etmıkdədir”, - deyə İnterpressnews.ge bildirir. 
Gürcüstanın “Birinci kanal”ının məlumatına görə, xüsusi əməliyyat keçirilən əraziyə yaxın binalardan sakinlər təxliyə edilib. Şübhəli şəxslərin olduğu bina xüsusi təyinatlılar tərəfindən mühasirəyə alınıb.
Bundan əvvəl bildirilmişdi ki, Gürcüstan Dövlət Təhlükəsizlik Xidmətinin əməkdaşları Tbilisidə antiterror əməliyyatı keçirir, mühasirəyə alınan şübhəli şəxslər xüsusi təyinatlılara atəş açıb.   Qurumun məlumatında bildirilir ki, əməliyyat Tbilisinin İsani-Samqor rayonunda keçirilir.
Şübhəli şəxslərin olduğu bina mühasirəyə alınıb, sakinlərin təhlükəsizliyi təmin edilib.
“Rustai-2” telekanalı bildirib ki, əməliyyatın məqsədi terror təşkilatları ilə əlaqədə şübhəli bilinən iki xarici vətəndaşın saxlanılmasıdır.  

A.S.
www.oxu.az
"
"Ağ Ev Putin-Tramp danışığının mövzularını açıqladıABŞ və Rusiya prezidentləri Donald Tramp və Vladimir Putin terrorla mübarizə sahəsində əməkdaşlıq, həmçinin Suriya, Ukrayna və KXDR-lə bağlı məsələləri müzakirə edib.
Oxu.Az-ın APA-ya istinadən verdiyi xəbərə görə, bu barədə Ağ Evin məlumatında bildirilir.  
Məlumata görə, telefon danışığı bir saatdan çox davam edib. 
“Prezidentlər ABŞ və Rusiyanın noyabrın 11-də Asiya-Sakit Okean İqtisadi Əməkdaşlığı sammitində yaydığı birgə bəyanatı bir daha təsdiqləyib. Hər iki prezident BMT TŞ-in 2254 saylı qətnaməsinin icrasının və Suriyada vətəndaş müharibəsinin dinc yolla nizamlanması naminə  Cenevrə prosesinin dəstəklənməsinin, qaçqın düşən suriyalıların yurdlarına dönməsinin, vahid Suriyanın stabilliyinin təmin edilməsinin zəruriliyini qeyd ediblər”, - deyə məlumatda qeyd olunub.  
“Prezidentlər bütün Yaxın Şərq və Mərkəzi Asiya boyu terrorla birgə mübarizənin zəruriliyini təsdiqləyiblər, onlar həmçinin İŞİD, “Əl Qaidə”, “Taliban” və digər terror təşkilatları ilə mübarizədə əməkdaşlığın davam etdirilməsi yollarının araşdırılmasına dair razılığa gəliblər”, - deyə məlumatda bildirilir. 
“Prezidentlər həmçinin Ukraynada dayanıqlı sülhün reallaşdırılması yollarını, Şimali Koreyanın nüvə silahının yaradılması proqramının dayandırılması üçün bu ölkəyə beynəlxalq təzyiqin artırılmasının zəruriliyini vurğulayıblar”, - deyə Ağ Evin məlumatında bildirilir.
A.S.
www.oxu.az
 
"
"Amerikalı aktyor və müğənni vəfat etdiAmerikalı aktyor və müğənni Devid Kessidi 67 yaşında vəfat edib.
Oxu.Az “Report”a istinadla xəbər verir ki, bu barədə artistin ailə üzvləri məlumat yayıb.
Bundan əvvəl, aktyor ağır vəziyyətdə Florida ştatının klinikalarından birinə yerləşdirilmişdi.
A.S.
www.oxu.az
"
"Baş nazir: İŞİD məğlub olduİraqın baş naziri Heydər əl-Abadi ölkədə İŞİD terror qruplaşmasının hərbi məğlubiyyətə uğradığını bəyan edib.
Oxu.Az-ın xəbərinə görə, bu barədə NRT nəşri yazır.
Baş nazir bununla belə qeyd edib ki, ölkədəki siyasi fikir ayrılığı İŞİD-ə yeni terror aktları törətməyə imkan yaradacaq.
Bundan əvvəl İran prezidenti Həsən Ruhani İŞİD yaraqlılarının məğlub edildiyini bildirib.
S.B.
www.oxu.az
"
"Rusiyalı senator Süleyman Kərimov Fransada saxlanılıb – VİDEORusiya Federasiya Şurasının üzvü, sahibkar Süleyman Kərimov Fransa polisi tərəfindən ölkənin cənubunda Nitsa şəhərində saxlanılıb.
Oxu.Az-ın məlumatına görə, bu barədə TASS-a RF-in Fransadakı səfirliyindən məlumat verilib.
“Noyabrın 20-də Nitsa hava limanında senator Süleyman Kərimov saxlanılaraq polis bölməsinə aparılıb”, - diplomatik nümayəndəlikdən bildiriblər. 
Rəsmi olaraq Kərimova qarşı irəli sürülən ittihamlar barədə məlumat verilmir. 

S.B.
www.oxu.az
"
"Muqabe istefa verdi – VİDEOZimbabvenin prezidenti Robert Muqabe dövlət başçısı vəzifəsindən istefa verib.
Oxu.Az-ın BBC-yə istinadən məlumatına görə, bu barədə o, xüsusi məktubda yazıb.
Bundan əvvəl ölkə parlamenti Muqabenin impiçmenti barədə qərar qəbul edib. Prezidentə istefa verməsi üçün 24 saat vaxt verilmişdi.
Robert Muqabe 1980-ci ildən Zimbabveyə rəhbərlik edib.

S.B.
www.oxu.az
"
"Yoldan keçən miqrant 9-cu mərtəbədən yıxılan qadını xilas etdi – VİDEOÇilinin paytaxtı Santyaqo şəhərində Haitidən olan miqrant doqquzuncu mərtəbədən yıxılan qadını xilas edib.
Oxu.Az-ın xəbərinə görə, bu barədə Daily Mail nəşri yazır.
Kadrlarda göründüyü kimi qadın yaşayış binasının doqquzuncu mərtəbəsində eyvandan asılı vəziyyətdə qalıb. Aşağıda insanlar telefonla baş verənləri çəkirdilər.
Üç il əvvəl Çiliyə gələn haitili miqrant Riçard Cozef avtobusdan düşəndən sonra qadını görüb.
“Əvvəlcə mən telefonu çıxardaraq digərləri kimi çəkməyə başladım. Sonradan başa düşdüm ki, bu düzgün deyil, ona kömək etmək lazımdır, — Cozef danışır. — Mən onun yerə düşməsini yumşaltmaq istədim. Qadını xilas edə biləcəyimi düşünmürdüm, lakin onun yerə çırpılmasını istəmirdim”. 
Cozef qadının düşəcəyi yeri təxmin edib və əllərini qabağa uzadaraq dayanıb. Qadın yıxalandan sonra düz onun əllərinin üstünə düşüb. Xəstəxanaya yerləşdirilən qadının vəziyyəti ağır olduğu bildirilir. Haitili miqrant isə dizləri və əllərini zədələyib.
Çilili xeyriyyəçi Leonardo Franko Cozefin müalicəsinə iki milyon Çili pesosu (təxminən 5500 manat) ayıracağına söz verib.

S.B.
www.oxu.az
"
"“Çelsi”nin Bakıya gəlişi avrokuboklar tarixində ən uzunmüddətli səfəri olduÇempionlar Liqasının qrup mərhələsi çərçivəsində sabah “Qarabağ”la qarşılaşacaq “Çelsi” artıq Bakıdadır.
Oxu.Az APA-ya istinadən xəbər verir ki, klubun paytaxtımıza səfəri “zadəganlar”ın tarixinə düşüb. Bu barədə məlumat klubun rəsmi saytına yerləşdirilib.
Belə ki, komandanı gətirən təyyarə Londondan bura 3975 km məsafəni 6 saata qət edib. Bununla, Bakı “Çelsi”nin avrokuboklar tarixində ən uzunmüddətli səfərinə çevrilib. Buna qədər rekord 2001-ci ildə Təl-Əvivə olan səfər idi.
İngiltərə təmsilçisinin tarixi ərzində ən uzunmüddətli 10 səfəri:
1. Bakı, Azərbaycan – 3975 km
“Qarabağ”. Çempionlar Liqası, 2017-ci il, noyabr
2. Təl-Əviv, İsrail – 3560 km
“Hapoel”. UEFA Kuboku. 2001-ci il, oktyabr
“Makkabi”, Çempionlar Liqası, 2015-ci il, noyabr
3. Nikosiya, Kipr – 3221 km
APOEL. Çempionlar Liqası, 2009-cu il, sentyabr
4. Donetsk, Ukrayna – 2724 km
“Şaxtyor”, Çempionlar Liqası, 2012-ci il, oktyabr
5. Moskva, Rusiya – 2503 km
MOİK. Çempionlar Liqası, 2004-cü il, noyabr
“Mançester Yunayted”. Çempionlar Liqasının finalı, 2008-ci il, may
“Spartak” (Moskva). Çempionlar Liqası, 2010-cu il, oktyabr
“Rubin”. Avropa Liqası, 2013-cü il, aprel
6. İstanbul, Türkiyə – 2486 km
“Qalatasaray”. Çempionlar Liqası, 1999-cu il, oktyabr; 2014-cü il, fevral
“Fənərbaxça”. Çempionlar Liqası, 2008-ci il, aprel
7. Afina, Yunanıstan – 2394 km
“Real”. Kuboklar Kuboku, 1971-ci il, may
“Olimpiakos”. Çempionlar Liqası, 2008-ci il, fevral
8. Tromse, Norveç – 2250 km
“Tromse”. Kuboklar Kukobu, 1997-ci il, oktyabr
9. Saloniki, Yunanıstan – 2139 km
“Aris”. Kuboklar Kuboku, 1970-ci il, sentyabr
10. Kiyev, Ukrayna – 2136 km
“Dinamo”. Çempionlar Liqası, 2015-ci il, oktyabr
Qeyd edək ki, Bakı Olimpiya Stadionunda keçiriləcək “Qarabağ” – “Çelsi” görüşü saat 21:00-da başlayacaq.
A.M.
www.oxu.az
"
"Jirinovski prezidentliyə namizədliyini irəli sürür – VİDEORLDP (Rusiyanın Liberal-Demokratik Partiyası) yekdilliklə Vladimir Jirinovskinin prezident seçkilərində namizədliyini irəli sürüb.
Oxu.Az-ın məlumatına əsasən, bu barədə partiyanın vitse-spikeri İqor Lebedev xəbər verib.
Xatırladaq ki, Rusiya Federasiyasında növbəti prezident seçkiləri 2018-ci ilin martın 18-də keçiriləcək. Qanunvericiliyə əsasən, yeni seçiləcək prezident 6 il bu vəzifədə olacaq.

N.О.
www.oxu.az
"
"Muqabenin impiçmenti üzrə iclas başlayıbZimbabve parlamentinin ölkə prezidenti Robert Muqabenin impiçmenti müzakirə olunan iclası başlayıb.
Bu barədə Oxu.Az RİA Novosti-yə istinadən xəbər verir.
Məlumata əsasən, parlament binasının qarşısında prezidentin impiçmentini tələb edən izdiham yığılıb. 
Qeyd edək ki, hakim ""Zimbabve Afrika Milli İttifaqı – Vətənpərvərlik Cəbhəsi"" Partiyasının Mərkəzi Komitəsi də xüsusi iclasında 93 yaşlı ölkə prezidenti Robert Muqabeni partiyanın rəhbəri postundan kənarlaşdırıb.
Onun yerinə keçmiş vitse-prezident Emmerson Mnanqaqva təyin olunub.
N.O.
www.oxu.az
"
"Sobçak Rusiyada prezidentin səlahiyyətlərinin məhdudlaşdırılmasını təklif etdiPrezident seçkilərində namizədliyini irəli sürməyə hazırlaşan qalmaqallı teleaparıcı Kseniya Sobçak prezidentin səlahiyyətlərini məhdudlaşdırmaqla, Rusiyanın parlament respublikasına keçirilməsini təklif edib. 
Bu barədə Oxu.Az RİA Novosti-yə istinadən xəbər verir.
“Şəxsən mən özüm hakimiyyətə gələcək növbəti şəxsdən, hazırda qeyri-legitim olan Dövlət Dumasını buraxmağı, daha sonra isə parlamentin rolunu gücləndirməklə prezidentin səlahiyyətlərinin azaldılmasını tələb edərdim”, - deyə Sobçak bildirib. 
Xatırladaq ki, Kseniya Sobçak Rusiyada keçiriləcək 2018-ci il prezident seçkilərində namizədliyini irəli sürəcəyini bəyan edib.
N.O.
www.oxu.az
"
"Rusiya, Türkiyə və İran Suriyada terrorçu qrupların zərərsizləşdirilməsi barədə razılığa gəlibRusiya, Türkiyə və İran silahlı qüvvələrinin Baş Qərargah rəisləri Suriyada İŞİD və “Cəbhat-ən-Nüsra” kimi təşkilatların qalan bölmələrinin zərərsizləşdirilməsinə dair konkret addımlar barədə razılığa gəliblər.
Oxu.Az-ın APA-ya istinadən verdiyi xəbərə görə, bu barədə Rusiya Müdafiə Nazirliyindən məlumat verilib. Məlumatda bildirilir ki, Rusiya Silahlı Qüvvələrinin Baş Qərargah rəisi Valeri Gerasimov Soçidə türkiyəli həmkarı Hulusi Akar və iranlı həmkarı Məhəmməd Baqeri ilə görüşüb. 
Görüş zamanı tərəflər Suriyadakı hazırkı vəziyyəti, terror qruplarının zərərsizləşdirilməsinə dair gələcək addımları, deeskalasiya zonasında təhlükəsizliyinin təmin edilməsi və siyasi həll prosesinə keçid məsələlərini müzakirə ediblər. İdlib vilayətindəki deeskalasiya zonasında koordinasiya işlərinin səviyyəsinin artırılması barədə razılığa gəlinib.
N.O.
www.oxu.az
"
"Silahlı şəxslər Luqanskın mərkəzini ələ keçirdilər - VİDEONaməlum silahlı şəxslər qondarma Luqansk Xalq Respublikasının (LXR) mərkəzini ələ keçiriblər.
Oxu.Az Rusiya KİV-ə istinadən xəbər verir ki, onlar inzibati binaların girişini bağlayıblar.
Bildirilir ki, silahlı şəxslərdə heç bir identifikasiya nişanları yoxdur.

N.O.
www.oxu.az
"
"Rusiyada azərbaycanlı tələbəni döyən şəxslər saxlanıldı - VİDEORusiyanın Perm şəhərində azərbaycanlı tələbəni vəhşicəsinə döyən şəxslər saxlanılıb. 
Oxu.Az xəbər verir ki, bu barədə APA-nın Rusiya bürosuna Permdəki Azərbaycan diasporunun rəhbəri Çingiz İsayev məlumat verib. 
O, Azərbaycan vətəndaşı, 1990-cı il təvəllüdlü Mustafayev Hüseyn Etibar oğlunu vəhşicəsinə döyməkdə şübhəli bilinən iki nəfərin saxlanıldığını bildirib.
Diaspor rəhbəri azərbaycanlı gəncin döyülməsi faktı ilə bağlı cinayət işi açıldığını da söyləyib. Ç. İsayev E. Hüseynovun artıq üçüncü gündür ki reanimasiyada huşsuz vəziyyətdə olduğunu açıqlayıb: ""Etibar çoxlu qan itirib. Hazırda onun qana ehtiyacı var. Artıq üçüncü gündür, huşsuz vəziyyətdə yatır. Diaspor olaraq əlimizdən gələni edirik. Bakıda yaşayan qohumları ilə əlaqə saxlamağa çalışırıq. Artıq yaxın qohumu bizimlə əlaqəyə çıxıb"".
Qeyd edək ki, noyabrın 19-na keçən gecə Permdəki Farmakoloji Akademiyanın tələbəsi Hüseyn Mustafayev naməlum şəxslər tərəfindən vəhşicəsinə döyülüb.

N.О.
www.oxu.az
"
"Nigeriyada məsciddə terror: Onlarla ölən varNigeriyanın şimal-şərqində yerləşən Mubi şəhərində məsciddə törədilən terror aktı nəticəsində azı 50 nəfər ölüb.
Oxu.Az xarici mətbuata istinadən xəbər verir ki, bunu yerli polis idarəsindən bildiriblər.
Məlumata görə, partlayışı terrorçu-kamikadze törədib.
A.M.
www.oxu.az
"
"Azərbaycan İslam ölkələri mediasının diqqətində - FOTOAzərbaycanda 2017-ci il “İslam Həmrəyliyi İli” və ölkəmizin İslam dünyasının həmrəyliyi naminə gördüyü mühüm işlər İslam ölkələri mediasının diqqətindədir. Pakistanın nüfuzlu ingilisdilli ""Daily Times"" qəzeti, ""Times"" Beynəlxalq İnformasiya Agentliyi, MN internet televiziyasının saytı, Əfqanıstanın çoxtirajlı ingilis dilində dərc edilən ""Afganishtan Times"" qəzeti, Şimali Kipr Türk Respublikasının ""Kıbrıs Həqiqət"" qəzeti “İslam Həmrəyliyi İli” ilə bağlı yazılar dərc edib. 
Oxu.Az-ın xəbərinə əsasən, dərc edilən məqalələrdə qeyd olunur ki,  Azərbaycan Cənubi Qafqazın sürətlə inkişaf edən, sabit və çox təhlükəsiz  müsəlman ölkəsidir. Böyük karbohidrogen ehtiyatları və gözəl təbiəti ilə fərqlənən Azərbaycanın Cənub-Şərqi Asiya və Cənub-Şərqi Avropanın kəsişməsində yerləşməsi onun region və dünya üçün əhəmiyyətini daha da artırır. Yazılarda vurğulanır ki, Azərbaycan son illər turizm və sənaye sektorunda əldə etdiyi uğurlarla önə çıxır. 
Xarici KİV-lər daha sonra İslam dünyasının ciddi problemlər və münaqişələrlə çalxalandığına, bir sıra müsəlman ölkələrində müharibələr davam etdiyinə və günahsız insanlar qətlə yetirildiyinə diqqət çəkir. Onlar bu xüsusda  Ermənistanın Azərbaycan torpaqlarını işğal etməsi nəticəsində meydana çıxan Dağlıq Qarabağ münaqişəsini, Fələstin və Kəşmir kimi problemləri, Yaxın Şərq dövlətlərində yaranmış qarşıdurmaları, qaçqın problemlərini nümunə kimi göstərirlər.
Pakistan, Əfqanıstan və Şimali Kiprin nüfuzlu KİV-lərinin Azərbaycanla bağlı dərc etdiyi yazılarda ""İslahatçı Gənclər"" İctimai Birliyinin sədri Fərid Şahbazlının fikirlərinə geniş yer ayrılıb. Fərid Şahbazlı xarici KİV-lərə açıqlamasında qeyd edib ki, bugün İslam ölkələrində yaşanan hadisələr, İslam dinini dünyaya terror dini kimi təqdim etmək cəhdləri müsəlman dövlətləri arasında islam həmrəyliyinin gücləndirilməsini zəruri edir. O qeyd edib ki,  Azərbaycan müsəlman dövləti olaraq, İslam həmrəyliyinin gücləndirilməsi, onun sülhpərvər mahiyyətinin dünyaya təqdim edilməsi üçün mühüm addımlar atır: ""Bu məqsədlə 2017-ci il ölkəmizdə prezident İlham Əliyev tərəfindən “İslam Həmrəyliyi İli” elan edilib,  Bakı-2017 İslam Həmrəyliyi Oyunları keçirilib. “İslam Həmrəyliyi İli” çərçivəsində Azərbaycanda təşkil edilən böyük tədbirlərdə iştirak edən, eyni zamanda, Bakı-2017 İslam Həmrəyliyi Oyunlarına qatılan müsəlman ölkələri bütün dünyaya sülh və sabitlik mesajı verib"". 
F.Şahbazlının sözlərinə görə, 1990-cı illərin əvvəllərində dövlət müstəqilliyi bərpa edildikdən sonra Azərbaycanda din və vicdan azadlığı bərqərar olub, dini abidələrin, məscidlərin, ibadətgahların bərpası sahəsində mühüm işlər görülüb. Əgər SSRİ dövründə Azərbaycanda cəmi 17 məscid fəaliyyət göstərirdisə, 2017-ci ilin əvvəlinə onların sayı 2166-ya çatıb: ""Hazırda ölkədə 306 məscid dövlət tərəfindən tarixi abidə kimi qorunur. Azərbaycan prezidenti İlham Əliyevin tapşırığı və dəstəyi ilə Bibiheybət məscid-ziyarətgah kompleksi, Təzəpir məscidi, İçərişəhər Cümə və Həzrət Məhəmməd məscidləri, Əjdərbəy məscidi, Şamaxı Cümə məscidi, Gəncə “İmamzadə” kompleksi və onlarla digər dini abidə və məscid dövlət tərəfindən əsaslı şəkildə təmir və bərpa edilərək dindarların istifadəsinə verilib. 2016-cı ilin Azərbaycan Respublikasında “Multikulturalizm ili”, 2017-ci ilin isə “İslam Həmrəyliyi İli” elan edilməsi sübut edir ki, dini-mədəni müxtəlifliyin harmoniyasına əsaslanan cəmiyyət modeli yaratmaq və bunu bütün dünyaya təqdim etmək mümkündür"".
F.Şahbazlı daha sonra bildirib ki, Azərbaycanın bütün müsəlman ölkələri ilə münasibətləri dostluq və qardaşlıq prinsiplərinə əsaslanır. O vurğulayıb ki, müstəqil Azərbaycan daima İslam dünyası isə əlaqələrə xüsusi diqqət ayırıb: ""Azərbaycanın ilk diplomatik missiyaları məhz müsəlman ölkələrində fəaliyyətə başlayıb, dövlətimiz qısa zamanda İslam Əməkdaşlıq Təşkilatı (İƏT), ISESCO kimi müsəlman dünyasını birləşdirən qurumların fəal üzvünə çevrilib. Ölkəmiz bundan sonra da İslam dünyasının ümumbəşəri və sülhpərvər dəyərlərinin təbliği işində müsəlman ölkələri ilə yaxından əməkdaşlıq edəcək"".























N.O.
www.oxu.az
"
"Ruhani İŞİD üzərində qələbəni elan etdiİranın prezidenti Həsən Ruhani İraqda və Suriyada İŞİD terrorist qruplaşması üzərində qələbə çalındığını elan edib. 
Bu barədə Oxu.Az İranın ""Press TV"" telekanalına istinadən xəbər verir.
Az öncə İslam inqilabı keşikçilərinin korpus generalı Kasem Süleymani İran liderini İŞİD üzərində qələbə münasibətilə təbrik edib.
N.О.
www.oxu.az
"
"Türkiyə serialı “Emmi” mükafatı aldı – VİDEO + FOTOTürkiyənin “Star TV” kanalında və 60-dan artıq ölkədə yayımlanan “Kara sevda” serialı Nyu-Yorkda təşkil olunan “Emmi” mükafalandırma mərasimində “Ən yaxşı serial (telenovella)” nominasiyası üzrə qalib olan ilk türk serialı olub.
Oxu.Az xarici KİV-ə istinadla xəbər verir ki, mükafat serialın rejissoru Hilal Saral, ssenari müəllifləri Burcu Görgün Toptaş və Kerem Çataya təqdim olunub.
Ekran əsərində baş rolları Burak Özçivit, Neslihan Atagül və Kaan Urgancıoğlu canlandırıb.
Qeyd edək ki, “Emmi” - ABŞ-da televiziya sahəsində təqdim edilən mükafatdır. “Oskar” (kino sahəsində) “Qremmi” (musiqi sahəsində) və “Toni” (teatr sahəsində) mükafatlarının televiziya ekvivalenti hesab edilir.





















Aytən Sadıqzadə
www.oxu.az
"
"Ərdoğanın sözçüsü: Türkiyə NATO ilə əlaqələri kəsməyəcək Türkiyə Norveçdə hərbi təlimlərdə baş verən son insidentdən sonra NATO ilə münasibətləri kəsmək niyyətində deyil.
Oxu.Az-ın verdiyi xəbərə görə, bu barədə Türkiyə prezidentinin mətbuat xidmətinin rəhbəri İbrahim Kalın bəyanat verib.
Kalının sözlərinə əsasən, bununla yanaşı, Ankara bu insidentin araşdırılmasını tələb edir.
Qeyd edək ki, NATO-nun Norveçdə keçirilən təlimi zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotoları seçilib. Türkiyə prezidenti R. T. Ərdoğan hadisə ilə əlaqədar təlimdə iştirak edən 40 türkiyəli hərbçinin geri çağırıldığını açıqlayıb. NATO-nun rəsmi açıqlamasında R. T. Ərdoğanın fotosunu hədəf kimi qoyan zabitin artıq işdən azad edildiyi bildirilib. 
Atatürkün fotosunun isə texniki işçi tərəfindən seçildiyi, onun da işdən kənarlaşdırıldığı açıqlanıb. NATO baş katibi Yens Stoltenberq Norveçdə keçirilən təlim zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotolarının seçilməsi ilə bağlı Türkiyədən üzr istəyib. NATO-nun Müttəfiq Qüvvələr Komandanlığı isə Türkiyə Silahlı Qüvvələri Baş Qərargahına üzrxahlıq məktubu yollayıb.
N.О.
www.oxu.az
"
"Myanma Aİ-nin rohinca müsəlmanları ilə bağlı təklifindən imtina edibMyanma hökuməti Avropa İttifaqının (Aİ) ölkənin rohinca müsəlmanlarının yaşadığı qərb bölgəsindəki vəziyyəti müstəqil şəkildə araşdırmaq təklifindən imtina edib.
Oxu.Az Report-a  istinadən xəbər verir ki, bu barədə Sinqapurun xarici işlər naziri Vivian Balakrişnan Myanmada keçirilmiş Asiya-Avropa XİN başçıları görüşünün yekununda bildirib.
""Görüşdə bənzər təkliflər oldu, lakin Myanmanın dövlət müşaviri və xarici işlər naziri Aun San Su Çji hamını əmin etdi ki, beynəlxalq ictimaiyyətin daha əvvəl rohincalarla bağlı məsələdə tövsiyə etdiyi bütün tədbirlər yerinə yetirilir. Üstəlik, yerli xüsusi komissiyanın lazımi araşdırmaları apardığı bildirildi"", - V.Balakrişnan vurğulayıb.
Onun sözlərinə görə, Myanma hökumətinə yaranmış çətin vəziyyətdə dəstək vermək lazımdır.
""Problemin həllində əsas məsələ şiddətin dayandırılmasıdır"", - XİN başçısı bildirib.
N.О.
www.oxu.az
"
"Soçidə Putinlə Əsədin görüşü baş tutub - VİDEOSuriya rəhbəri Bəşşar Əsəd Rusiyaya səfər edib. 
Oxu.Az TASS-a istinadən xəbər verir ki, o, Soçidə Rusiya prezidenti Vladimir Putinlə görüşüb.
Dövlət başçıları görüş çərçivəsində Suriyada hərbi əməliyyatın başa çatmaq üzrə olduğunu və indi siyasi proseslərə keçməyin labüdlüyünü vurğulayıblar. 
Qeyd edək ki, noyabrın 22-də Rusiyanın Soçi şəhərində Türkiyə prezidenti Rəcəb Tayyib Ərdoğan, Rusiyanın dövlət başçısı Vladimir Putin və İran prezidenti Həsən Ruhani Suriyadakı vəziyyəti müzakirə etmək üçün üçtərəfli görüş keçirəcək.

N.O.
www.oxu.az
"
"ABŞ-da hərbi təyyarə qəzaya uğradıTexas ştatında ABŞ Hərbi-Hava Qüvvələrinə məxsus “T-38 Talon” təlim təyyarəsi qəzaya uğrayıb.
Oxu.Az xəbər verir ki, bu barədə ABŞ Hərbi-Hava Qüvvələrinin “Twitter” səhifəsində məlumat verilib.
Hadisə nəticəsində pilotlardan biri ölüb, digəri xəsarət alaraq xəstəxanaya yerləşdirilib.
İnsident San-Antonio şəhəri yaxınlığında baş verib. Qəzanın səbəbləri barədə məlumat verilmir.
A.M.
www.oxu.az
"
"Yəməndə 2,5 milyon insan içməli sudan məhrum olduYəmənin paytaxtı Səna şəhəri və Əl-Bayda əyalətinin eyniadlı mərkəzi ölkənin təmiz su olmayan yaşayış məntəqələri siyahısına qoşulub.
Oxu.Az “Report”a istinadən xəbər verir ki, bu barədə bazar ertəsi Beynəlxalq Qırmızı Xaç Komitəsinin nümayəndəsi İolanda Jakmeyə istinadən ""Reuters"" məlumat yayıb.
""Bu gün Səna və Əl-Bayda da siyahıya qoşulub. Su kəmərinin işinin dayanmasına Yəmənin Səudiyyə Ərəbistanının rəhbərlik etdiyi koalisiya tərəfindən mühasirəyə alınmasına görə nasos stansiyaları üçün yanacağın olmaması səbəb olub"", - deyə Jakme qeyd edib.
Bildirilir ki, ölkənin sıx məskunlaşan şəhərlərində təqribən 2,5 milyon yəmənli içməli susuz qalıb.
A.S.
www.oxu.az
 
"
"ABŞ-da təyyarə yaşayış evinə çırpıldı – VİDEOABŞ-ın Kaliforniya ştatının San-Xose şəhərində Cessna 172 yüngülmotorlu təyyarəsi yaşayış evinə çırpılıb.
Oxu.Az-ın TASS-a istinadən xəbərinə görə, aviaqəza zamanı təyyarənin göyərtəsində üç nəfər olub.
Onlardan ikisi kritik vəziyyətdə xəstəxanaya yerləşdirilib, daha biri isə yüngül xəsarətlər alıb.
Qəza zamanı evdə olan 13 nəfərdən heç biri zərər çəkməyib.
Faktla bağlı ABŞ Federal Aviasiya İdarəsində araşdırma aparılır.

S.B.
www.oxu.az
"
"ABŞ-dan Şimali Koreyaya daha bir zərbəRəsmi Vaşinqton Şimali Koreyanı terrorizmi dəstəkləyən dövlətlər siyahısına əlavə edib.
Oxu.Az-ın APA-ya istinadən xəbərinə görə, bu barədə ABŞ prezidenti Donald Tramp bildirib.
“Bu, Şimali Koreyaya qarşı daha çox sanksiyaların tətbiqinə səbəb olacaq”,- deyə Tramp bildiribəyan edib.
Qeyd edək ki, 2008-ci ildə ABŞ Dövlət Departamenti Şimali Koreyanı terrorizmi dəstəkləyən dövlətlər siyahısından çıxarıb.
Beləliklə, hazırda terrorizmi dəstəkləyən dövlətlər siyahısında 4 ölkənin adı var: İran, Sudan, Suriya və Şimali Koreya. 
S.B.
www.oxu.az
"
"Azərbaycanlıya Kaliforniyada vəzifə verildi – FOTOƏslən azərbaycanlı olan Etibar Xəlilov ABŞ-ın Los-Anceles dairəsində (Kaliforniya ştatı) Santa Klarita şəhərində şerifin müavini vəzifəsinə təyin edilib.
Oxu.Az-ın xəbərinə görə, bu barədə Santa-Klarita şerifinin rəsmi Facebook səhifəsində məlumat verilir.
Etibar Xəlilova artıq sertifikat da təqdim olunub.
Bildirilir ki, E.Xəlilov 2002-ci ildə Rusiyadan ABŞ-a köçüb və burada Hərbi Hava Qüvvələrinin Akademiyasında pilot işləyib. Sonradan o, altı il müddətində polis zabiti kimi çalışıb.   
Xəlilov ABŞ vətəndaşı olmaq üçün ona 10 il vaxt lazım olduğunu bildirib. 
E. Xəlilovun sözlərinə görə, o həmişə hüquq-mühafizə orqanlarında işləmək arzusunda olub:
“Biz dörd qardaşıq. Üçümüz hüquq-mühafizə orqanlarında çalışırıq”. 
Santa-Klarita polis idarəsinin məlumatında qeyd olunur ki, Etibar kimi əməkdaşla fəxr edirlər. 








S.B.
www.oxu.az
"
"ABŞ-da fabrikdə güclü partlayış: Onlarla yaralı var – VİDEOABŞ-ın Nyu-York ştatında “Verla International” kosmetik vasitələr istehsal edən fabrikdə baş verən bir neçə partlayış nəticəsində 70-dən çox insan yaralanıb.
Oxu.Az-ın xəbərinə görə, bu barədə MidHudsonNews.com nəşri yazır.
Hadisə yerinə yanğınsöndürənlər və xilasedicilər cəlb edilib. Partlayışın səbəbləri barədə hələ ki, məlumat verilmir. 
Yerli sakinlərə evlərin pəncərələri bağlamaq tövsiyə olunub.

S.B.
www.oxu.az
"
"Rusiyanın Suriyadakı səfirliyi atəşə tutuldu – VİDEORusiyanın Suriyadakı səfirliyi minaatanlardan atəşə tutulub.
Oxu.Az-ın xəbərinə görə, bu barədə RF Xarici İşlər Nazirliyinin rəsmi saytında məlumat yerləşdirilib.
Bildirilir ki, hadisə noyabrın 2-də yerli vaxtla saat 10:35-də baş verib. Mərmilərdən biri səfirliyin ərazisinə düşüb. 
İnsident zamanı diplomatik nümayəndəliyin əməkdaşları arasında xəsarət alan olmayıb.

S.B.
www.oxu.az
"
"Hindistanlı aktrisanın başına 1,5 milyon dollar mükafat qoyulub – VİDEOHindistanda “Padmavati” filminin rejissoru Sancay Lila Bhansali və lentdə şahzadə Rani Padminini oynayan Bollivud aktrisası Dipiki Padukonun başına 1,5 milyon dollar mükafat vəd verilib.
Oxu.Az-ın xəbərinə görə, bu barədə “Channel News Asia” nəşri yazır.
Nəşrin məlumatına əsasən, belə bir təkliflə Hindistanın “Bharatiya canata parti” partiyasının üzvü Surac Pal Amu çıxışı edib. 
Hindistanda bir çox tanınmış siyasətçilər tarixi təhrif edən filmi qınayıblar. Filmdə müsəlman sərkərdə Ələuddin Çircinin şahzadənin sevgilisi olması tənqidçilərin xoşuna gəlməyib.
Belə ki, “Padmavati” əsərinə əsasən 1303-cü ildə müsəlman sərkərdə şahzadə Padminin ələ almaq üçün Çittor şəhərini mühasirəyə alıb. Əfsanəyə görə, işğalçıya təslim olmamaq üçün şahzadə özünü yandırıb. 
Qeyd olunur ki, filmin premyerası dekabrın 1-nə planlaşdırılıb.

S.B.
www.oxu.az
"
"Alimlərdən xəbərdarlıq: Planetimizdə güclü zəlzələlər olacaq2018-ci ildə dünyada güclü zəlzələlərin sayı artacaq.
Oxu.Az ""Ölkə.Az""a istinadla xəbər verir ki, bu iddianı Kolordo universitetinin geofiziki Rocer Bilham səsləndirib.
Ekspert 1900-cü ildən bu yana baş verən 7 baldan güclü zəlzələlərin statistikasını tədqiq edib. Məlum olub ki, əgər daxili səbəblərdən Yer öz oxu ətrafında daha asta dövr edirsə, zəlzələlərin sayı artır. Məqalə ""Geophysical Research letters"" jurnalında dərc edilib.
XX əsr boyu zəlzələlərin sayının orta statistik göstəricilərdən çox olduğu 5 dövr var. Bu dövr müddətində il ərzində 25-30 güclü zəlzələ qeydə alınıb. Digər vaxtlarda isə 15 güclü zəlzələ qeydə alınıb.
N.O.
www.oxu.az   
"
"Tənbəllər üçün eskalator - FOTODünyanın ən kiçik eskalatoru Yaponiya marketlərdən birində quraşdırılıb.
Oxu.Az AZƏRTAC-a istinadla xəbər verir ki, cəmisi 5 pillədən ibarət olan eskalatorun hündürlüyü 83,4 santimetrdir.
Ginnesin rekordlar kitabına düşən və tənbəllər üçün nəzərdə tutulan eskalator yalnız yuxarıdan aşağıya doğru hərəkət edir.








www.oxu.az
"
"Türkiyə parlamentinin sədri məlum olubTürkiyə Böyük Millət Məclisinin (TBMM) sədri postuna seçkilər başa çatıb.
Oxu.Az-ın APA-ya istinadən məlumatına görə, ilk iki turda namizədlərdən heç biri 2/3, yəni 367 səs toplaya bilməyib. Üçüncü turda 50%+1, yəni minimum 276 səs qazanmaq yetərli olduğu üçün bu turda 289 səs toplayan hakim Ədalət və İnkişaf Partiyasının (AKP) namizədi, 1940-cı il təvəllüdlü İsmayıl Qəhrəman yenidən TBMM-nin sədri seçilib.
Xatırladaq ki, AKP-nin birinci və ikinci turda iştirak edən ehtiyat namizədi Tamer Dağlı üçüncü turdan əvvəl namizədliyini geri götürüb. 
N.О.
www.oxu.az   
"
"Brüsseldə Qarabağ forumu keçirilir – FOTONoyabrın 20-də Diasporla İş üzrə Dövlət Komitəsinin dəstəyi, Avropa Azərbaycanlıları Konqresi və Nizami Gəncəvi Beynəlxalq Mərkəzinin təşkilatçılığı ilə Belçika Krallığının Brüssel şəhərində ""Separatizmin beynəlxalq sülhə və təhlükəsizliyə yaratdığı təhdidlər"" mövzusunda beynəlxalq forum öz işinə başlayıb.
Diasporla İş Üzrə Dövlət Komitəsindən Oxu.Az-a verilən məlumata görə, forumun işində Azərbaycan Respublikası Prezidentinin İctimai-siyasi məsələlər üzrə köməkçisi Əli Həsənov, Diasporla İş üzrə Dövlət Komitəsinin sədri Nazim İbrahimov, Milli Məclisin deputatları, Avropa Parlamentinin, habelə Avropa ölkələri parlamentlərinin üzvləri, separatizmdən əziyyət çəkən bir sıra ölkələrin deputatları, siyasətçiləri, Nizami Gəncəvi Beynəlxalq Mərkəzinə üzv olan bir sıra ölkələrin sabiq prezidentləri, ictimai-siyasi xadimləri, Avropadakı Azərbaycan diaspor təşkilatlarının  rəhbərləri, elm xadimləri və KİV nümayəndələrindən ibarət 200 nəfərə yaxın nümayəndə iştirak edir.
Forumun  “Yeni dünya düzənində separatizm dalğası: Problemi necə həll etməli?  Separatizmə məruz qalmış ölkələrin təcrübəsi” adlanan ilk panelində toplantı haqqında məlumat verən Beynəlxalq və Avropa məsələləri üzrə İrlandiya İnstitutunun nümayəndəsi,  Ukraynada rezident əlaqələndiricisi, səfir Fransis Martin Odonel toplantının təşkilatçılarına minnətdarlığını bildirib. O, separatizmin müasir dünyanın ən aktual problemlərindən biri olduğunu vurğulayaraq bir çox ölkələrin bu problemdən əziyyət çəkdiyini qeyd edib. F.M.Odonel Azərbaycanın da separatizmdən əziyyət çəkən ölkələrdən biri olduğunu diqqətə çatdıraraq, ölkəmizin bu mövzu ilə bağlı mövqeyini ifadə etmək üçün sözü Azərbaycan Respublikası Prezidentinin İctimai-siyasi məsələlər üzrə köməkçisi Əli Həsənova verib.
Azərbaycan Prezidentinin İctimai-siyasi məsələlər üzrə köməkçisi forumun mövzusunun olduqca aktual olduğunu vurğulayaraq, Avropa Birliyi, Şimali Afrika, Orta Şərq və Cənub-Şərqi Avropa ölkələrini birləşdirən Aralıq dənizi hövzəsində beynəlxalq terrorizm və etnik separatizm kimi təhlükəli meyillərin doğurduğu böhrandan çıxış yollarının tapılmasının zəruriliyini diqqətə çatdırıb. “Müasir dövrdə dünyada etnik separatizm meyillərinin güclənməsi regional və beynəlxalq təhlükəsizliyin təmin olunmasına, bəşəriyyətin sülh və əmin-amanlıq şəraitində yaşamasına mənfi təsir göstərən mühüm amillərdən biridir. Hazırda dünyada 220 milyon nəfərdən çox əhalini, 12,7 milyon kv.kilometr ərazini əhatə edən 50-dən çox separatizm ocağı mövcuddur. Etnik separatizm nəticəsində yaranan münaqişələrin 20-sindən çoxu hərbi toqquşmalarla müşayiət olunur” – deyə Ə.Həsənov bildirib.
Etnik separtizmin geniş bir coğrafiyada yayıldığını qeyd edən Ə.Həsənov BMT, ATƏT və Avropa Şurası kimi nüfuzlu beynəlxalq təşkilatların etnik separatizmə qarşı qətiyyətli mübarizə aparmasının vacib olduğunu vurğulayıb. O, beynəlxalq münasibətlər sistemində hökm sürən “ikili standartlar” siyasətinin etnik separatçılığa qarşı qətiyyətli və prinsipial mübarizə aparılmasına maneə yaratdığını deyib.
“Bu sahədə mövcud olan problemlərin çətinliyini Ermənistanın etnik təmizləmə və işğalçılıq siyastinə məruz qalmış Azərbaycan daha yaxından anlayır. Hələ 1918-ci ildə Azərbaycan Xalq cümhuriyyəti özünün dövlət müstəqilliyini elan etdiyi dövrdə erməni separatizmi ilə üz-üzə qaldı. Keçmiş SSRİ dövründə ermənilərin Azərbaycana qarşı separatçı hərəkətləri fəal fazadan nisbətən közərən münaqişə fazasına keçdi”, deyə Ə.Həsənov  vurğulayıb.
Azərbaycan Prezidentinin İctimai-siyasi məsələlər üzrə köməkçisi Ermənistan silahlı qüvvələrinin həyata keçirdiyi Xocalı soyqırımı barədə danışaraq, Azərbaycan torpaqlarının 20 faizinin işğal edildiyinə diqqəti çəkib. “Erməni separatçılarının Ermənistanın dəstəyi ilə Azərbaycanın ərazisində yaratdığı qondarma “Dağlıq Qarabağ” rejimi beynəlxalq hüquq normalarının kobud şəkildə pozulması deməkdir. Təəssüf ki bu məsələyə münasibətdə BMT başda olmaqla, beynəlxalq hüquq prinsipləri təmin etmək missiyası yerinə yetirdiyini iddia edən təşkilatlar, eləcə də dünyanın aparıcı dövlətləri seyrçi mövqe tutmaqda davam edir. Azərbaycan dünya birliyini Dağlıq Qarabağ münaqişəsinin regionda törədə biləcəyi təhlükələr haqqında xəbərdarlıq edərək, qəti şəkildə praktiki addımlar atmağa və Ermənistanı işğalçılıq siyasətindən çəkindirməyə çağırır” deyə bildirən Ə.Həsənov təcavüzkarın qarşısı alınmazsa, beynəlxalq dairələrin dünyada sülhün və sabitliyin bərqərar edilməsinə yönəlmiş səylərinin nəticəsiz qalacağını qeyd edib.
Azərbaycanın mədəniyyətlərarası dialoqa mühüm önəm verdiyini vuğrulayan Ə.Həsənov bəşəriyyətin mütərəqqi inkişafını bu amillərsiz təsəvvür etməyin çox çətin olduğunu deyib. O, Azərbaycanın “Avropa qonşuluq siyasəti”, “Şərq tərəfdaşlığı” kimi proqramlar, o cümlədən vətəndaş cəmiyyəti quruculuğu prosesində gördüyü işlərin Avropa İttifaqı tərəfindən yüksək qiymətləndirildiyini diqqətə çatdırıb.
Azərbaycan Prezidentinin köməkçisi ölkəmizin iştirakı ilə həyata keçirilən qlobal iqtisadi layihələrin əhəmiyyətinə diqqəti çəkərək bir sıra regionlarda sülhyaratma proseslərinin fəal iştirakçısı olduğunu bildirib. “Hazırda Aİ ilə Azərbaycan arasında yeni saziş üzrə danışıqlar prosesi davam edir. İnanıram ki sazişin imzalanması tərəflər arasında siyasi dialoq, insan hüquqları, ticarət, investisiya, iqtisadi, qanunverici, mədəni və digər sahələrdə genişmiqyaslı əməkdaşlığın möhkəmlənməsi üçün əlverişli imkanlar yaradacaqdır”, deyə bildirən Ə.Həsənov qeyd edib ki, Aİ-nin işğalçı dövlətə qarşı sərt mövqedən çıxış etməsinin bu qurumla Azərbaycan arasında strateji tərəfdaşlıq əlaqələrini möhkəmləndirən növbəti mühüm faktorlardan biri ola bilər.
Forum işini davam etdirir.



































A.M.
www.oxu.az
"
"""CNN"": Muqabe istefa verməyə razı olduZimbabvenin prezidenti Robert Muqabe istefaya razılıq verib və bununla bağlı müvafiq sənədləri imzalayıb. 
Bu barədə Oxu.Az ""CNN""-ə istinadən xəbər verib.
Məlumata əsasən, hərbçilər Muqabenin şərtlərini qəbul ediblər.  Belə ki, prezident və xanımına tam toxunulmazlıq verilir və mülkiyyətləri özlərində saxlanılır.  Prezidentin rəsmi impiçmenti üçün sənəd parlamentin spikerinə göndəriləcək.
Xatırladaq ki, Muqabe telemüraciətində istefa verməyəcəyini bildirmişdi.
N.O.
www.oxu.az
"
"Rusiyada polis Azərbaycan diaspor rəhbərinə qarşı zor tətbiq etdi – FOTORusiya Federasiyasının Tatarıstan Respublikasının Kazan şəhərindəki yerli Azərbaycan diasporunun rəhbəri Sərraf Kərimov mülki geyimli polislərin fiziki təzyiqinə məruz qaldığı üçün məhkəməyə müraciət edib.
Oxu.Az xəbər verir ki, Birləşmiş Dünya Azərbaycanlıları Birliyinin Tatarıstan Respublikası üzrə rəhbəri olan S. Kərimov APA-ya açıqlamasında faktla bağlı şəhərin Novo-Saviniovskiy rayon məhkəməsində məhkəmə prosesinin başladığını deyib.
Hadisə barədə danışan diaspor rəhbəri qeyd edib ki, iki azərbaycanlı arasındakı mübahisə ilə əlaqədar onları barışdırmaq istəyib. O, həmyerlilərinin dəvəti ilə Novo-Saviniovskiy rayonuna getdiyini söyləyib: “Avtomobildən düşməmiş qəflətən bir neçə mülki geyimli və silahlı şəxs mənə hücum etdi. Məni təhqir edərək avtomaşından zorla düşürdülər. Dəfələrlə onlardan nə baş verdiyini, kim olduqlarını, niyə belə aşağılayıcı şəkildə rəftar etdiklərini soruşsam da, heç bir cavab verilmədi. Ardınca polisin xüsusi təyinatlıları gəldi və məni Sovetskiy rayon polis bölməsinə aparıb, heç nə demədən səhərə kimi saxladılar və sonra buraxdılar. Bu, təkcə mənə yox, azərbaycanlılara qarşı böyük hörmətsizlik idi. Bu hadisənin ardınca şəhərdə harada azərbaycanlı görürlərsə, saxlayıb incidirlər. Səbəb kimi göstərirlər ki, iki azərbaycanlı arasındakı insidentlə bağlı cinayət işi ilə əlaqədar tədbirlər görülür.
Mən başa düşə bilmirəm, iki nəfərə görə bütöv bir xalq bu qədər incidilərmi? Artıq şəhərin Novo-Saviniovskiy rayon məhkəməsində polisə qarşı iddia qaldırmışıq. Mənə edilən basqının əvvəldən axıra qədər videoçəkilişi də var. Məhkəməyə qədər mənə çox təsirlər oldu ki, ərizəmi geri götürüm. Amma götürmürəm, çünki mənə və şəhərdəki həmvətənlərimizə qarşı açıq formada özbaşınalıq baş verir”.



A.M.
www.oxu.az
"
"Qırğızıstanda jurnalist prezidentin saatını istədi - VİDEOQırğızıstanın “De-Fakto” qəzetinin baş redaktoru Amantur Musaqulov mətbuat konfransı zamanı ölkə prezidenti Almazbek Atambayevdən saatını istəyib.
Oxu.Az bu barədə RİA Novosti-yə istinadən xəbər verir.
Musaqulov mikrofona yaxınlaşaraq bildirib ki, yuxusunda prezidentin ona saat verdiyini görüb və dövlət başçısından yadigar olaraq ona saat bağışlamasını xahiş edib.
“Yaxşı ki, şalvarımı istəmədiniz”, - deyə Atambayev zarafat edib və saatını qolundan çıxarıb.

N.О.
www.oxu.az
"
" Muqabe vəzifədən getməkdən imtina etdi - VİDEOZimbabvenin prezidenti Robert Muqabe telemüraciət zamanı hakim partiyanın ultimatumuna və təzyiqlərinə baxmayaraq, tutduğu vəzifədə hələ bir neçə həftə müddətində də qalacağını bildirib.
Bu barədə Oxu.Az BBC-yə istinadən xəbər verir.
O,  ""Zimbabve Afrika Milli İttifaqı – Vətənpərvərlik Cəbhəsi""  hakim partiyasının qurultayına sədrlik edəcəyini vurğulayıb.
Qeyd edək ki, hakim ""Zimbabve Afrika Milli İttifaqı – Vətənpərvərlik Cəbhəsi"" Partiyasının Mərkəzi Komitəsi də xüsusi iclasında 93 yaşlı ölkə prezidenti Robert Muqabeni partiyanın rəhbəri postundan kənarlaşdırıb.
Onun yerinə keçmiş vitse-prezident Emmerson Mnanqaqva təyin olunub.
Hakim partiya prezident Robert Muqabeni bu gün saat 12:00-a qədər istefa verməyə çağırıb.

N.O.
www.oxu.az
"
"Rusiya Müdafiə Nazirliyinin telekanalı Sarkisyanı “faşist” adlandırdı - VİDEONoyabrın 19-da Rusiya Müdafiə Nazirliyinin rəsmi ""Ulduz"" telekanalında, ""Veronika Kraşeninnikova ilə Proqnozlar"" proqramında aparıcı rəsmi Yerevanı Avropa Birliyi ilə əməkdaşlıq haqqında razılaşmanı imzalamaq istəyinə görə sərt tənqidə məruz qoyub və Sarkisyan hökumətinin seçimini Ukrayna hakimiyyətinin siyasi kursu ilə müqayisə edib.
Oxu.Az Azərbaycan KİV-ə istinadla bildirir ki, verilişin müəllifi Hitler Almaniyasının muzduru, Serj Sarkisyan hökuməti tərəfindən övliyalar sırasına daxil edilmiş başıbəlalı faşist Qaregin Njdenin rolundan danışaraq, erməni faşizminin mənbələrinə müraciət edib.
Qeyd edək ki, Njde ölkəni idarə edən hakim Respublika Partiyası tərəfindən dini qəhrəman elan edilib.
Onu da xatırladaq ki, faşist Almaniyası ilə əməkdaşlığa qədər, Zaqafqaziyanın sovetləşdirilməsindən əvvəl məhz Q.Njde Dağlıq Qarabağda bir çox Azərbaycan kəndlərinin əhalisinin qırılmasında şəxsən iştirak edib.
Veronika Kraşeninnikova Ermənistanın hakim Respublika Partiyasının gerbi ilə Alman Milli-Sosial İşçi Partiyasının simvolikası arasında təəccüblü oxşarlıq aşkar edib.
""Ulduz"" telekanalının həmin süjetini təqdim edirik:

N.O.
www.oxu.az
"
"Norveç kralı xəstəxanaya yerləşdirildiNorveç kralı V Harald paytaxt Oslonun Kral xəstəxanasına yerləşdirilib.
Oxu.Az Report-a istinadən xəbər verir ki, bu barədə Krallıq Sarayının mətbuat xidməti xəbər verib.
Xəbərdə billdirilir ki, buna səbəb onun infeksiyaya yoluxmasıdır. Kralın vəziyyəti kafi kimi qiymətləndirilir və sağalmağa doğru gedir. 
Avqustda 80 yaşlı V Harald Norveçin Hankyo adası sahillərində keçirilən yelkənli qayıq idmanı üzrə dünya çempionatında iştirak edib.
L.Ə.
www.oxu.az 
"
"Yəmənə endirilən zərbə nəticəsində 11 dinc sakin həlak olubSəudiyyə Ərəbistanının başçılıq ediyi koalisiya qüvvələrinin Yəmənin Əl-Cəuf vilayətinə endirdiyi hava zərbələri nəticəsində azı 11 dinc sakin həlak olub.
Oxu.Az Report-a istinadən xəbər verir ki, atılan raket Əl-Məslüb yaşayış məntəqəsindəki yaşayış binasına tuş gəlib. Ölənlərdən 8-i qadın və 3-ü uşaqdır. 
Xatırladaq ki, Yəməndə hökumət qüvvələri və qiyamçı hüsilər arasında qarşıdurma 2014-cü ilin avqust ayından davam edir. 
L.Ə.
www.oxu.az 
"
"Muqabe Zimbabvenin prezidenti postunu tərk etməyə razılaşıbZimbabve prezidenti Robert Muqabe dövlət başçısı postunu tərk etməyə razılıq verib.
Oxu.Az Report-a istinadən xəbər verir ki, bu barədə “Sputnik” məlumat yayıb.  
Qeyd edək ki, hakim ""Zimbabve Afrika Milli İttifaqı – Vətənpərvərlik Cəbhəsi"" Partiyasının Mərkəzi Komitəsi də xüsusi iclasında 93 yaşlı ölkə prezidenti Robert Muqabeni partiyanın rəhbəri postundan kənarlaşdırıb.
Onun yerinə keçmiş vitse-prezident Emmerson Mnanqaqva təyin olunub
L.Ə.
www.oxu.az 
"
"Yeni Kaledoniya sahillərində güclü zəlzələ baş veribFransaya məxsus olan və Sakit okeanda yerləşən Yeni Kaledoniya adası sahillərində  6,6 bal gücündə zəlzələ baş verib.
Oxu.Az APA-ya istinadən xəbər verir ki, yeraltı təkanların episentri Tadin şəhərindən 67 km şərqdə, ocağı 20 km dərinlikdə yerləşib.
Dağıntı və zərərçəkənlər barədə məlumat verilmir.
 
Qeyd edək ki, bu gün yerli vaxtla saat 09.35 radələrində Yeni Kaledoniya sahillərində 6,7 maqntudalı zəlzələ baş verib.
L.Ə.
www.oxu.az 
"
"Mərakeşdə basabasda 17 nəfər öldü, 38 nəfər yaralandı - VİDEO Mərakeşin Es-Suveyra şəhərinin yaxınlığında humanitar yardım paylanan yerdə basabas baş verib.
Oxu.Az  xəbər verir ki, ərzaq yardımını almağa 1000 nəfər gəlib. Yaranan basabas nəticəsində azı 17 nəfər həlak olub, 38 nəfər isə yaralanıb.
Məlumata əsasən, həlak olanların və yaralananların əksəriyyəti qadın olub. Qeyd edək ki, yaralılardan əksəriyyətinin vəziyyəti ağırdır. Bu səbəbdən ölənlərin sayının artacağı istisna edilmir. 
Hadisənin baş verməsinə səbəb kimi isə qidaların dağıtımının düzgün təşkil edilməməsi gətirilir. 

L.Ə.
www.oxu.az 
"
"Saakaşvili Ukraynanın baş naziri olmaq istəyir Gürcüstanın sabiq prezidenti, Ukraynanın Yeni Qüvvələr Birliyi Partiyasının sədri Mixail Saakaşvili ehtiyac yaranarsa, Ukraynanın baş naziri olmağa hazır olduğunu bəyan edib.
Oxu.Az APA-ya istinadən xəbər verir ki, bundan öncə dəfələrlə Ukraynada hər hansı vəzifənin ona lazım olmadığını bildirən M. Saakaşvili bu gün Kiyevdə Ali Radanın binası qarşısında keçirilən aksiyada Ukraynaya yeni hakimiyyətin lazım olduğunu deyib. 
M. Saakaşvili birlikdə yeni hökuməti yaratmalı olduqlarını vurğulayıb: “Mən sizinlə birlikdə yeni prosesə rəhbərlik etməyə və əgər lazım olarsa, bu hökumətə başçılıq etməyə hazıram”.
 
M. Saakaşvili dekabrın 3-də “xalq impiçmenti”nə başlayacaqlarını bildirib: “Mən ölkəni gəzəcəm və insanları dinc mübarizəyə səsləyəcəm”. 
L.Ə.
www.oxu.az 
"
"Zimbabvenin hakim partiyası prezident Muqabeni istefa verməyə çağırdı – VİDEOZimbabvenin hakim Afrika Milli İttifaqı - Vətənpərvər Cəbhə Partiyası prezident Robert Muqabeni sabah saat 12.00-a qədər istefa verməyə çağırıb.
Oxu.Az-ın APA-ya istinadən verdiyi məlumata görə, bu, partiyanın Mərkəzi Komitəsinin bu gün keçirilən xüsusi iclasında qəbul edilən qətnamədə əksini tapıb.
Qətnamədə qeyd edilib ki, əks halda prezidentin impiçmenti prosesinə başlanacaq.
Qeyd edək ki, bu gün Zimbabvenin hakim Afrika Milli İttifaqı - Vətənpərvər Cəbhə Partiyasının Mərkəzi Komitəsinin xüsusi iclası keçirilib. İclasda ölkənin 93 yaşlı prezidenti R. Muqabe partiyanın sədri postundan çıxarılıb. Partiyanın yeni sədri ölkənin sabiq vitse-prezidenti Emmerson Mnanqaqva seçilib. Noyabrın 6-da məhz E. Mnanqaqvanın vitse-prezident postundan uzaqlaşdırılmasından sonra ölkədə siyasi böhran yaranıb, ordu vəziyyətə müdaxilə edib. Nəticədə R. Muqabe ev həbsinə məhkum edilib. İclasda R. Muqabenin həyat yoldaşı, E. Mnanqaqvanın əsas siyasi rəqibi Qreys də partiyadan çıxarılıb.

A.M.
www.oxu.az
"
"Zimbabve prezidenti aclıq aksiyasına başladıZimbabvenin 93 yaşlı prezidenti Robert Muqabe ev həbsində saxlanmasına etiraz olaraq aclıq aksiyası elan edib.
Oxu.Az APA-ya istinadən xəbər verir ki, bu barədə bu gün “Daily Mail” qəzeti Zimbabve prezidentinin aiə üzvlərindən birinə istinadən məlumat yayıb.
Qida qəbulundan imtina edən R. Muqabe “həqiqət uğrunda ölüm”ə hazır olduğunu bəyan edib. Zimbabvenin hakim Afrika Milli İttifaqı - Vətənpərvər Cəbhə Partiyasının üzvlərindən biri isə R. Muqabenin tək aclıq elan etmədiyini, danışmaqdan da imtina etdiyini bildirib.
Qeyd edək ki, bu gün Zimbabvenin hakim Afrika Milli İttifaqı - Vətənpərvər Cəbhə Partiyasının Mərkəzi Komitəsinin xüsusi iclası keçirilib. İclasda ölkənin 93 yaşlı prezidenti R. Muqabe partiyanın sədri postundan çıxarılıb. Partiyanın yeni sədri ölkənin sabiq vitse-prezidenti Emmerson Mnanqaqva seçilib. Noyabrın 6-da məhz E. Mnanqaqvanın vitse-prezident postundan uzaqlaşdırılmasından sonra ölkədə siyasi böhran yaranıb, ordu vəziyyətə müdaxilə edib. Nəticədə R. Muqabe ev həbsinə məhkum edilib. İclasda R. Muqabenin həyat yoldaşı, E. Mnanqaqvanın əsas siyasi rəqibi Qreys də partiyadan çıxarılıb.
A.M.
www.oxu.az
"
"Rusiya Xəzərdə geniş miqyaslı hərbi təlim keçirirRusiya Xəzərdə geniş miqyaslı hərbi təlim keçirir.
Oxu.Az-ın APA-ya istinadən xəbər verir ki, hərbi təlimə Xəzər donanmasının 20 gəmi və kateri, o cümlədən “Dağıstan” və “Tatarıstan” raket gəmiləri, ""Qrad Sviyajsk"", ""Uqliç"" ""Velikiy Ustyuq"", ""Volqodonsk"", ""Mahaçqala"" və ""Astraxan"" kiçik raket və artilleriya gəmiləri qatılıb.
Təlimdə məqsəd “düşmən”in hava hücumunu dəf etməkdir.
A.M.
www.oxu.az
"
"ABŞ-da anarxistlər polis bölməsinə hücum etdilər – VİDEOABŞ-ın Filadelfiya şəhərində anarxistlər polis bölməsinə hücum edərək, hüquq mühafizə orqanlarına məxsus 2 avtomobili yararsız hala salıblar.
Oxu.Az Fox News-a istinadən xəbər verir ki, anarxistlər polisə qarşı çağırışlar ediblər. Hücum zamanı cinayətkarlar polis binası və ətrafdakı obyektləri müxtəlif rəngli boyalarla rəngləyiblər. Təhlükəsizlik kamerasının lentə aldığı görüntülərdə, hadisədə 10 –dan artıq, qara geyimli və üzü maskalı şəxs iştirak edib.
Polisin verdiyi məlumata görə, indiyə kimi vandallardan heç kim saxlanılmayıb.

A.M.
www.oxu.az
"
"Parisdə polis üç nəfəri öldürdüFransanın İl-de-Frans bölgəsində yerləşən Sarsel bələdiyyəsində polis əməkdaşı üç nəfəri güllələyərək qətlə yetirib, bir neçə nəfəri yaralayıb.
Oxu.Az Report-a istinadən xəbər verir ki, bu barədə mənbələrə istinadən ""Le Parisien"" nəşri yazıb.
Hadisə şənbə gününə keçən gecə ratuşa binası yaxınlığında qeydə alınıb. Nəşrin məlumatına görə, ardınca polis intihar edib.
İlkin fərziyyəyə görə, söhbət məişət zəminində baş verən hadisədən gedir. Yaralananlardan biri polisin keçmiş sevgilisi və onun anası olub, həmçinin ölənlərdən biri qadının atasıdır.
A.M.
www.oxu.az
"
"NATO-nun baş katibi bir daha Ərdoğandan üzr istədi – VİDEONATO-nun baş katibi Yens Stoltenberq Alyansın Norveçdə keçirilən təlimlərində Türkiyə Cümhuriyyətinin qurucusu Mustafa Kamal Atatürkün və Türkiyə prezidenti Rəcəb Tayip Ərdoğanın fotolarının düşmən hədəfi kimi göstərilməsinə görə bir daha R.T.Ərdoğandan üzr istəyib və insidentlə əlaqədar görülən tədbirlər barədə ona məlumat verib.
Oxu.Az-ın APA-ya istinadən verdiyi xəbərə görə, telefon danışığı zamanı Y. Stoltenberq həmin insidentin Türkiyə-NATO münasibətlərinə xələl gətirməyəcəyinə ümidvar olduğu bildirib. NATO rəhbəri gələcəkdə  bu cür halların təkrarlanmayacağı üçün tədbirlərin görüləcəyinə dair Ərdoğanı əmin edib.
Türkiyə prezidenti bundan əvvəl qeyd olunan insidentə görə NATO rəhbərliyinin üzrxahlığını qəbul etməkdən imtina edib.
“Dünən NATO təlimlərində yol verilən hörmətsizliyin şahidi oldunuz. Elə səhvlər var ki, səfeh yox, alçaq adamlar edir. Bu cür mövzu adi üzrxahlıqla bağlana bilməz”, - deyə R.T.Ərdoğan bildirib.
Qeyd edək ki, NATO-nun Norveçdə keçirilən təlimi zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotoları seçilib. Türkiyə prezidenti R. T. Ərdoğan hadisə ilə əlaqədar təlimdə iştirak edən 40 türkiyəli hərbçinin geri çağırıldığını açıqlayıb. NATO-nun rəsmi açıqlamasında R. T. Ərdoğanın fotosunu hədəf kimi qoyan zabitin artıq işdən azad edildiyi bildirilib. Atatürkün fotosunun isə texniki işçi tərəfindən seçildiyi, onun da işdən kənarlaşdırıldığı açıqlanıb. NATO baş katibi Yens Stoltenberq Norveçdə keçirilən təlim zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotolarının seçilməsi ilə bağlı Türkiyədən üzr istəyib. NATO-nun Müttəfiq Qüvvələr Komandanlığı isə Türkiyə Silahlı Qüvvələri Baş Qərargahına üzrxahlıq məktubu yollayıb.

A.M.
www.oxu.az
"
"İsrail yeni müharibəyə hazırlaşır – VİDEOİsrai Qəzza bölgəsində yeni müharibəyə hazırlaşır.
Oxu.Az RTVI-yə istinadən xəbər verir ki, “Dəmir günbəz” artıq Tel-Əvivin yaxınlığında yerləşdirilib.
Mütəxəssislərin fikrincə İsrailin Qəzza bölgəsindəki hərbi əməliyyatlarından cəmi 3 il keçməsinə baxmayaraq, ölkə yenidən raket zərbələrindən qorunmaq üçün hazırlıqlarını davam etdirir.
Mövzu ilə əlaqədar istefada olan general, Knessetin deputatı Elyazar Ştern telekanala müsahibə verib.

A.M.
www.oxu.az
"
"Bu gün Türkiyə, Rusiya və İran xarici işlər nazirlərinin görüşü keçiriləcəkBu gün Antalyada Türkiyə, Rusiya və İran xarici işlər naziri Mövlud Çavuşoğlu, Sergey Lavrov və Məhəmməd Cavad Zərifin görüşü keçiriləcək.
Oxu.Az-ın RİA Novosti-yə istinadən verdiyi məlumata görə, görüşün əsas mövzusu Suriya böhranının tənzimlənməsi olacaq.
Üç ölkənin xarici işlər nazirləri bu formatda ilk dəfə bu ilin dekabrında Moskvada görüşüb və Suriya böhranının tənzimlənməsi üzrə prosesin canlandırılması barədə razılığa gəliblər. Bir ay sonra isə Qazaxıstanın paytaxtında Astana formatı start götürüb. Bu formatın iştirakçıları qarant ölkələr qismində Türkiyə, Rusiya və İran, digər tərəfdən Suriya hökuməti və silahlı müxalifətdir. Doqquz ay ərzində Astana danışıqlarının 7 raundu keçirilib, nəticədə Suriyanın cənub-qərbində, Şərqi Qutada, Hums şəhərində və İdlib vilayətində təhlükəsiz zonaların yaradılması barədə qərar verilib.
A.M.
www.oxu.az
"
"Rusiya yeni “İskəndər-M” raketini sınadı - VİDEORusiyanın ""Zvezda"" telekanalı YouTube-da təkmilləşdirilmiş ""İsgəndər-M"" raket kompleksinin MDB ölkələrinin Kollektiv Təhlükəsizlik Müqaviləsi Təşkilatının (KTMT) Tacikistanda keçirilən təlimlərdəki sınaq buraxılışının videosunu paylaşıb.
Oxu.Az Milli.Az-a istinadən bildirir ki, buraxılış Lyaur poliqonunda gerçəkləşdirilib və 130 km uzaqlıqdakı hədəf vurulub. Ballistik raket cəmi 10 metr yayınaraq hədəf qismindəki şərti terrorçu düşərgəsini vurub.
Bəzi kadrlarda burazılışı 100 metrdən görmək mümkündür.
""İsgəndər-M"" kompleksi ""stels"" texnologiyalarından istifadə olunmaqla hazırlanmış kvaziballistik raketlərlə təchiz olunub.

L.Ə.
www.oxu.az 
"
"ABŞ prezidentinin toy tortu 2240 dollara satılıb - VİDEOABŞ prezidenti Donald Tramp və həyat yoldaşı Melaniya Trampın toy tortu hərracda 2240 dolllara satılıb.
Oxu.Az ""Report""-a istinadən xəbər verir ki, tortun ilkin qiyməti 250 dollar təşkil edib.
ABŞ prezidenti və birinci xanımı 2005-ci ildə ailə həyatı qurub.

L.Ə.
www.oxu.az 
"
"ABŞ qadağan edilmiş raketlərin istehsalına başlayırBirləşmiş Ştatlar Soyuq müharibə illərində qadağan edilmiş qitələrarası raketlərin inkişaf etdirilməsi məsələsini öyrənir. Buna səbəb Rusiyanın da bu tipli raketlərə malik olması barədə məlumatlardır.
Oxu.Az Milli.az-a istinadən xəbər verir ki, Birləşmiş Ştatların qitələrarası ballistik raketləri yenidən inkişaf ertdirməsinin əsas məqsədi Rusiyanı kütləvi qırğın silahlarının yayılmamasına dair müqavilənin şərtləri çərçivəsinə qaytarmaqdır.
ABŞ inanır ki, Rusiya artıq qitələrarası raketlərə malikdir və bu raketlərlə həm Amerika, həm də onun NATO müttəfiqlərinə təhlükə yaradır.
""The Telegraph"" qəzetinin bu yöndə məqaləsində deyilir ki, ABŞ öz raketlərini yaratmaqla Rusiyanı ""yerində oturtmağa"" ümid edir.
Ortamənzilli Nüvə Raketləri barədə müqavilə 1987-ci ildə prezidentlər Ronald Reagan və Mixail Qorbaçov arasında imzalanmışdı. Bu, Soyuq müharibənin başa çatdırılmasında mühüm addım idi.
Sözü gedən müqavilə yerdə bazalanmış və 500 kilometrdən 5500 kilometrədək məsafədə hədəfləri vuran bütün ortamənzilli ballistik və qitələrarası raketləri ləğv edirdi.
Bu da qeyd olunur ki, hərbi gəmilərdə və sualtı qayıqlarda mənzillənmiş raketlər bu müqaviləyə daxil edilməmişdi.
The New York Times qəzeti ötən ay xəbər verirdi ki, Rusiya qadağan olunmuş raketlərdən ibarət iki batalyon təşkil edib. Bu da bildirilirdi ki, bu batalyonlara 4 raket qurğusu və altı raket daxildir. Raketlərdən birinin Volqoqrad yaxınlığında olduğu xəbər verilmişdi.
Moskva bu məlumatları ""saxta xəbər"" adlandırmışdı.
ABŞ hökuməti Rusiyanın təxminən 2012-ci ildən qadağan olunmuş raketləri istehsal etdiyini bilirdi. Respublikaçılar prezident Barack Obama-nı bu məsələ ilə bağlı Vladimir Putindən hesabat istəməyə çağırırdılar.
ABŞ rəsmiləri ötən ilin noyabrında Rusiyadan müqaviləni pozmasını etiraf etməsini tələb edirdilər. Lakin Moskva bu bəyanatları rədd edirdi.
ABŞ-ın müdafiə naziri James Mattis ötən həftə keçirilən NATO sammitində demişdi: ""Biz Rusiyanın silahlara nəzarət müqaviləsini illərdən bəridir ki, pozduğunu bilirik"".
Bunun ardınca ABŞ Senatı ötən cümə axşamı ölkənin hərbi büdcəsinə 700 milyard dollar ayırıb. Bunun 58 milyon dolları Rusiyanın silahlara nəzarət müqaviləsini pozmasına cavab vermək üçün ayrılıb.
Müqavilnin şərtlərinə görə ABŞ yalnız yaratmaqda olduğu raketləri sınaqdan keçirdiyi halda sazişin şərtlərini pozmuş sayılacaq.
L.Ə.
www.oxu.az 
"
"Ərdoğan NATO-nun üzrxahlığını qəbul etmədiTürkiyə prezidenti Rəcəb Tayip Ərdoğan NATO-nun Norveçdə keçirilən təlimlərində onun Türkiyə Cümhuriyyətinin qurucusu Mustafa Kamal Atatürkün fotolarının düşmən hədəfi kimi göstərilməsinə görə Alyans rəhbərliyinin üzrxahlığını qəbul etməkdən imtina edib. 
Oxu.Az APA-ya istinadən xəbər verir ki, bu barədə R.T.Ərdoğan hakim Ədalət və İnişaf Partiyasının toplantısında bildirib.   
 “Dünən NATO təlimlərində yol verilən hörmətsizliyin şahidi oldunuz. Elə səhvlər var ki, səfeh yox, alçaq adamlar edir. Bu cür mövzu adi üzrxahlıqla bağlana bilməz”, - deyə R.T.Ərdoğan bildirib.    
Qeyd edək ki, NATO-nun Norveçdə keçirilən təlimi zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotoları seçilib. Türkiyə prezidenti R. T. Ərdoğan hadisə ilə əlaqədar təlimdə iştirak edən 40 türkiyəli hərbçinin geri çağırıldığını açıqlayıb. NATO-nun rəsmi açıqlamasında R. T. Ərdoğanın fotosunu hədəf kimi qoyan zabitin artıq işdən azad edildiyi bildirilib. Atatürkün fotosunun isə texniki işçi tərəfindən seçildiyi, onun da işdən kənarlaşdırıldığı açıqlanıb. NATO baş katibi Yens Stoltenberq Norveçdə keçirilən təlim zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotolarının seçilməsi ilə bağlı Türkiyədən üzr istəyib. NATO-nun Müttəfiq Qüvvələr Komandanlığı isə Türkiyə Silahlı Qüvvələri Baş Qərargahına üzrxahlıq məktubu yollayıb.
L.Ə.
www.oxu.az 
"
"Suriyada İŞİD-in mövqelərinə zərbələr endirilibRusiya Hava-Kosmik Qüvvələrinin ""Tu-22M3"" tipli 6 bombardmançı təyyarəsi Suriyanın Əbu-Kamal şəhərində İŞİD terror təşkilatının mövqelərinə zərbə endirib.
Oxu.Az Report-a istinadən xəbər verir ki, bu barədə Rusiyanın Müdafiə Nazirliyi məlumat yayıb. Nəticədə terrorçuların xeyli canlı qüvvəsi, texnika və döyüş sursatı məhv edilib.
L.Ə.
www.oxu.az 
"
"Səudiyyə-İran müharibəsi: Harada başlayacaq, nə ilə nəticələnəcək? – VİDEOSəudiyyə Ərəbistanının İranı müharibə ilə hədələməsi bir neçə sual doğurur. Müharibə olacaqmı? Olacaqsa, hansı formada olacaq - klassik üslubda, yoxsa İran və Səudiyyə yenə İraq, Suriya, yaxud Yəmən ərazisində döyüşəcəklər? Müharibənin birbaşa İran ərazisində aparılma ehtimalı varmı? Bu kimi suallar çoxdur, nə baş verəcəyini isə yalnız potensial müharibə tərəflərinin və region dövlətlərinin reaksiyaları əsasında təxmin etmək olar. Səudiyyə rəsmilərinin İranı müharibə ilə hədələməsinin ardınca hamının diqqəti Livana yönəldi. Səid Haririnin Səudiyyəyə getməsi, orada istefa qərarını açıqlaması, ardınca rəsmi Tehranı ona qarşı sui-qəsd hazırlamaqda ittiham etməsi, buna Hizbullah lideri Şeyx Nəsrullahın sərt cavabı Səudiyyə-İran müharibəsinin Livanda başlayacağı ehtimalını gücləndirdi.
Bu ehtimal qəbul olunardı, əgər Səudiyyə rəsmiləri müharibənin İran təsir dairəsindəki ərazilərdə deyil, elə İranın özündə aparılacağını bəyan etməsəydi. Əslində Ər-Riyadın “bizə Livan lazım deyil, İrana elə öz ərazisində zərbə endirərik” fikirləri yeni deyil. Rəsmilər gələcək kral Məhəmməd bin Salmanın bir neçə ay əvvəl parlamentdə çıxışı zamanı dediyi sözləri təkrarlayırlar. O zaman bu fikirlər vəliəhdin özünütəsdiq üsulu kimi dəyərləndirilsə də, indi durumda kiçik bir fərq var.
Buna oxşar bəyanatla İsrail rəsmiləri də çıxış edirlər. Aviqdor Libermanın İranı İsrail sərhədlərindən 50 kilometr məsafədə hərbi baza yaratmaqda ittiham etməsinin ardınca söylədiyi sözlər ciddiyə alınmalıdır - İranın hərbi bazalarını məhv edə bilərik. İranla dünya durduqca ulduzu barışmayacaq İsrail Səudiyyə-İran müharibəsinin başlamasında son dərəcə maraqlı görünür. Tel-Əvivdə hesab edirlər ki, bıçaq sümüyə dirənib, Suriyanı de-fakto öz ərazisinə qatmış İran artıq İsraillə sərhəd qonşusu olub. Bu səbəbdən İsrail üçün İran təhlükəsini aradan götürməyin müharibədən başqa alternativi qalmayıb.
Bəs başlanacaq müharibənin nəticəsi, regiona təsiri necə olacaq? Müharibə başlayacaqsa, hər kəs üçün başlayacaq, onun region dövlətləri üçün necə başa çatacağı isə məlum deyil. Yaxın Şərq üzrə mütəxəssis Qvido Staynberq belə düşünür. Staynberq bir məsələdə də haqlıdır - regionda hazırkı vəziyyət ABŞ-ın İraqa hərbi müdaxiləsindən sonra yaranmış vəziyyətdən qat-qat təhlükəlidir.

S.B. 
Mənbə: APA TV
www.oxu.az
"
"Rusiyada anonim zənglər: Putinin yoluna 50 bomba qoyulubRusiya prezidenti Vladimir Putinin avtomobil kortejinin Sankt-Peterburq şəhərində keçəcəyi yolda 50 bomba quraşdırılması barədə 60 anonim zəng daxil olub.
Oxu.Az-ın xəbərinə görə, bu barədə ölkə başçısının mətbuat katibi Dmitri Peskov bəyan edib.
Cümə günü Rusiya lideri Sankt-Peterburqda Mədəniyyət forumunda iştirak edib.
“Müxtəlif obyektlərdə, o cümlədən, prezident kortejinin keçəcəyi yollarda, təxminən 50 partlayıcı qurğunun quraşdırılması barədə 60-a yaxın anonim zəng daxil olub” - Pskov bildirib.
Kreml nümayəndəsinin sözlərinə görə, təhlükəsizlik xidmətinin əməkdaşları bütün obyektləri yoxlayıblar, lakin heç nə aşkarlanmayıb. D. Peskov onu da qeyd edib ki, zənglər dövlət başçısının iş qrafikinə təsir etməyib.
S.B.
www.oxu.az
"
"Böyük Britaniyada təyyarə ilə helikopter toqquşub, ölənlər var – YENİLƏNİBBöyük Britaniyada təyyarə və helikopterin toqquşması nəticəsində üç nəfər ölüb.
Oxu.Az xarici KİV-ə istinadən xəbər verir ki, qəza zamanı təyyarənin pilotu və helikopterdə olan iki nəfər həyatını itirib.
Digər təfərrüatlar barədə hələ ki, məlumat verilmir.
19:56
Böyük Britaniyanın Bakinqemşir qraflığında yüngülmotorlu təyyarə və helikopter toqquşub.
Oxu.Az-ın xəbərinə görə, bu barədə Evening Standard qəzeti yazır.
Qəza Uaddesdon kəndi yaxınlığında meşə massivinin üzərindı baş verib.
Hadisə zamanı təyyarə və helikopterin göyərtəsində neçə nəfərin olduğu məlum deyil. Qəza yerinə xilasedicilər və təcili tibbi yardım briqadaları cəlb edilib.
S.B.
www.oxu.az
"
"Argentina sahillərində göyərtəsində 44 nəfər olan sualtı qayıq itib – VİDEOArgentina Hərbi Dəniz Qüvvələrinə məxsus “San-Xuan” sualtı qayığı müəyyən edilmiş vaxtda ölkənin sahilinə çıxmayıb.
Oxu.Az-ın xəbərinə görə, bu barədə cümə günü, noyabrın 17-də, “Gaceta marinera” qəzeti məlumat yayıb.
1985-ci ildə Almaniyada inşa edilən sualtı qayığın göyərtəsində 44 ekipaj üzvü var. Son məlumata əsasən, San-Xuan Uşuayidən Mar-del-Platuya istiqamətlənib və San-Xorxe körfəzinin ərazisində yoxa çıxıb. 
Axtarışlara Argentinanın hərbi gəmiləri və ölkə aviasiyası cəlb edilib. 

S.B.
www.oxu.az
"
"İŞİD-in son günləri – VİDEOSuriya hökumət qüvvələrinin bölmələri Əbu-Kamal şəhərinin İŞİD yaraqlılarından azad edilməsi istiqamətində əməliyyatlara başlayıblar.
Oxu.Az-ın xəbərinə görə, Əbu-Kamal şəhəri ölkə ərazisində terrorçuların nəzarəti altında olan sonuncu böyük yaşayış məntəqəsidir.
Əməliyyatlarda İran İslam İnqilabı Keşikçiləri Korpusunun (SEPAH) mütəxəssisləri və “Hizbullah” təşkilatının döyüşçüləri də iştirak edirlər.

S.B.
www.oxu.az
"
"Dünyada ilk dəfə insandan insana baş köçürülüb – VİDEOÇində dünyada ilk dəfə meyit üzərində insan başının transplantasiyası uğurla həyata keçirilib.
Oxu.Az-ın Trend-ə istinadən məlumatına görə, bu barədə əməliyyatla bağlı Vyanada keçirilən mətbuat konfransında italiyalı cərrah Serco Kanavero bildirib.
Onun sözlərinə görə, əməliyyat 18 saat çəkib. Əməliyyat zamanı onurğa sütunu, sinir və qan damarlarını bərpa etmək mümkün olub.
İtaliyalı cərrah bildirib ki, canlı insan üzərində belə əməliyyatın keçirilməsi də yaxın zamanlarda mümkün olacaq.

N.O.
www.oxu.az
"
"NATO baş katibi Türkiyədən üzr istədi - VİDEONATO baş katibi Yens Stoltenberqi Norveçdə keçirilən təlim zamanı hədəf lövhəsi olaraq, Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotolarının seçilməsinə ilə bağlı Türkiyədən üzr istəyib. 
Oxu.Az-ın APA-ya istinadən xəbərinə görə, NATO-nun Müttəfiq Qüvvələr Komandanlığı isə Türkiyə Silahlı Qüvvələri Baş Qərargahına üzrxahlıq məktubu yollayıb.
Qeyd edək ki, NATO-nun yaydığı üzrxahlıq açıqlamasında Ərdoğanın fotosunu seçən hərbçinin ordu sıralarından xaric olunduğu bildirilib. Həmin hərbçinin Norveç Ordusunda xidmət edən türk əsilli zabit olduğu müəyyənləşib. Onun sosial şəbəkələrdə Ərdoğanın adına saxta hesab açdığı da üzə çıxıb. 
Qeyd olunub ki, təlimdə Atatürkün fotosunu texnik seçib. Həmin şəxs də vəzifəsindən uzaqlaşdırılıb. 

N.О.
www.oxu.az
"
"NATO təlimində Ərdoğan və Atatürkün fotoları hədəf seçildi - QALMAQAL + VİDEONATO-nun Norveçdə keçirilən təlimi zamanı hədəf lövhəsi olaraq Türkiyə prezidenti Rəcəb Tayyib Ərdoğan və Türkiyə Cümhuriyyətinin qurucusu Atatürkün fotoları seçilib.
Oxu.Az-ın APA-ya istinadən verdiyi məlumata görə, bu barədə Türkiyə prezidenti R. T. Ərdoğan Ədalət və İnkişaf Partiyasının bölgə rəhbərlərinin genişləndirilmiş toplantısında çıxışı zamanı deyib. O, hadisə ilə əlaqədar təlimdə iştirak edən 40 türkiyəli hərbçinin geri çağırıldığını açıqlayıb.
NATO-dan hadisə ilə bağlı rəsmi açıqlama verilib. Açıqlamada bildirilir ki, R. T. Ərdoğanın fotosunu hədəf kimi qoyan zabit artıq işdən azad edilib. Atatürkün fotosunun isə texniki işçi tərəfindən seçildiyi bildirilib. Onun da işdən kənarlaşdırıldığı qeyd olunur. NATO-nun Ortaq Hərb Mərkəzi Komandanlığı isə Türkiyədən üzr istəyib.

N.O.
www.oxu.az
"
"ABŞ komandanlığından Türkiyəyə S-400-lə bağlı xəbərdarlıqABŞ Hərbi Hava Qüvvələri komandanlığının nümayəndəsi Heydi Qrant Türkiyənin Rusiyadan S-400 zenit-raket kompleksi alacağı təqdirdə, NATO texnologiyalarını əldə etməsinə məhdudiyyətlər tətbiq olunacağını açıqlayıb. 
Oxu.Az-ın APA-ya istinadən verdiyi xəbərə görə, H. Qrant ""Defence News""a açıqlamasında Türkiyəyə xəbərdarlıq edib: ""Əgər Türkiyə S-400-ləri alarsa, NATO texnologiyalarına əlçatanlığına məhdudiyyətlər tətbiq ediləcək. Sonrakı mərhələdə Türkiyənin ""F-35"" tipli 5-ci nəsil bombardmançı təyyarələri əldə etmə və istifadə imkanlarına qarşı tədbirlər görülə bilər"".   
H. Qrant bildirib ki, S-400 anlaşmasının həyata keçirilməsi Türkiyə və NATO arasındakı hərbi işbirliyinə ciddi şəkildə təsir edəcək. Onun sözlərinə görə, NATO strategiyaları S-400 sistemlərinin istifadəsinə icazə vermir.
N.O.
www.oxu.az
"
"Muqabe çevrilişdən sonra ilk dəfə cəmiyyət içinə çıxdıZimbabvenin prezidenti Robert Muqabe bu gün yerli universitetə gəlib və bu saata qədər oradadır.
Oxu.Az-ın məlumatına əsasən, bu barədə “Ria Novosti”yə yerli mühafizənin nümayəndəsi xəbər verib.
“Bəli, o, içəridədir”, - deyə agentliyin həmsöhbəti bildirib.
Qeyd edək ki, Zimbabvedə hərbi çevrilişin baş verməsi və dövlət başçısının ev dustağı edilməsi ilə bağlı xəbər yayıldıqdan sonra Muqabe ilk dəfə olaraq ictimai yerdə görünüb.
N.О.
www.oxu.az
"
"Məşhur tennisçi erməniyə ərə getdi – FOTO + VİDEOABŞ-dan olan məşhur tennisçi Serena Vilyams və erməni əsilli milyonçu Aleksis Oqanyan ailə həyatı qurublar.
Oxu.Az bu barədə “People”a istinadən xəbər verir. 
Məlumata əsasən, nikah mərasimi noyabrın 16-da Yeni Orleanda baş tutub. Cütlüyün toyu isə 11 həftə sonra, onların qızı Aleksis Olimpiya dünyaya gəldikdən sonra olub.
Mərasimdə müğənnilər Siara, Beyons, ""Vogue"" jurnalının redaktoru Anna Vintur, aktrisa Yeva Lonqoriya və bir çox digər məşhurlar da iştirak ediblər.















N.O.
www.oxu.az
"
"Bolqarıstan parlamentinin spikeri istefa verdiBolqarıstanın Xalq Məclisinin spikeri Dimitar Qlavçev istefa verib. 
Bu barədə Oxu.Az ""Novinite"" portalına istinadən xəbər verir.
“Mən artıq Xalq Məclisinin qeydiyyat bölməsinə istefa verməyimlə bağlı ərizə ilə müraciət etmişəm”, - deyə Qlavçev bildirib.
Qeyd edək ki, bir müddət əvvəl Bolqarıstanın Sosialistik Partiyası Qlavçevin istefaya göndərilməsi prosedurasına başlanıldığını bildirmişdi. Sosialistlərin lideri Korneliya Ninova spikeri hakimiyyətdən sui-istifadə etməkdə və vəzifəsini icra etməməkdə ittiham edib. 
N.О.
www.oxu.az
"
"Türkiyədə partlayış zamanı ölən tələbənin meyiti Azərbaycana gətirilib - FOTO + YENİLƏNİBTürkiyədə partlayış zamanı ölən tələbənin meyiti Azərbaycana gətirilib.
Oxu.Az-ın ""Report""un Qərb bürosuna istinadən verdiyi məlumatına görə, İzmirdə kirayə qaldığı evdə qaz sobasınını partlaması nəticəsində dünyasını dəyişən Murad Etibar oğlu Allahverdiyevin meyiti dəfn edilməsi üçün Samux rayonunun Qarabağlılar kəndində gətirilib. 
Onun meyiti ailəsinə təhvil verilib. 
12:15
Türkiyədə azərbaycanlı tələbə partlayış zamanı ölüb. 
Oxu.Az bildirir ki, bu barədə Report-un Qərb bürosuna dünyasını dəyişən tələbənin qohumları məlumat veriblər.
Məlumata görə, Samux rayonunun Qarabağlılar kənd sakini, 1968-ci il təvəllüdlü İsrafil Etibar oğlu Allahverdiyev və onun həyat yoldaşı 1972-ci il təvəllüdlü Aynurə Əşrəf qızı Allahverdiyeva Türkiyədə təhsil alan övladlarına baş çəkmək üçün ora gediblər. Onların qaldığı evdə qaz partlayıb. Hər iki valideyn yanıq xəsarətləri alıb, onların övladı isə aldığı xəsarətlərdən Türkiyədə dünyasını dəyişib. Valideynlər Azərbaycana gətirilib. Ağır yanıq xəsarətləri alan İ.Allahverdiyevin vəziyyəti pisləşib. 
N.О.
www.oxu.az
"
"Ərdoğan ABŞ-ı İŞİD-i maliyyələşdirməkdə ittiham etdi“İŞİD-ə çoxlu dollar vermisiniz”.
Oxu.Az Report-a istinadən xəbər verir ki, bunu ölkə prezidenti Rəcəb Tayyib Ərdoğan hakim Ədalət və İnkişaf Partiyasının əyalət təşkilatları sədrlərinin genişləndirilmiş toplantısında bildirib.
O qeyd edib ki, ortada çox sadə formada cavablandırılacaq suallar var: ""Amma ABŞ bununla dalana dirənib. Raqqa, Mümbiç, Deyirzor bu məsələlərə daxildir. Dedik ki, gəlin, bu işləri birlikdə həll edək. ABŞ-ın keçmiş prezidenti Barak Obmanın dəfələrlə söz verməsinə baxmayaraq, verdikləri vədə əməl etmədilər. “YPG”-nin (terrorçu PKK-nın Suriyadakı qolu –  red.) terror təşkilatı olduğunu söylədik. Dedilər ki, artıq onlarla deyil “SDG” (“YPG” və “PYD”-dən ibarət Suriya Demokratik Gücləri – red.) ilə əməkdaşlıq edirik. Vətəndaşım məndən İŞİD-ə qarşı mübarizəni soruşur. Siz nə etdiniz? Siz 12 min kilometr uzaqlıqdan Suriyaya niyə gəlmisiniz? Adama bu sual verilməzmi? İŞİD-ə çoxlu dollar vermisiniz. Mənim hərbçilərim Azad Suriya Ordusu ilə birlikdə qəhrəmanca mübarizə apardı. 2 min kv. km-lik ərazini İŞİD-dən təmizlədi"".
Türkiyə prezidenti deyib ki, əvvəllər də kimin harada nə etdiyi haqqında geniş məlumata malik olublar: ""ABŞ-ın bu qruplaşmalar vasitəsilə həyata keçirmək istədiyi ssenarini bilirik. İttifaq başqa bir şey, müttəfiqliyə sığmayacaq hərəkətləri etmək tam başqa bir məsələdir. Biz Afrində ABŞ-la birgə hərəkət etməyəcəyik. ABŞ həmişə razılaşmaları pozur”. 
N.O.
www.oxu.az
"
"Zimbabvedə hərbçilər Muqabenin məmurlarını həbs etdilərZimbabvedə hərbçilər prezident Robert Muqabenin yaxın ətrafına daxil olan bir neçə nəfəri həbs ediblər.
Oxu.Az Report-a istinadən xəbər verir ki, hazırda hərbçilər ölkə paytaxtı Harareyə nəzarət edirlər.
“Əməliyyatlar nəticəsində çox əhəmiyyətli uğurlar əldə etdiyimizi bildirmək istəyirik. Biz cinayətkarların bəzilərini tutmuşuq, təəssüf ki, onların  bir neçəsi gizlənib”, - hərbçilər bildiriblər. 
Həbs olunanların siyahısı açıqlanmasa da, onların prezident Robert Muqabenin yaxın ətrafına daxil olan şəxslər olduğu qeyd edilib. 
N.O.
www.oxu.az
"
"Rusiya və İranın XİN başçıları Türkiyəyə səfər edəcəklərRusiyanın xarici işlər naziri Sergey Lavrov və iranlı həmkarı Məhəmmədcavad Zərif bu həftənin sonunda Türkiyəyə səfər edəcəklər.
Oxu.Az Report-a istinadən xəbər verir ki, bunu Türkiyənin xarici işlər naziri Mövlud Çavuşoğlu bildirib.
Onun sözlərinə görə, 3 ölkənin XİN başçıları Antalyada görüşəcəklər.
Nazirlər Türkiyə prezidenti Rəcəb Tayyib Ərdoğan, Rusiya rəhbəri Vladimir Putin və İran prezidenti Həsən Ruhaninin noyabrın 22-də Rusiyanın Soçi şəhərində keçiriləcək üçtərəfli sammitində müzakirə olunacaq məsələlərin detallarını nəzərdən keçirəcəklər. 
Qeyd edək ki, üç ölkənin lideri Suriyadakı və bölgədəki vəziyyət müzakirə edəcək. 
N.O.
www.oxu.az
"
"Türkiyə Super Liqasının sabiq bombardiri həbs olunduTürkiyə milli komandasının sabiq futbolçusu Zafer Biryol həbs olunub. 
Oxu.Az Report-a istinadən xəbər verir ki, 2003/2004 mövsümündə Türkiyə Superliqasının bombardiri olan 41 yaşlı veteran hücumçu İstanbul Baş Prokurorluğu tərəfindən Fətullahçı Terror Təşkilatı (FETÖ) ilə bağlı istintaq çərçivəsində saxlanılıb.
Həbsin detalları barədə məlumat verilmir.
Qeyd edək ki, Türkiyə millisinin heyətində 7 oyun keçirib 1 qol vuran Zafer Biryol karyerası ərzində “Fənərbaxça” və “Bursaspor” kimi klubların formasını geyinib. O, 2003/2004 mövsümündə “Konyaspor”un heyətində vurduğu 25 qolla Türkiyə Super Liqasının bombardiri olub. 
N.O.
www.oxu.az
"
"İtaliyanın ən təhlükəli mafiyasının başçısı öldüSiciliyanın “Koza Nostra” mafiyasının başçılarından biri olan 87 yaşlı Salvatore (Toto) Riina Parmada dünyasını dəyişib.
Oxu.Az-ın məlumatına əsasən, bu barədə ""La Repubblica"" xəbər verir.
Nəşr bildirir ki, keçirdiyi iki əməliyyatdan sonra Riina son beş gün komada olub.
Riinaya alçaq boyuna görə “Bəstəboy” ləqəbi verilmişdi. Ona “bosların bosu” deyirdilər.
Riina 1993-cü ilin yanvarında Palermoda həbs edilmişdi. Onun ömürlük həbs cəzası çəkdiyi müddətdə 40 nəfərin qətlində şəxsən iştirak etdiyi bildirilir. 
N.O.
www.oxu.az
"
"Rusiyada azərbaycanlı gənc meşədə donaraq ölübRusiyanın Amur vilayətinin Şimanovskiy rayonu Saskalinskiy qəsəbəsində azərbaycanlı gənc meşədə donaraq ölüb. 
Oxu.Az bildirir ki, yaxınlarının Report-a verdiyi xəbərə görə, əslən Azərbaycanın Salyan rayonundan olan Rusiya vətəndaşı, 1986-cı il təvəllüdlü Səmədov Aleksey Abdurrəhman oğlunun meyiti qəsəbə sakinləri tərəfindən meşədə donmuş halda tapılıb.
Onun üzərində heç bir zorakılıq əlaməti olmayıb. 
A.Səmədovun həvəskar ovçuluqla məşğul olduğu deyilsə də, meyiti aşkar olunan zaman ov alətləri və ya ov silahı yanında olmayıb. O, doğulduğu qəsəbədə dəfn olunub.
N.O.
www.oxu.az
"
"Rza Zərraba sui-qəsd edilib – İDDİAABŞ-da həbsdə olan məşhur iş adamı Rza Zərrab haqqında yeni iddia səsləndirilib.
Oxu.Az Qafqazinfo-ya istinadən xəbər verir ki, bir neçə gündür haqqında heç bir məlumat alınmayan iş adamını qaradərili bir məhbusun öldürməyə cəhd etdiyi iddia edilib.
Bu səbəbdən onun başqa həbsxanaya köçürüldüyü bildirilir.
Digər bir iddiaya görə, ABŞ-da müəyyən dairələr Zərrabdan istədikləri cavab almaq üçün bu yolla etiraf etdirmək istəyirlər.
Qeyd edək ki, R.Zərrab son iki məhkəmə prosesində iştirak etməyib. Türk vəkili onunla əlaqə saxlaya bilmədiyi üçün Türkiyə Xarici İşlər Nazirliyi bu həftə 2 dəfə ABŞ-a nota verib.
Bank fırıldaqçılığı və “çirkli pulların yuyulması”nda ittiham edilən 34 yaşlı biznesmen 19 mart 2016-cı ildə Mayami şəhərində tutulub.
Təbrizdə doğulan Zərrabın İran və Türkiyə vətəndaşlığı var.
S.B.
www.oxu.az
"
"Rusiyada ağır qəza: 15 ölü – YENİLƏNİB + VİDEORusiyanın Mariy El rayonunda baş verən ağır qəzada ölənlərin sayı 15-ə çatıb.
Oxu.Az-ın xəbərinə görə, bu barədə Lenta.ru nəşrinə Rusiya İstintaq Komitəsinin nümayəndəsi Svetlana Petrenko məlumat verib.
Bildirilir ki, ölənlərin arasında yetkinlik yaşına çatmayan bir nəfər var.
22:36
Rusiya Federasiyası Mariy El Respublikasında “KamAz”la mikroavtobusun iştirakı ilə baş verən yol qəzasında 14 nəfər ölüb.
Oxu.Az-ın xəbərinə görə, bu barədə İnterfax nəşrinə hüquq-mühafizə orqanlarında məlumat verilib.
Qəza zamanı xəsarət alan daha dörd nəfərin vəziyyətinin ağır olduğu bildirilir. 
İlkin məlumata əsasən, mikroavtobusda ümumilikdə 21 nəfər olub.
Qəzaya səbəb kimi regionda hava şəraitinin pisləşməsi göstərilir.

S.B.
www.oxu.az
"
"Parisdə etirazçılar bankları dağıdıblarFransa prezidenti Emmanuel Makronun islahatlarına qarşı çıxan etiraz aksiyasının iştirakçıları Parisdə bankları dağıtmağa başlayıblar.
Oxu.Az-ın Reuters-ə istinadən məlumatına görə, yürüş Respublika meydanından yerli vaxtla saat 14:00-da başlayıb. Etirazçılar yürüş zamanı bankların və maliyyə qurumlarının vitrinlərini dağıdıblar. Onlar daş və şüşələrdən istifadə ediblər.
İnsident zamanı bank işçiləri təşvişə düşüblər.  Hadisə yerinə polis qüvvələri cəlb olunub. 
S.B.
www.oxu.az
"
"Türkiyə Rza Zərrabla bağlı ABŞ-a iki dəfə nota veribTürkiyə iranlı iş adamı Rza Zərrabla bağlı ABŞ-a iki dəfə nota verib.  
Oxu.Az Report-a istinadən xəbər verir ki, bunu Türkiyənin xarici işlər naziri Mövlud Çavuşoğlu bildirib. 
Onun sözlərinə görə, Türkiyə ilk notaya cavab verilmədiyindən ABŞ-a ikincisini təqdim edib: 
“Ötən gün ABŞ Ədliyyə Nazirliyindən, həm də Dövlət Departamentindən səfirliyimizə yazılı cavab gəlib. Məktubda Rza Zərrabın sağlıq durumunun yaxşı olduğu, başqa bir yerdə saxlanıldığı, heç bir problem olmadığı qeyd edilib”.
S.B.
www.oxu.az
"
"İŞİD terrorçuları Suriya tankını belə məhv etdilər – VİDEOSosial şəbəkələrdə İŞİD terror qruplaşması tərəfindən Əbu-Kamal rayonunda Suriya ordusuna məxsus tankın vurulmasının görüntüləri yayılıb.
Oxu.Az-ın xəbərinə görə, video yaraqlıların fəaliyyətinin monitorinqi ilə məşğul olan Directorate 4 Telegram kanalında dərc edilib.
Müəlliflər qeyd edirlər ki, Suriya hökumət qüvvələrinə məxsus tank “TOW-2” tank əleyhinə raket kompleksindən vurulub.
Kanal əlavə edir ki, hökumət qüvvələri ilə terrorçular arasında toqquşmalar Əbu-Kamal rayonundan şimal-qərbdə baş verir.

S.B.
www.oxu.az
"
"ABŞ-da qadın bir gündə iki dəfə cekpot udubŞimali Karolina ştatından olan Mişel Şuffler bir gün ərzində iki dəfə cekpot udub. Uduşun ümumi məbləği bir milyon dollardan çox olub.
Oxu.Az-ın xəbərinə görə, bu barədə cümə axşamı, noyabrın 16-da The Sun nəşri yazır.
Qalibin sözlərinə əsasən, ilk bileti o, təsadüfən alıb.
“Ərimin bir az nağd pulu var idi, və o, son anda bilet almağa qərara gəlib”, - qadın deyib. Kartda müdafiə qatını silən Meişel on min dollar udduğunu görüb.
Bir neçə saat sonra Şuffler və onun əri daha bir lotereya bileti alıblar. Bu dəfə digər kioskdan bilet əldə edən cütlük bir milyon dollar qazanıb. M. Şuffler baş verənləri möcüzə adlandırıb.
S.B.
www.oxu.az
"
"ABŞ-ın Zimbabvedəki səfirliyi viza verilməsini dayandırdıABŞ-ın Zimbabvedəki səfirliyi viza verilməsini müvəqqəti olaraq dayandırıb.
Oxu.Az-ın ""Report""a istinadən xəbər verir ki, buna səbəb kimi ölkə daxilindəki qeyri-sabit siyasi vəziyyət fonunda səfirlik işçilərinin çatışmazlığı göstərilib.
""ABŞ hökuməti Zimbabve Silahlı Qüvvələrinin son hərəkətlərindən olduqca narahatdır"", - səfirlikdən bildirilib.
Qeyd edək ki, Zimbabvenin paytaxtı Hararedə dövlət televiziyasının və prezident Robert Muqabenin iqamətgahının hərbçilərin nəzarəti altında olduğu bildirilir.
A.S.
www.oxu.az
 
"
"İranlı hərbçilər Suriyada həlak olduİran Silahlı Qüvvələrinin iki hərbçisi Suriyada terrorçularla qarşıdurmada ölüb.
Oxu.Az ""Report""a istinadən xəbər verir ki, Mahmud Takipur və Seyid Əhməd Hüseyni Məşhəd şəhərində torpağa tapşırılıb.
Məlumatda indiyədək Suriyada İranın 2400 hərbçisinin öldüyü bildirilir.
A.S.
www.oxu.az
 
"
"Ramazan Kadırovdan edam təklifi Çeçenistan rəhbəri Ramazan Kadırov bəyan edib ki, terror təşkilatlarına başqalarını cəlb edərək, öz ""əl altılarına"" çevirənlərə qarşı terrorçular kimi ən ağır cəza tətbiq edilməlidir.
Oxu.Az-ın Trend-in məlumatına görə, Çeçenistan rəhbəri bu barədə özünün ""Instagram"" səhifəsində yazıb.
R.Kadırov vurğulayıb: ""Terror təşkilatlarına cəlb etməyə görə günahkar şəxslər terrorçular kimi ən ağır cəza ilə cəzalandırılmalıdırlar, hətta güllələnməlidirlər.
A.S.
www.oxu.az
 
"
"Yunanıstanda daşqınlar can aldıYunanıstanda güclü yağışların yaratdığı daşqınlar nəticəsində paytaxt Afina ətrafında ölənlərin sayı 16 nəfərə çatıb.
Oxu.Az-ın Trend-ə istinadla məlumatına görə, daha 20 nəfərin müxtəlif xəsarətlər aldığı, 1 nəfərin isə daşqınlarda itkin düşdüyü bildirilib.
Hökumət artıq Simi adasında kəskin hava şəraiti ilə əlaqədar fövqəladə vəziyyət elan edib.
Məlumata görə, təbii fəlakət tüğyan edən rayonlarda gücül külək və yağış yaşayış evlərinə ziyan vurub, elektrik təchizatında problemlər yaranıb.
Məktəblərdə dərslər dayandırılıb.
A.S.
www.oxu.az
 
"
"Türkiyə şəhid verdi İraqın şimalında PKK terror təşkilatına qarşı Türkiyə hərbi qüvvələrinin apardığı əməliyyatlarda 2 türk hərbçisi şəhid olub. Trend-in məlumatına görə, bu barədə Türkiyə Baş Qərargahı məlumat yayıb.
Oxu.Az-ın Trend-ə istinadla məlumatına görə, əməliyyatlar nəticəsində daha bir türk əsgəri isə yaralanıb.
Türkiyə Baş Qərargahının yaydığı məlumatda əlavə olunur ki, əməliyyatlar hələ davam edir: ""İraqın şimalında Avaşin rayonunda PKK terror təşkiltına qarşı hərbi əməliyyat davam edir"".
A.S.
www.oxu.az
 
"
"Rusiyanın Ermənistandakı bazasının hərbçiləri itkin düşdü – FOTORusiyanın Ermənistandakı 102 saylı bazasının hərbçisi itkin düşüb.
Oxu.Az Erməni mətbuatına istinadən xəbər verir ki, Rusiyanın Gümrüdəki hərbi hissəsinin hərbçiləri əllərində əsgərin fotosu ilə şəhəri gəzərək sakinlərə onun şəklini göstərirlər.
Rəsmilər hələlik məsələyə münasibət bildirməyib.



A.M.
www.oxu.az
"
"Amerikalı reper vəfat etdi - VİDEO + FOTO + YENİLƏNİBAmerikalı reper Lil Pipin ölüm anında çəkilən videosu yayılıb.
Oxu.Az xarici KİV-ə istinadla xəbər verir ki, kadrları reperin yaxın dostu Beksi sosial şəbəkədə paylaşıb. Qeyd olunur ki, paylaşım vaxtı Beksi dostunun yüksək dozada narkotik maddə qəbulundan öldüyünü anlamayıb. O, bunu biləndə qeyd silinib.
O, sonrakı paylaşımında “Qardaşım bu dəqiqə qollarımda öldü” sözlərini deyib.
Xatırladaq ki, bu gün amerikalı reper Lil Pip 21 yaşında dünyasını dəyişib.

***
12.57
Amerikalı reper Lil Pip 21 yaşında dünyasını dəyişib.
Oxu.Az xarici KİV-ə  istinadən xəbər verir ki, onun yüksək dozada narkotik vasitə qəbulundan öldüyü iddia edilir.
Lil Pipin karyerası boyunca 3 albomu işıq üzü görüb.








A.S.
www.oxu.az
"
"Rusiyada Qazaxıstanın latın əlifbasına keçidindən narazıdırlarRusiyalı deputat Aleksey Juravlev Dövlət Dumasının qazaxıstanlı həmkarlarına müraciət edərək, Astananın latın əlifbasına keçməsi ilə bağlı qərarından narazı olduqlarını bildirməyi təklif edib.
Deputatın sözlərinə əsasən, Qazaxıstan vətəndaşları arasında çoxlu sayda rusdillilər var. Ona görə də latın əlifbasına keçdikdən sonra  münaqişələr yarana bilər. O təqdirdə, Rusiya  məsələyə müdaxilə etməli olacaq. 
“Biz susmamalıyıq. Gəlin, nə qədər ki gec deyil, bu məsələni indi qaldıraq. Latın əlifbasına keçid Rusiya Federasiyasına qarşı atılan qeyri-dost addımıdır”, - deyə Juravlev Dövlət Dumasının plenar iclasının gedişatı zamanı bildirib.
Xatırladaq ki, Qazaxıstan prezidenti Nursultan Nazarbayev latın əlifbasına mərhələli keçidlə bağlı sərəncam imzalayıb.  
N.O.
www.oxu.az
"
"Zimbabvedə müxalifət və hərbçilər hakimiyyəti əllərinə alırlarZimbabvedə müxalifət və hərbçilər Afrikanın aparıcı ölkələrinin “dinməz razılığı” ilə keçid hökumətinin yaradılması ilə bağlı danışıqlar aparırlar.
Oxu.Az-ın məlumatına əsasən, bu barədə ABŞ-ın ""CNN"" telekanalı ölkənin aparıcı müxalifət “Demokratik dəyişikliklər naminə hərəkat” partiyasının liderlərindən birinə istinadla xəbər verir.
“Hakimiyyətin ötürülməsi prosesi gedir və onu bölgənin aparıcı dövlətləri səssizcə dəstəkləyirlər. Keçid hökumətinin yaradılması və onun tərkibinə müxalifətin daxil edilməsi ilə bağlı aktiv danışıqlar aparılır. Bu, artıq həll olunmuş məsələdir”.
Xatırladaq ki, müxalifət lideri, “Demokratik dəyişikliklər naminə hərəkat” partiyasının başçısı Morqan Tsvanqirai çərşənbə günü axşam saatlarında Zimbabvenin paytaxtı Harareyə qayıdıb. O, xarici ölkələrin birində onkoloji xəstəlikdən müalicə alırdı.
N.O.
www.oxu.az
"
"Ərdoğan  Rusiyaya səfər edəcək - VİDEOTürkiyə prezidenti Rəcəb Tayyib Ərdoğan yenidən Rusiyaya səfər edəcək.
Oxu.Az Milliyet-ə istinadən xəbər verir ki, noyabrın 22-də Soçidə Suriya məsələsi ilə bağlı Türkiyə, Rusiya və İran prezidentlərinin üçtərəfli sammiti keçiriləcək. 
Toplantıda R.T.Ərdoğan, Rusiya prezidenti Vladimir Putin və İran prezidenti Həsən Ruhani iştirak edəcək. 
Onlar Suriyadakı hazırkı vəziyyəti və böhrandan çıxış yollarını müzakirə edəcəklər. 

N.H.
www.oxu.az
"
"Muqabe istefa verməkdən imtina edirZimbabvenin prezidenti Robert Muqabe katolik keşişi Fidelis Mukonorinin vasitəçiliyi ilə hərbçilərlə aparılan danışıqlar zamanı istefaya getməyəcəyini  bildirib. 
Bu barədə Oxu.Az ""Reuters"" agentliyinə istinadən xəbər verir.
Agentliyi məlumatına əsasən, Muqabe “Zimbabvenin Afrika milli ittifaqı – Vətənpərvər cəbhə”  hakim partiyasının liderliyinə seçkilərin aparılmasında israr edir.  Prezident yalnız  partiya rəhbərliyinə seçkilərdə uduzacağı təqdirdə hakimiyyətdən gedəcəyini bildirib.
Xatırladaq ki, dünən Zimbabvedə hərbçilər hakimiyyəti ələ keçirərək 93 yaşlı prezidenti Robert Muqabe və xanımını ev dustağı ediblər. Lakin sonradan ölkənin birinci xanımına Zimbabveni tərk etməyə icazə veriblər.  
N.O.
www.oxu.az
"
"Ermənistanın Gürcüstandakı səfirliyi qarşısında etiraz aksiyası keçirildi – FOTOTbilisidə Ermənistan səfirliyi qarşısında Dilqəm Əsgərov və Şahbaz Quliyevə azadlıq tələbi ilə aksiya keçirilib, Oxu.Az APA-ya istinadən xəbər verir.
Tədbir metronun Marcanişvili stansiyası qarşısından yürüşlə başlayıb. Aksiyada Azərbaycanın işğal olunmuş Kəlbəcər rayonunda girov götürülmüş və separatçı Dağlıq Qarabağ rejiminin qeyri-qanuni məhkəməsi tərəfindən azadlıqdan məhrum edilmiş Dilqəm Əsgərov və Şahbaz Quliyevə azadlıq tələb olunub.
“Azərbaycanlı girovlara azadlıq!”, ""Ermənistanın işğalına son!"" şüarları altında keçirilən tədbirə azərbaycanlıların yerli təşkilatlarının nümayəndələri, azərbaycanlı fəal gənclər və tələbələr qatılıb.
Aksiyada iştirak edən D. Əsgərovun oğlu Kürdoğlu Əsgərov deyib ki, artıq 4 ildir azərbaycanlı girovlar qanunsuz olaraq erməni girovluğunda saxlanılır. O qeyd edib ki, aksiyanın keçirilməsində məqsəd dünya ictimaiyyətini azərbaycanlı girovların taleyinə biganə qalmamağa çağırmaqdır.
Tbilisi meriyası ilə razılaşdırılmış aksiya zamanı heç bir insident olmayıb.
N.H.
www.oxu.az
"
"Türkiyəli aparıcının evi atəşə tutuldu – VİDEOTürkiyənin tanınmış aparıcısı Tanem Sivarın evi qonşusu tərəfindən atəşə tutulub.
Oxu.Az xəbər verir ki, bir müddət isə əvvəl teleaparıcının Cango və Pamuk adlı iki iti zəhərləndirilərək öldürülüb. Aparıcı polisə və mediaya bunun qonşusu tərəfindən edildiyini deyib. Bundan sonra həmin qonşu T.Sivarın evinə atəş açıb. Bir neçə gün əvvəl isə hadisənin görüntüləri ortaya çıxıb.

Tanem Sivar başına gələn xoşagəlməz olayla bağlı açıqlama yayıb: “Bu adam cinayətkardır. Daha da qorxulu hadisələr törədə bilər. Media bizi dəstəklədikdən sonra o, daha da çılğınlaşdı. Həyat yoldaşıma tüfənglə atəş açdı. Buna baxmayaraq, nəzarətdə saxlanılmaq şərti ilə sərbəst buraxıldı. Çox narahatam. Mən həyat yoldaşımla birgə bu mövzu ilə bağlı əlimdən gələni edəcəyəm”.
A.S.
www.oxu.az
"
"Makedoniya ikinci rəsmi dil qəbul etdiMakedoniyanın parlamenti alban dilini ölkənin ikinci rəsmi dili kimi təsdiqləyib.
Oxu.Az bu barədə ""Associated Press""ə istinadən xəbər verir.
Layihənin lehinə 66, əleyhinə isə 41 qanunverici səs verib.
Bildirilir ki, yeni qanun layihəsi etnik albanların dövlət idarələrində ünsiyyətini asanlaşdıracaq. 
Qeyd edək ki, iki milyonluq Makedoniya əhalisinin dörddən birini etnik albanlar təşkil edir.
N.О.
www.oxu.az
"
" Zimbabvenin sabiq baş naziri ölkəyə qayıtdıZimbabvenin sabiq baş naziri Morqan Tsvanqirayi ölkəyə qayıdıb.
Oxu.Az-ın məlumatına görə, bu barədə “Sky News” xəbər verib.
Hazırkı prezident Robert Muqabenin əsas opponentlərindən biri sayılan Morqan Tsvanqirayi 2009-2013-cü illərdə Zimbabvenin baş naziri olub. Onun oktyabr ayından etibarən müalicə məqsədi ilə Cənubi Afrika Respublikasında olduğu bildirilir.
Ötən gün hərbçilər prezident Rober Muqabenin iqamətgahı və dövlət teleradio şirkətinin binasını ələ keçiriblər. R. Muqabe Cənubi Afrika Respublikasının prezidenti Ceykob Zuma ilə telefon danışığı zamanı ev dustaqlığında saxlanıldığını deyib. Bundan sonra Muqabenin noyabrda  istefaya göndərdiyi vitse-prezident Emmerson Mnanqaqva paytaxta qayıdıb.
Hərbçilər çevriliş etmədiklərini, cinayətkarlarla mübarizə tədbirləri həyata keçirdiklərini bildiriblər.
A.M.
www.oxu.az
"
"Cənubi Koreyada güclü zəlzələ: Onlarla yaralanan varCənubi Koreyada baş verən 5.4 bal gücündə zəlzələ nəticəsində ən azı 50 nəfər xəsarət alıb.
Oxu.Az-ın Gazeta-ya istinadən məlumatına görə, 1300 nəfər insan evlərindən təxliyə olunub
Zəlzələdən sonra bir neçə təkrar təkanlar qeydə alınıb. 
Yeraltı təkanlar paytaxt Seulda da hiss olunub.
S.B.
www.oxu.az
"
"Putin Sarkisyana “iblisli” rəsm əsərini hədiyyə edib – FOTORusiya prezidenti Vladimir Putin erməni həmkarı Serj Sarkisyanla birgə Moskvada “Tretyakov” qalereyasını ziyarət edib.
Oxu.Az-n xəbərinə görə, bu barədə RİA Novosti nəşri yazır.
Rusiya lideri Sarkisyana 1995-ci ildə oğurlanmış və sonradan bərpa edilmiş, Mixail Vrubelin sulu boya ilə çəkdiyi “Tamara qəlbli mələk və İblis” rəsm əsərini hədiyyə edib.



S.B.
www.oxu.az
"
"Brüsseldə kütləvi iğtişaşlar – VİDEOBelçikanın paytaxtı Brüssel şəhərində “YouTube” ulduzu ilə görüşə gələn gənclər iğtişaşlar törədiblər.
Oxu.Az-ın xəbərinə görə,  fransalı gülüş ustası “Vargasss92” öz pərəstişkarlarını “Mone” meydanında görüşə dəvət edib.
Meydana yüzlərlə insan gəlib. Təhlükəsizliyi təmin etmək üçün əraziyə polis qüvvələri cəlb olunub. Bu isə gənclərin narazılığına səbəb olub. Onlar polisə hücum edib, ardınca isə mağaza piştaxtalarına və avtomobillərə zərər yetiriblər. Şəhər mərkəzində fəaliyyət göstərən metrostansiya bağlanıb.
Hadisə nəticəsində ən azı üç nəfər saxlanılıb.
“Vargasss92” öz pərəstişkarlarını sakitləşməyə çağırıb və bildirib ki, iğtişaşlar səbəbindən onun da problemləri ola bilər.

S.B.
www.oxu.az
"
"Ermənilərin növbəti yalanı bütün dünyanı güldürdü – VİDEOErmənilərin yalanları artıq sərhəd tanımır. Hər zaman Azərbaycanın musiqi alətlərini, mahnılarını, müxtəlif əsərlərini, hətta milli yeməklərini oğurlayaraq öz adları ilə tanıtmağa çalışan bədnam qonşularımız bu dəfə daha da irəli gedərək dünyaya meydan oxuyublar.
Oxu.Az-ın Xəzər TV-yə istinadən məlumatına görə, bu dəfə onlar İohann Sebastyan Baxın erməni olduğunu iddia ediblər.
Rusiyanın “Sputnik” internet kanalında yayımlan görüntüdə Maruk Anutunyan adlı musiqi alətləri düzəldən usta, emalatxanasının boyundan böyük bir ismarıcı dünyaya yollayır. Erməni musiqiçi, alman klassik musiqisinin banilərindən olan İohan Sebastyan Baxın erməni olduğunu arsız şəkildə iddia edərək, özünü gülünc vəziyyətə salır.
Akademik Opera və Balet Teatrının dirijoru, əməkdar artist Əyyub Quliyevin sözlərinə görə, ermənilərin bu iddiasi İohan Sebastyan Bax yaradıcılığına təhqirdir.
Milli mədəniyyətimizə göz dikən, müxtəlif əsərlərimizi öz adına çıxarmaq üçün tarixi saxtalaşdıran, əfsanələr uyduran, işi-peşəsi yalan yaymaqdan başqa bir şey olmayan ermənilərin belə addımları bizə çoxdan bəllidir. Erməni musiqiçinin əsassız açıqlaması isə bir daha onların tamahkar sımasını dünyaya göstərdi.
Sonda məsələnin bir başqa tərəfinə də toxunmaq yerinə düşər. Ermənistanın ucuz ideyalarını yayan kütləvi informasiya vasitələri ən azından “Vikipediya”ya daxil olaraq informasiyaları incələməli və bu tip məlumatlarla peşəkarlıq adına kölgə salmamalıdırlar.

S.B.
www.oxu.az
"
"Otlardan hörülmüş körpü - FOTOPerunun Kanas və Kusko əyalətlərinin sakinləri dərin dərə üzərindən otlardan hörülmüş körpü salıblar.
Oxu.Az AZƏRTAC-a istinadla bildirir ki, uzunluğu 36 metr olan körpü əlaqəsi kəsilmiş bir neçə kəndi birləşdirir. Qadınlar quru otlardan kəndir hörərək bu işdə kişilərə kömək ediblər.
Körpünün quraşdırılmasında kəndlərin 1000 nəfərə qədər sakini iştirak edib. Maraqlıdır ki, bütün proseslər yalnız əllə, xüsusi mexanizm olmadan görülüb.














www.oxu.az
"
"İranda 3 gün dağıntılar altında qalan körpə xilas edildiİranda zəlzələ dağıntıları arasından körpə xilas edilib.
Oxu.Az Qafqazinfo-ya istinadən xəbər verir ki, bu barədə ölkənin Fövqəladə Hallar Nazirliyi rəsmisi məlumat verib. Körpə 3 gün dağıntıların altında qalıb. 
Xatırladaq ki, İran-İraq sərhədində noyabrda 12-də 7,3 bal gücündə zəlzələ baş verib. Zəlzələdə ölənlərin sayı 500-ü keçib.
E.Ə.
www.oxu.az
"
"Rusiyada xaricdən maliyyələşən KİV-lər casus elan oluna bilərlər - VİDEORusiya Dövlət Duması xaricdən maliyyələşən Kütləvi İnformasiya Vasitələrinin casus elan olunmasını nəzərdə tutan qanun layihəsini müzakirə edir. Günün sonunda sənəd Federasiya Şurasına ötürüləcək.
Oxu.Az-ın məlumatına əsasən, sənəd xarici ölkələrdə qeydiyyatdan keçmiş, Rusiya ərazisində hüquqi öhdəlik daşımayan kütləvi informasiya vasitələrinə şamil olunur.
Qeyd edək ki, sənədin qəbul edilməsi Rusiyaya aid telekanalların ABŞ ərazisində yayımının dayandırılması ilə bağlı rəsmi Vaşinqtonun təşəbbüsünə cavab xarakteri daşıyır.

N.O.
www.oxu.az
"
"Zimbabve prezidentinin xanımı ölkəni tərk etdi - YENİLƏNİB + VİDEOZimbabvenin prezidenti Robert Muqabenin xanımı Qreys ölkəni tərk edib.
Oxu.Az xəbər verir ki, bu barədə ""Sky News"" telekanalı məlumat yayıb.
Məlumata əsasən, ölkənin birinci xanımı Namibiyaya yollanıb.
***
15:26
Zimbabvenin 93 yaşlı prezidenti Robert Muqabe və ailəsi bu gün ev dustağı ediliblər. 
Oxu.Az-ın xarici KİV-ə istinadən verdiyi məlumata görə, Muqabe istefa verməyə hazırlaşır.
Qeyd edilir ki, ölkə başçısı hərbçilərlə danışıqlar aparıb. O, həyat yoldaşı Qreys  Muqabenin ölkəni tərk etməsinə icazə verilərsə, hakimiyyətdən uzaqlaşacağını bildirib. Məlumata əsasən, ölkənin birinci xanımı CAR-a gedə bilər.
***
11:42
Zimbabvenin prezidenti Robert Muqabe və ailəsi ev dustağı olublar.
Oxu.Az-ın məlumatına əsasən, bu barədə News 24 xəbər verir.
Agentlik bildirir ki, ölkənin 93 yaşlı lideri istefa verməyə hazırlaşır.

***
10:27
Zimbabvedə hərbçilər ölkədə fərqli şəraitin yarandığını bildiriblər.
Oxu.Az Report-a istinadən  xəbər verir ki, bu barədə “The New York Times” məlumat yayıb.
Hərbçilər bildiriblər ki, Zimbabve prezidenti Robert Muqabenin məsuliyyətini üzərlərinə götürüblər.
Qəzetin yazdığına görə, ZVS dövlət televiziyası tutulduqdan sonra hərbi geyimli iki zabit ölkədə hərbçilərin hakimiyyəti ələ keçirdikləri haqqında xəbərləri təkzib edib: “Robert Muqabe və ailəsi etibarlı, təhlükəsiz yerdədir. Onların təhlükəsizliyi təmin edilib”.
“Hədəfimiz prezidentin ətrafındakı cinayətkarları təmizləməkdir. Onların törətdikləri cinayətlər ölkədə iqtisadi və sosial sahələrdə zülm yaradıb. Biz onların məsuliyyətə cəlb edilməsinin istəyirik. İstənilən təxribat cəzasız qalmayacaq”, - Zimbabve Silahlı Qüvvələri Qərargahının rəisi general-mayor S.B.Moyo vurğulayıb.
Bir müddət əvvəl Zimbabvenin küçələrində hərbi maşınlar və silahlı əsgərlərin görünməsi, onların yoldan keçə sakinlərə hücum etməsi barədə xəbərlər yayılmışdı.
Qeyd edək ki, Zimbabve prezidenti Robert Qabriel Muqabe 1924-cü il fevralın 21-də anadan olub. 93 yaşlı Muqabe 1980-ci ildən Zimbabvenin rəhbəridir. 
***
08:52
Zimbabve prezidenti Muqabinin iqamətgahı yanında atışma başlayıb.
Oxu.Az Report-a istinadla xəbər verir ki, hərbçilər paytaxtın çıxış yollarını bağlayıblar.
Paytaxt Hararedə azı üç partlayış olub. Şəhərin küçələrində hərbi maşınlar var və silahlı əsgərlər ətrafdan keçənlərə hücum edirlər.
Əsgərlər ""ZBC"" milli teleşirkətinin mənzil qərargahını ələ keçiriblər.
A.S.
www.oxu.az
"
"Rusiyalı aparıcı döyüldü – VİDEORusiyalı aparıcı və ginekoloq Larisa Şamanova başqasının əri ilə gizli sevgi münasibətində olduğuna görə döyülüb. 
Oxu.Az xarici KİV-ə istinadla xəbər verir ki, teleaparıcının sevgili olduğu kişinin arvadı Fatima Sazarukova onu ofisində döyüb və həmin kadrları lentə alaraq sosial şəbəkədə paylaşıb.
Şamanova baş verənlərə münasibət bildirib: “İki il əvvəl İslam Semenovla sevgili idik. Lakin münasibətlərimiz uzunmüddətli olmadı. Çünki Fatima Sazarukova mənə xəbərdarlıq edərək bildirdi ki, İ.Semenovla evlənməyə hazırlaşırlar. Həmin zəngdən sonra İ.Semenovla münasibətlərimizə son qoydum və bir daha onunla görüşmədim. Lakin onlar da bir müddət əvvəl ayrılıblar. F.Sazarukova da onun mənimlə birlikdə olduğunu zənn edib”.
Faktla bağlı araşdırma aparılır.

A.S.
www.oxu.az
"
"Ermənistanda tələbələrlə polis arasında toqquşma olubErmənistan parlamentinin qarşısında noyabrın 15-də hərbi xidmətdən möhlət hüququnun ləğvinə etiraz edən tələbələrlə polis əməkdaşları arasında toqquşma başlayıb.
Oxu.Az-ın news.am saytına istinadən verdiyi məlumata görə, əvvəlcə etirazçılar parlament binasının qarşısındakı yolu bağlayıblar.
İrəvan polisinin rəis müavini Valeri Osipyan tələbələri ərazini tərk etməyə çağırıb. 
Polis əməkdaşları güc tətbiq etməklə etirazçıları hadisə yerindən uzaqlaşdırmağa çalışıblar, nəticədə toqquşma baş verib.



N.O.
www.oxu.az
"
"Türkiyəli biznesmen Bakıdakı evində ölü tapıldıBakıda Türkiyə vətəndaşı evində ölü tapılıb.
Oxu.Az APA-ya istinadən xəbər verir ki, Nəsimi rayonu, Əzizbəyov küçəsi 195 ünvanında yaşayan Türkiyə vətəndaşı, 1958-ci il təvəllüdlü Musa Kazım Siliz yaşadığı evdə xəstəlikdən ölüb. Onun meyiti yaxınları tərəfindən aşkar edilib.
Musa Kazım Siliz Bakıda bizneslə məşğul olub.
A.M.
www.oxu.az
"
"Aİ problemli banklardan əmanət çıxarılmasına məhdudiyyət qoya bilərAvropa İttifaqı bank tənzimləyicilərinə əlavə səlahiyyətlər verə bilər.
Oxu.Az xəbər verir ki, bu barədə ""Bloomberg"" Avropa komissiyasının materiallarına istinadən məlumat verir. 
Məlumata əsasən, Aİ “uğursuzluğa uğramaq üzrə olan” banklardan depozit çıxarılmasına müvəqqəti məhdudiyyət qoya bilər.
Bu cür yanaşmanın tənzimləyicilərə problemli bank işlərinin qaydaya salınmasının strategiyalarını müəyyənləşdirməyə əlavə vaxt verəcəyi bildirilir.
N.O.
www.oxu.az
"
"Türkiyədə güclü qasırğa: Xəsarət alanlar varTürkiyənin Antalya əyalətinə baş verən güclü qasırğa nəticəsində ən azı 38 nəfər xəsarət alıb.
Bu barədə Oxu.Az Türkiyə KİV-ə istinadən xəbər verir.
Məlumata əsasən, xəsarət alanlardan üçünün vəziyyəti ağırdır.
Qasırğa Antalyanın daha çox Finikə, Kaş, Dəmrə, Qumluca və Kəmər rayonlarına zərər vurub. Güclü külək evlərin damını yerindən çıxarıb, ağacları sındırıb, binaların divarını dağıdıb. İri dolu və leysan yağışları kənd təsərrüfatına ciddi ziyan vurub.
N.O.
www.oxu.az
"
"Rusiyada sərnişin təyyarəsi qəzaya uğradıRusiyada yüngül mühərrikli sərnişin təyyarəsi qəzaya uğrayıb.
Oxu.Az ""Report""a istinadla xəbər verir ki, hadisə Xabarovsk diyarında, təyyarə eniş edəkən baş verib. Hadisə nəticəsində 8 nəfər həlak olub.
Qəza zamanı 1 uşağın sağ qaldığı bildirilir. O, xəstəxanaya yerləşdirilib.
Hadisənin başvermə səbəbləri barədə məlumat verilmir.
A.S.
www.oxu.az
 
"
"Kaliforniyada atışma: 5 nəfər ölüb – YENİLƏNİB + VİDEOKaliforniyada məktəbdə silahlı insident nəticəsində ölənlərin sayı 5 nəfərə çatıb. 
Oxu.Az-ın “RİA Novosti”yə istinadən verdiyi xəbərə görə, daha 7 nəfər yaralanıb.
Şerif müavini Fil Constonun sözlərinə görə, xəsarət alanlardan üçü uşaqdır.   
14.11.2017 22:54
ABŞ-ın Kaliforniya ştatında naməlum şəxsin məktəb ərazisində açdığı atəş nəticəsində 3 nəfər ölüb.
Oxu.Az-ın Reuters-ə istinadən xəbərinə görə, hadisə yerinə gələn polis cinayətkarı zərərsizləşdirib.
İnsident Texama dairəsində səhər saatlarında qeydə alınıb. 
Hazırda hüquq-mühafizə orqanlarının əməkdaşları hazırda məktəb binasında və yaxın ərazidə axtarış tədbirləri aparır. 

S.B.
www.oxu.az
"
"Bəşəriyyət üçün ən böyük təhlükə nədir? - 15 min alimin cavabıDünyanın 184 ölkəsindən 15 mindən çox alim yayımladığı müraciətdə bəşəriyyətə ən böyük təhdidlərin adlarını açıqlayıb.
Oxu.Az-ın Trend-ə istinadən məlumatına görə, müraciət “BioScience” jurnalında dərc olunub.
Qeyd olunur ki, planetin ekosistemi üçün ən böyük təhdid qlobal istiləşmədir.
1992-ci ildən bu günədək qlobal temperatur 0,5 faiz artıb. Bu dövr ərzində içməli su ehtiyatlarının da azaldığı qeyd olunur.
Alimlərin fikrincə, son 25 il ərzində dünya əhalisi 2 milyard artıb, heyvanların sayı isə 30 faizədək azalıb.
Mütəxəssislər ekosistemə mənfi təsiri azaldacaq tədbirləri də təklif edib. Qoruqların yaradılması, qida tullantılarının sayının azalması və yaşıl texnologiyaların tətbiq olunması bu tədbirlər arasındadır. 
S.B.
www.oxu.az
"
"İsveçdə kişi miqrantlar fahişəliyə cəlb olunurlarGender bərabərliyi sahəsində ciddi uğurlara imza atan İsveçdə fahişəliklə daha çox kişi miqrantlar məşğul olurlar.
Oxu.Az-ın Sputnik-ə istinadən xəbərinə görə, belə bir qənaətə ölkənin Seksual Maarifləndirmə üzrə Milli Federasiyası gəlib.
Təşkilatın seksoloqu Suzann Larsdotter bildirib ki, hətta İsveç cəmiyyətində fahişə dedikdə əsasən gənc qızlar və qadınlar nəzərdə tutulur. Əxlaqsızlıqla kişi cinsinin nümayəndələri məşğul olurlarsa, heç kim onları zərərçəkmiş kimi qəbul etmir.
Bildirilir ki, 2015-ci ildə İsveçə 35 min qaçqın gəlib. Bir neçə ay sonra minlərlə miqrant hökumət nəzarətinin altından çıxıb. Araşdırma zamanı məlum olub ki, onların əksəriyyəti fahişəliklə məşğul olur. Miqrantlar hesab edirlər ki, çətinliklərə baxmayaraq, bu, onları vətəndə gözləyən həyatdan daha yaxşıdır.
S.B.
www.oxu.az
"
"Rusiya Müdafiə Nazirliyindən kobud səhv – FOTORusiya Müdafiə Nazirliyi sosial şəbəkələrdə guya ABŞ-ın İŞİD-ə dəstək verməsini sübut edən fotolar paylaşıb.
Oxu.Az-ın xəbərinə görə, qurumda bildiriblər ki, 9 noyabr 2017-ci ildə çəkilən bu şəkillərdə Birləşmiş Ştatların terrorçularla əlbir olması açıq-aydın görünür. 
Lakin məlum olub ki, şəkillərdən biri smartfonlar üçün “AC-130 Gunship Simulator: Special Ops Squadron” oyununun skrinşotu ilə eynidir. Digər fotolar isə İraq ordusunun 2016-cı ildə Əl-Fallucada keçirdiyi əməliyyat zamanı lentə alınıb.
Rusiya Müdafiə Nazirliyi sonradan rəsmi Facebook və Twitter səhifələrində fotoları və paylaşımı silib.
Qeyd olunur ki, kadrlar həmçinin “Rusiya-24” telekanalının efirində də yayımlanıb.











S.B.
www.oxu.az
"
"Tbilisi aeroportunda bomba həyəcanıŞota Rustavelli adına Tbilisi beynəlxalq hava limanında insanlar təxliyə olunub.
Oxu.Az-ın məlumatına görə, bu barədə şahidlərə istinadən Gürcüstanın “Birinci kanal” televiziyası məlumat yayıb.
Hava limanı partlayıcı qurğunun quraşdırılması haqqında məlumat daxil olduqdan sonra yoxlanılır.
Daxili İşlər Nazirliyi aeroporta gedən avtomobil yollarını bağlayıb.
Başqa ölkələrdən və şəhərlərdən gələn sərnişinləri təyyarələrdən kənara buraxmırlar.
S.B.
www.oxu.az
"
"Tibb bacılarını məmurların qarşısında soyunmağa məcbur etdilər – VİDEOCənubi Koreyada xəstəxanaların birində keçirilən korporativ zamanı tibb bacılarını soyunaraq erotik rəqs etməyə məcbur ediblər.
Oxu.Az-ın xəbərinə görə, bu barədə The Korea Times nəşri məlumat yayıb.
Hadisə barədə xəstəxananın əməkdaşlarından birinin sosial şəbəkələrdə yaydığı videodan sonra məlum olub. Qadınları qısa ətəkdə və dar geyimdə ölkə ərazisində bir neçə xəstəxana və universitetə nəzarət edən fondun rəhbərliyi qarşısında çıxış etməyə məcbur ediblər.
Nəşr bildirir ki, yeni işə qəbul olunmuş tibb bacılarının qarşısında şərt qoyulub:  ya rəqs etməli idilər, ya da işdən qovulurdular. Cənubi Koreyanın Əmək və Məşğulluq Nazirliyində məsələ ilə bağlı araşdırmaya başlayıblar. 

S.B.
www.oxu.az
"
"Sarkisyan Rusiyaya səfər edəcəkErmənistan prezidenti Serj Sarkisyan rusiyalı həmkarı Vladimir Putinin dəvəti ilə Moskvaya işgüzar səfər edəcək.
Oxu.Az-ın APA-ya istinadən verdiyi xəbərə görə, səfər noyabrın 15-də həyata keçiriləcək.
Ermənistan prezidentinin mətbuat xidmətindən bildirilib ki, Putin-Sarkisyan görüşündə iki ölkə arasında ikitərəfli əlaqələrin daha da möhkəmləndirilməsi və inkişafı məsələləri, Avrasiya İqtisadi İttifaqı çərçivəsində əməkdaşlıq və regional məsələlər müzakirə olunacaq.
Prezidentlər Rusiyada Ermənistan mədəniyyəti günlərinin rəsmi açılış mərasimində iştirak edəcəklər.
N.O.
www.oxu.az
"
"Saakaşviliyə ağır itkiGürcüstanın sabiq prezidenti Mixeil Saakaşvilinin nənəsi dünyasını dəyişib. Qadının 85 yaşı olub.
Oxu.Az-ın məlumatına əsasən, bu barədə xəbəri “Xronika+” qəzetinin redaktoru Eliso Kiladze sosial şəbəkələrdə yayıb.
“Mziya Cereteli xanım dünyasını dəyişdi”, - Kiladze yazıb.
Yerli KİV-lər Mziya Ceretelinin nəvəsini siyasi sahədəki fəaliyyətini dəstəklədiyini yazırlar. 



N.О.
www.oxu.az
"
"NATO-dan Türkiyəyə S-400-lə bağlı xəbərdarlıqTürkiyənin Rusiyadan aldığı S-400 zenit-raket kompleksləri Şimal Atlantik alyans ölkələrinin silahlarına ziddir.
Oxu.Az-ın məlumatına əsasən, bu barədə Türkiyə KİV-i ABŞ-ın müdafiə naziri Ceyms Mettisə istinadla xəbər verir. 
Bununla yanaşı, nazir Moskvada ZRK-nin alınmasını Ankaranın suveren qərarı olduğunu vurğulayıb. 
Xatırladaq ki, bir müddət əvvəl Türkiyə Çinin HQ-9 zenit raket komplekslərini almağa hazırlaşanda da alyans nümayəndələri bu ZRK-nin  hərbi blokun silahlarına zidd olduğunu bildirmişdilər. Əvəzində ABŞ-ın ""Patriot""unu seçməyi məsləhət görmüşdülər.
N.O.
www.oxu.az
"
"Ermənistanda sahibkarlar parlamentin qarşısında etiraz aksiyası keçirirYerevandakı “Arinch Mall” Ticarət Mərkəzində fəaliyyət göstərən sahibkarlar Ermənistan parlamentinin binası qarşısında etiraz aksiyası keçirirlər.
Oxu.Az Report-a istinadən Ermənistan KİV-inə istinadən xəbər verir ki, onlar həm də Vergi Məcəlləsi ilə bağlı imza toplayırlar.
“Noyabrın 13-dən biz ölkə parlamentindəki 4 siyasi partiyaya müraciət edərək, problemə adi insan kimi yanaşmağa çağırırıq. İnsanlar rahat işləyib, yaşamaq istəyirlər. Buna onların haqqı çatmır? Vətəndaşları narahat edərək, büdcənin zor yolu ilə doldurulması qərarını kim verib?”, - deyə “Həmrəyilik” İctimai Birliyinin sədri Armen Nersisyan bildirib.
Məlumata görə, “Arinch Mall” Ermənistan parlamentindəki “Tsarukyan” blokunun, “Çiçəklənən Ermənistan” Partiyasının lideri, milyonçu Qaqik Tsarukya məxsusdur.
Qeyd edək ki, oktyabrın sonunda Yeravanda “Arinç Mall” Ticaərt Mərkəzi və “Surmalu” yarmarkalarında işləyənlər parlamentin binası qarşısında etiraz aksiyası keçirmişdilər və Vergi Məcəlləsinə dəyişikliklərə etirazlarını bildirmişdilər.
Aksiya iştirakçıları vergi ödəməkdən yayınmaq istəmədiklərini bildirmişdilər: “İndi vergi adı altında bizi əlavə olaraq yükləyiblər. Dəyişikliklərə əməl etmək məqsədilə sahibkarlar yeni əməkdaşlar qəbul etməlidirlər. Vergi xidməti bizdən idxal edilən hər mal üçün sənəd tələb edir. Bu isə kağız oyunudur. Ona görə də bu işlə məşğul olmaq üçün biz yeni işçi götürməliyik”.
Mütəxəssislərin qənaətincə, Ermənistanda işsizliyin qarşısını almaq üçün hökumət sahibkarlardan əlavə işçi götürmələri tələb edilir.
A.M.
www.oxu.az
"
"ABŞ müdafiə naziri: Biz Suriyadan çıxmayacağıqABŞ Suriyada hərbi mövcudluğunu davam etdirəcək.
Oxu.Az xəbər verir ki, bunu Birləşmiş Ştatların müdafiə naziri Ceyms Mattis bəyan edib.
O qeyd edib ki, İŞİD terror qruplaşması savaşmaq istədiyi müddətdə ABŞ terrorçularla savaşacaq və böhranın diplomatik həll yolu tapılana qədər bu ölkədəki hərbi mövcudluğunu davam etdirəcək: ""İndiki hədəfimiz İŞİD tamamilə yox olana qədər əməliyyatlarımıza davam etmək və mövqeyimizi qorumaqdır"".
A.M.
www.oxu.az
"
"Ermənistanda məhkum qaçdı – FOTOErmənistanda məhkum qaçıb.
Oxu.Az-ın News.am-a istinadən verdiyi məlumata görə, hadisə İrəvanda baş verib.
30 yaşlı Telman Alaverdyan müalicə aldığı xəstəxanadan qaçıb.



A.M.
www.oxu.az
"
"Ermənistan ordusunun artilleriyaçıları öz hərbi hissələrini bombalayıblarTəlim məşqləri zamanı döyüş atışları yerinə yetirən Ermənistan ordusunun artilleriyaçıları səhvən öz hərbi hissələrini bombalayıblar. 
Oxu.Az xəbər verir ki, minaatan heyətinin səriştəsizliyi səbəbindən atılan mərmi Ermənistan silahlı qüvvələrinin işğal olunmuş Əsgəran yaşayış məntəqəsi istiqamətində yerləşən tank alayının ərazisinə düşüb. 
Ölən və yaralananlar barədə hər hansı məlumat verilməsə də, hadisə ilə bağlı cinayət işi açıldığı təsdiqlənib. Hazırda istintaq tədbirləri həyata keçirilir.
N.O.
www.oxu.az
"
"Puçdemon Kataloniyanın müstəqilliyi ilə bağlı fikrini dəyişdiKataloniyanın sabiq başçısı Karles Puçdemon bölgənin böhrandan çıxmasının müxtəlif variantlarını nəzərdən keçirir. Bunların arasında əyalətin İspaniyanın tərkibində qalması da var.
Oxu.Az-ın məlumatına əsasən, bu barədə o, ""Die Welt"" qəzetinə müsahibəsində bildirib.
Onun sözlərinə əsasən, Madrid Kataloniyanı muxtariyyət statusundan məhrum etməsəydi, böhranı radikal üsullara əl atmadan da həll etmək olardı.
“Mən İspaniya ilə münasibətlərin digər formalarına da hazır idim və hələ də hazıram”, - deyə Puçdemon bildirib.
N.O.
www.oxu.az
"
"Əfqanıstanda terrorçularla atışmada 22 hərbçi öldüƏfqanıstanda radikal terror hərəkatı “Taliban”ın hücumu nəticəsində 22 hərbçi öldürülüb, 15 nəfər yaralanıb.
Oxu.Az “Tolo News”a istinadən xəbər verir ki, bunu yerli polis idarəsindən bildiriblər.
Məlumata əsasən, toqquşma bazar ertəsi axşam saatlarında baş verib və bir saata yaxın davam edib.
Hərbçilər 40 terrorçunu zərərsizləşdirib, 35-i isə yaralanıb.
N.O.
www.oxu.az
"
"Telman İsmayılovun qardaşı beynəlxalq axtarışa verildiMoskvanın Basman məhkəməsi “Çerkizov” bazarının keçmiş sahibi Telman İsmayılovun qardaşı Vaqif İsmayılovun qiyabi həbsi barədə qərar verib.
Oxu.Az-ın xəbərinə görə, bu barədə hüquq-mühafizə orqanlarından “Rosbalt” nəşrinə məlumat verilib.
İstintaq hesab edir ki, Rusiya Daxili İşlər Nazirliyinin Baş Cinayət Axtarışı İdarəsinin keçmiş zabiti Vaqif İsmayılov güc strukturlarındakı vəzifəsindən istifadə edərək ailə biznesinin qeyri-qanuni işlərini gizlədib. V.İsmayılov beynəlxalq axtarışa verilib. Qeyd olunur ki, İsmayılov 2016-cı ilin payızında gizlənib, elə həmin vaxt onun qardaşı Rafiq həbs olunub.
Vaqif İsmayılov Rusiya Cinayət Məcəlləsinin qətl və qanunsuz odlu silah saxlamaq maddələri ilə ittiham olunub.
Qeyd edək ki, ötən gün Telman İsmayılovun beynəlxalq axtarışa verilməsi barədə məlumat yayılıb.
S.B.
www.oxu.az
"
"İranda matəm elan olunubNoyabrın 14-də İranın bütün ərazisində milli matəm günü elan olunub.
Oxu.Az-ın APA-ya istinadən məlumatına görə, İranın Nazirlər Kabineti bəyanat yayaraq ölkənin qərbində baş vermiş zəlzələ ilə əlaqədar ölənlərin ailələrinə başsağlığı verib və 14 noyabrı ölkədə  matəm günü elan edib.
İranın daxili işlər naziri Əbdürrza Rəhmani Fəzli  deyib ki,  bütün imkanlar ölkənin qərb əyalətində baş vermiş zəlzələdən əziyyət çəkən əhaliyə yardım üçün səfərbər olunub.  Ə.Rəhmani Fəzli  itkin düşmüş şəxslərin tapılması istiqamətində işlərin sürətləndirilməsinin zəruriliyini vurğulayıb.
O deyib ki,  hadisə yerinə içməli su, qida və çadır çatdırılması üçün müvafiq tədbirlər həyata keçirilib. Kermanşah əyalətində su və elektrik enerjisinin verilməsi bərpa olunub. Əyalətdə baş vermiş zəlzələ 7 şəhər və 1930 kəndə ziyan vurub. İlkin hesablamalara görə,  zəlzələnin əyalətə vurduğu zərər 290 milyon dollar  təşkil edir. Bundan öncə Kermanşah əyalətində 3 günlük matəm elan olunub.
Xatırladaq ki,  İraq-İraq sərhədində dünən axşam baş verən güclü zəlzələ nəticəsində ölənlərin sayı 445 nəfərə çatıb. 
S.B.
www.oxu.az
"
"Putin və Ərdoğan Soçidə danışıqlar aparıblar – YENİLƏNİBSoçidə Rusiya prezidenti Vladimir Putin və Türkiyə prezidenti Rəcəb Tayyib Ərdoğan arasında keçirilən görüş başa çatıb.
Oxu.Az-ın RİA Novosti agentliyinə istinadən verdiyi xəbərə görə, danışıqlar dörd saatdan artıq davam edib.
Görüşün yekunlarını iki ölkə lideri mətbuata açıqlama ilə başa vuracaqlar. 
18:48
Soçidə Rusiya və Türkiyənin prezidentləri Vladimir Putin və Rəcəb Tayyib Ərdoğanın təkbətək görüşü başlayıb.
Oxu.Az ""Report""-a istinadən xəbər verir ki, təkbətək görüşdən sonra dövlət başçıları geniş  formatda müzakirələri davam etdirəcək, görüşün yekünunda isə prezidentlərin mətbuata bəyanatlarla çıxış edəcəyi gözlənilir.
Geniş formatda görüşdə xarici işlər naziri Mövlüt Çavuşoğlu, Türkiyə Silahlı Qüvvələrinin Baş Qərargah rəisi Hulusi Akar və Milli İstihbarat Təşkilatının rəhbəri Hakan Fidan da iştirak edəcək.
www.oxu.az
"
"İranda güclü zəlzələ: Yüzlərlə ölən var - VİDEO + FOTO + YENİLƏNİBİran-İraq sərhədində baş vermiş güclü zəlzələ nəticəsində İranın qərb əyalətlərində, o cümlədən Kirmanşahda ölənlərin sayı 445-ə çatıb. 
Oxu.Az-ın TASS-a istinadən məlumatına görə, yaralıların sayı yeddi mini keçib.
21:01
İran-İraq sərhədində baş vermiş güclü zəlzələ nəticəsində İranın qərb əyalətlərində, o cümlədən Kirmanşahda ölənlərin sayı 407-ə çatıb.
Oxu.Az-ın İRNA agentliyinə istinadən məlumatına görə, yaralıların sayı 6700 nəfəri keçib.
16:23
İranda baş verən zəlzələ nəticəsində 370-dən artıq insan həyatını itirib.
Oxu.Az-ın məlumatına əsasən, bu barədə İranın İRİB agentliyi xəbər verir.
Təbii fəlakət nəticəsində təqribən 6000 nəfər xəsarət alıb.
***
12:39
Ötən gün axşam saatlarında İran-İraq sərhədində baş vermiş güclü zəlzələ nəticəsində İranda ölənlərin sayı 328 nəfərə çatıb.
Oxu.Az-ın məlumatına görə, təbii fəlakət nəticəsində təqribən 2500 nəfər xəsarət alıb.
***
09:48
İranda baş verən zəlzələ nəticəsində ölənlərin sayı 200 nəfərə çatıb.
Oxu.Az-ın məlumatına əsasən, bu barədə İran telekanalı ""Press TV"" xəbər verir.
***
09:28
İran-İraq sərhədində baş verən zəlzələ nəticəsində ölənlərin sayı 164 nəfərə çatıb.
Oxu.Az-ın məlumatına əsasən, bu barədə İran telekanalı ""Press TV"" xəbər verir.
***
09:00
İranın qərb bölgəsində zəlzələ nəticəsində 70 min insan evsiz qalıb.
Oxu.Az APA-ya istinadən xəbər verir ki, bu barədə RİA Novosti agentliyinə yerli Qızıl Aypara Cəmiyyətindəki mənbə bildirib.
“Hazırda 70 min nəfərin müvəqqəti sığınacağa ehtiyacı var. Bu rəqəmin yaxın müddətdə artacağı istisna deyil”, - deyə mənbə bildirib.
İran dövlət televiziyasının xəbərinə görə, ölkə prezidenti Həsən Ruhani Daxili İşlər Nazirliyinə zərərçəkənlərə bütün zəruri yardımların göstərilməsi üçün təcili tədbirlər görməyi tapşırıb.
***
08:39
İranda baş verən zəlzələ nəticəsində ölənlərin sayı 141 nəfərə çatıb.
Oxu.Az-ın məlumatına görə, bu barədə “Fars” agentliyi xəbər verib. Bundan əvvəl 129 nəfərin öldüyü, 1000-dən çox insanın yaralandığı bildirilirdi.
İraq ərazisində 6 nəfər təbii fəlakətin qurbanı olub. Ötən axşam İran-İraq sərhədində 7,2 bal gücündə zəlzələ baş verib. Zəlzələnin episentri Kermanşah şəhərindən 104 km qərbdə, ocağı 10 km dərinlikdə yerləşib. Güclü zəlzələdən sonra bölgədə 10-dan çox təkrar yeraltı təkanlar qeydə alınıb.


















A.M.
www.oxu.az
"
"Hələb bombardman edildi: 10 ölüSuriyanın Hələb vilayətində bazara endirilən aviazərbələr zamanı 10 nəfər ölüb, daha 50 nəfər isə yaralanıb.
Oxu.Az-ın Anadolu agentliyinə istinadən xəbərinə görə, dağıntılar altında insanların qaldığı bildirilir. Xilasedicilər ölən və yaralananların axtarışlarını davam etdirirlər.
Qeyd olunur ki, aviazərbələr müxalif qüvvələrin nəzarəti altında olan Etarib rayonuna endirilib. Hava hücumu zamanı bazarda yüzə yaxın insan olub.
S.B.
www.oxu.az
"
"Rusiya nümayəndə heyəti Ərdoğanla görüşə gecikirRusiya nümayəndə heyətinin Soçiyə Türkiyə prezidenti Rəcəb Tayyip Ərdoğanla görüşə aparılması planlaşdırılan Tu-204 təyyarəsində nasazlıq aşkar edilib.
Oxu.Az-ın məlumatına əsasən, bu barədə Rusiya prezidentinin nümayəndəsi Yelena Krılova məlumat verib.
O bildirib ki, buna görə nümayəndə heyəti üçün başqa təyyarə sifariş edilib.
N.O.
www.oxu.az
"
"Aİ bu ilin sonuna qədər ofşor ölkələrin ""qara"" siyahısını tərtib edəcəkAvropa İttifaqı (Aİ) 2017-ci ilin sonuna qədər şirkətlərin və fiziki şəxslərin milli vergi ödənişindən yayınmaqla maliyyə fəaliyyətini həyata keçirdikləri ofşor ölkələrinin siyahısını tərtib etmək niyyətindədir.
Oxu.Az Report-a istinadən xəbər verir ki, bu barədə iqtisadiyyat və maliyyə məsələləri üzrə Avropa komissarı Pyer Moskovisi İtaliyada yayımlanan ""Report"" proqramına müsahibəsində bildirib.
""Bu ilin sonuna qədər vergi ""cənnətlərinin"" siyahısını hazırlamağa söz vermişdik. Aİ layiq olanları sərt cəzalandıracaq"", - P.Moskovisi qeyd edib.
Onun sözlərinə görə, hazırda Aİ 90 ölkəni izləyir. Avropa Komissarı əlavə edib ki, bu ölkələr ""qara siyahı""ya daxil olmaq istəməsələr, Aİ-nin müəyyən edilmiş bütün qaydalarına riayət etməlidirlər.
""Maliyyə vasitəçilərinə nəzarət sisteminin islahatı üzərində işləyirik və şübhəsiz ki, onların fəaliyyəti daha şəffaf olmalıdır"", - P.Moskovisi bildirib.
N.O.
www.oxu.az
"
"Gürcüstan hökumətində kadr və struktur dəyişiklikləri aparıldıGürcüstan hökumətində ciddi islahatlar aparılıb.
Oxu.Az Virtualaz.org-a istinadən bildirir ki, bu barədə Gürcüstan baş nazirinin rəsmi saytı məlumat yayıb.
Dəyişikliklərə əsasən, Ətraf Mühitin Mühafizəsi Nazirliyinin səlahiyyətində olan Təbii ehtiyatlarla idarəetmə komponenti və Energetika Nazirliyi İqtisadiyyat Nazirliyinin tərkibinə daxil olacaq. Nazirliyi isə Maliyyə Nazirliyinə rəhbərlik etmiş Dmitriy Kumsişvili idarə edəcək.
Gürcüstanın hazırkı iqtisadiyyat naziri Georgi Qaxariya isə daxili işlər naziri təyin edilib. O, həmçinin baş nazirin müavini vəzifəsini tutacaq.
Gürcüstan ""Dəmir Yolları” SC-nin sabiq sədri Mamuka Bakradze isə maliyyə naziri təyin edilib.
Fövqəladə halların idarə olunması üzrə agentliyin və Böhranların idarə olunması üzrə təhlükəsizlik şurasının yerinə Fövqəladə Halların İdarə Olunması Mərkəzi yaradılacaq. Mərkəzi isə indiyə qədər daxili işlər naziri olmuş Georgi Mqebrişvili idarə edəcək.
Məlumata görə, Mədəniyyət Nazirliyinin səlahiyyətinə daxil olan Gənclər üzrə İşlər İdarəsi Təhsil və Elm Nazirliyinə verilib.
Gürcüstanın təhsil naziri postunu isə Cavaxişvili adına Tbilisi Dövlət Universitetinin prorektoru Mixeil Çxenkeli tutub.
N.О.
www.oxu.az
"
"Gürcüstanda yeni təhsil naziri təyin olunduRiyaziyyatçı Mixail Çxenkeli Gürcüstanın yeni təhsil naziri vəzifəsinə təyin olunub.
Oxu.Az Gürcüstan KİV-ə istinadən xəbər verir ki, yeni nazirin təyinatı barədə bu gün ölkənin baş naziri Georgi Kvirikaşvili nazirlər kabinetində struktur dəyişiklikləri ilə bağlı keçirilən brifinq zamanı elan edib.
Mixail Çxenkeli 2016-cı ilin noyabrın 1-dən bu günə qədər İvane Cavaxişvili adına Tbilisi Dövlət Universitetinin rektor müavini vəzifəsini icra edib.
N.О.
www.oxu.az
"
"Türkiyədə ata 12 yaşlı oğlunu işgəncə ilə öldürdü – FOTOTürkiyədə dəhşətli qətl hadisəsi törədilib.
Oxu.Az milli.az-a istinadla xəbər verir ki, Türkiyənin Kayseri şəhərində ata 12 yaşlı oğlunu nadinclik etdiyinə görə işgəncə ilə öldürüb.
Hasan E. adlı 43 yaşlı kişi 12 yaşlı oğlunu nadinclik etdiyinə görə qətlə yetirib. O, oğlunu əvvəlcə 3 təkərli velosipedin arxasına mindirərək sürüyüb, sonra da boğaraq öldürüb.
Qonşular polisə xəbər veriblər. Hasan E. tutulub.



A.M.
www.oxu.az
"
"Ronaldu dördüncü dəfə ata olduPortuqaliya yığmasının və “Real” futbol klubunun aparıcı hücumçusu Kriştianu Ronaldu növbəti dəfə ata olub. 32 yaşlı idmançının sevgilisi Corcina Rodriqesin dünyaya gətirdiyi qızın adını Alana Martina qoyublar.
Oxu.Az-ın məlumatına görə, bu barədə futbolçu özünün sosial şəbəkə hesablarından birində yazıb.
Xatırladaq ki, Alana Martina Ronaldunun dördüncü uşağıdır. Bundan öncəki 3 uşağı surroqat analar dünyaya gətiriblər.
N.О.
www.oxu.az
"
"BMT-nin baş katibi İran və İraqa yardım etməyə çağırıbBMT-nin baş katibi Antoniu Quterriş zəlzələnin nəticələrinin aradan qaldırılması üçün İraq və İrana yardım etməyə çağırıb.
Oxu.Az Report-a istinadən xəbər verir ki, baş katibin müraciəti BMT-nin kommünikesində yayılıb.
“Baş katib zəlzələ nəticəsində itkilərdən və dağıntılardan məyusdur. Ehtiyac yaranarsa, BMT yardım etməyə hazırdır”, - kommünikedə vurğulanıb.
Qeyd edək ki, noyabrın 12-də İran-İraq sərhədində 7,2 bal gücündə zəlzələ olub. Son məlumatlara görə, təbi fəlakət nəticəsində İranda 200 nəfər ölüb, 1600 nəfər isə yaralanıb. Zəlzələ nəticəsində İraqda 4 nəfər ölüb, 200-dən çox insan xəsarət alıb. Ölən və xəsarət alan şəxslərin sayının artacağı istisna deyil. 
Daha çox dağıntı İranın Kirmanşah və İlam əyalətlərində olub.
N.O.
www.oxu.az
"
"Filippin prezidenti Trampın sifarişi ilə mahnı oxudu - VİDEOFilippin prezidenti Rodriqo Duterte Cənub-Şərqi Asiya Dövlətlərinin Assosiasiyasının forumunun qala gecəsində mahnı oxuyub.
Oxu.Az-ın məlumatına görə, bu barədə GMA Network portalı xəbər verir.
Filippinin lideri səhnəyə qalxaraq müğənni Pilita Korraleslə birgə duet oxuyub.
Duterte çıxışını bitirdikdən sonra zarafatla qeyd edib ki, zalda əyləşən “ABŞ prezidenti Donald Trampın sifarişi ilə oxuyub”.  

N.O.
www.oxu.az
"
"İranda 3 günlük matəm elan olunduİranın zəlzələ baş verən Kirmanşah əyalətində 3 günlük matəm elan olunub.
Bu barədə Oxu.Az İran KİV-ə istinadla məlumat verir.
Xatırladaq ki, ötən gün axşam saatlarında 7,4 bal gücündə baş vermiş güclü zəlzələ nəticəsində İranın qərb əyalətlərində, o cümlədən Kirmanşahda ölənlərin sayı 207-yə çatıb, 1600-ə yaxın insan xəsarət alıb.
N.О.
www.oxu.az
"
"Putin prezidentliyə namizədliyini irəli sürəcəkRusiya prezidenti Vladimir Putin yeni prezident seçkilərində iştirak etmək qərarına gəlib.
Oxu.Az xəbər verir ki, bu barədə RBK federal məmura istinadla məlumat verir. 
Kremlə yaxın mənbənin məlumatına əsasən, hazırda bu qərarın nə zaman və necə açıqlanacağı müzakirə olunur.
Dövlət başçısı namizədliyini yenidən irəli sürmək planını ya Federasiya Şurası prezident kompaniyasını müəyyən etməmişdən əvvəl, ya da sonra elan edə bilər. Federasiya Şurası kompaniya haqqında qərarı dekabrın 7-dən 17-ə kimi qəbul etməlidir.
N.O.
www.oxu.az
"
"Konqoda qatar qəzaya uğrayıb: 33 ölüKonqo Demokratik Respublikasında Lubudi şəhəri yaxınlığında sərnişin qatarı qəzaya uğrayıb.
Oxu.Az-ın Gazeta.ru-ya istinadən verdiyi xəbərə görə, qəza nəticəsində 33 nəfər ölüb, 30 nəfər xəsarət alıb.
Bildirilir ki, 13 vaqonluq qatarın 11 vaqonu relsdən çıxaraq yanıb.
Hadisənin səbəbləri araşdırılır.
N.O.
www.oxu.az
"
"İŞİD Suriyada “son dayağını” geri qaytardıİŞİD Əbu Kamal şəhərindən Suriya ordusunu sıxışdırıb çıxarıb.
Oxu.Az-ın məlumatına əsasən, bu barədə Fars agentliyi xəbər verir.
Nəşr bildirir ki, Suriya ordusu əks-hücuma keçməyə hazırlaşır. Agentlik həmçinin Əbu Kamalı terrorçuların Suriyada “son dayağı” adlandırıb.
Qeyd edək ki, Suriya hökuməti noyabrın 8-də Əbu Kamal şəhərindən İŞİD döyüşçülərini çıxardığını elan etmişdi.
N.O.
www.oxu.az
"
"Sloveniyada prezident seçkilərinin qalibi məlum olduSloveniyenın hazırki prezidenti Borut Paxor dövlət başçısı seçkilərində ilkin olaraq 52,95% səslə qələbə qazanır.
Oxu.Az-ın məlumatına əsasən, bu barədə ölkənin Dövlət seçki komissiyası məlumat verir.
Onun rəqibi, Kamnik əyalət şəhərinin meri və sabiq parodist Maryan Şarets bu saatda 47,05% səs toplayıb. 
Qeyd edək ki, Sloveniyada prezident 5 il müddətinə seçilir.
N.O.
www.oxu.az
"
"Moskvada yaşayış binası təxliyə olunurMoskvanın cənubunda yaşayış binasından 60 nəfər təxliyə olunub.
Oxu.Az-ın Rusiya KİV-ə istinadən məlumatına əsasən, polisə Simferopol bulvarında yerləşən binanın 17-ci mərtəbəsinə partlayıcı maddənin qoyulması haqqında zəng daxil olub.
Hazırda kinoloqlar binada axtarış aparırlar. 
N.O.
www.oxu.az
"
"Bob Dilanın gitarası 400 min dollara satıldıABŞ şairi və musiqiçisi Bob Dilanın gitarası Dallasda (Texas ştatı) 396,5 min dollara satılıb.
Oxu.Az Heritage Auctions hərrac evinin məlumatına istinadən bildirir ki, Dilan Martin markasının akustik D-28 modelindən olan gitarasını 1963-cü ildə alıb. 
Əfsanəvi musiqiçi bu alətdə 10 ildən artıq çalıb. 1970-ci illərin sonlarında musiqi alətini özünün gitara ustasına satıb. Dilanın indiyə qədər saxladığı çekin üzərində gitaranın dəyərinin o zaman 500 dollar olduğu qeyd olunub. 
Xatırladaq ki, 2016-cı ildə Bob Dilan ədəbiyyat üzrə Nobel mükafatına layiq görülüb.
N.O.
www.oxu.az
"
"Səudiyyə Ərəbistanı ƏDL-in görüşünün keçirilməsini tələb etdiSəudiyyə Ərəbistanı Ərəb Dövlətləri Liqasına (ƏDL) daxil olan ölkələrin Xarici İşlər nazirlərinin fövqəladə görüşünün keçirilməsini tələb edib.
Oxu.Az Sky News Arabia telekanalına istinadən xəbər verir ki, İranın region ölkələrinin işlərinə müdaxiləsi görüşün mövzusu olmalıdır.
İclasın gələn bazar günü baş tutacağı gözlənilir.
N.O.
www.oxu.az
"
"Gürcüstanda 5 nazirlik ləğv ediləcəkGürcüstan hökumətinin tərkibində struktur dəyişiklikləri aparılacaq.
Oxu.Az Azərtac-a istinadən xəbər verir ki, hazırda fəaliyyət göstərən 18 nazirlikdən 5-i ləğv olunacaq.
Dəyişikliklər nəticəsində İqtisadiyyat ilə Energetika, Mədəniyyət ilə İdman, Kənd Təsərrüfatı ilə Ətraf Mühit nazirlikləri birləşdiriləcək.
Bundan başqa, Avropa və Avroatlantik inteqrasiya məsələləri üzrə dövlət nazirinin vəzifəsi ləğv olunacaq və bu struktur Xarici İşlər Nazirliyinə birləşdiriləcək.
Mətbuatın yazdığına görə, İqtisadiyyat ilə Energetika nazirlikləri birləşdirildikdən sonra bu quruma hazırki maliyyə naziri Dmitri Kumsişvilinin rəhbərlik edəcəyi gözlənilir. Daxili işlər naziri Qeorqi Mqebrişvili və elm və təhsil naziri Aleksandr Cecelava vəzifələrindən kənarlaşdırılacaqlar. Hazırki iqtisadiyyat naziri Qeorqi Qaxariya isə daxili işlər naziri təyin olunacaq.
Mədəniyyət ilə İdman nazirlikləri birləşdikdən sonra bu quruma kimin nazir təyin olunacağı hələlik məlum deyil.
Maliyyə naziri vəzifəsinə “Gürcüstan Dəmir Yolları” SC-nin sədri Mamuka Baxtadzenin və ya D.Musişvilinin hazırki müavini Qeorqi Tabuaşvilinin təyin ediləcəyi gözlənilir.
Hökumətdəki kadr dəyişiklikləri barədə yaxın günlərdə ictimaiyyətə məlumat veriləcək.
N.O.
www.oxu.az
"
"Avstraliyada yarış avtomobili sürən 8 yaşlı qız həlak olubAvstraliyada noyabrın 11-də draq-reysinq üzrə yarış zamanı iştirakçılardan biri olan 8 yaşlı  Anita Bord qəzaya uğrayıb.
Oxu.Az-ın məlumatına əsasən, Kuinana şəhərinin Perth Motorplex avtodromunda test yarışması zamanı Bord beton çəpərə çırpılıb. O, hadisədən dərhal sonra xəstəxanaya çatdırılsa da, həkimlər qızın həyatını xilas edə bilməyiblər.
Qeyd edək ki, test yarışmalarına 8 yaşına çatmış uşaqlar da buraxılır. Bordun turnirə 3 gün qalmış 8 yaşı tamamlanmışdı.
N.O.
www.oxu.az
"
"Hindistanda çayda qayıq batıb: 14 nəfər ölüb - VİDEOBu gün Hindistanın Andxra-Pradeş ştatında çayda qayıq batıb.
Oxu.Az-ın yerli KİV-ə istinadən məlumatına görə, hadisə nəticəsində ən azı 14 nəfər ölüb. 
Hadisənin səbəbi barədə məlumat verilmir. 




N.O.
www.oxu.az
"
"İspaniyanın baş naziri Kataloniya şirkətlərinə səsləndiİspaniyanın baş naziri Mariano Rahoy Kataloniya şirkətlərini muxtar cəmiyyəti tərk etməməyə səsləyib.
Oxu.Az-ın məlumatına əsasən, bu barədə baş nazir özünün Twitter səhifəsində yazıb.
“Biz Kataloniya şirkətlərindən buranı tərk etməməyi, yerli məhsullardan istifadə etməyi xahiş edirik. Bir yerdə bizi birləşdirən bağları qorumalıyıq”, - deyə Rahoy bildirib.
Xatırladaq ki, Kataloniyada iki minə yaxın şirkət özlərinin hüquqi ünvanlarını dəyişmək qərarına gəliblər. Onlar oktyabrın 1-də müstəqillik haqqında referendum keçiriləndən sonra ofislərini Kataloniya ərazisindən çıxarmağa başlayıblar.
Rahoy İspaniya hökuməti Kataloniyada bilavasitə idatəetmənin tətbiq edilməsini təsdiqlədikdən sonra ilk dəfədir ki, Barseloniya səfər edib.
N.O.
www.oxu.az
"
"Canlı yayımda jurnalistin burnunu qırdılar – VİDEOİtaliyada Nemo televiziyasının müxbiri canlı yayımda açıqlama alarkən respondentinin sərt reaksiyası ilə üz-üzə qalıb.
Oxu.Az Qaynarinfo-ya istinadən xəbər verir ki, Daniel Pyervincenzi adlı jurnalistin siyasi partiya üzvünə verdiyi sual onu özündən çıxarıb.
""Mafia üzvünün qardaşı ilə əlaqəniz varmı?"" sualından əsəbiləşən respondent jurnalistə kəllə vurub və nəticədə müxbirin burnu qırılıb. Daha sonra onun arxasınca gedən partiya üzvü əlindəki dəyənəklə jurnalistin başına zərbə endirib.

A.M.
www.oxu.az
"
"Qazaxıstanda rusiyalı hərbçilər batdıRusiyanın Qazaxıstanın Priozersk şəhərində yerləşən hərbi hissəsinin iki hərbçisi Karakandin vilayətində balıq tutan zaman batıb.
Oxu.Az-ın APA-ya istinadən verdiyi məlumata görə, hadisə Priozersk şəhərindən 150 km uzaqlıqda baş verib.
Beş xilasedici, hərbi hissəsinin 15 əməkdaşı 1981-ci il və 1985-ci il təvəllüdlü hərbçilərin axtarışına cəlb olunub. Hərbçilərdən birinin cəsədi yerli əhali tərəfindən gecə 03.43 radələrində aşkarlanıb. Digər hərbçinin axtarışı davam edir.
A.M.
www.oxu.az
"
"Londonun meri Britaniyanın XİN rəhbərini istefaya çağırdıLondonun meri Sadiq Xan Britaniyanın XİN rəhbəri Boris Consonu istefaya çağırıb.
Oxu.Az xəbər verir ki, o, “BBC”ə müsahibəsində belə bir təkliflə çıxış edib.
Londonun meri xüsusi olaraq qeyd edib ki, Conson öz fikirləri ilə Liviya, ABŞ, həmçinin İspaniya sakinlərini təhqir edib.
Xatırladaq ki, ötən ay yerli KİV Böyük Britaniyanın baş naziri Tereza Meyin Boris Consonun vəzifəsindən uzaqlaşdırılması mümkünlüyünü nəzərdən keçirdiyini yazıb.
A.M.
www.oxu.az
"
"İspaniya baş naziri Kataloniyaya səfər edəcəkBu gün İspaniya baş naziri Mariano Rahoy Kataloniyaya səfər edəcək.
Oxu.Az-ın APA-ya istinadən verdiyi məlumata görə, bu, Kataloniya parlamenti tərəfindən müstəqillik elan edilməsi və rəsmi Madrid tərəfindən regional muxtariyyətinin hökumətinin buraxılaraq yeni seçkilərin elan olunmasından sonra İspaniya baş nazirinin regiona ilk səfəridir.
M. Rahoyun yerli vaxtla saat 11.00-da Barselonaya gələcək. İspaniya baş nazirinin səfərində məqsəd dekabrın 21-də keçiriləcək parlament seçkilərində Xalq Partiyasına dəstək verməkdir. İspaniya baş nazirinin ictimaiyyət qarşısında çıxışı nəzərdə tutulmayıb.
Qeyd edək ki,  oktyabrın 27-də Kataloniya parlamenti regionun müstəqilliyi barədə qətnamə qəbul edib. 135 deputatdan 70-i qətnamənin lehinə səs verib. Bir saatdan sonra isə İspaniya Senatı Konstitusiyanın 155-ci maddəsinin tətbiqi barədə qərar qəbul edib. Nəticədə Kataloniya hökuməti və parlamenti buraxılıb, regiona müvəqqəti rəhbər təyin olunub. İspaniya Milli Məhkəmə Palatası Kataloniyanın sabiq rəhbəri Karles Puçdemonun həbsinə Avropa orderi verib.
A.M.
www.oxu.az
"
"Siciliyada mafioz klanın 20-dən çox üzvü yaxalandıSiciliyada hüquq-mühafizə orqanları və güc strukturları ""Santapaola-Ercolano"" mafioz qruplaşmasının 24 üzvünü saxlayıb.
Oxu.Az-ın Report-a istinadən verdiyi məlumata görə, bu barədə ""ANSA"" agentliyi xəbər verib.
Bildirilir ki, mafiozlar Kataniya şəhərində fəaliyyət göstəriblər. Onlardan birinin klanın rəhbəri, 51 yaşlı Antonio Tomazellonun sağ əli olduğu qeyd edilir.
Bundan əlavə, bildirilir ki, artıq müstəntiqlər qruplaşmanın həbs edilmiş yeddi üzvünə qarşı ittihamlar irəli sürüblər.
Mafioz qruplaşma üzvləri qanunsuz silah saxlamaqda, yerli sahibkarlara qarşı təhdidlərdə və reketlikdə təqsirləndirilirlər.
Xatırladaq, daha əvvəl İtaliyada ""Sacra corona unita""ın cinayətkar qruplaşmasının 50 üzvü saxlanılıb.
A.M.
www.oxu.az
"
"İraqda içərisində hərbçilərin olduğu helikopter qəzaya uğradıİraqda ""Mi-17"" vertolyotu qəzaya uğrayıb.
Oxu.Az-ın məlumatına görə, bu barədə ""Iraqi News"" xəbər verib.
Xəbərdə bildirilir ki, hadisə Vasit vilayətində baş verib. Belə ki, təlim uçuşunu həyata keçirən vertolyot Əl-Kut rayonunda, eyniadlı bazada qəzaya uğrayıb.
Hadisə nəticəsində 7 hərbi qulluqçu həlak olub.
Qəzanın başvermə səbəbləri araşdırılır.
A.M.
www.oxu.az
"
"Azərbaycanlı iş adamının hotelində oğurluq – FOTO“Çerkizov” bazarının keçmiş sahibi, azərbaycanlı iş adamı Telman İsmayılov tərəfindən 2009-cu ildə Türkiyənin Antalya şəhərində tikilən “Mardan Palace” hotelində oğurluq hadisəsi qeydə alınıb.
Oxu.Az-ın Qafqazinfo-ya istinadən verdiyi məlumata görə, hotelin çölündə olan dekorativ qoruyucu çəpərlər gecə saatlarında naməlum şəxslər tərəfindən oğurlanıb.
Türkiyə polisi 2 metr uzunluğundakı 7 çəpəri oğurlayanları tapmaq üçün axtarışlara başlayıb.
Qeyd olunur ki, banka külli miqdarda borcu olan və satışa çıxarılan hoteldə işçilər işdən çıxarılıb, işıq kəsilib, siqnalizasiya sistemi ləğv olunub. Buna görə də obyektdə artıq bu kimi oğurluqlar günbəgün artır.
Xatırladaq ki, Moskvanın Basman rayon məhkəməsi noyabrın 11-də Telman İsmayılov barəsində qiyabi həbs qərarı verib. O, iki qətlin sifarişində ittiham olunur. Bundan öncə cinayət hadisələri ilə bağlı biznesmenin qardaşı Rafiq İsmayılov həbs olunmuşdu. O, 2016-cı ilin mayında Novorijsk şossesində ticarət kompleksinin rəhbəri Vladimir Savkin və “Люблино моторс” şirkətinin təsisçisi Yuri Brilyovun qətlində təqsirləndirilir.








A.M.
www.oxu.az
"
"Türkiyə Amerika KİV-lərinin Gülənlə bağlı xəbərlərini təkzib etdiTürkiyənin Vaşinqtondakı səfirliyi terrorçu Fətullah Gülənin ABŞ-dan oğurluğu və Türkiyəyə göndərilməsi cəhdi haqqında iddiaları təkzib edib.
Oxu.Az xəbər verir ki, bu barədə “Anadolu” agentliyi məlumat yayıb.
Türkiyənin bu ölkədəki diplomatik missiyasının bəyanatında vurğulanır ki, Ankara 2016-cı ilin 15 iyulunda dövlət çevrilişinə cəhdi planlaşdırmış cinayətkar Gülənin ekstradisiyasına hüquqi yolla nail olmaq niyyətindədir.
“Cinayətkar qrupun üzvləri tərəfindən edilmiş bütün cinayətlərin arxasında Gülən dayanır, türk xalqı son dərəcə narahatdır və o faktdan təəccüblənib ki, belə şəxs hələ də ABŞ-da sığınacağı tapır”, - deyə səfirliyin açıqlamasında bildirilir.
Türkiyə Gülənin və onun tərəfdarlarının cinayətkar mahiyyətini və Amerika-Türkiyə razılaşmalarını nəzərə alaraq, terror təşkilatının başçısının ekstradisiyasını tələb edilməsini izah etmək üçün ABŞ-ın vəzifəli şəxsləriylə aktiv əlaqələri davam etdirəcək.
A.M.
www.oxu.az
"
"Mərakeşlilər Brüsseldə avtomobilləri yandılar – VİDEOFutbol üzrə Mərakeş yığma komandasının azarkeşləri Belçikanın paytaxtı Brüsseldə iğtişaş törədiblər.
Oxu.Az Report-a istinadən xəbər verir ki, onlar komandalarının Rusiyada keçiriləcək Dünya çempionatı – 2018-ə vəsiqə qazanmasını şəhərdə iğtişaş törətməklə qeyd ediblər.
Xuliqanlar bu məqsədlə küçədə bir neçə avtomobili yandırıblar. Bundan əlavə, onlar şəhər mərkəzində bir neçə müasir incəsənət abidəsini dağıdıblar. Polis azarkeşlərə qarşı su şırnağından istifadə etmək məcburiyyətində qalıb.
Mərakeş millisi Afrika təsnifat mərhələsinin Fildişi Sahilinə qarşı keçirilən oyununda 2:0 hesabı ilə qalib gələrək gələn il keçiriləcək mundiala vəsiqə qazanıb. Dünya çempionatına çıxan digər Afrika ölkəsi Tunis olub.

A.M.
www.oxu.az
"
"Çində işçi hidravlik presin altında qaldı – VİDEOÇində işçi həmkarını hidravlik preslə sıxaraq öldürüb.
Oxu.Az Report-a istinadən xəbər verir ki, baş verən hadisə müşahidə kamerasına düşüb.
Kadrlardan görünür ki, hər iki işçi əvvəlcə hansısa materialı qurğuya yerləşdirir. Daha sonra onlardan biri idarəetmə pultuna doğru gedir. Həmin zaman digər işçi qurğuda nəyisə səhmana salmaqda davam edir. O, presin üzərinə düşdüyünü dərhal görmədiyindən vaxtında kənara çəkilməyə macal tapmır.
Pultu işə salan əməkdaş səhvini gördükdə gec olub. Onun həmkarında artıq həyat əlamətləri olmayıb.
İstintaq hazırda hadisənin qəsdən və ya təsadüfən baş verməsinə dair şübhələri araşdırır.

A.M.
www.oxu.az
"
"Sərnişin təyyarəsi dronla toqquşdu""Aerolineas Argentinas"" aviaşirkətinin sərnişin təyyarəsi Xorxe Nyuberi adına hava limanında dron ilə toqquşub.
Oxu.Az-ın TASS-a istinadən verdiyi məlumata görə, hadisə nəticəsində sərnişin təyyarəsinə yüngül ziyan dəyib. Sərnişinlərdən xəsarət alan olmayıb.
Hazırda hava limanı yaxınlığında drondan istifadəyə qadağanı pozan dronun sahibinin axtarışları aparılır.
A.M.
www.oxu.az
 
"
"Braziliyanın 34 həbsxanasında qiyam başlayıbBraziliyanın yeddi bölgəsində yerləşən 34 həbsxanasında son 2 gün ərzində qiyam başlayıb.
Oxu.Az-ın “Estado de S. Paulo” qəzetinə istinadən verdiyi məlumata görə, bir çox həbsxanada qiyamı yatırtmaq mümkün olub. Ən ciddi qiyam Parana ştatında olan həbsxanada baş verib. Burada qiyamın qarşısı alınarkən 2 məhbus həlak olub. 
Qəzet bildirir ki, qiyam qaldırmaqla məhbuslar saxlanılma şəraitlərinin yaxşılaşdırılmasına nail olmağa çalışırlar.
N.O.
www.oxu.az
"
"Türkiyə S-400 zenit-raket kompleksləri aldıTürkiyə Rusiyadan S-400 zenit-raket kompleksləri alıb.
Oxu.Az ""Milliyet"" qəzetinə istinadən xəbər verir ki, bu barədə Türkiyənin müdafiə naziri Nurəddin Canikli məlumat verib.
""Bu iş başa çatdırılıb. S-400 sistemləri alınıb"", - deyə nazir bildirib.
Nazir Türkiyənin bununla kifayətlənməyəcəyini vurğulayıb. 
“Öz hava müdafiə sistemimizi işləyib hazırlamaq üçün biz Eurosam konsorsiumu ilə əməkdaşlıq edəcəyik”, - Canikli bildirib.
N.O.
www.oxu.az
 
"
"Portuqaliya sahillərində qədim dövr köpək balığı tutulub Portuqaliyanın Alqarve əyaləti sahillərində Dəniz və Atmosfer İnstitutunun əməkdaşları tərəfindən qədim dövr köpək balığı tutulub.
Oxu.Az ""The Portugal News"" nəşrinə istinadən xəbər verir ki, bu plaşlı növ hələ 80 milyon il əvvəl Atlantik okeanında yaşadığı üçün alimlər tərəfindən ""daşlaşmış canlı heyvan qalığı"" adlandırılıb.
Bu yırtıcının 300-dən artıq dişi var, onun bədəninin uzunluğu 1,5 metrdir və ilanvari hərəkət edir.
N.O.
www.oxu.az
"
"Rusiyada aparıcı ölü tapılıb - YENİLƏNİBRusiyanın məşhur teleaparıcısı Boris Notkin intihar edib. 
Oxu.Az Rusiya KİV-ə istinadən xəbər verir ki, aparıcının cəsədinin yanında həyatdan könüllü surətdə getdiyini bildirdiyi məktub tapılıb.
Qeyd edilir ki, iki həftə əvvəl B.Notkin yaxınlarına özünümüdafiə üçün silah almaq istədiyini bildirib. Lisenziya əldə etdikdən sonra, yoldaşı ilə birlikdə silah alıb. Həmin silah aparıcının cəsədinin yanında tapılıb.
Boris Notkinin son zamanlar ağır xəstə olduğu bildirilir.
20:50
Məşhur Rusiya teleaparıcısı Boris Notkin Podmoskovyedə ölü tapılıb.
Oxu.Az-ın Rusiya KİV-ə istinadla xəbərinə görə, aparıcının cəsədini həyat yoldaşı aşkar edib. Cəsədin yanında silah olub. 
Bildirilir ki, teleaparıcı başından güllə yarası alıb.
Qeyd edək ki, Boris Notkin “TV Center” telekanalının rəhbərlərində biridir. O, həmçinin “Boris Notkin dəvət edir” verilişinin aparıcısı və rəhbəridir.
N.O.
www.oxu.az
"
"Ukraynada prezidentin səlahiyyətlərini məhdudlaşdırmağı tələb etdilər“Xalq cəbhəsi” partiyası Ukraynada konstitusiya islahatları keçirərək, dövlət başçısının səlahiyyətlərini məhdudlaşdırmağı təklif edib.
Oxu.Az-ın məlumatına əsasən, bu barədə Ali Radanın deputatı, DİN kollegiyasının üzvü Anton Geraşenko bildirib.
Deputat xatırladıb ki, hazırda Ukrayna liderinin özü qubernatorları, rayon dövlət administrasiyalarının başçılarını, iki naziri təyin edir, eləcə də bir çox konstitusiya orqanlarının yaradılmasında iştirak edir.
“Biz hesab edirik ki, bu, prezident üçün olduqca böyük səlahiyyətlərdir və onlar ölkəmizin inkişafına mane olurlar. Çünki icra hakimiyyəti ilə prezident arasında münaqişə yaradırlar”.
N.O.
www.oxu.az
"
"ABŞ-da dünyanın ən bahalı şərabı satılıb - FOTOABŞ-ın Yeni Orlean şəhərində keçirilən xeyriyyə hərracı zamanı dünyada ən bahalı şərab satılıb.
Oxu.Az ""The Daily Meal"" nəşrinə istinadən xəbər verir ki, bir qırmızı şərab şüşəsi rekord qiymətə – 350 min dollara satılıb.
Məlumata əsasən, içkini məşhur amerikalı şərabçı Cessi Kats 2015-ci ildə becərilən kaberne-sovinyon üzüm növündən hazırlayıb.








N.O.
www.oxu.az
"
"Sobçakı mitinqdə fitə tutdularRusiyanın məşhur teleaparıcısı Kseniya Sobçakı Sankt-Peterburqda Avropa İnstitutunun lehinə keçirilən mitinq zamanı fitə tutublar.
Bu barədə Oxu.Az “RİA Novosti”-yə istinadən xəbər verir.
Məlumata əsasən, Sobçakın çıxışı zamanı mitinq iştirakçıları fit çalmaqla kifayətlənməyib, aparıcının ünvanına “Biabırçılıq!” deyə qışqırıblar.
“Avropa institutu insanlara bu cür qışqırıqlara məhəl qoymağı deyil, düşünməyi, azad olmağı, öz fikrini bildirməyi öyrədir. Çünki hər bir insan düşündüyünü demək ixtiyarına malikdir”, - deyə Sobçak bildirib.
Xatırladaq ki, Kseniya Sobçak Rusiyada keçiriləcək 2018-ci il prezident seçkilərində namizədliyini irəli sürəcəyini bəyan edib.
N.O.
www.oxu.az
"
"Trampı “sülhün dağıdıcısı” adlandırdılarABŞ lideri Donald Tramp Asiya turu zamanı Koreya yarımadasında nüvə müharibəsinə başlamağı xahiş edib.
Oxu.Az-ın məlumatına görə, bu barədə The Independent Şimali Koreya KİV-lərinə istinadən xəbər verir.
“Tramp Asiyaya turu zamanı beynəlxalq sülhün və stabilliyin dağıdıcısı olduğunu göstərməklə, özünün iç üzünü nümayiş etdirdi. O, Koreya yarımadasında nüvə müharibəsinə başlamağı xahiş edirdi”, - Şimali Koreya XİN-nin rəsmi nümayəndəsi bildirib.
O, əlavə edib ki, heç nə Phenyanı nüvə proqramını dayandırmağa məcbur edə bilməz.
N.O.
www.oxu.az
"
"Putin Trampla görüşünün təxirə salınmasına münasibət bildirib“Bu onu göstərir ki, Rusiya ilə ABŞ arasında münasibətlər böhran vəziyyətindən çıxmayıb”.
Oxu.Az Report-a istinadən xəbər verir ki, bunu Rusiya prezidenti Vladimir Putin ABŞ prezidenti Donald Trampla Vyetnamda Asiya- Sakit okean Əməkdaşlıq Təşkilatının (APEC) sammiti çərçivəsində nəzərdə tutulan görüşünün təxirə salınmasını şərh edərəkən deyib.
“Biz bu səhifəni çevirib, gələcəyə baxmağa, ABŞ və Rusiya xalqlarının maraqları naminə problemləri həll etməyə, konkret ciddi iqtisadi əlaqələri davam etdirməyə hazırıq”, - deyə V.Putin vurğulayıb.
Qeyd edək ki, APEC-in sammiti noyabrın 10-11-də Vyetnamın Dananq şəhərində keçirilib. Kremlin mətbuat xidməti toplantı çərçivəsində D.Trampla V.Putin arasında görüşün keçiriləcəyi ilə bağlı məlumatlar yaymışdı. Ancaq tədbirin başlamasına bir gün qalmış Ağ ev prezidentlər arasında ayrıca görüşün olmayacağını açıqladı. Sammitdə Donald Trampla Vladimir Putin yalnız salamlaşıb. 
S.B.
www.oxu.az
"
"Telman İsmayılov barədə həbs qərarı verildiMoskva məhkəməsi tanınmış iş adamı Telman İsmayılovun həbsi barədə qərar verib.
Oxu.Az-ın xəbərinə görə, bu barədə biznesmenin vəkili İnterfaks nəşrinə bildirib.
“Çerkizov” bazarının keçmiş sahib iki və daha çox qətlin təşkilində, həmçinin qeyri-qanuni silah dövriyyəsində ittiham olunur. Biznesmen beynəlxalq axtarışa verilib.
Onun vəkilinin sözlərinə görə, məhkəmə həbs barədə qərarı oktyabrın 30-da çıxarıb. Qərardan apellyasiya şikayəti verilib.
Sentyabr ayında İsmayılovun evində axtarışlar aparılıb. Biznesmen özü və onun ailə üzvləri iş adamları Vladimir Savkin və Yuri Brilyovun qətlinin təşkilində şübhəli bilinirlər.
Rosbalt nəşrinin məlumatına əsasən, Telman İsmayılovun səkkiz sifarişli qətli törədən qruplaşma ilə əlaqəli olduğu ehtimal edilir. Biznesmenə qarşı ifadəni qruplaşmanın üzvlərindən biri Qarri Beloçerkovski verib. Onun sözlərinə görə, qruplaşma Moskvanın Şimal İnzibati Dairəsində yerləşən ticarət mərkəzləri ilə bağlı olan iş adamlarını öldürüb.
Telman İsmayılovun qardaşı Rafiq 2016-cı ildə Savkin və Brilyovu qətlə yetirməkdə ittiham olunur. Hazırda o, həbsdədir. İş adamının digər qardaşı Vaqif İsmayılov axtarışa verilib.
Xatırladaq ki, “Çerkizov” bazarı 2009-cu ildə bağlanıb. Telman İsmayılov bundan sonra aktivlərini sataraq Rusiyanı tərk edib. 2017-ci ildə məhkəmə onu müflis elan edib.
S.B.
www.oxu.az
"
"Yaponiyanın baş naziri çuxura düşdü – VİDEOYaponiyanın baş naziri Sindzo Abe ABŞ prezidenti Donald Trampla qolf oynayan zamanı “bunker”ə - oyunçuların işini çətinləşdirən qum tələsi - düşüb.
Oxu.Az-ın xəbərinə görə, hadisənin videosunu ABC News telekanalı öz “Twitter” səhifəsində yerləşdirilib. 
Maraqlıdır ki, insident zamanı Tramp, sanki heç nə baş verməyib kimi, öz işində olub.

S.B.
www.oxu.az
"
"Həbs olunan şahzadələrin saxlanıldığı yerin görüntüləri yayılıb – FOTOSəudiyyə Ərəbistanında korrupsiya və çirkli pulların yuyulmasında ittiham olunaraq həbs edilən milyarder şahzadə əl Valid bin Talal və nazir Mutain saxlanıldıqları oteldə çəkdikləri “selfi”ni paylaşıblar.
Oxu.Az Report-a istinadən xəbər verir ki, onlar krallığın paytaxtı Ər-Riyaddakı “Ritz Carlton” mehmanxanasında saxlanılırlar.
Fotoda ən çox diqqət çəkən şahzadə əl Valid bin Talaldır. Səudiyyə Ərəbistanının ilk kralı olmuş ibn Səud kimi tanınan Əbdüləziz bin-Əbdürrəhmanın nəvəsi şahzadə əl Valid bin-Talal bin Əbdüləziz əl Səud 17 milyard dollar sərvətə malikdir. O, dünyanın ən zəngin 100 adamından biridir. 
Şahzadə əl Valid bin Talal 1955-ci ildə anadan olub. Böyük şirkətlərə sərmayə qoyub. Bu gün isə şahzadə bin Talal müxtəlif cinayətlər törətməkdə ittiham olunaraq Səudiyyə Ərəbistanının ən məşhur otelində saxlanılır.
Qeyd edək ki, Səudiyyə Ərəbistanının Korrupsiyaya qarşı Mübarizə üzrə Ali Komitəsi noyabrın 4-də 11 şahzadəni, fəaliyyətdə olan 4 naziri və 39 keçmiş hökumət üzvünü həbs edib. Həmin şəxslər qanunsuz silah satışı sazişi və saxta müqavilələr imzalamaqda, çirkli pulların yuyulmasında və korrupsiyada ittiham olunaraq həbs olunublar.
Korrupsiyaya qarşı Mübarizə üzrə Ali Komitə noyabrın 4-də kral Salmanın fərmanı ilə yaradılıb. Yeni komitəyə isə Səudiyyə Ərəbistanının varis şahzadəsi Məhəmməd bin Salman başçılıq edir.












































S.B.
www.oxu.az
"
"İstanbulda atışma: Ölənlər varİstanbulda gecə klublarının birində baş verən atışmada iki nəfər ölüb.
Oxu.Az-ın Türkiyə KİV-ə istinadən məlumatına görə, insident nəticəsində daha altı nəfər yaralanıb, onlardan ikisinin vəziyyəti ağırdır.
Ölən və yaralanan şəxslərin hamısı Türkiyə vətəndaşlarıdır.
Hazırda polis atışmada iştirak edən daha iki nəfəri axtarır.
S.B.
www.oxu.az
"
"Ərdoğan mötədil İslam barədə fikirləri qınadıTürkiyə prezidenti Rəcəb Tayyib Ərdoğan Səudiyyə Ərəbistanının şahzadəsi Məhəmməd bin Salmanın krallığı mötədil İslamın mərkəzinə çevirmək niyyəti ilə bağlı bəyanatını kəskin tənqid edib.
Oxu.Az-ın xəbərinə görə, bu barədə cümə günü, noyabrın 10-da, Hürriyet Daily News nəşri məlumat yayıb.
Ərdoğanın sözlərinə görə, İslam dini mötədil və ya sərt ola bilməz.
“İslam dini birdir. Son vaxtlar mötədil İslama çox diqqət ayrılır. Ehtimal ki, bu sözləri səsləndirən insan hesab edir ki, fikir ona məxsusdur. Lakin bu konsepsiya Qərbdə yaranıb”, -  Türkiyə lideri izah edib. 
Səudiyyə Ərəbistanının müdafiə naziri olan Bin Salman bəyan edib ki, “ekstremist fikirlərə son qoyaraq ölkəni mötədil İslama qaytaracaq”. 
Ərdoğan əlavə edib ki, mötədil İslam barədə suallar ona bir neçə il əvvəl Avropa Parlamentinin iclasında verilib.
“İndi onlar bu ideyanı yenidən yeritməyə çalışırlar. Onlar İslamı zəiflətmək istəyirlər”, - prezidenti deyib.
Ərdoğan həmçinin bildirib ki, rəsmi Ər-Riyad mötədil İslamdan danışır, lakin qadınlara avtomobil sürməyə icazə vermir.
S.B.
www.oxu.az
"
"Tramp və Putin bir-birinin əlini sıxıblarRusiya prezidenti Vladimir Putin Vyetnamda keçirilən Asiya-Sakit Okean İqtisadi Əməkdaşlığı Təşkilatı liderlərinin sammiti çərçivəsində ABŞ prezidenti Donald Trampın əlini sıxıb.
Oxu.Az-ın TASS-a istinadən məlumatına görə,  dövlət başçıları sammitin açılışı münasibətilə keçirilən ziyafətdən əvvəl rəsmi foto çəkdirmək üçün sıraya düzülüblər. Tramp artıq orada dayanmış Putinə yaxınlaşıb, əlini onun çiyninə qoyaraq salamlayıb.
Bundan sonra dövlət başçıları qısa söhbətdən sonra masa arxasına əyləşiblər.
S.B.
www.oxu.az
"
"Duterte prezidentlərlə nahardan imtina etdiFilippin prezidenti Rodriqo Duterte Asiya-Sakit Okean İqtisadi Əməkdaşlığı Təşkilatına üzv ölkələrin liderlərinin şərəfinə verilən rəsmi ziyafətə qatılmayıb. 
Oxu.Az-ın RİA Novosti-yə istinadən xəbərinə görə,  sammit Vyetnamın Dananqe şəhərində keçirilir. 
Rəsmi naharda prezidentin əvəzinə ölkənin xarici işlər naziri Alan Piter Kaetaano və onun həyat yoldaşı iştirak ediblər.
Kaetona bildirib ki, prezidenti yorulub və sabahkı görüşlərdən əvvəl istirahət etməyi qərara alıb.
S.B.
www.oxu.az
"
"Kataloniya parlamentinin sədri girov müqabilində azad edilibKataloniya Muxtar Vilayətinin parlamentinin sədri Karme Forkadel 150 min avro məbləğində girov ödəyərək azadlığa çıxıb.
Oxu.Az xəbər verir ki, bu barədə ""Report"" ""RİA Novosti""yə istinadən məlumat yayıb.
Bildirilir ki, o, müəyyən şərtlərə əməl etməklə işə baxılacağı vaxta qədər azadlıqda qala bilər.
Belə ki, onun İspaniya ərazisini tərk etməsinə qadağa qoyulub, pasportu əlindən alınıb, üstəlik, o, həftədə bir dəfə məhkəməyə getməlidir.
Qeyd edək ki, noyabrın 2-də İspaniya Ali Məhkəməsinin hakimi Kataloniyanın müstəqilliyini elan etməsi ilə əlaqədar K.Forkadelin məhkəmə istintaqı müddətində həbsdə olmasına, eləcə də 150 min avro girov qoymaqla azadlığa buraxılma hüququna sahib olmasına dair qərar qəbul edib.
Prokurorluq üsyan, qiyam təşkil edilməsi və dövlət vəsaitlərin əsassız xərclənməsi üzrə ittiham irəli sürüb. Bu cinayətlərə görə, ümumilikdə, 48 il həbs cəzası düşür.
K.Forkadel üçün girov ödənilməsi məqsədilə vəsaiti Kataloniyanın ""müstəqilliyini"" dəstəkləyən ""Kataloniya Milli Assambleyası"" ictimai təşkilatı toplayıb. Onun lideri Jordi Sançes də üsyan yaratmaq ittihamı ilə həbs olunub.
L.Ə.
www.oxu.az 
"
"YUNESKO-ya yeni baş direktor təyin edildiFransanın keçmiş mədəniyyət naziri Odre Azule YUNESKO-nun baş direktoru vəzifəsinə seçilib.
Oxu.Az Trend-ə istinadən xəbər verir ki, onun namizədliyini YUNESKO Baş Konfransının iştirakçılarının böyük əksəriyyəti dəstəkləyib.
Qeyd edək ki, 45 yaşlı fransalı sabiq nazir bu vəzifədə İrina Bokovanı əvəz edəcək.
Xatırladaq ki, İ.Bokova 2009-cu ildən YUNESKO-nun baş direktoru vəzifəsində çalışıb.
www.oxu.az
"
"Azərbaycanlı qadın Tallin şəhərinin vitse-meri təyin olunduTallin şəhər məclisinin iclasında mərkəzçi Taavi Aas Estoniya paytaxtının yeni meri seçilib.
Oxu.Az AZƏRTAC-a istinadla xəbər verir ki, iclasda şəhərin yeddi vitse-meri də təsdiqlənib.
Onların sırasında azərbaycanlı, “Estoniya Yaşılları” partiyasının sədri Züleyxa İzmayılova da var.
Z.İzmayılova 1985-ci ildə Tallində dünyaya göz açıb. Anası eston, atası azərbaycanlıdır. O, atasının vəfatınadək Azərbaycanda yaşayıb, sonra Estoniyaya qayıdıb.
Z.İzmayılovanın iki övladı var. Həyat yoldaşı Yoonas Laks yol tikintisi ilə məşğul olan TREV-2 firmasında iri layihələrin satış rəhbəridir.
E.Ə.
www.oxu.az
"
"Kreml Putin-Ərdoğan görüşünün müzakirə mövzularını AÇIQLADIRusiya və Türkiyə prezidentləri Vladimir Putin və Rəcəb Tayyib Ərdoğan noyabrın 13-də Soçidə görüşəcəklər.
Oxu.Az APA-nın Moskva müxbirinə istinadən xəbər verir ki,  Kremlin mətbuat xidməti iki liderin terrorçuluğa qarşı mübarizə və Suriyadakı vəziyyəti müzakirə edəcəkləri barədə məlumat yayıb. 
 ""Noyabrın 13-də Rusiya prezidenti Vladimir Putinin dəvəti ilə Türkiyə prezidenti Rəcəb Tayyib Ərdoğan Soçiyə işgüzar səfərə gələcək. Regional və beynəlxalq problemlər, o cümlədən Suriya münaqişəsinin nizamlanması və terrorçuluğa qarşı birgə mübarizə barədə fikir mübadiləsi aparılacaq"", - deyə Kremlin mətbuat xidmətindən bildirilib. O da qeyd olunub ki, prezidentlər ikitərəfli əməkdaşlıq, iqtisadi-ticarət əlaqələrinin möhkəmləndirilməsi, enerji sahəsində əməkdaşlıq məsələlərini də müzakirə edəcəklər.
www.oxu.az
"
"Azərbaycanlı oğlan bıçağı Ukrayna vətəndaşının ürəyinə sancdı – FOTOKiyev polisinin məlumatına görə, Azərbaycan vətəndaşı qəsdən adam öldürməkdə şübhəli bilinərək saxlanılıb. Hadisə 20 gün əvvəl baş versə də, azərbaycanlını dünən yaxalamaq mümkün olub.
Oxu.Az Bizimyol.info-ya istinadən xəbər verir ki, 26 yaşlı kişi 31 yaşlı Ukrayna vətəndaşını bıçaqla ürəyindən vuraraq öldürüb. Hadisə Kiyevdəki hostellərdən birində baş verib. Polisin ilkin versiyasına görə, onların hər ikisi sərxoş olub. Məişət zəminində münaqişə başlayıb və ardınca bıçaq zərbəsi gəlib. Hadisədən sonra qatil gizlənib və nəhayət, dünən polis tərəfindən saxlanılıb.

Bildirilir ki, 26 yaşlı oğlan əvvəllər öz ölkəsində də qarət maddəsi ilə həbsdə olub. Qatilin adı açıqlanmasa da, ölkəsinin Azərbaycan olduğu bildirilib.
Saxlanılmış şəxs ilkin ifadəsində bildirib ki, ukraynalı mütəmadi olaraq onu təhqir edirmiş, xəbərdarlıq etməsinə baxmayaraq, nəticə çıxarmayıb və nəhayət, onu öldürməyə məcbur olub.
www.oxu.az
"
"Rusiyada hərbi hissədə partlayış: 2 ölü, 5 yaralıRusiyanın Zabaykalye diyarında silah-sursatın partlaması ilə baş verən insident zamanı 1 zabit və 1 MAXE olmaqla, 2 hərbçi ölüb, 5 hərbçi isə xəsarət alıb.
Oxu.Az Modern.az-a istinadən xəbər verir ki, Tsuqol poliqonunda baş verən insident ərazinin partlayıcılardan təmizlənməsi zamanı baş verib.
Yaralılara tibbi yardım göstərilir.
www.oxu.az
"
"Ermənistanda tələbələrin etiraz aksiyasıYerevanda tələbələrin etiraz aksiyası davam edir.
Oxu.Az-ın Trend-ə istinadən məlumatına görə, gənclər orduda xidmətdən möhlət hüququnun məhdudlaşdırılmasının əleyhinədirlər. Etirazlar artıq 4 gündür davam edir.
Yerevan Dövlət Universitetinin qarşısına toplaşan tələbələr dərslərdə iştirakdan imtina edirlər.
Ermənistan parlamentinin komissiyası müvafiq qanunu bu gün müzakirə edəcək.
N.O.
www.oxu.az
"
"Satirik Mixail Zadornov öldüMəşhur Rusiya yazıçısı və satiriki Mixail Zadornov dünyasını dəyişib.
Bu barədə Oxu.Az Rusiya KİV-ə istinadən xəbər verir.
Yazıçı uzun müddət onkoloji xəstəlikdən – baş beyin xərçəngindən əziyyət çəkib. 69 yaşlı yazıçı həyatının qalan günlərini ailəsi və yaxınlarının əhatəsində keçirmək üçün son zamanlar tibbi proserdurlardan imtina etmişdi.
N.O.
www.oxu.az
"
"İstanbulda antiterror əməliyyatı: 80-dən artıq əcnəbi saxlanıldıBu gün Türkiyənin hüquq-mühafizə orqanlarının apardığı antiterror əməliyyatı zamanı İstanbulda 80-dən artıq əcnəbi saxlanılıb.
Oxu.Az-ın məlumatına əsasən, bu barədə ""Habertürk"" yazır.
Bildirilir ki, saxlanılan şəxslər İŞİD-lə əlaqədə şübhəli bilinirlər.
Həmin şəxslərin İraq və Suriya ərazisinə keçmək üçün təlimat gözlədikləri qeyd edilir. Onların yaşadığı yerlərdə aparılan axtarış zamanı terror təşkilatına aid çoxlu sayda sənədlər və rəqəmsal materiallar aşkar edilib.
N.O.
www.oxu.az
"
"İspaniya məhkəməsi Kataloniya parlamentinin spikerini həbs etdiİspaniya Ali Məhkəməsinin hakimi Kataloniya parlamentinin spikeri Karme Forkadel barəsində həbs qətimkan tədbiri seçib.
Oxu.Az-ın APA-ya istinadən verdiyi xəbərə görə, bununla belə K.Forkadelə 150 min avro girov ödəyəcəyi təqdirdə azadlığa çıxmaq hüququ verilib.
 
Kataloniya parlamenti rəyasət heyətinin digər üzvləri Luis Korominas, Luis Qino, Anna Simo, Ramona Barrufet barəsində hələlik həbs qərarı verilməyib, buna görə onlar  həftə ərzində 25 min avro məbləğində girov ödəməlidirlər. Koalisiya nümayəndəsi Joan Josep Nuet isə girov ödəmədən azadlıqda qala bilər.
 
Karme Forkadel və digər 4 deputat girov ödədikləri təqdirdə hər həftə məhkəmə qarşısına çıxmalı və İspaniyanın hüdudlarından kənara çıxmamalıdırlar, onların pasportları məhkəmə tərəfindən götürüləcək.  
 
Prokurorluq Karme Forkadel və rəyasət heyətin 3 üzvü barəsində həbs qətimkan tədbirinin seçilməsini və 6 siyasətçinin 6,2 mln. avro girov ödənilməsini tələb etmişdi.
 
Qeyd edək ki, ötən gün İspaniyanın Ali Məhkəməsində Karme Forkadel, Luis Korominas və Luis Qino Konstitusiyanın Kataloniyanın muxtariyyətinin ləğvinə imkan verən 155-ci maddəsinin tətbiq edilməsini dəstəklədiklərini bəyan ediblər. Onlar Kataloniyanın müstəqil elan edilməsini “istisna olaraq simvolik” adlandırıblar.   
 
Kataloniya hökumətinin keçmiş üzvləri üsyan və qiyamın təşkilində, dövlət vəsaitlərin israf edilməsində  ittiham olunurlar. Ölkə qanunvericiliyinə görə, bu ittihamlar üzrə 48 ilədək həbs cəzası nəzərdə tutulur.  
A.S.
www.oxu.az
"
"ATƏT PA-nın sədri vəzifəsindən istefa veribATƏT-in  Parlament Assambleyasının (PA) sədri, avstriyalı deputat Kristin Muttonen vəzifəsindən istefa verib .
Oxu.Az Report-a istinadən xəbər verir ki, buna səbəb onun ötən ay Avstriyada keçirilən parlament seçkiləri zamanı deputat matdatına yiyələnməməsi olub.
K.Muttonenin vəzifəsini gələn ilin yayınadək müavini, gürcü deputat Georgiy Tsereteli icra edəcək.
G. Tsereteli qurumun baş katibi Roberto Montella və assambleyanın aparat əməkdaşları ilə keçirdiyi görüş zamanı ATƏT dəyərlərini, münaqişələrin nizamlanmasında qurumun rolunun qorunması və Avropada təhlükəsizlik problemlərinə kompleks yanaşmanın əsas prioritetlərindən olacağını vurğulayıb.
Qeyd edək ki, G. Tsereteli 1995-1998-ci illərdə Tbilisinin vitse-meri, 1999-cu ildə Gürcüstan parlamentinə seçilib, habelə ölkənin vitse-baş naziri və nazir vəzifələrini icra edib. 
O, 2012-ci ildən AŞPA PA sədrinin müavini olub. 
www.oxu.az
"
"Ötən gün ərzində 59 suriyalı öz evlərinə qayıdıbTəxminən 60 suriyalı ötən sutka ərzində öz evlərinə qayıdıb.
Oxu.Az Trend-ə istinadən xəbər verir ki, bu haqda Suriyada mübarizə aparan tərəflərin barışıq mərkəzi məlumat yayıb.
Məlumata görə, Hələb əyalətində 35 nəfər evlərinə qayıdıb, Homsda - 13, Dəməşqə - 11 nəfər.
www.oxu.az
"
"Tramp ilə Çin lideri görüşdüÇin lideri Si Tszinpin ilə ABŞ prezidenti Donald Tramp arasında görüş olub.
Oxu.Az ölkə.az -a istinadən xəbər verir ki, Trampın şərəfinə Pekinin mərkəzindəki Xalq Məclisi Evinin “Qızıl zalı”nda şa yeməyi təşkil edilib. Trampın səfəri şərəfinə təşkil edilən şam yeməyində sonra  iki ölkə rəhbəri təkbətək danışıqlar aparıblar.
Danışıqlar zamanı prezidentlər iki ölkənin gələcək əlaqələrini müzakirə ediblər. Danışıqlarda həmçinin dünyada sülhün bərqərar olması və regionda münaqişələrə son qoyulması barədə məsələlərə toxunulub. 
Görüşdən sonra hər iki lider jurnalistlər üçün mətbuat konfransı keçirib. Konfransda ilk sözü Çinin rəhbəri deyib.
“Çin və ABŞ arasında böyük okean və uzun məsafə olmasına baxmayaraq, ölkələrimiz arasında münasibətlərdə heç vaxt soyuqluq olmayıb. Uzaq qonşu ölkəsi olmağımıza baxmayaraq, dostluğumuzu və qarşılıqlı faydalı əməkdaşlığımızı heç vaxt dayandırmamışıq”, - deyə Si Tszinpin bildirib.
Si Tszinpin əlavə edib ki, Çin ilə Abş arasında qlobal əməkdaşlıq davamlı inkişaf edəcək. ABŞ rəhbəri Donald Tramp da öz növbəsində bildirib ki, bu görüş çox önəmlidir.
“Bizim hazırda aaprdığımız danışıqlar və qarşılıqlı razılaşmalar ölkələrimizin tarixində çox önəmli səhifələrdən biridir. Fərqli yerlərdən və uzaq ölkələrdən gəlmiş olsaq da, ölkələrimiz arasında çox ümumi prinsip və istəklər var. Qərb və Şərq arasında bir çox ümumi amillər var. Ümid edirəm ki, Amerika və Çin xalqlarının rifahı üçün səylərimizi birləşdirsək, daha böyük nəticələr əldə etmiş olarıq. Burada hər iki ölkə üçün əsas məqsəd sülh və əminamanlıqdır”, - deyə Tramp bildirib.
 
Görüş zamanı həmçinin Şimali Koreyanın nüvə sınaqları da müzakirə obyekti olub. Görüşdə mühüm qərarların qəbul olunduğu vurğulanıb.
Qeyd edək ki, ABŞ prezidenti Donald Tramp prezidentliyi dövründə ilk dəfə olaraq həyat yoldaşı Melaniya Trampla rəsmi şəkildə uzun səfərə çıxıb. Trmapın bu səfəri ABŞ prezidentlərinin 25 il ərzində Asiyaya etdiyi ən uzun səfər olacaq. Çünki 25 il ərzində Amerika rəhbərlərindən heç kim bu uzun müddətdə Asiyada rəsmi səfərdə olmayıb. Səfər noyabr ayının 5-dən 14-nə qədər davam edəcək. Səfər ərəfəsində Tramp bir neçə Asiya ölkəsini ziyarət edəcək. O, 5 noyabrda Yaponiyada, 6-7 noyabrda Cənubi Koreyada, 8 noyabrda Çində olacaq. Noyabrın 10-da isə Vyetnama gedəcək. Orada beynəlxalq tədbirdə iştirak edəcək. Noyabrın 12-dən 14-nə qədər isə Filippində olacaq.
www.oxu.az
"
"ABŞ: Cenevrə görüşü tərəflərin yaxşı niyyətlə danışıqlar aparmağa hazır olduqlarını göstərdiCenevrə görüşü Dağlıq Qarabağ münaqişəsi tərəflərinin yaxşı niyyətlə danışıqlar aparmağa hazır olduqlarına dair mühüm bir siqnal oldu.
Oxu.Az Trend-ə istinadən xəbər verir ki, bunu ABŞ-ın ATƏT-dəki Missiyasının müvəqqəti işlər vəkili Harri Kamian noyabrın 9-da Vyanada keçirilən ATƏT Daimi Şurasının iclasında səsləndirdiyi bəyanatında deyib.
Onun sözlərinə görə, həmsədr ölkə olaraq ABŞ, Minsk qrupunun həmsədrlərinin işinə qərarlı şəkildə dəstəkləyir: ""Biz sizin Dağlıq Qarabağ münaqişəsinin sülh yolu ilə nizamlanması üçün tərəflər ilə sıx əlaqədə olmağınızı yüksək qiymətləndiririk"".
www.oxu.az
"
"Rusiyada yaşayış binası çökdü, ölənlər var – VİDEO+YENİLƏNİBRusiyada 9 mərtəbəli yaşayış binasında uçqun baş verib.
Oxu.Az xəbər verir ki, bu barədə Rusiya Fövqəladə Hallar Nazirliyi məlumat yayıb.
Verilən məlumata görə, uçquna mənzillərin birində qaz sobasında baş vermiş partlayış səbəb olub.
Nəticədə binanın bir bloku uçub, ümumilikdə 28 nəfərin yaşadığı 8 mənzil tamamilə dağılıb.
Uçqun nəticəsində 2 nəfər ölüb, 2 nəfər yaralanıb. Yaralılar dərhal xəstəxanaya çatdırılıblar. 
Rusiya Səhiyyə Nazirliyindən verilən məlumata görə, xəstələrin vəziyyəti orta ağırdır. Onların həyatı üçün təhlükə yoxdur. 
Hazırda hadisə yerində xilasedicilər və hüquq mühafizə orqanlarının əməkdaşları çalışırlar.
Faktla bağlı araşdırma aparılır.
18:27
Rusiyanın İjevsk şəhərində Oktyabrın 10 illiyi küçəsində yerləşən hündürmərtəbəli yaşayış binasının bir hissəsi çöküb.
Oxu.Az-ın xəbərinə görə, hadisə yerindən görüntülər videosu sosial şəbəkələrdə yayılıb. 
Bildirilir ki, doqquzmərtəbəli binada partlayış baş verib, bundan sonra yaşayış binasının bir hissəsi dağılıb. Dağıntılar altından iki nəfərin cəsədi tapılıb.

S.B.
www.oxu.az
"
"İraqlı deputat: 200 azərbaycanlı qadın saxlanılıbİraq ordusu İŞİD-lə əlaqədə şübhəli bilinən 512 Rusiya və 200 Azərbaycan vətəndaşı olan qadın saxlayıb. Oxu.Az-ın APA-ya istinadən verdiyi xəbərə görə, bu barədə iraqlı deputat Vian Dahil özünün “Twitter” səhifəsində yazıb.
Deputanın bildirdiyinə görə, saxlanılan qadınlar həbsxanaya yerləşdirilib.
V.Dahil qadınların harada və nə vaxt saxlanıldığını açıqlamayıb.
İraqın Müdafiə Nazirliyindəki mənbə 512 rusiyalı qadının saxlanılması barədə məlumatı  “RİA Novosti”yə təkzib edib.
“Saxlanılanlar var, lakin onlar çox deyil və müxtəlif ölkələrin vətəndaşlarıdır”, - deyə mənbə əlavə edib. 
www.oxu.az
"
"Türkmənistan prezidenti velosiped üzərində basketbol oynadı - VİDEOTürkmənistan prezidenti Qurbanqulu Berdiməhəmmədov yeni idman kompleksinin açılışında öz idman bacarıqlarını nümayiş etdirib.
Oxu.Az Trend-ə istinadən bildirir ki, əvvəlcə prezident trenajor zalında bir neçə idman hərəkəti edib. Daha sonra isə velosiped üzərində basketbol oynayıb və topu hər dəfə ustalıqla səbətə atıb.
Berdiməhəmmədov velosiped gəzintisini Xəzər sahilində davam etdirib.
 

www.oxu.az
"
"Putin və Tramp arasında keçiriləcək görüşün vaxtı açıqlanıb Rusiya və ABŞ prezidentləri arasında keçiriləcək görüşün tarixi məlum olub.
Oxu.Az-ın APA-ya istinadən verdiyi məlumata görə, bu barədə Rusiya prezidentinin köməkçisi Yuri Uşakov bildirib.
O, Vladimir Putin və Donald Trampın noyabrın 10-da Asiya Sakit Okean Ölkələri Əməkdaşlıq təşkilatının Vyetnamda keçiriləcək sammiti çərçivəsində görüşəcəklərini deyib. 
S.B.
www.oxu.az
"
"Azərbaycanla sərhəddə qızıl yatağı aşkarlandıRusiyalı geoloqlar Dağıstanın cənubunda Azərbaycanla sərhəddə yerləşən Kuruş kəndində qızıl yatağı tapıblar.
Oxu.Az-ın TASS-a istinadən məlumatına görə, Rusiya təbiət naziri Sergey Donskoy bildirib ki, bu yataqda 100 tona yaxın qızıl olması ehtimal edilir.
Alimlərin proqnozuna əsasən, Dağıstanda qiymətli metalın ümumi ehtiyatları 300 tondan çoxdur.
Kuruş yatağının qazılması üçün tender 2018-ci ildə keçiriləcək. 
Mütəxəssislər xəbərdarlıq edirlər ki, dağlıq ərazidə qızılın hasilatı daha çətin olacaq. 
S.B.
www.oxu.az
"
"Muqabenin oğlu ad günündə 60 min dollarlıq saatın üstünə şampan tökdü – VİDEOZimbabve prezidentinin oğlu Çatunqa Bellarmin Muqabe öz  ad günü zamanı iki şüşə şampanı qol saatının üstünə töküb.
Oxu.Az-ın xəbərinə görə, Bellarmin bunu Snapchat-da canlı yayımda göstərib.
Çəkiliş yerli gecə klublarının birindən aparılıb. Daily Mail nəşrinin məlumatına əsasən hər şüşənin qiyməti 350 dollar, brilyantla bəzədilmiş saatın qiyməti isə ən azı 60 min dollardır.
Bundan əvvəl ölkə prezidenti Muqabenin 93 illiyinə iki milyon dollar xərcləməsi barədə məlumatlar yayılıb.

Dünya Bankının 2017-ci ilə olan hesabatına əsasən, Zimbabve dünyanın ən kasıb dövlətlərindən biridir. Burada əhalinin 68%-i “Index Mundi”nin yoxsulluq səviyyəsindən də aşağıda yaşayır.








S.B.
www.oxu.az
"
"Səudiyyə Ərəbistanında ilk dəfə xanım şahzadə saxlanılıbSəudiyyə Ərəbistanında antikorrupsiya tədbirləri çərçivəsində şahzadə Rim bint əl-Valid ibn Talal saxlanılıb.
Oxu.Az-ın xəbərinə görə, bu barədə Ərəbi 21 telekanalı öz mənbələrinə istinadən məlumat verir.
Bu krallığın tarixində rüşvətxorluqda ittihamla həbs edilən ilk xanım şahzadədir.
Qeyd edək ki, bundan əvvəl onun atası səudiyyəli milyarder əl-Valid ibn Talal ibn Əbdül-Əziz əl Səud da korrupsiya və çirkli pulların yuyulmasında ittiham olunaraq saxlanılıb.
S.B.
www.oxu.az
"
"Ankarada kütləvi həbslərTürkiyə polisi və təhlükəsizlik qüvvələri Ankarada “İslam dövləti” terror qruplaşmasının (İŞİD) üzvləri olduğu ehtimal edilən şəxslərin yaxalanması üçün genişmiqyaslı əməliyyat aparır.
Oxu.Az-ın Report-a istinadən verdiyi məlumata görə, artıq 101 nəfər saxlanılıb.
Bildirilir ki, əməliyyatda təqribən 1,5 min polis iştirak edir və bu, 250 ünvan üzrə keçirilir. Hazırda 245 nəfərin tutulmasına order verilib. Əməliyyat zamanı terror qruplaşmasının fəaliyyəti ilə bağlı kağız və rəqəmli daşıyıcılarda materiallar müsadirə edilib. 
S.B.
www.oxu.az
"
"Putin Rusiyanın XXI əsr üçün prioritetini açıqlayıbUzaq Şərqin inkişafı Rusiyanın XXI əsrdə əsas milli prioritedir.
Oxu.Az-ın Gazeta.ru-ya istinadən məlumatına görə, bu barədə Rusiya prezidenti Vladimir Putin “Dananqda ХХV APEC (Asiya-Sakit Okean İqtisadi Əməkdaşlığı) sammiti: birlikdə rifaha və inkişafa doğru” adlı məqaləsində yazıb.
“Söhbət regionda “inkişaf əraziləri”nin yaradılması, təbii sərvətlərin miqyaslı istifadəsi və aparıcı yüksək texnoloji sahələrə dəstək, insan kapitalı, təhsil və səhiyyə sahələrinə investisiyalar, həmçinin rəqabətli elmi-tədqiqat mərkəzlərinin yaradılmasından gedir”, - məqalədə bildirilir.
S.B.
www.oxu.az
"
"Türkiyə, Fransa və İtaliya arasında – MÜHÜM SAZİŞTürkiyə, Fransa və İtaliyanın müdafiə idarələri arasında müdafiə sahəsində əməkdaşlığa dair niyyət memorandumu imzalanıb.
Oxu.Az Report-a istinadən xəbər verir ki, əməkdaşlıq istiqamətində ilk addım olaraq EUROSAM konsorsiumu ilə Türkiyə şirkətləri arasında SAMP-T hava hücumundan müdafiə sisteminin təhlili aparılacaq, həmçinin üç ölkənin tələbatının aşkar edilməsi üzrə işlər görüləcək.
Bundan əlavə, memorandum birgə hava hücumu və raket əleyhinə sistemlərin birgə istehsalı, həmçinin müdafiə sənayesi sahəsində münasibətlərin inkişafı üçün əməkdaşlığın möhkəmləndirilməsi məsələlərini əhatə edəcək.
Memoranduma görə, eləcə də, NATO çərçivəsində iki və üçtərəfli məsləhətləşmələr aparılacaq. Eyni zamanda, tərəflər NATO üzrə tərəfdaşlarla əməkdaşlığın inkişafını dəstəkləmək niyyətindədirlər.
S.B.
www.oxu.az
"
"Hindistanda daha bir ağlasığmaz cinayətHindistanın Mərkəzi İstintaq Bürosu ikinci sini şagirdinin qətlində şübhəli bilinən 11-ci sinif şagirdini həbs edib.
Oxu.Az-ın xəbərinə görə, hadisə sentyabrın 8-də baş verib. Yeddi yaşlı uşaq Quruqram şəhərində özəl məktəblərin birinin ayaqyolunda boğazı kəsilmiş şəkildə tapılıb. Məktəblinin qətli şəhərdə etirazlara səbəb olub. 
IndiaTodayIn nəşri yazır ki, cinayətin motivi kimi 11-ci sinif şagirdinin imtahanların vaxtını uzatmaq istəməsi göstərilir. Saxlanılan şəxsin atası ittihamla razı deyil və oğlunun etirafı yazmağa məcbur edildiyini bildirib.
S.B.
www.oxu.az
"
"Tanzaniyada qumbara məktəblilərin əlində partladı: Altı ölüTanzaniyada əl qumbarası ilə oynayan uşaqlar təsadüfən onu işə salıblar.
Oxu.Az-ın BBC News-a istinadən məlumatına görə, insident ölkənin şimal-qərbində Kaqera vilayətində yerləşən orta məktəbdə baş verib.
Partlayış nəticəsində üç uşaq hadisə yerində, daha üç uşaq isə xəstəxanada dünyasını dəyişib. Daha 25 məktəbli isə xəsarət alıb.
S.B.
www.oxu.az
"
"Arvadını “əziyyətdən qurtarmaq” istəyən kişi oğlunu öldürdü – VİDEORusiyanın Nijni Novqorod şəhərində polis işləyən qadının əri dörd yaşlı oğlun övladlarını “arvadını əziyyətdən” qurtarmaq üçün öldürüb.
Oxu.Az-ın Mash nəşrinə istinadən məlumatına görə, Yevqeniya Rusiya Daxili İşlər Nazirliyinin  Nijni Novqorod idarəsində müstəntiq vəzifəsində işləyir. Quruma yeni rəhbərlik gələndən sonra onun işi çətinləşib. Qadının əri onun işdə çox vaxt keçirməsindən narazı olub və dəfələrlə bu zəmində onlar arasında mübahisə yaranıb.
Yevqeniya sutkalıq növbətçiliyə çıxanda əri ona “Biz ölməyə gedirik” ismarıcını göndərib. Qadın işdən icazə istəsə də, onu buraxmayıblar. Bir neçə saat sonra isə Yevqenya növbəti SMS-i alıb: Mən səni artıq narahatçılıqdan qurtardım.
Səhər evə qayıdan Yevqeniya oğlunun tapmayıb. Üzərində zorakılıq əlamətləri olan  dörd yaşlı Artyomun cəsədi qarajların arxasında aşkarlanıb.
Yevqeniyanın əri polis tərəfindən saxlanılıb.

S.B.
www.oxu.az
"
"Moskvada inzibati bina yanırMoskvada Yasenovo ərazisində inzibati binada yanğın başlayıb. 
Oxu.Az-ın məlumatına əsasən, bu barədə TASS-a Moskvanın fövqəladə xidmətindən məlumat verilib.
“Yanğın MDAY-nun 38-ci kilometrində yerləşən inzibati binalar kompleksinin ərazisində başlayıb”, - deyə mənbə bildirib.
İlkin məlumatlara əsasən, yanğın başlayan binada insanlar var.
N.О.
www.oxu.az
"
"Səudiyyə Ərəbistanında antikorrupsiya əməliyyatı: Кral ailəsi üzvlərinin həbsi davam edirSəudiyyə Ərəbistanında kral ailəsi üzvlərinə və məmurlara qarşı keçirilən antikorrupsiya əməliyyatının ikinci mərhələsi başlayıb.
Oxu.Az Report-a istinadən xəbər verir ki, bunu “Reuters”a məlumatlı mənbə bildirib.
Mənbə deyib ki, ikinci dalğada siyasət və ticarət dünyasına yaxın adamlar korrupsiyada şübhəli bilinərək saxlanılıblar.
Məlumata görə, onların bir qismi 2011-ci ildə vəfat etmiş vəliəhd şahzadə Sultan bin-Əbdüləzizin ailəsinin üzvləridir. Qalanları isə krallıqda müxtəlif səviyyədə dövlət vəzifəsində işləyiblər.
Həbs olunan şəxslər krallığın paytaxtı Ər-Riyaddakı “5 ulduz”lu hotellərdən birində saxlanılırlar.
Qeyd edək ki, noyabrın 5-də Səudiyyə Ərəbistanının Korrupsiyaya qarşı Mübarizə üzrə Ali Komitəsi 11 şahzadəni, fəaliyyətdə olan 4 naziri və 39 keçmiş hökumət üzvünü həbs edib. Həmin şəxslərin adları açıqlanmasa da, onların qanunsuz silah satışı sazişi və saxta müqavilələr imzalamaqda, çirkli pulların yuyulmasında və korrupsiyada ittiham olunaraq saxlanıldıqları bildirilib.
Korrupsiyaya qarşı Mübarizə üzrə Ali Komitə noyabrın 4-də kral Salmanın fərmanı ilə yaradılıb. Komitəyə varis şahzadə Məhəmməd bin Salman başçılıq edir. Komitənin həbslə bağlı order vermək, eləcə də, şübhəlilərin ölkədən çıxmağına qadağa qoymaq səlahiyyəti var.
N.O.
www.oxu.az
"
"Ərdoğan Elon Mask ilə görüşəcəkBu gün Türkiyə Cümhuriyyətinin prezidenti Rəcəb Tayyib Ərdoğan avtomobil nəhəngi “Tesla” və kosmik araşdırmaları şirkəti “SpaceX”in baş icraçı direktoru Elon Mask ilə görüşəcək.
Oxu.Az bildirir ki, bu barədə Facemark.az Business HT-ə istinadən xəbər verir.
Məlumata əsasən, prezident onu Külliyədə qəbul edəcək. 
Qeyd edək ki, Mask prezidentin dəvəti ilə “GlobalSatShow”a qatılmaq üçün Türkiyəyə gəlir. Forum noyabrın 9-10-da Haliç Konqres Mərkəzində keçiriləcək.
N.O.
www.oxu.az
"
"Türkiyədə fabrikdə partlayış: Ölənlər var - VİDEO + FOTO + YENİLƏNİBTürkiyənin Bursa əyalətinin lak və boya fabrikində baş verən partlayışda ölənlərin sayı 5 nəfərə çatıb.  
Oxu.Az Türkiyə KİV-ə istinadən xəbər verir ki, hadisə nəticəsində 10-dan artıq adam müxtəlif dərəcəli xəsarət alıb. 

***
15:24
Türkiyənin qərbində Bursa şəhərində lak və boya fabrikində partlayış baş verib.
Oxu.Az Türkiyə mətbuatına istinadən xəbər verir ki, hadisə nəticəsində dörd nəfər həlak olub.
İlkin məlumatlara əsasən, qəza buxar qazanının partlaması nəticəsində baş verib.
Hadisə yerinə xilasedicilər cəlb edilib.











N.O.
www.oxu.az
"
"KİV: İran-Ermənistan avtomobil yolunun tikinitisini başa çatdırmaq mümkün olmayacaqMaliyyə problemlərinə görə İran-Ermənistan avtomobil yolunun tikintisini başa çatdırmaq mümkün olmayacaq.
Oxu.Az-ın məlumatına əsasən, bu barədə Report.az “Jamanak”a istinadən xəbər verir.
Bildirilir ki,  beynəlxalq təşkilatlar bu layihəyə pul ayırmırlar.
Qəzetin yazdığına görə, Ermənistan hökuməti avtomobil yolunun tikintisini başa çatdırmaq üçün sərmayəçi axtarır.
Ermənistanın nəqliyyat, rabitə və informasiya texnologiyaları naziri Vaqan Martirosyan “Jamanak”a müsahibəsində bildirib ki, Artaşat-Mehri avtomobil yolunun tikintisi üçün 1,5 milyard dollar maliyyə vəsaitinə ehtiyac var.
İran-Ermənistan avtomobil yolunu ermənilər “Şimal-Cənub” layihəsi adlandırırlar. Bu layihə 2014-cü il avqustun 7-də Ermənistan hökuməti tərəfindən təsdiqlənsə də, demək olar ki, daş-daş üstünə qoyulmayıb. İlkin hesablamalara əsasən, layihənin dəyəri 3,5 milyard dollardır.
Ancaq beynəlxalq maliyyə qurumları layihənin səmərəsizliyini nəzərə alaraq, ona sərmayə yatırmağı riskli sayırlar. Çünki bu xətdən iki dövlətdən başqa kiminsə istifadə etməsi mümkünsüzdür. 
N.O.
www.oxu.az
"
"Rusiya “Eurovision”a qayıdır - VİDEO2018-ci ildə Rusiya yenidən “Eurovision” mahnı müsabiqəsində iştirak edəcək. Lissabonda keçiriləcək yarışmanın təşkilatçıları iştirakçıların tam siyahısını açıqlayıblar. Rusiya da daxil olmaqla, müsabiqədə 42 ölkə çıxış edəcək.
Oxu.Az xarici mətbuata istinadən xəbər verir ki, ötən il “Eurovision” mahnı müsabiqəsi Ukraynanın paytaxtı Kiyevdə keçirilib. Rusiyanın “Eurovision-2017”-dəki təmsilçisi Y.Samoylova Krımda konsertlə çıxış etdiyinə görə, rəsmi Kiyev onun ölkəyə girişinə qadağa qoymuş, buna görə Rusiya ötənilki müsabiqədə təmsil olunmamışdı.

Qeyd edək ki, “Eurovision – 2018”-in finalı mayın 12-də keçiriləcək. Müsabiqədə Azərbaycan təmsilçisi də iştirak edəcək. Hələlik onun kim olduğu açıqlanmayıb.
A.S.
www.oxu.az
"
"Türkiyə və ABŞ-ın müdafiə nazirləri regional məsələləri müzakirə edəcəklərTürkiyənin milli müdafiə naziri Nurəddin Canikli ABŞ-ın müdafiə naziri Ceyms Mettislə regional məsələləri müzakirə edəcək. 
Oxu.Az  xəbər verir ki, bu barədə Trend-ə Türkiyənin Milli Müdafiə Nazirliyindən məlumat veriblər.
Nazirlikdən deyilib ki, görüşdə Türkiyə və ABŞ-ın müdafiə nazirləri Suriya böhranının nizamlanması və terrorizmlə mübarizə yollarını müzakirə edəcəklər.
Qeyd olunub ki, nazirlərin görüşü NATO-nun Brüsseldə keçiriləcək toplantısı çərçivəsində baş tutacaq.
Həmçinin bildirilib ki, N.Canikli NATO-nun baş katibi Yens Stoltenberq və Almaniyanın müdafiə naziri Ursula fon der Leyenlə də görüşlər keçirəcək.
Qeyd edək ki, BMT-nin məlumatına əsasən, Suriyada 2011-ci ilin martından davam edən silahlı münaqişə nəticəsində 500 mindən çox insan həlak olub.
N.O.
www.oxu.az
"
"Yaponiyada helikopter qəzaya uğrayıb: Ölənlər varYaponiyanın Qumma prefekturasında göyərtəsində dörd nəfər olan yük helikopteri qəzaya uğrayıb.
Oxu.Az-ın məlumatına görə, hadisə nəticəsində göyərtədə olanların hamısı həlak olub.
Hadisə yerinə yanğınsöndürənlər və polis cəlb edilib. Qəzanın səbəbləri açıqlanmır.
N.O.
www.oxu.az
"
"ABŞ prezidenti güc vasitəsilə sülhə nail olmaq istəyir“Müasir dünyada sülh istəyənlər güclü olmalıdırlar. ABŞ da gücün hesabına sülhü bərqərar etmək istəyir”.
Oxu.Az-ın məlumatına görə, belə bir bəyanatda ABŞ prezidenti Donald Tramp Cənubi Koreyanın parlamentində çıxış edib.
“ABŞ mənim rəhbərliyim altında öz silahlı qüvvələrini yenidən qurur və bütün dünyada ən yeni və ən yaxşı hərbi texnikaya sahib olmaq üçün yüz milyardlarla dollar sərf edir”, - deyə Tramp bildirib.
Onun sözlərinə görə, Şimali Koreya ABŞ-ın əvvəlki təmkinliliyini zəiflik kimi qəbul etməməli idi. 
“Bizim səbrimizi daşırmayın. Biz ümumi təhlükəsizliyimizi, tərəqqimizi və azadlığımızı müdafiə edəcəyik”, - deyə ABŞ prezidenti Şimali Koreyanın rəhbərliyinə müraciət edib.
“Mən güc vasitəsilə sülh əldə etmək istəyirəm”, - deyə Tramp çıxışını yekunlaşdırıb.

N.O.
www.oxu.az
"
"Vyetnamda qasırğa: Ölən və itkin düşənlər varVyetnamda baş verən ""Damri"" qasırğası nəticəsində ölənlərin sayı 89 nəfərə çatıb.
Oxu.Az ""Report""a istinadən xəbər verir ki, 18 nəfər itkin düşüb.
Həmçinin bildirilir ki, 174 nəfər təbii fəlakət nəticəsində xəsarət alıb.
Bundan əvvəl ölənlərin 49 nəfər olduğu bildirilirdi.
A.S.
www.oxu.az
"
"Ukrayna Rusiya ilə diplomatik əlaqələri kəsə bilərUkrayna Ali Radasının “Petro Poroşenko” blokundan olan deputatı İvan Vinnik Donbasın yenidən inteqrasiya olunması ilə bağlı qanuna dəyişiklik edilməsini təklif edib.
Oxu.Az-ın APA-ya istinadla xəbərinə görə, bu barədə “Kommersant” qəzeti yazıb. Təklif olunan dəyişiklik iki ölkə arasında diplomatik əlaqələrin kəsilməsini nəzərdə tutur.
Məlumata görə, parlament üzvlərinin əksəriyyəti noyabrın 16-da səsverməyə çıxarılacaq qanunun lehinə səs verəcək. Qanun prezident Poroşenko tərəfindən təsdiqləndikdən sonra isə Rusiyanın Ukraynadakı, Ukraynanın isə Rusiyadakı diplomatik nümayəndələri bağlanacaq.
Qəzetə görə, qanunun qəbul edildiyi halda Ukraynanın Rusiyadakı maraqlarını, çox güman ki, Belarus və yaxud İsveçrə təmsil edəcək.
A.S.
www.oxu.az
"
"Səudiyyə Ərəbistanı şahzadənin qətlini təkzib edirSəudiyyə Ərəbistanının hakimiyyəti polislərin keçirdiyi “saxlanılma əməliyyatı” zamanı şahzadələrdən birinin həlak olması haqda xəbəri təkzib edib.
Oxu.Az bu barədə yerli KİV-ə istinadən məlumat verir.
Hakimiyyət nümayəndələrinin sözlərinə görə, atışma zamanı öldürüldüyü bildirilən Səudiyyə şahzadəsi sağdır.
Yerli KİV daha əvvəl bəyan etmişdi ki, 44 yaşlı şahzadə Əbdül Əziz bin Fəhd onu həbs etməyə çalışan polislər tərəfindən güllələnib.
Həmçinin bildirilir ki, şahzadə Saudi Oger Ltd şirkətinin, hansı ki, vaxtilə Livanın ötən istirahət günlərində istefaya getmiş baş naziri Səəd Xariri ailəsinə aid idi, işlərinə “cəlb edilmişdi”.
S.B.
www.oxu.az
"
"Malayziyada timsah fəhləni yeyibMalayziyanın Sabah ştatında timsahın yediyi fəhlənin qalıqları tapılıb.
Oxu.Az-ın xəbərinə görə, bu barədə New Straits Times nəşri məlumat yayıb.
Yerli sakin bazar günü, noyabrın 5-də itkin düşüb. O, balıq tutmağa gedib və bir daha geri qayıtmayıb. Şahidlər iddia edirdilər ki, ona timsah hücum edib.
Xilasedicilər iki gün müddətində fəhlə işləyən kişini axtarıblar və sonda onun qalıqlarını hadisə yerindən yeddi kilometr aralıda aşkarlayıblar.
Rəsmi məlumata əsasən, 2010-cu ildən 2016-cı ilə qədər timsahlar  27 Malayziya sakinini öldürüblər.
S.B.
www.oxu.az
"
"Türkiyə Emənistanla sərhəddə kameralar quraşdırdı – FOTOTürkiyə-Ermənistan sərhədində müşahidə kameraları quraşdırılıb.
Oxu.Az-ın xəbərinə görə, kameralar Türkiyənin Qars vilayətinin yerli özünüidarəetmə orqanı tərəfindən sərhəd xəttinin daimi nəzarət altında saxlanılması üçün quraşdırılıb.
“Sərhəd xəttində müşahidə kameralarının quraşdırılma və bərkidilmə işləri yekunlaşdırılıb. Kameraların sınaqları davam edir. Layihə iki milyon 880 min türk lirəsinə başa gəlib. Bununla Qars vilayətində sərhəd xəttində müəyyən neqativ halların baş verməsinin qarşısı alınacaq və təhlükəsizlik daha yüksək səviyyədə təmin olunacaq”, - məlumatda bildirilir.








S.B.
www.oxu.az
"
"Hokinq bəşəriyyətin məhv olacağı vaxtı açıqladıBritaniyalı alim Stiven Hokinq bəyan edib ki, bəşəriyyət 2600-cü ilə qədər məhv olacaq.
Oxu.Az-ın New York Post-a istinadən məlumatına görə, fizik Pekində keçirilən Tencent WE sammitinin iştirakçıları ilə videobağlantı zamanı bildirib ki, insanların sayının çoxalması və enerji istifadəsinin artması səbəbindən Yer kürəsi “alovlu şar”a dönəcək.
Alim insanları yaşayış üçün yararlı digər planet taparaq fəlakətdən xilas olmağa çağırıb. Onun fikrincə, Yer kürəsini Sentavr alfasının peyki ola bilər. Hokinq bununla əlaqədar “Breakthrough Starshot” dəstəkləməyə çağırıb.
S.B.
www.oxu.az
"
"Jurnalistlərin yaralanması: Partlayışdan bir dəqiqə sonra – VİDEORusiyanın NTV telekanalı Suriyanın Deyr-əz-Zor vilayətində yaralanan jurnalistlərin görüntülərini yayıb.
Oxu.Az-ın xəbərinə görə, kadrlarda fuqas mərmisinin partlamasından sonra yaralanan hərbçi və jurnalistlərə ilkin tibbi yardım göstərilir.
Xatırladaq ki, noyabrın 6-da rusiyalı jurnalistlər Deyr əz-Zor şəhərinin küçələrinin birində çalışarkən, terrorçuların məsafədən idarə olunan partlayıcı qurğusu partladılıb. Partlayış nəticəsində 4 rusiyalı jurnalist və Rusiya ordusunun 5 istehkamçısı yaralanıb.
Rusiyaya qayıdan kimi yaralıların hamısı xəstəxanaya göndərilib. Həkimlərin sözlərinə görə, onların həyatına heç bir təhlükə yoxdur. 

S.B.
www.oxu.az
"
"Telman İsmayılovun ağır günləri davam edirAzərbaycanlı biznesmen Telman İsmayılova məxsus “Mardan Palace” hotelinin idman kompleksinə alıcı tapılmayıb.
Oxu.Az-ın yerli KİV-ə istinadən məlumatına görə, Antalyada yerləşən hotelin 101 min 407 kvadratmetrlik sahəsi satışa çıxarılsa da, bu, heç kimin marağında olmayıb.
2009-cu ildə Kundu bölgəsində 1,4 milyard dollara inşa edilən və 2010-cu ildə dünyanın ən lüks oteli seçilən “Mardan Palace” Telman İsmayılovun İctimai Təhlükəsizlik Təşkilatına olan borcu üzündən əlindən alınmışdı. Komplekslə yanaşı, hotelə məxsus bir neçə yer ümumilikdə 101 milyon lirəyə satışa çıxarılıb. İdman kompleksində 4 tribunalı stadion, tək tribunalı bir futbol meydanı və 2 məşq meydanı yerləşir.
Antalya Şəhər Bələdiyyəsi bu gün səhər saatlarında iki dəfə tender elan edib. Hotelin vəkillərinin də izlədiyi tenderdə 7 milyon 575 min lirə təminat pulu tələbi qoyulub. Lakin heç bir şirkət tenderə qatılmayıb. Bələdiyyə noyabrın 14-də növbəti dəfə tenderin keçiriləcəyini bildirib.
Qeyd edək ki, “AST 1989 Group”a məxsus olan “Mardan Palace” otelinin ümumi sahəsi 180 min kvadrat metrdir. Hotelin inşası zamanı 10 min kvadratmetrlik qızıl və 500 min kristaldan istifadə olunub.
S.B.
www.oxu.az
"
"Şotlandiya homoseksuallardan üzr istədiŞotlandiya hökuməti keçmişdə “mavi”lərin ayrı-seçkiliyə məruz qalmasına görə homoseksuallardan üzr istəyib.
Oxu.Az-ın Reuters-ə istinadən məlumatına əsasən, bu barədə ölkənin birinci naziri Nikola Sterdjen bəyan edib.
“Bu qanunlar ləğv olunub, lakin onlar insanların bugünkü həyatına da təsir edir. Homoseksualların hüquqları ayrı insanlar tərəfindən yox, ölkə tərəfindən pozulub. Mən bu qanunlara və onların gətirdiyi ağrıya görə ölkə adından üzr istəyirəm”, -  Sterdjen bildirib. Bundan əlavə Şotlandiya parlamenti homoseksuallara onların adlarını bərpa etməyi icazə verən qanun layihəsini qəbul edib.
“Üzrxahlıq qeyri-qanuni mühakimə olunanlara sakitlik gətirəcək və Şotlandiya tarixinin qara səhifəsini bir dəfəlik unutduracaq”, - “Stonewall” LQBT təşkilatının üzvü deyib.
S.B.
www.oxu.az
"
" Şotlandiya parlamentində təxliyyə Şotlandiya parlamentinin binası boşadılıb.
Bu barədə Oxu.Az  Reuters- a istinadən xəbər verir.
Buna səbəb millət vəkillərindən birinə  göndərilən paketin içindən ağ toz çıxması olub.
N.H.
www.oxu.az
"
"Geomaqnit qasırğası başladı – XƏBƏRDARLIQBu gündən Günəşdə geomaqnit qasırğası başlayıb.
Oxu.Az xəbər verir ki, kosmik hava hadisəsi noyabrın 11-nə qədər hər gün davam edəcək.
Məlumatda qeyd olunub ki, noyabrın 7-si və 8-də başlayacaq qasırğa noyabrın 9-u və 10-da maksimuma çatacaq. Noyabrın 11-də isə nisbətən zəifləyəcək. Geomaqnit prosesi noyabrın 15-də bir daha baş verəcək.
Alimlərin fikrincə, geomaqnit qasırğası daha çox xroniki xəstəliklərdən əziyyət çəkən insanlara təsir göstərəcək.
Qeyd edək ki, son 12 il ərzində ən güclü günəş fəallığının artması bu il sentyabrın 6-8-də baş verib.
A.M.
www.oxu.az
"
" Yıldırımla ABŞ-ın vitse-prezidenti arasında görüş təxirə salındıTürkiyənin baş naziri Binəli Yıldırımın ABŞ-ın vitse-prezidenti Mayk Penslə görüşü noyabrın 9-a keçiriləcək.
Bu barədə Oxu.Az СNN TÜRK-ə istinadən xəbər verir.
Bu gün baş tutmalı olan görüşün təxirə salınmasının səbəbləri barədə məlumat verilməyib.
N.H.
www.oxu.az
"
"Moskvada polis azərbaycanlılara məxsus avtosalonlarda əməliyyat keçirtdiMoskvada azərbaycanlılara məxsus avtomobil satışı salonlarına polis basqın edib.
Oxu.Az APA-ya istinadən xəbər verir ki, Rusiya Daxili İşlər Nazirliyinin Moskva şəhəri üzrə Baş İdarəsinin iqtisadi cinayətkarlıq və korrupsiyaya qarşı mübarizə şöbəsinin əməkdaşları “Rosqvardiya”nın əməkdaşlarının dəstəyi ilə paytaxtda yerləşən üç avtosalonda əməliyyat keçiriblər. 
Polis tərəfindən saxlanılan avtosalon əməkdaşları dələduzluqda və insanlara 50 milyon rubldan (1,5 milyon manat) çox ziyan vurmaqda şübhəli bilinirlər.
Rusiya DİN-in rəsmi nümayəndəsi İrina Volk avtosalon əməkdaşlarının avtomobil satışı zamanı dələduzluğa yol verdiklərini, internetdə yeni avtomobillərin ucuz qiymətə satışı ilə bağlı elan yerləşdirdiklərini bildirib: ""Onlar müştəri ilə alqı-satqı müqaviləsini bağladıqdan sonra sənədləri saxtalaşdıraraq əvvəlcədən qeyd olunan qiyməti daha yüksək göstəriblər. Sonra isə müştərilərə saxtalaşdırılan sənəddə qeyd olunan qiyməti ödəməyi, ya da işlənmiş avtomobil götürməyi təklif ediblər. Belə olan halda müştərilər nəqliyyat vasitəsini əlverişsiz şərtlərlə əlavə 250 min rubl ödəməklə, baha qiymətə almağa məcbur olublar. Vətəndaşlara dəyən zərərin ümumi məbləği 50 milyon rubldan çoxdur"". 
Rusiya DİN nümayəndəsi avtosalonlarda keçirilən əməliyyat zamanı saxlanılan şəxslərin sayını açıqlamayıb. 
Faktla bağlı Rusiya Cinayət Məcəlləsinin dələduzluq maddəsi ilə cinayət işi açılıb, araşdırma aparılır. Saxlanılanlar barəsində məhkəmə artıq həbs-qətimkan tədbiri seçib. 
APA-nın Moskva müxbirinin əldə etdiyi məlumata görə, Rusiya DİN-in əməliyyat keçirdiyi avtosalonların üçü də azərbaycanlılara məxsusdur. Saxlanılanlar arasında azərbaycanlılar da var. Məlumata görə, saxlanılanların əksəriyyəti avtosalon əməkdaşlarıdır. Avtosalonun sahibləri isə qaçaraq gizləniblər. 
E.Ə.
www.oxu.az
"
" Türkiyədə antiterror əməliyyatı keçirildiTürkiyədə terrorçulara qarşı keçirilən əməliyyatda 1 türk əsgəri həlak olub.
Oxu.Az bu barədə Haber 7-yə istinadən xəbər verir.
Van və Çaldıran arasındakı şose yol ətrafında dağlarda yerləşən PKK terrorçularının bazasında əməliyyat keçirilib.
İlkin məlumata görə, əsgərlər bazaya daxil olarkən baş vermiş qarşıdurmada türk əsgəri şəhid olub.
Hazırda həmin əraziyə əlavə canlı qüvvə gönədərildiyi bildirilir.
Rayonda genişmiqyaslı əməliyyat başlayıb.
N.H.
www.oxu.az
"
"Kabildə telekanala basqınƏfqanıstanın paytaxtı Kabildə ""Shamshad TV"" telekanalının binasına hücum edilib.
Oxu.Az RİA Novosti-yə istinadən xəbər verir ki, bir neçə silahlı adamın bu səhər binaya hücum etdiyi, atışma olduğu barədə məlumat yayılıb. Partlayış səsi eşidilib.
Telekanal yayımını dayandırıb, əməkdaşlar arasında ölənlərin olduğu bildirilir. 
N.H.
www.oxu.az
"
" Rusiyada təyyarə qəzası: Ölən var - VİDEORusiyanın Amursk vilayətinin Ekimçan qəsəbəsində An-2 təyyarəsi qəzaya uğrayıb.
Oxu.Az TASS-a istinadən xəbər verir ki, təyyarə sərt eniş edib və bu zaman yanıb. Hadisə yerinə Ekimçan qəsəbəsinin yanğınsöndürənləri gəliblər.
Fövqəladə vəziyyətlərdəki mənbənin məlumatına görə, pilotlardan biri ölüb.
Təyyarədə sərnişin olmayıb.

N.H.
www.oxu.az
"
"Tramp Cənubi Koreyaya səfər edibABŞ prezidenti Donald Tramp Cənubi Koreyaya səfər edib.
Oxu.Az RİA Novosti-yə istinadən xəbər verir ki, Amerika Birləşmiş Ştatları liderinin təyyarəsi ABŞ-ın Seuldan 60 kilometr məsafədə, Osanada yerləşən hərbi-hava bazasında yerə enib.
Təyyarənin uçuş-enmə zolağında Trampı və onun xanımı Melanyeni Koreya Respublikasının xarici işlər naziri Kan Qyon Xva, hökumət nümayəndələri, səfirliyin əməkdaşları, həmçinin ABŞ-ın Cənubi Koreyadakı hərbi kontingentinin komandanlığı qarşılayıb.
Tramp Koreyaya gəlişindən dərhal sonra ABŞ-ın Pxyontxek şəhərindəki yeni hərbi bazasına yola düşüb.
O, düşərgəyə baş çəkdikdən sonra prezident Mun Çje Unla görüşmək üçün Seula yola düşəcək.
Gözlənilir ki, səfərin əsas mövzusu Koreya Xalq Demokratik Respublikasının raket-nüvə problemi, həmçinin ABŞ və Koreya Respublikası arasında azad ticarət haqqında razılaşma məsələsi olacaq.
N.H.
www.oxu.az
"
"Qırmızı Xaçın yeni prezidenti seçildiİtaliyanın Qırmızı Xaç Cəmiyyətinin başçısı Françesko Rokka Qızıl Xaç və Qızıl Aypara cəmiyyətlərinin Beynəlxalq Federasiyasının yeni prezidenti seçilib.
Oxu.Az-ın Trend-ə istinadən verdiyi məlumata görə, bu haqda QXBFmətbuat xidməti xəbər verir.
Rokka Türkiyənin Antalya şəhərində Qızıl Xaç və Qızıl Aypara cəmiyyətlərinin Baş Assambleyasında seçilib. O, prezident postunda 2009-ci ildən quruma rəhbərlik edən Tadateru Konoeni əvəzləyəcək.
A.S.
www.oxu.az
 
"
"Kanadada atışma nəticəsində polis əməkdaşı vəfat etdiKanadada atışma nəticəsində polis əməkdaşı həlak olub.
Oxu.Az-ın APA-ya istinadən verdiyi xəbərə görə, insident Abbotdford şəhərində ticarət mərkəzinin dayanacağında baş verib. Atışma avtomobili qaçırmağa cəhd edən cinayətkar və hadisə yerinə cəlb edilən polis arasında baş verib. Atışma zamanı bir polis əməkdaşı ölüb, yaralanan olmayıb.     
 
Cinayətkarın saxlanıldığı bildirilir. Saxlanılan  60 yaşlı şəxsin qonşu Alberta əyalətinin sakini olduğu bildirilir.
A.S.
www.oxu.az
"
"Türkiyədə zəlzələ olduTürkiyənin Aralıq dənizi sahillərində zəlzələ olub.
Oxu.Az ""Report""a istinadla xəbər verir ki, bu barədə Avropa-Aralıq dənizi Seysmoloji Mərkəzi məlumat yayıb.
Qeyd olunur ki, zəlzələ 5 bal gücündə olub. Yeraltı təkanların episentri Fethiye şəhərindən 71 kilometr cənub-qərbdə yerləşib.
Tələfat və ya dağıntı barədə məlumat verilmir.
A.S.
www.oxu.az
"
"Tramp Konqresdən hərbi büdcənin artırılmasını xahiş etdiABŞ prezidenti Donald Tramp Şimali Koreya və Əfqanıstandakı vəziyyətlə əlaqədar Konqresin Nümayəndələr Palatasından 2018-ci ilin hərbi büdcəsinin xərclərini artırmağı xahiş edib. 
Oxu.Az bu barədə APA-ya istinadla xəbər verir.
“Sorğu Şimali Koreyadan gələn təhlükənin neytrallaşdırılması məqsədilə raketdən müdafiə sahəsində zəruri tədbirlərin dəstəklənməsi üçün əlavə 4 mlrd. dollar və Cənubi Asiyada prezident administrasiyasının strategiyasının dəstəklənməsi üçün 1,2 mlrd. dolların ayrılmasını nəzərdə tutur”, - deyə D.Trampın məktubunda bildirilir.   
D.Tramp əlavə maliyyələşdirmənin Əfqanıstanda ABŞ hərbi kontingentini daha 3500 nəfər artırmaq üçün gərək olduğunu bildirib. 
Bundan başqa, D.Tramp Konqresdən bu il qəzaya uğramış “Con Makkeyn” və “Fitsjerald” hərbi gəmilərin təmirinə 800 mln. dollar ayrılmasını xahiş edib.  
A.S.
www.oxu.az
"
"Suriyada rusiyalı hərbçilər və jurnalistlər yaralanıbSuriyada idarə olunan partlayıcı qurğunun partlaması nəticəsində Rusiyanın NTV və “Zvezda” telekanallarında çalışan jurnalistlər yaralanıb. 
Oxu.Az-ın APA-ya istinadən xəbərinə görə, bu barədə Rusiya Müdafiə Nazirliyinin məlumatında bildirilir.  
“Noyabrın 6-da rusiyalı jurnalistlər Deyr əz-Zor şəhərinin küçələrinin birində çalışarkən, terrorçuların məsafədən idarə olunan partlayıcı qurğusu partladılıb. Partlayış nəticəsində 4 rusiyalı jurnalist və Rusiya ordusunun 5 istehkamçısı yaralanıb.
Yaralılar “Xmeymim” aviabazasına çatdırılıb. Onların həyatına hazırda heç bir təhlükə yoxdur. 
S.B.
www.oxu.az
"
"Özünü 13-cü mərtəbədən atan koreyalı qadın yoldan keçən kişini öldürdüCənubi Koreyanın paytaxtı Seul şəhərində özünü yaşayış binasının 13-cü mərtəbəsindən atan qadın işə gedən kişinin üstünə düşüb. 
Oxu.Az-ın xəbərinə görə, South China Morning Post nəşri məlumat verir.
Hadisənin hər iki iştirakçısı ağır xəsarətlərlə xəstəxanaya yerləşdirilib. Həkimlərin səylərinə baxmayaraq onların həyatını xilas etmək mümkün olmayıb.
Polisin hesabatında bildirilir ki, depressiyadan əziyyət çəkən qadın intihar məqsədi ilə özünü binadan atmışdı.
S.B.
www.oxu.az
"
"Səudiyyədə oteldə atışma, şahzadələrdən biri öldürüldüSəudiyyə Ərəbistanında daha bir şahzadənin ölüm xəbəri yayıldı
Oxu.az “Qafqazinfo”-ya xəbər verir ki, 11 şahzadə ilə 4 nazirin də daxil olduğu bir qrup şübhəlinin saxlanıldığı oteldə şahzadələrdən birinin öldüyü deyilir. 
Ətraf mühitlə əlaqələri tamamilə məhdudlaşdırılan şahzadələrdən biri kral Fahdın oğlu Əbdüləziz bin Fahdın duruma etiraz etdiyi, baş verən atışmada öldürüldüyü iddia edilir. 
Bəzi mənbələr isə şahzadənin oteldə infarktdan öldüyünü deyir. 
C.İ.
www.oxu.az
"
"Ankaranın yeni meri seçilibTürkiyənin paytaxtı Ankaranın yeni merinin kimliyi məlum olub.
Oxu.Az-ın Trend-ə istinadən məlumatına görə, bu vəzifəyə hakim Ədalət və İnkişaf Partiyasından (AKP) Mustafa Tuna seçilib.
O, 2009-2014-cü illərdə Ankaranın Sincan rayonunun bələdiyyə başçısı olub. Qeyd edək ki, bir neçə həftə əvvəl Ankara meri İbrahim Melih Gökçek istefaya yollanmışdı.
N.О.
www.oxu.az
"
"Türkiyənin məşhur yazıçısı ermənilərdən üzr istədi – VİDEOTürkiyənin məşhur yazıçısı Kemal Yalçın “Amerikanın səsi” radiostansiyanın Ermənistan xidmətinə müsahibəsində ermənilərdən qondarma “1915-ci il soyqırımına” görə üzr istəyib.
Bu barədə Oxu.Az Ermənistan KİV-ə istinadən xəbər verir. 
“İlk növbədə istəyirəm ki, türklər, ermənilər, kürdlər və bütün bəşəriyyət əmin-amanlıq içində yaşasınlar, bir-biri ilə düşmən olmasınlar. 100 il ərzində ermənilər soyqırımın tanınması uğrunda mübarizə aparıblar, türklər isə onu inkar etməkdən yorulublar. Soyqırım əksər ölkələr tərəfindən tanınır, Türkiyə isə qəbul etmək istəmir. Mən inanıram ki, Türkiyə bir gün ermənilərin soyqırımı faktını tanıyacaq. Gələcək nəslimizin sülh içində yaşamağını istəyirəm”, - deyə K.Yalçın bildirib.
Türkiyəli yazıçı daha sonra jurnalistə erməni dilində müraciət edərək, “ermənilərin ağrısı onun ağrısıdır”, - deyib.
“Mənim sevimli erməni bacım, sənin ağrın mənim ağrımdır. Bir türk olaraq bütün ermənilərdən üzr istəyirəm. Bağışlamaq çətindir, lakin bağışlanılmaq daha çətindir, məni bağışlayın!” – deyə K.Yalçın vurğulayıb.

N.О.
www.oxu.az
"
"Rəcəb Tayyib Ərdoğanın Rusiyaya səfərinin tarixi açıqlandıTürkiyə prezidenti Rəcəb Tayyib Ərdoğan noyabrın 13-də Rusiyaya səfər edəcək.
Oxu.Az NTV-yə istinadən xəbər verir ki, səfər çərçivəsində o, rusiyalı həmkarı Vladimir Putinlə görüşəcək. 
N.H.
www.oxu.az
"
"İranda avtobus aşdı: 14 nəfər öldüİranın şimalında avtobus yoldan çıxaraq aşıb. Hadisə nəticəsində 14 nəfər dünyasını dəyişib, 25 nəfər isə xəsarət alıb.
Oxu.Az-ın məlumatına əsasən, bu barədə IRNA fövqəladə xidmətə istinadən xəbər verir. 
Bildirilir ki, hadisə noyabrın 5-də Qorqan-Qonbad-e-Qabus yolunda  baş verib
Qəzanın başvermə səbəbi haqqında məlumat verilmir.
N.О.
www.oxu.az
"
"Salerno limanına miqrantları gətirən gəmidə 26 ölüİtaliyanın cənubundakı Salerno şəhərinin limanına içərisində 375 miqrantın olduğu gəmi daxil olub.
Oxu.Az bu barədə İtalia.com-a istinadən xəbər verir.
Sahil-Mühafizə Xidmətinin əməkdaşları gəmidə 26 qadının meyitini aşkar edib.
Hazırda onların ölüm səbəbləri araşdırılır. İlkin ehtimala görə, qadınlar gəmidəki şəraitsizlik və sıxıntıdan ölüblər.
Ölən qadınların hamısının Nigeriya vətəndaşı olduğu bildirilir.
Gəmi ilə gələn digər miqrantlar müvəqqəti düşərgələrə yerləşdirilib.
N.H.
www.oxu.az
"
"Qırğızıstan Respublikasının keçmiş baş prokurorunun qardaşı öldürüldüQırğızıstan Respublikasının keçmiş baş prokuroru, hazırda ölkə parlamentində müxalifəti təmsil edən deputat Alida Salyanovanın qardaşı Ulan Salyanov güllələnərək öldürülüb.
Oxu.Az “İnterfax”a istinadən xəbər verir ki, bunu keçmiş baş prokurorun vəkili Ulan Cumakov “Facebook” səhifəsində yazıb.
O qeyd edib ki, maskalı və silahlı şəxslər Ulan Salyanovun mənzilinə hücum edərək, onu qətlə yetiriblər. Keçmiş baş prokurorun 1975-ci ildə anadan olmuş qardaşı aldığı güllə yarasından ölüb.
Qırğızıstan Respublikasının Daxili İşlər Nazirliyi hadisəni hələlik şərh etməyib.
Müxalifətdə olan “Ata-Meken” Partiyasından deputat olan Aida Salyanova Bişkek şəhəri Lenin rayon Məhkəməsinin qərarı ilə bu il oktyabrın 10-da əmlakı müsadirə olunmaqla, 5 il müddətinə azadlıqdan məhrum edilib. Ancaq onun himayəsində azyaşlı uşaq olduğundan hökmün icrası körpələr 14 yaşına çatanadək təxirə salınıb.
Qeyd edək ki, 2016-cı ilin sonunda Qırğızıstan Respublikasının Baş Prokurorluğu A.Salyanovaya qarşı ədliyyə naziri işlədiyi müddətdə vəzifə səlahiyyətlərini aşmaq maddəsi ilə cinayət işi açıb.
N.H.
www.oxu.az
"
"Baş konsul: Azərbaycanın tolerantlıq modeli dünyanın başqa yerlərində də tətbiq olunacaq - FOTOAzərbaycanın millətlər və dinlərarası sülh, harmoniya, qarşılıqlı anlaşma və tolerantlıq modeli dünyanın başqa yerlərində də tətbiq olunacaq.
Azərbaycanın Los-Ancelesdəki baş konsulluğundan Oxu.Az-a verilən məlumata görə, bunu ABŞ-da geniş oxucu kütləsinə malik, Xarici Konsulların Federal Assosiasiyası tərəfindən nəşr olunan “Forum” jurnalının 2017-ci ilin payız buraxılışında Azərbaycanın Los-Ancelesdəki baş konsulu Nəsimi Ağayev “Azərbaycan: ümid, müxtəliflik, tolerantlıq və imkanlar diyarı” (Azerbaijan: Land of Hope, Diversity, Tolerance and Opportunity) məqaləsində deyib.
Bakının və Azərbaycanın digər gözəl diyarlarının rəngarəng şəkilləri ilə əhatə olunan məqalədə baş konsul Azərbaycanda mövcud olan multikulturalizm və tolerantlıq ənənələri haqqında geniş məlumat verərək, ölkəmizdə müsəlman, yəhudi və xristianların, insanların dinc, yanaşı və sülh şəraitində yaşadıqlarını, bu müxtəliflik və harmoniyanın ölkəmizdə çiçəklənməkdə davam etdiyini qeyd edib.
N.Ağayev Azərbaycanın zəngin mədəniyyəti və incəsənəti haqqında məlumat verərək, müsəlman dünyasında ilk opera (1908), operetta (1913) və baletin (1940) ölkəmizdə səhnəyə qoyulduğunu diqqətə çatdırıb. Milli musiqi və rəqslərimizdən danışan baş konsul onların Azərbacanın musiqi irsində xüsusi yer tutduqlarını və qədim tarixə malik olduqlarını bildirir. Diplomat Azərbaycan muğamının əsrarəngizliyindən bəhs edərək, balabanda ifa edilmiş muğamımızın dünya musiqi incilərindən biri kimi 1977-ci ildə NASA tərəfindən ""Voyager"" kosmik uçuş aparatına bərkidilmiş ""Qızıl Val""a daxil edildiyini vurğulayır.
2017-ci ilin mayında Baş Konsulluğun təşkilatçılığı  ilə Kaliforniyanın Los-Anceles və San Dieqo şəhərlərində keçirilmiş, Azərbaycan xalqının Ümummilli Lideri Heydər Əliyevin anadan olmasının 94-cü ildönümünə həsr olunmuş, tanınmış Azərbaycan musiqiçilərinin ifasında muğamlarımızın, opera musiqimizin və milli rəqslərimizin ifasından ibarət möhtəşəm konsertlər barədə danışan N.Ağayev, bu zəngin mədəni irsin 3500-dən artıq kaliforniyalıda dərin iz buraxdığını və tamaşaçıları Kaliforniyadan Qafqaz dağlarının ətəklərinə və Xəzər dənizi sahillərindəki Odlar Yurduna alıb götürdüyünü bildirir.
Sonda baş konsul Azərbaycanın millətlər və dinlərarası sülh, harmoniya, qarşılıqlı anlaşma və tolerantlıq modelinin dünyanın başqa yerlərində də tətbiq olunacağına ümid etdiyini qeyd edib.














N.O.
www.oxu.az
"
"Braziliyalı futbolçu 25 yaşında öldüMoldova ""Şerif""inin sabiq futbolçusu Dionatan Teyşeyra 25 yaşında vəfat edib.
Oxu.Az Report-a istinadən xəbər verir ki, 25 yaşlı müdafiəçi vətəni Braziliyada ürək tutmasından dünyasını dəyişib.
O, əvvəllər Slovakiyanın ""Koşitse"", ""Slovan"" və ""Dukla"", İngiltərənin ""Flitvud Taun"" və ""Stok Siti"" klublarında, eləcə də, Braziliya ilə Slovakiyanın aşağı yaş qrupları üzrə yığmalarında çıxış edib. Teyşeyra ötən mövsümün ikinci yarısını ""Şerif""də keçirdikdən və bu klubla ""qızıl ""dubl"" etdikdən sonra Braziliyaya yollanıb. ""Sambaçı"" geri qayıdacağına söz verdiyindən, tiraspollularla müqaviləsi qüvvədə olub. Lakin o, Moldovaya qayıtmayıb. Bu səbəbdən Teyşeyra Çempionlar Liqasının III təsnifat mərhələsində ""Qarabağ""la oyunları buraxıb.
Qeyd edək ki, bu görüşlərdə Azərbaycan təmsilçisi Bakıda 0:0 hesablı heç-heçə etsə də, səfərdə qalib gəlib - 2:1.
A.M.
www.oxu.az
"
"İraq son 45 ildə ilk dəfə “Kainat gözəli” yarışmasına qatılacaqİraq son 45 ildə ilk dəfə “Kainat gözəli” yarışmasına nümayəndə göndərəcək. 
Bu barədə Oxu.Az SHAFAQ News-a istinadən xəbər verir. 



Məlumata əsasən, yarışmada İraqı 27 yaşlı Sara Aydan təmsil edəcək. O, Bağdadda keçirilən gözəllik yarışmasında ikinci yeri qazanıb. Birinci yeri tutan xanımın ərdə olduğu məlum olduqdan sonra onun qazandığı titul əlindən alınıb və beləliklə, ABŞ-a getmək hüququnu Aydan qazanıb. 
İraq sonuncu dəfə “Kainat gözəli” yarışmasında 1972-ci ildə iştirak edib. Puerto-Rikoda keçirilən həmin yarışmada ölkəni Vaydan Süleyman təmsil edib. 
Qeyd edək ki, bu il “Kainat gözəli” yarışması noyabrın 26-da Las-Veqasda keçiriləcək.
N.О.
www.oxu.az
"
"ABŞ-da kilsəyə silahlı hücum: Ölənlər var - VİDEO + FOTOABŞ-ın Texas ştatında kilsəyə silahlı hücum nəticəsində 26 nəfər ölüb, 20-yə yaxını yaralanıb.
Oxu.Az-ın APA-ya istinadla məlumatına görə, 26 yaşlı Devin Kelli Sazerlend-Sprinqs şəhərində kilsəyə daxil olaraq avtomat silahdan orada olan insanlara atəş açıb. Ölənlər 5 yaşdan 72 yaşadək olan şəhər sakinləridir.
Daha sonra kilsədən çıxan D.Kelli və üzərində silah olan yerli sakin arasında atışma baş verib. Cinayətkar silahını yerə ataraq avtomobillə hadisə yerindən uzaqlaşıb. Bir müddət sonra onun meyiti sahibi olduğu maşında aşkarlanıb. Onun atışma nəticəsində aldığı yaradan keçindiyi və yaxud intihar etdiyi güman edilir. 
Qatilin avtomobilində xeyli sayda odlu silah tapılıb.  Məlumata görə, Texas ştatının Nyu-Braunsfeld şəhər sakini Devin Kelli 2010-2014-cü illərdə ABŞ Silahlı Qüvvələrində hərbi xidmətdə olub, 2014-cü ilin mayında hərbi tribunalın qərarı ilə ordudan xaric edilib. Hüquq-mühafizə orqanları hadisəni terror aktı kimi qiymətləndirmir.Cinayətin motivləri müəyyənləşdirilir.
Qeyd edək ki, oktyabrın 1-də Texas ştatının Las-Veqas şəhərində 63 yaşlı Stiven Paddok musiqi festivalının iştirakçılarını atəşə tutub, nəticədə 58 nəfər ölüb, 500-dən çoxu yaralanıb.















A.S.
www.oxu.az
"
"Belçika məhkəməsi Puçdemon və silahdaşlarını azad etdiBelçika məhkəməsi Kataloniya muxtariyyətinin sabiq rəhbəri Karles Puçdemon və onun dörd silahdaşını onların İspaniya hökumətinə təhvil verilməsi ilə bağlı qərar qəbul olunanadək zaminə buraxıb.
Oxu.Az Report-a istinadla xəbər verir ki, bu barədə Kataloniya Milli Assambleyasının rəhbər müavini Aqusti Alkoberro öz ""Twitter"" səhifəsində yazıb.
""Kataloniyanın sabiq rəhbəri və onun silahdaşları azadlığa buraxılıb"", — deyə o yazıb.
A.S.
www.oxu.az
"
"Səudiyyə Ərəbistanında şahzadəni aparan helikopter qəzaya uğradı – VİDEOSəudiyyə Ərəbistanında içində şahzadə və ölkənin yüksəkçinli vəzifəlilərin olduğu helikopter qəzaya uğrayıb. 
Oxu.Az Türkiyə mətbuatına istinadən xəbər verir ki, bu haqda Səudiyyə dövlət televiziyası xəbər yayıb.
Məlumata görə, helikopterdə olan şahzadə Mənsur bin Mukrin, Asir bölgəsinin Əmir müavini, Əmir bin Mansour Moqaran və bölgə prokurorlarından ibarət qrupun hamısı qəza nəticəsində həyatlarını itiriblər.
Hadisə ilə bağlı hələlik ətraflı məlumat yoxdur.

V.B.
www.oxu.az
"
"Valideynləri tərəfindən atılan məşhurlar - FOTOEkranlarda tez-tez gördüyümüz, yaşayışlarına qibtə etdiyimiz bəzi məşhurların həyatı, əslində, acı gerçəklərlə doludur. Bəziləri valideynləri tərəfindən atılıb, uşaq evində böyüyüb, yaxud başqa ailə tərəfindən övladlığa götürülüb.
Oxu.Az Ailem.az-a istinadən başqaları tərəfindən övladlığa götürülən məşhurları təqdim edir.
Stiv Cobs
1955-ci il fevralın 24-də San Fransiskoda dünyaya gəlib. Anası Coanne Şieble, atası  Əbdülfəttah Candali Viskonson Universitetinin aspirantları idi. Onların rəsmi nikahı olmadığı üçün övladlarını uşaq evinə verməyə məcbur olurlar. Körpə Paul və Klara Cobs tərəfindən övladlığa götürülüb. Onlar uşağa Stiv adını qoyublar. Klara mühasib, Paul isə sahil mühafizə xidmətinin veteranı və maşinist idi. Stivə texnologiyanı məhz ögey atası Paul sevdirib. Onlar evin qarajında saatlarla hansısa aləti söküb-yığırdılar. Bu, Stivdə artıq bir hobbiyə çevrilmişdi. Texnikaya olan bu istək, həvəs gələcəkdə Stiv Cobsu “Apple” şirkətinin qurucusu edir. Yeri gəlmişkən, Stiv 27 yaşında bioloji valideynlərini tapır. Onda Əbdülfəttah politologiya üzrə professor, Caanne isə loqoped idi. Cütlük artıq  evlənmişdi və Mona adlı bir qızları da vardı. 
Nikol Riçi
Nikol Riçi bəziləri tərəfindən məşhur müğənni Laynl Riçi və Brendanın qızı olaraq tanınır. Amma həqiqət elə deyil. Nikol, əslində, Laynl Riçinin orkestrində çalışan bir cütlüyün qızıdır. Nikolun ailəsi onu üç yaşına qədər böyüdüb, daha sonra maddi durumları yaxşı olmadıqları üçün müğənninin himayəsinə veriblər. Nikol 9 yaşına çatanda, yəni Riçi cütlüyü boşanmadan bir il əvvəl rəsmi olaraq məşhur müğənni tərəfindən övladlığa götürülüb.
Con Lennon
Con dünyaya gələndən dərhal sonra valideynləri ayrılmışdı. Amma sonra yenidən evlənmişdilər. Culiya kəbin mərasiminə gecikmişdi. Çünki yolda kinoya baxmaq istəmişdi. Dörd il sonra əri Alfred onları qoyub gedir. Nə vaxtsa qayıdacağına söz verərək... Balaca Conu xalası Mimi saxlayır, tərbiyə edir.
Koko Şanel
Dünyadakı ən məşhur qadın dizayner 1883-cü ildə Samurda dünyaya gəlib. 5 uşaqlı bir ailəsi olub və ailənin maddi durumu yaxşı olmayıb. 12 yaşında atası onu əvvəlcə bir uşaq evinə, sonra katolik monastrına, daha sonra da yatılı bir internat məktəbinə göndərib. Kokonun dediyinə görə, yaşadıqları onu bu peşəni seçməyə məcbur qoyub. Çünki həyatı boyunca ancaq boz rəngli bir məktəbli forması geyinmək məcburiyyətində olmuşdu.
Ray Liotta
Rayın bioloji valideynləri onu rədd edib, çünki bir uşağı saxlamaq məsuliyyətini  üzərlərinə götürməyiblər. Zəngin bir italyan ailə tərəfindən övladlığa götürülən Rayın bir bacısı var.
Jamie Foxx
Məşhur aktyor Jamie Texasda Lusi Dixon və Darrell Bishopun ailəsində dünyaya gəlib. Doğuşdan qısa müddət sonra ailəsi Jamieni övladlığa verib. Yeni ailəsi ona sənəti sevdirib. Pianoda ifa etməyi öyrədib.


Stiv Cobs


Nikol Riçi


Con Lennon


Koko Şanel


Ray Liotta


Jamie Foxx


www.oxu.az
"
"İnquşetiyada terrorçu-kamikadze özünü partlatdı - YENİLƏNİBİnquşetiyanın Nazran rayonunda Yol-Patrul Xidmətinin blok-postuna hücumdan sonra antiterror əməliyyatı rejimi tətbiq edilib.
Oxu.Az-ın APA-ya istinadən verdiyi xəbərə görə, bu barədə Milli antiterror Komitəsinin qərargahının  nümayəndəsi bildirib.
Nazran rayonunun Yandare yaşayış məntəqəsində terrorçu-kamikadze özünü Yol-Patrul Xidmətinin blok-postunda partladıb. Hadisə nəticəsində üç polis əməkdaşı yaralanıb, onlardan biri xəstəxanada keçinib.
Son məlumatlara görə, blok-posta hücumda 4 nəfər iştirak edib. Onlardan biri özünü partladıb, daha biri polis tərəfindən məhv edilib.  Hazırda daha iki silahlının zərərsizləşdirilməsi istiqamətində əməliyyat-axtarış tədbirləri həyata keçirilir.
***
20:35
Rusiyanın İnquşetiya Respublikasında terrorçu-kamikadze özünü Yol-Patrul Xidmətinin blok-postunda partladıb.
Oxu.Az-ın APA-ya istinadən verdiyi xəbərə görə, hadisə Nazran rayonunun Yandare yaşayış məntəqəsi yaxınlığında baş verib.
İnsident nəticəsində iki Yol-Patrul Xidmətinin əməkdaşı yaralanıb. Yaralılar xəstəxanaya çatdırılıb, onların vəziyyəti barədə məlumat verilmir.
Məlumata əsasən, hadisədə əli olduğu güman edilən daha bir şəxs blok-postun yaxınlığında yerləşən fərdi evlərdən birində gizlənib. Hazırda onun saxlanılması istiqamətində müvafiq tədbirlər görülür.
V.B.
www.oxu.az
"
"Türkiyə prezidentinə ağır itkiTürkiyə prezidenti Rəcəb Tayyib Ərdoğana ağır itki üz verib.
Oxu.Az Türkiyə mətbuatına istinadən xəbər verir ki, prezidentin yaxın dostlarından olan Nəbi Güdük 66 yaşında, Kocaəlidə dünyasını dəyişib.
Nəbi Güdük Kocaəli Bələdiyyəsində şöbə müdiri olub, ilik xərçəngi olduğu üçün təqaüdə göndərilib.
Fevziyyə məscidində qılınan cənazə namazına R.T.Ərdoğan, baş nazirin müavini Fikri İşıq, Kocaəli valisi Hüseyn Aksoy, bələdiyyə başqanı İbrahim Qaraosmanoğlu, millət vəkilləri və başqa rəsmilər qatılıb.
Namazdan sonra cənazə torpağa tapşırılması üçün Kırşəhirə göndərilib.
V.B.
www.oxu.az
"
"Batumidə azərbaycanlı turist deltaplanla dənizə düşdü - YENİLƏNİBGürcüstanın Batumi şəhərində Qara dənizə düşən deltaplanla Ukrayna və İran vətəndaşları uçub.
Oxu.Az Modern.az-a istinadən xəbər verir ki, bu barədə  Gürcüstan Daxili İşlər Nazirliyinin Fövqəladə Halların idarə olunması Agentliyinin mətbuat xidməti məlumat yayıb.
Daha öncə deltaplanla Azərbaycan və Ukrayna vətəndaşlarının uçduğu bildirilirdi.
""Aparat 15 metr yüksəklikdən Batumi yaxt-klubunun sahilinin yaxınlığında düşüb. Hadisə bu günün ikinci yarısında baş verib"", - deyə məlumatda bildirilir.
Hadisənin səbəbi hələlik məlum deyil.
***
17:59
Batumidə deltaplanla uçan azərbaycanlı və ukraynalı turistlər Qara dənizə düşüblər.
Oxu.Az-ın Trend-ə istinadən verdiyi məlumata əsasən, hadisə nəticəsində xəsarət alan olmayıb.
Qeyd olunur ki, aparat uçmağa cəhd göstərdikdən sonra dərhal dənizə düşüb. Xilasedicilər aparat və iki turisti xilas edə biliblər.
Deltaplan 15 metr yüksəkliyindən düşüb.
A.M.
www.oxu.az
"
"Moskvada bomba həyəcanı: 3500 nəfər təxliyyə edildiRusiyanın paytaxtı Moskvada, Bolşoy Teatr yaxınlığında bomba yerləşdirilməsi ilə bağlı polisə məlumat daxil olub.
Oxu.Az bu barədə TASS-a istinadən xəbər yayır.
Əldə edilən məluamata görə, təhlükəsizlik məqsədi ilə üç min beş yüz adam bölgədən təxliyyə edilib.
V.B.
www.oxu.az
"
"Yəməndə terror: 15 ölüYəmənin Ədən şəhərində bomba yüklü nəqliyyat vasitəsi ilə həyata keçirilən hücumda 15 nəfər həyatını itirib, 20 nəfər yaralanıb.
Oxu.Az xəbər verir ki, hücum şəhərin əsas təhlükəsizlik mərkəzindən kənarda – Xor Maqsar rayonu yaxınlığında həyata keçirilib.
Partlayışın şiddəti Ədənin mərkəzində də hiss edilib. Hücumu İŞİD öz üzərinə götürüb.
V.B.
www.oxu.az
"
"Puçdemon saxlanıldıBrüsseldə olan Kataloniyanın sabiq rəhbəri Karles Karles Puçdemon və Kataloniya hökumətinin 4 sabiq üzvü saxlanılıb.
Oxu.Az-ın RİA Novosti-yə istinadən verdiyi məlumata görə, bunu bu gün jurnalistlərə açıqlamasında Belçika Federal Prokurorluğunun nümayəndəsi məlumat verib.
K. Puçdemon və 4 tərəfdarı bu gün səhər saatlarında polisə təslim olub. Onlar 24 saat azadlıqdan məhrum ediliblər.
A.M.
www.oxu.az
"
"Donald Tramp Yaponiyanın baş naziri ilə qolf oynadı – VİDEOYaponiyada səfərdə olan ABŞ prezdenti Donald Tramp ölkənin baş naziri Sindzo Abe ilə qolf oynayıb.
Oxu.Az-ın məlumatına görə, ABŞ prezidenti ""Tvitter"" sosial şəbəkəsində yazıb: ""İki gözəl insan - baş nazir Abe və Xideki Matsuma ilə (yapon qolfçu) qolf oynayıram"".
Abe həmçinin qeyd edib ki, tərəflər uğurlu dialoq keçirə biliblər.

A.M.
www.oxu.az
"
"Moskvanın mərkəzində 200-dən artıq silahlı şəxs həbs edildi – FOTORusiyanın paytaxtı Moskvanın mərkəzində təxminən 263 nəfər saxlanılıb.
Oxu.Az xəbər verir ki, Manej meydanında 200-dən çox adam, Sankt-Peterburq və Krasnoyarsk şəhərlərində isə bir neçə nəfər saxlanılıb.
Saxlanılanların sayı barədə rəsmi məlumat daxil olmayıb.
Noyabrın 3-də Rusiyanın Federal Təhlükəsizlik Xidməti ayın 4-5-də ölkə ərazisində aksiya keçirməyi planlaşdıran qadağan olunmuş ""Artpodqotovka"" hərəkatı özəyinin üzvlərinin saxlanılması barədə məlumat yayıb.
Hərəkatın lideri, millətçi Vyaçeslav Maltsev cinayət təqibindən ehtiyatlanaraq Rusiyanı tərk edib. Dövlət Dumasına seçkilərdən sonra o, Rusiyada inqilab hazırladığını bildirib. Hərəkat liderinin iddiasına görə, inqilab 5 noyabr 2017-ci il tarixində baş verməlidir.











A.M.
www.oxu.az
"
"Rusiyada pələng zoopark əməkdaşına hücum etdiRusiyanın Kalininqrad şəhərində pələng zooparkın qadın əməkdaşına hücum edib. O, xəstəxanaya yerləşdirilib.
Oxu.Az Report-a istinadən xəbər verir ki, bu barədə heyvanat parkının mətbuat xidmətindən məlumat verilib.
""Biz məlumatı təsdiq edirik. Hadisə zooparkın yırtıcı və kürəkayaqlılar şöbəsində heyvan baxıcısının başına gəlib. O, hazırda xəstəxanada şok vəziyyətindədir"", - deyə məlumatda bildirilir.
A.M.
www.oxu.az
"
"Əfqanıstanda “Taliban”ın səhra komandiri məhv edildiƏfqanıstanın Paktiya əyalətində pilotsuz uçan aparatdan endirilən zərbə nəticəsində ""Taliban"" hərəkatının 4 yaraqlısı, həmçinin onun səhra komandirlərindən biri məhv edilib.
Oxu.Az xəbər verir ki, bu barədə bazar günü ""Sinxua"" məlumat yayıb.
""Molla Fərrux Paktiya əyalətinin inzibati mərkəzi olan Qardez şəhərində bir qrup talibin səhra komandiri olub və onun ölümü Paktika əyalətində və Paktiyada, həmçinin qonşu Host əyalətində yaraqlılara ciddi zərbə ola bilər"", - deyə ""Sinxua"" yerli hakimiyyət orqanları nümayəndələrinin sözlərini sitat gətirir.
A.M.
www.oxu.az
"
"Türkiyədə azərbaycanlı fahişələr həbs olundu – VİDEOTürkiyənin Antalya şəhərində polis xüsusi əməliyyat həyata keçirib.
Oxu.Az baku.ws-ə istinadən xəbər verir ki, universitet tələbəsinin əcnəbi qadınları fahişəliyə məcbur etdiyi məlum olub. Fiziki təqibdən sonra polis müştəri kimi hərəkət edərək əməliyyat həyata keçirilib.
Əməliyyat zamanı üçü Ukrayna vətəndaşı, digərləri isə Gürcüstan, Qırğızıstan və Azərbaycan vətəndaşı olmaqla 6 qadın saxlanılıb.
Qadınları fahişəliyə məcbur edən Onur adlı gəncin isə işi məhkəməyə göndərilib. Onun 6 il 8 ay həbs cəzası alacağı gözlənilir.

A.M.
www.oxu.az
"
"Rusiyada sərnişinlə dolu tramvay alışdı – VİDEOBu gün səhər saatlarında Rusiyanın Xabarovsk şəhərində sərnişinlə dolu olan tramvayda yanğın baş verib.
Oxu.Az xəbər verir ki, hadisə baş verdiyi anının görüntülərini şəhər sakinləri sosial şəbəkədə paylaşıblar.
Rusiyanın regional Fövqəladə hallar xidmətindən verilən məlumata əsasən, yanğın zamanı xəsarət alan olmayıb.
Hadisənin baş vermə səbəbləri araşdırılır.

A.M.
www.oxu.az
"
"Suriyada terror aktı: Ölənlərin sayı 100 nəfəri keçdiSuriyanın Deyr əz-Zor şəhərində törədilimş terror aktı nəticəsində ölənlərin sayı 100 nəfəri ötüb.
Oxu.Az xəbər verir ki, bu barədə “Behind The News” nəşri məlumat yayıb.
Hadisə terrorçu-kamikadzenin minalanmış avtomobili qaçqın düşərgəsində partlatması nəticəsində baş verib.
Faciə noyabrın 4-də qeydə alınıb.
A.M.
www.oxu.az
"
"Dünyanın ən az işsiz olan ölkəsiAvropanın cırtdan dövlətdlərindən olan Lixtenşteyn ən az işsiz sayına görə dünyada birincidir.
Oxu.Az azeuronews.com–a istinadən xəbər verir ki, 38 min nəfər əhalisi olan cırtdan dövlətdə işsizlərin sayı daha 12 nəfər azalaraq 307 nəfərə düşüb.
Avropa Birliyi (AB) üzvü olmayan ölkədə hazırda 37.500 nəfər işləyir. Rəsmi dili almanca olan Lixtenşteyndə keçən il sadəcə 800 iş elanı yayımlanıb. Ölkə iqtisadiyyatının əsasını isə, sənaye, xidmət və bank sektoru təşkil edir.
A.M.
www.oxu.az
"
"Səudiyyə Ərəbistanında 11 şahzadə həbs olunduSəudiyyə Ərəbistanında vəliəhd şahzadəsinin rəhbərlik etdiyi Korrupsiya ilə Mübarizə Komitəsi hakim ailənin nümayəndəsi olan 11 şahzadənin və krallığın hazırkı hökumətinin tərkibindəki 4 nazirin həbs edilməsinə dair qərar qəbul edib.
Oxu.Az-ın APA-ya istinadən verdiyi xəbərə görə, yerli mətbuatda bildirilir ki, şahzadələrdən biri silah-sursatın tədarükü ilə bağlı qanunsuz sazişlər imzaladığı üçün həbs edilib. Digər şahzadə saxta müqavilələr imzalamaqda, daha biri isə pulların “yuyulması”nda ittiham olunur.
Qeyd edək ki, Səudiyyə Ərəbistanı Korrupsiya ilə Mübarizə Komitəsi  kralın fərmanı ilə dünən, noyabrın 4-də yaradılıb.
A.M.
www.oxu.az
"
"Almaniyada polislə PKK tərəfdarları arasında qarşıdurma - FOTOAlmaniyanın Düsseldorf şəhərində aksiya keçirən PKK tərəfdarlarına polis gözyaşardıcı qaz və təzyiqli su ilə müdaxilə edib. Polislə qarşıdurma yaranıb.
Oxu.Az bu barədə Türkiyə mətbuatına istinadla məlumat verir.
Düsseldorf polisinin PKK-nı təbliğ edən bayraqlar və Öcalan portretləri olmadan aksiyaya icazə verdiyi bildirilir.
Ancaq aksiyaçılar qrupu TOMA  buna məhəl qoymayıb, aksiyaya müdaxilə edən şəhər polisinə şüşə və bayraq sopaları ilə hücum ediblər.
Qarşıdurma nəticəsində yaralanan və həbs olunanlar var.
Aksiya hələ də davam edir.














V.B.
www.oxu.az
"
"Livanın baş naziri istefa verdiLivanın baş naziri Saad əl Həriri istefa verib.
Oxu.Az Hürriyyət-ə istinadən məlumat verir ki, o, istefa açıqlamasında İran kəskin tənqid edib.
Həriri bildirib ki, Livandakı hazırkı vəziyyət atası, keçmiş baş nazir Rəfiq Həririnin öldürüldüyü dönəmlə bənzərlik təşkil edir. O, həyatının təhlükədə olduğunu hiss etdiyini vurğulayıb.
Saad əl Həriri rəsmi Tehranı ərəb dövlətləri arasındakı münasibətlərə müdaxilə etməkdə ittiham edib.
V.B.
www.oxu.az
"
"Rusiya İŞİD-in mövqelərini belə bombaladı – VİDEORusiyanın TU-22M3 qırıcları Suriyada İŞİD-in mövqeyini bombalayıb.
Oxu.Az xəbər verir ki, bununla bağlı Rusiyanın Müdafiə Nazirliyi məlumat yayıb.
Məlumatda yaraqlıların Abu-Kamal şəhəri yaxınlığındakı mövqelərinə zərbələr endirildiyi deyilir.

E.Ə.
www.oxu.az
"
"Danimarkada nazir miqrant qadını avtomobillə vurub – VİDEODanimarkanın miqrasiya və inteqrasiya naziri İnqer Stoyberqin avtomobili miqrant qadını vurub.
Oxu.Az-ın məlumatına görə, hadisənin videosunu DR telekanalı yayıb.
Bildirilir ki, insident Stoyberqin qaçqınların saxlanılıdığı deportasiya mərkəzinə səfəri zamanı baş verib. Nazir mərkəzdə sığınacaq verilməyən miqrantlarla görüşməli idi. 
Stoberq yalnız bir qaçqın ailəsi görüşüb və onun yaşayış şəraiti ilə maraqlanıb. Bu isə digər ailələrin qəzəbinə səbəb olub.
Vəziyyət gərginləşən zaman mühafizəçilər naziri avtomobilə əyləşdirib yola salıblar. Miqrantlardan biri avtomobilin qarşısını kəsib, lakin sürücü nəqliyyat vasitəsini saxlamayıb.
Yerli polisdən bildiriblər ki, hadisə zamanı avtomobillə vurulan qadın yüngül xəsarətlər alıb.

S.B.
www.oxu.az
"
"Pakistanda qardaşına görə qızı çılpaq şəkildə kənddə qovdularPakistanda polis qardaşın hərəkətlərinə görə onun bacısını çılpaq şəkildə kənddə gəzməyə məcbur edən səkkiz nəfəri saxlayıb.
Oxu.Az-ın xəbərinə görə, bu barədə The Independent nəşri yazır.
Hayber-Paxtunhva vilayətində yerli sakinlər su dalınca gələn 16 yaşlı qızı soyunduraraq bir neçə saat ərzində küçələrdə gəzməyə məcbur ediblər.
Nəşr bildirir ki, bununla kənd sakinləri üç əvvəl onların qohumu ilə görüşən qızın qardaşından qisas almaq istəyiblər.
Kənd Şurasının qərarı ilə, qızın qardaşı kompensasiya ödəyib, lakin qohumlar bu qərardan narazı qalıblar.
S.B.
www.oxu.az
"
"Sürücülərin etirazlarından sonra gömrük əməkdaşı işdən çıxarıldıDağıstanın rəhbəri Vladimir Vasilyev Rusiya-Azərbaycan sərhədindəki “Yaraq-Qazmalar” keçid məntəqəsində baş verən insidentin araşdırılmasını, təqsirkarların cəzalandırılmasını və gömrük keçid məntəqəsindən nəqliyyat vasitələrinin maneəsiz hərəkətini təmin etməyi tapşırıb.
Oxu.Az-ın APA-ya istinadən verdiyi xəbərə görə, oktyabr ayının 31-də Rusiya-Azərbaycan sərhədində bir qrup sürücü etiraz aksiyası keçirib. Aksiya iştirakçıları iddia edib ki, Dağıstan gömrükçüləri onlardan rüşvət tələb edib. Bundan başqa, sürücülər gömrükçülərin onlara qarşı təhqiramiz ifadələr işlətdiyini də bildirib.
 
Aksiyada 200-dək dağıstanlı və azərbaycanlı sürücü iştirak edib. Onların sözlərinə görə, dağıstanlı gömrükçülərin yaratdığı bürokratik əngəllər səbəbindən ağırtonnajlı nəqliyyat vasitələrində olan yüklər xarab olur. Noyabrın 3-dən etibarən, yəni etiraz aksiyasından sonra maşınların buraxılışı nisbətən sürətlənib.
Yerli gömrük xidmətinin rəis müavini Hacımurad Şamxalov bildirib ki, dağıstanlı sürücüləri təhqir edən gömrükçü artıq işdən çıxarılıb.
Dağıstan rəhbərinin mətbuat xidmətindən verilən məlumata görə, hazırda əsas məqsəd yaranan gərginliyin aradan qaldırılmasıdır.
V. Vasilyev Dağıstan hökuməti sədrinin müavini Ramazan Cəfərova insidenti araşdırmağa və onu hesabat verməyi tapşırıb. 
S.B.
www.oxu.az
"
"Con Kennedinin qətli ilə bağlı yeni sənədlər açıqlandıABŞ-ın Milli Arxivi 1963-cü ildə qətlə yetirilən ölkənin 35 yaşlı prezidenti Con Kennedi ilə bağlı 676 yeni sənəd açıqlayıb.
Oxu.Az-ın xəbərinə görə, qeyd olunur ki, 553 sənədə Mərkəzi Kəşfiyyat İdarəsi tərəfindən hazırlanıb. Bundan əlavə Ədliyyə və Müdafiə Nazirliklərinin, həmçinin qətlin araşdırılması üzrə Konqres palatasının xüsusi komitetinin kağızları dərc edilib. 
Xatırladaq ki, oktyabrın 26-da ABŞ prezidenti Donald Tramp Con Kennedinin qətli bağlı üç minə yaxın sənədin açıqlanması barədə memorandum imzalayıb. Bununla belə, o, qeyd edib ki, bütün sənədlər dərc edilməyəcək. Belə ki, federal agentliklər prezidentdən onlara 26 aprel 2018-ci ilə qədər vaxt verməsini xahiş ediblər. Ağ Ev başçısı hadisə ilə bağlı sağ qalan insanlardan başqa bütün sənədlərin açıqlanacağına söz verib. 
Con Kennedi iki ildən bir az çox müddətdə ABŞ prezidenti olub. O, 22 noyabr 1963-cü ildə Dallasa səfəri zamanı ölümcül güllə yarası alıb. Rəsmi məlumata əsasən, prezidenti Li Harvi Osvalda adlı şəxs snayper tüfəngi ilə uzaq məsafədən vurub. Prezidentin qətlinin təfərrüatları indiyədək mübahisə mövzusudur.
S.B.
www.oxu.az
"
"Meksikada son 15 ildə ən böyük neft yatağı aşkarlanıbMeksika prezidenti Enrike Penya Nyeto bəyan edib ki, ölkə ərazisində son 15 ildə ən böyük neft yatağı aşkarlanıb.
Oxu.Az-ın xəbərinə görə, bu barədə Channel NewsAsia telekanalı məlumat yayıb.
Dövlət başçısı dəqiqləşdirib ki, neft yatağı Verankus ştatında Pemex şirkəti tərəfindən tapılıb.
Yeni neft yatağı “İksaçi-1” (Ixachi-1) adı alıb. “İksaçi-1”in böyük iqtisadi əhəmiyyəti var, belə ki, o, artıq işlənilmiş infrastrukturun yanında yerləşir. 
Ekspertlər hesab edirlər ki, “İksaçi-1”də 1,5 milyarda barel həcmində neft ehtiyatı var. 
S.B.
www.oxu.az
"
"İran-Türkiyə sərhədində atışma, ölənlər varİranın Qərbi Azərbaycan əyalətində terrorçularla atışmada 8 iranlı sərhədçi həlak olub.
Oxu.Az-ın APA-ya istinadən məlumatına görə, sərhədçilərlə terrorçular arasında atışma İran- Türkiyə sərhədində, Çaldıran bölgəsində baş verib.
Rəsmi məlumata görə, atışma zamanı terrorçular ağır itki verib. Silahlıların hansı qruplaşmanın üzvləri olduğu barədə məlumat verilmir.
Qeyd edək ki, aprel ayında İran-Pakistan sərhədində hərbçilər və terrorçular arasında baş verən atışmada 10 iranlı sərhədçi həlak olub.
S.B.
www.oxu.az
"
"Karlovun qatilinin elektron poçtundakı mesajlar yoxa çıxıbTürkiyə Baş Prokurorluğu kiminsə ötən ilin dekabrında Rusiyanın Türkiyədəki səfiri Andrey Karlovu qətlə yetirən Mövlud Mərd Altıntaşın elektron poçtundan bütün mesajları sildiyini müəyyənləşdirib. 
Оxu.Az TASS-a istinadən xəbər verir ki, naməlum şəxs qatilin elektron poçt qutusuna Şimali Kipr Türk Respublikasındakı tələbə yataqxanalarından birində kompüterdən istifadə edərək giriş edib.
Hazırda prokurorluq bu yataqxanada yaşayan 300 tələbə haqqında məlumatları öyrənir.
İstintaq Altıntaşın mesajlarını FETÖ terror təşkilatından olan bir nəfərin silə biləcəyini düşünür.
N.H.
www.oxu.az
"
"Özbəkistan prezidenti Ermənistanın baş nazirini qəbul etdiErmənistanın baş naziri Karen Karapetyan Özbəkistana səfəri çərçivəsində özbək həmkarı Abdulla Aripovla görüşüb.
Оxu.Az  Novosti-Armeniya-ya istinadən xəbər verir ki, bu barədə Ermənistan hökumətinin mətbuat xidməti məlumat yayıb.
Görüşdə Karen Karapetyan bildirib ki, Ermənistan Özbəkistanla dövlətlərarası əlaqəni fəallaşdırmaqda maraqlıdır.
N.H.
www.oxu.az
"
"Ərdoğan: Suriyada hərbi əməliyyatlar keçirməyə tam haqqımız varTürkiyənin Suriyada terrorçulara qarşı hərbi əməliyyatlar keçirməyə tam haqqı var.
Oxu.Az-ın Trend-ə istinadən məlumatına görə, bunu Türkiyə prezidenti Rəcəb Tayyib Ərdoğan deyib.
Türkiyə lideri bəyan edib ki, Türkiyə Suriya və İraq ərazilərində bütün terrorçuları məhv edəcək.
R.T.Ərdoğan bildirib ki, heç bir ölkə öz sərhədləri yaxınlığında terrorçular üçün dəhlizin yaradılmasına imkan verməz.
N.O.
www.oxu.az
"
"Moskvada muzey yanır – TƏXLİYYƏ+ VİDEOMoskvada Puşkin adına İncəsənət Muzeyində yanğın başlayıb.
Oxu.Az-ın RİA Novosti-yə istinadən məlumatına görə, yanğının muzeyin damından başladığı bildirilir. Muzeyin daxilində yanğının olub-olmaması barədə informasiya verilmir.
Məlumata əsasən, binadan 30-a yaxın insan təxliyyə olunub.

N.O.
www.oxu.az
"
"Rusiyada ""axmaq"" sözünə görə müəllimi işdən qovdularRusiyanın Peterburq şəhərindəki 684 saylı orta məktəbdə qalmaqal baş verib.
Оxu.Az TASS-a istinadən xəbər verir ki, müəllim şagirdin alnına ""durak"", yəni ""axmaq"" sözü yazıb. Məhkəmə isə müəllimə 1000 rubl, yəni 17 dollar cərimə kəsib.
Hadisədən xəbər tutan valideyn Təhsil Nazirliyi və prokurorluğa şikayət edib. Müəllim məhkəmə qarşısında cavab verməli olub. 
Məktəbdən qovulan müəllim cəriməni ödəməli olub.
N.H.
www.oxu.az
"
" Misirdə məşhur teleaparıcı həbs edildi Misirin məşhur teleaparıcısı Doaa Slaah canlı efirdə işlətdiyi sözlərə görə həbs edilib.
Оxu.Az bu barədə Metbuat.az-a istinadən xəbər verir.
“Al Manar” kanalının aparıcısı Doaa canlı efirdə tamaşaçılara ""Evlilikdən öncə qarşı tərəflə cinsi münasibət yaradırlarmı?"" sualını verib. Aparıcının bu sualı Misir hökumətinin diqqətindən yayınmayıb və Slaah məhkəməyə verilib.
Misir məhkəməsi teleaparıcıya 3 il müddətinə həbs və 10 min dollar pul cəzası verib.
N.H.
www.oxu.az
"
"Meksikada mafiya lideri plastik əməliyyat zamanı öldürüldüMeksikada neft oğurluğu və tranziti ilə məşğul olan dəstənin lideri Xesus Martin plastik əməliyyata getdiyi xəstəxanada öldürülüb. 
Оxu.Az RİA Novosti-yə istinadən xəbər verir ki, düşmənləri tərəfindən tanınmamaq üçün görünüşünü dəyişmək istəyən X.Martin narkozun təsiri altında olarkən güllələnib.
Dəstə liderinin ölümü ilə bağlı 2 versiya nəzərdən keçirilir: Ya qatil Martinin öz dəstəsindən olub, ya da xəstəxana personalından kimsə onun əməliyyat olması barədə məlumatı düşmənlərinə çatdırıb. 
İstintaq liderin öz dəstə üzvləri tərəfindən öldürüldüyü ehtimalı üzərində daha çox dayansa da, xəstəxanadakı həkimlərin bu işdə əli olub-olmadığını da araşdırır.
N.H.
www.oxu.az
"
"Ermənistan parlamentində terror törədən şəxs öldü18 il əvvəl Ermənistan parlamentində baş verən terror aktının əsas iştirakçılarından biri olan Eduard Qriqoryan ölüb.
Оxu.Az RİA Novosti-yə istinadən xəbər verir ki, bu barədə Ermənistan Ədliyyə Nazirliyinin cinayət-icraat idarəsinin mətbuat xidmətinin rəhbəri Qor Qleçyan məlumat verib.
O bildirib ki, E. Qriqoryanın ürəyində güclü ağrılar olub. O, təcili tibbi yardımla “Erebuni” tibb məntəqəsinə çatdırılıb və orada ölüb. Ölümün səbəbi məhkəmə tibbi ekspertizasından sonra məlum olacaq.
Qeyd edək ki, 1999-cu il oktyabrın 27-də bir qrup şəxs Ermənistan parlamentinə daxil olaraq iclasda iştirak edən deputatlara atəş açıb. 
Nəticədə Ermənistan baş nazirinin müavini Vazqen Sarkisyan, parlamentin spikeri Karen Dəmirçyan, vitse-spikerlər Yuri Baxşyan və Ruben Miroyan, nazir Leonard Petrosyan, parlamentin deputatları Armenak Armenakyan, Henrix Abramyan və Mikael Kotanyan ölüb.
N.H.
www.oxu.az
"
"ABŞ-ın dövlət katibi Myanmaya səfər edəcəkABŞ-ın dövlət katibi Reks Tillerson gələn həftə Myanmaya səfər edəcək.
Оxu.Az TASS-a istinadən xəbər verir ki, R.Tillerson səfər zamanı Myanma rəhbərliyi ilə görüşəcək. O, Rohinca müsəlmanları ilə bağlı yaranan humanitar böhrandan çıxış yolunu və ölkənin demokratiyaya keçidini müzakirə edəcək.
Dövlət katibinin ziyarəti ABŞ prezidenti Donald Trampın noyabrın 3-14-də Asiyaya səfəri çərçivəsində gerçəkləşir.
N.H.
www.oxu.az
"
"“Le Monde” Ermənistanın Metsamorunu Çernobılla müqayisə etdiFransanın nüfuzlu “Le Monde Diplomatique” (""Diplomatik dünya"") aylıq jurnalının noyabr buraxılışda yalnız regiona deyil, Avropaya da təhlükə olan Ermənistanın Metsamor AES-ə həsr olunmuş məqalə dərc olunub.
Oxu.Az məqalənin tərcüməsini təqdim edir:
“1986-cı ildə Çernobılda və 2011-ci ildə Fukusimada baş verən qəzalar bütün dünyaya atom enerjisinin nə dərəcədə təhlükəli olduğunu göstərdi. Lakin əgər inkişaf etmiş ölkələr üçün ekoloji təhlükəsizlik naminə də olsa, atom enerjisindən imtina çətindirsə, nüvə reaktorları hətta seysmik zonada yerləşsə belə, Ermənistan kimi kasıb iqtisadiyyatı olan ölkələr üçün bu, demək olar ki, qeyri-mümkündür.”
Metsamor Sovet İttifaqı dövründə Ərəbistan və Avrasiya plitələrinin geoloji toqquşması hissəsində inşa edilib. Bu, yüksək seysmik zonadır. 400 MV gücə malik ilk blok olan WWER-440 1976-cı ildə, eyni gücə malik ikinci blok isə 1979-cu ildə şəbəkəyə qoşulub. 1988-ci ildə 6,9 ballıq zəlzələ nəticəsində Metsamordan cəmi 70 km aralıda yerləşən Spitak şəhəri dağılıb. O zaman hökumət təhlükəsizlik tədbiri kimi hər iki reaktorun fəaliyyətini dayandırmaq qərarına gəlib. 
Armavir yaxınlığında yerləşən Metsamor AES-in girişinin 100 metrliyində qadınlar tağlardan tərəvəz yığırlar. Qadınlar vedrələrini pomidorla doldurub evlərinə qayıdırlar. Onların ərləri elektrostansiyada çalışırlar. Düşünürlər ki, elektrostansiyanın yaxınlığında yaşamaq və işləmək təhlükəsizdir. Lakin onlar, əslində, vəziyyətin nə yerdə olduğunu bilsəydilər, bu qədər sakit olmazdılar.
1991-ci ildə müstəqilliyini elan edən Ermənistan ciddi enerji çatışmazlığı ilə üzləşdi. Dağlıq-Qarabağ münaqişəsi isə vəziyyəti daha da ağırlaşdırdı. 1995-ci ildə hökumət həm bölgədə, həm də Avropada ikinci bloku işə salmağa qərar verdi. “Bu atom elektrostansiyası köhnəlməsi və güclü seysmik fəal zonada yerləşməsi səbəbindən əvvəlki kimi, bütün Avropa üçün təhlükə mənbəyidir,” – deyə Avropa İttifaqının nümayəndəsi, bu məsələ üzrə mütəxəssis yazıb. O, enerji blokunun bağlanılması üçün 100 milyon avro məbləğində kömək təklif edib. Lakin Ermənistan hökuməti bu məbləği az hesab edib...”  
N.O.
www.oxu.az
"
" Türkiyədə terrorçularla atışmaTürkiyənin Diyarbəkir əyalətində terrorçu PKK qruplaşmasına qarşı keçirilən əməliyyat zamanı 1 polis şəhid olub, 4 asayiş keşikçisi yaralanıb.
Оxu.Az ""Haber 7""-yə istinadən xəbər verir ki, əməliyyat nəticəsində bir terrorçu məhv edilib.
Antiterror əməliyyatı Kaynarpınar rayonunun Huzurevləri məhəlləsinin Sıtkı Göral küçəsindəki yaşayış binasında, PKK üzvlərinin toplaşdığı mənzildə keçirilib. 
N.H.
www.oxu.az
"
"İŞİD Nyu-Yorkdakı terror aktına görə məsuliyyəti üzərinə götürdüİŞİD terror təşkilatı ABŞ-ın Nyu-York şəhərində törədilən terror aktına görə məsuliyyəti üzərinə götürüb.
Oxu.Az bu barədə “Report”a istinadla xəbər verir.
Oktyabrın 31-də Nyu-Yorkda sürücü yük maşınını piyadaların üzərinə sürüb. Nəticədə 8 nəfər ölüb, 10-dan çox insan yaralanıb.
A.S.
www.oxu.az
"
"Tramp: “Green Card”la ölkəyə heç də ən yaxşı insanlar gəlmirlərABŞ prezidenti Donald Tramp güman edir ki, ""Green Card"" – Amerikada daimi yaşayış statusu almaq hüququ verən viza uduşu proqramı ilə ölkəyə ""heç də ən yaxşı insanlar gəlmirlər"".
Oxu.Az bu barədə “Report”a istinadla xəbər verir.
""Siz lotoreya sisteminə və onunla bizim ölkəmizə gələn insanlara bir baxın…Bilinsiniz, ölkələr öz yaxşılarını, seçilmişlərini başqa yerə buraxmırlar"", — deyə Tramp bildirib.
A.S.
www.oxu.az
"
"Tramp FED rəhbəri postuna namizəd irəli sürdüABŞ prezidenti Donald Tramp Amerikanın Mərkəzi Bankı hesab edilən Federal Ehtiyat Sisteminin (FED) rəhbəri postuna Cerom Pauelin namizədliyini irəli sürüb.
Oxu.Az-ın APA-ya istinadən verdiyi xəbərə görə, D.Tramp qərarını jurnalistlərə bu gün Ağ Evdə Cerom Pauelin iştirakı ilə keçirilən mətbuat konfransında açıqlayıb.   
ABŞ qanunvericiliyinə əsasən, C.Ceromun namizədliyi Senat tərəfindən təsdiqlənmədir.   
Sərmayəçi bankir C.Cerom əvvəllər ABŞ maliyyə nazirinin müavini vəzifəsində çalışıb. O, 2012-ci ildən FES İdarə Heyətinin üzvüdür.   
Qeyd edək ki, Tramp FED-in hazırkı rəhbəri Canet Yeleni baza faiz dərəcəsini aşağı səviyyədə saxlamaq siyasətinə görə dəfələrlə sərt tənqid edib.
Canet Yelenin FED rəhbəri postunda səlahiyyətlərinin müddəti 2018-ci ilin fevralında başa çatır. 
S.B.
www.oxu.az
"
"YUNESKO: Son 11 ildə dünyada 900-dən çox jurnalist qətlə yetirilibSon 11 ildə dünyada 900-dən çox jurnalist xidməti vəzifəsini yerinə yetirərkən qətlə yetirilib. 
Oxu.Az-ın TASS-a istinadən xəbər verir ki, bu barədə BMT-nin baş katibi Antoniu Quterriş jurnalistlərə qarşı cinayətlərə görə cəzasızlığa son qoyulması Beynəlxalq günü münasibəti ilə bağlı müraciətində deyib.
“Son 11 ildə dünyada 930-dək jurnalist xidməti vəzifəsini yerinə yetirərkən qətlə yetirilib. Orta hesabla, hər dörd gündən bir jurnalist ölür”, - deyə məlumatda qeyd olunub.  
Onun sözlərinə görə, jurnalistlərə qarşı törədilmiş cinayətlər çox vaxt cəzasız qalır.
S.B.
www.oxu.az
"
"Dünyanın ən nüfuzlu qadını seçildi“Forbes” jurnalı ardıcıl olaraq yeddinci dəfə Almaniya kansleri Angela Merkeli ilin ən nüfuzlu qadını adlandırıb.
Oxu.Az-ın xəbərinə görə, bu barədə nəşrin internet saytında bildirilir.
“Almaniya dünyada qadının idarə etdiyi ən böyük ölkədir”, - “Forbes” qeyd edir.
Siyahıda ikinci yeri Böyük Britaniyanın baş naziri Tereza Mey tutub. ABŞ prezidenti vəzifəsinə sabiq namizəd Hilari Klinton ikinci yerdən 65-ə düşüb. Ağ Ev rəhbərinin qızı İvanka Tramp isə 19-cu olub.
S.B.
www.oxu.az
"
"Bin Ladenin oğlunun toyundan görüntülər yayıldı – VİDEOABŞ-ın Mərkəzi Kəşfiyyat İdarəsi “Əl-Kaida” beynəlxalq terror təşkilatının öldürülmüş lideri Üsamə bin Ladenin oğlunun toyundan görüntülər yayıb.
Oxu.Az-ın xəbərinə görə, video BBC nəşrinin saytında dərc edilib.
Videoda bin Ladenin oğlu milli geyimdə qonaqlarla söhbət edir. Nəşr qeyd edir ki, atasının ölümündən sonra “Əl-Kaida”nın liderlərindən biri olan gəncin görüntüləri bundan əvvəl heç vaxt yayılmayıb.

S.B.
www.oxu.az
"
"Dünyanın ən bahalı viskisi saxta çıxdıÇinli milyonçu Çjan Veyin İsveçrənin “Waldhaus Am See” hotelində sifariş verdiyi şotland viskisi saxta çıxıb. 
Oxu.Az-ın xəbərinə görə, biznesmen içkiyə görə 10 min İsveçrə frankı (16779 manat) ödəyib ki, bu da tarixdə viskiyə görə ödənilən ən böyük məbləğ olub.
Viskinin baha qiymətə satılması ekspertlərin diqqətini çəkib və onlar içkinin saxta olduğu müəyyən ediblər. Belə ki, içki 1878-ci ilin viskisi kimi təqdim olunub, lakin mütəxəssislər müəyyən ediblər ki, o, 1970-ci ildən tez hazırlanmayıb. Bundan əlavə viskinin bir neçə spirtli içkinin qarışığından hazırlandığı məlum olub.
Hotelin meneceri Sandro Bernaskoninin sözlərinə görə, viskini onun atası 25 il əvvəl almışdı və o, satış üçün nəzərdə tutulmamışdı:
“Milyonçunun bahalı içkini dadmaq istəyi böyük idi. Mən atama zəng vurdum, və o dedi ki, biz belə müştərini hələ çox gözləyə bilərik, ona görə də mən içkini satmalıyam”.
Hotel rəhbərliyi müştəriyə dəyən ziyan tamamilə ödənilib. Viskinin saxta olmasını öyrənən Çjan Vey isə hotel rəhbərliyinə qonaqpərvərlik və səmimiyyətə görə təşəkkürünü bildirib.
S.B.
www.oxu.az
"
"İngilis dilində ilin ən populyar sözü hansıdır?Böyük Britaniyada bir qrup dilçi 2017-ci ilin ən populyar sözünü müəyyən edib.
Оxu.Az Trend-ə istinadən xəbər verir ki, bu “fake news” – “saxta xəbər” ifadəsi olub.
Qeyd olunur ki, son bir il ərzində bu sözdən istifadə 365 faiz artıb.
Mütəxəssislərin fikrincə, bu ifadənin populyarlığına səbəb ABŞ prezidenti Donald Trampın seçkiqabağı kampaniyası olub. 
N.H.
www.oxu.az
"
"Məşhur rusiyalı yazıçı vəfat etdiMəşhur rusiyalı yazıçı Vladimir Makanin 81 yaşında dünyasını dəyişib.
Oxu.Az Rusiya KİV-ə istinadla xəbər verir ki, o, son vaxtlar ağır xəstəlikdən əziyyət çəkirdi. V.Makanin 3 noyabrda kənd qəbiristanlığında dəfn olunacaq.
Yazıçıya “Səs”, “Qaçan vətəndaş”, “Qafqaz əsiri” kimi əsərləri populyarlıq qazandırıb.
A.S.
www.oxu.az
"
"Almaniyada supermarketə silahlı hücumAlmaniyanın Bremen şəhərindəki supermarketlərdən birinə silhalı basqın olub.
Оxu.Az RİA Novosti-yə istinadən xəbər verir ki, hadisə nəticəsində bir nəfər ağır yaralanıb.
Məlumata görə, supermarketə basqın edən şəxs hadisə yerindən qaçıb.
Hüquq-mühafizə orqanları hadisə ilə bağlı araşdırma aparır. Basqını törədən şəxsin kimliyi və hadisənin səbəbi hələlik məlum deyil. 
N.H.
www.oxu.az
"
"Böyük Britaniyanın yeni müdafiə nazirinin adı açıqlandıQevin Vilyamson Böyük Britaniyanın müdafiə naziri vəzifəsinə təyin olunub.
Bu barədə Oxu.Az Sky News-a istinadən xəbər verir.



Qeyd edək ki, Böyük Britaniyanın müdafiə naziri Maykl Fellon adı ""Sunday Express""in jurnalisti Culi Hartli-Brüerlə bağlı qalmaqalda hallandıqdan sonra tutduğu vəzifədən istefa verib. Sabiq nazir jurnalistə nalayiq təklif elədiyini etiraf edib.
N.О.
www.oxu.az
"
" Məşhur pornoaktrisa Rusiya prezidenti olmaq istəyirMəşhur rus porno aktrisası  Elena Berkova 2018-ci ildə Rusiyada keçiriləcək prezident seçkilərində iştirak etmək qərarına gəlib.
Оxu.Az bu barədə Super.ru-ya istinadən xəbər verir.
Berkova Rusiya dövlət başçısı olmaq istəyən dördüncü qadındır.
Kseniya Sobçak, Katya Qordon və Anfisa Çexova da dövlət başçısı olmağa iddialıdırlar.
N.H.
www.oxu.az
"
" Kataloniya hökumətinin keçmiş üzvləri məhkəmədə İspaniyanın Kataloniya Muxtar Əyaləti hökumətinin keçmiş üzvləri ifadə vermək üçün Madridə gediblər.
Оxu.Az TASS-a istinadən xəbər verir ki, həmin məhkəmədə Kataloniyanın İspaniyadan ayrılması üçün keçirilən ""referendum"" və muxtariyyətin müstəqilliyini elan etməsi məsələsi araşdırılır.
Məhkəməyə gedənlərdən biri Kataloniya hökuməti başçısının müavini Oriol Junkerasdır.
Məlumata görə, əyalət hökumətinin başçısı Karles Puçdemon və onun hökumətinin keçmiş 13 üzvünə ifadə vermək üçün məhkəməyə gəlmələri barədə bildiriş göndərilib. Hökumətin keçmiş üzvlərinin çoxu məhkəməyə getmək qərarına gəlib.
Karles Puçdemon isə 4 tərəfdarı ilə birlikdə hazırda Belçikadadır. 
N.H.
www.oxu.az
"
"PKK ilə atışma: Türk hərbçiləri itki verdi - YENİLƏNİBTürkiyənin Hakkari əyalətinin Şəmdinli rayonunda təhlükəsizlik qüvvələri və hərbçilərlə terrorçu PKK qruplaşması silahlıları arasında baş verən atışma nəticəsində 8 nəfər şəhid olub.
Оxu.Az ""Haber 7""-yə istinadən xəbər verir ki, atışma nəticəsində 4 terrorçu məhv edilib. 
***
10:29
Türkiyənin Hakkari vilayətinin Şəmdinli rayonunda terrorçularla atışma olub.
Оxu.Az ""Haber 7""-yə istinadən xəbər verir ki, atışma nəticəsində 2 türk hərbçi və təhlükəsizlik orqanının 2 əməkdaşı həlak olub.
4 PKK terrorçusunun zərərsizləşdirildiyi bildirilir.
Bölgədə Hərbi Hava Qüvvələrinin dəstəyi ilə əməliyyat davam edir.
N.H.
www.oxu.az
"
"Ukraynada azərbaycanlı biznesmen öldürüldüUkraynanın Luqansk vilayətində fermer fəaliyyəti ilə məşğul olan azərbaycanlı biznesmen Səməndər Quliyev öldürülüb.
Оxu.Az bu barədə Report-a istinadən xəbər verir.
Biznesmenin meyiti vilayətin Popasnyanskiy rayonunun Ustinovka kəndi yaxınlığından tapılıb.
S.Quliyevin meyiti kəndin girişində, avtomobilində yerli sakinlər tərəfindən aşkarlanıb. Onun boynunda boğulma izləri olduğu bildirilib.
Azərbaycanlı biznesmen Popasnyanskiydə dəfn olunub.
Əslən Kürdəmir rayonundan olan 1969-cu il təvəllüdlü Quliyev Səməndər Qulu oğlu uzun illərdir Luqanskda yaşayırmış və rayon ərazisində xeyli torpaq sahəsinə, heyvandarlıq təsərrüfatına sahib imiş.
Xatırladaq ki, Luqansk vilayətinin Popasnyanskiy rayonu Ukrayna nəzarətindəndir və döyüş bölgəsindən kənardır.
N.H.
www.oxu.az
"
"Misirli hüquqşünas zorlamanı ""milli borc"" adlandırdıMisirli hüquqşünas və vəkil Nabi əl-Vəhş telekanalların birində zorlamanın misirlilərin  “milli borcu” olduğunu bildirib. 
Oxu.Az-ın məlumatına əsasən, bu barədə ""The Independent"" xəbər verir.
Hüquqşünas bildirib ki, onu müasir qadınların xarici görünüşü, əsasən də “cırıq” cins şalvar geyinməkləri qəzəbləndirir. 
“Belə qadınlara sataşmaq - vətənpərvərlik borcu, onları zorlamaq isə - milli borcdur”, - deyə hüquqşünas bildirib.
Misirin qadınların məsələləri üzrə milli şurası əl-Vahşanın bəyanatı ilə bağlı şikayət etməyə hazırlaşır. Şuradan bildirilib ki, onun sözləri Misir konstitusiyasına ziddir.
Cari ilin oktyabrın 16-da Misirin paytaxtı Qahirə qadınlar üçün dünyanın ən təhlükəli ölkəsi seçilib.
N.O.
www.oxu.az
"
"Usama ben Ladenin şəxsi gündəliyi dərc edilibABŞ-ın Mərkəzi Kəşfiyyat İdarəsi Usama ben Ladenlə bağlı 470 min sənəd dərc edib.
Oxu.Az-ın xəbərinə görə, bu barədə qurumun Twitter səhifəsində məlumat verib.
Sənədlər arasında terrorçunun gündəliyi də var. 
Qeyd edilir ki, sənədlər 2011-ci ilin may ayında alınıb. Gündəlikdə terrorçunun ölümündən əvvəl etdiyi qeydlər də var.
S.B.
www.oxu.az
"
"Tramp “Green Card”ı ləğv edirABŞ prezidenti Donald Tramp bəyan edib ki, tezliklə miqrasiya vizası üçün alınan “Green Card” lotoreyasının ləğvi ilə bağlı Konqreslə işə başlanılacaq.
Oxu.Az-ın xəbərinə görə, bu barədə Associated Press nəşri yazır.
Bildirilir ki, D.Tramp “Green Card” lotoreyasını tənqid edib. Onun sözlərinə görə, Vaşinqton real xidmətlər əsasında immiqrasiyanın tərəfdarıdır.
Tramp qeyd edib ki, “Green Card”dan ən qısa müddətdə qurtulmaq lazımdır.
S.B.
www.oxu.az
"
"Papadan etiraf: Dua edəndə məni yuxu tuturKatoliklərin ruhani lideri Papa Frensis bir kanala müsahibəsində maraqlı etiraflar edib.
Oxu.Az Publika.az-a istinadən xəbər verir ki, Papa dua edərkən yatdığını deyib.
O, bu vəziyyətin XIX əsrdə yaşayan Tereza Anada da olduğunu vurğulayıb.
Papa dua edərkən yuxulamağın insanın Tanrını məmnun etdiyi anlamına gəldiyini bildirib. O, bir xristian üçün Tanrı hüzurunda yatmağı bir uşağın atasının qollarında yatmağına bənzədib.
İddialara görə, Papa Frensis hər gün axşam saat 21:00-da yatır və səhər 04:00-da oyanır.
L.Ə.
www.oxu.az
"
"Navalnı Putini məhkəməyə verməyə hazırlaşırRusiyada fəaliyyət göstərən Korrupsiya ilə Mübarizə Fondunun (KMF) lideri Aleksey Navalnı ölkə prezidenti Vladimir Putini və onun administrasiyasını məhkəməyə verməyə hazırlaşır.
Oxu.Az xəbər verir ki, bu barədə o, özünün bloqunda bildirib.
Navalnı belə bir addıma səbəb kimi, onun Rusiya şəhərlərində seçiciləri ilə görüşünə razılıq verilmədiyini göstərib. O qeyd edib ki, görüşün təşkili üçün ona alternativ meydança da təklif olunmur.
“Biz məhkəmədə Moskvanın göstərişi əsasında bütün ölkə üzrə şəhər administrasiyalarının mütəşəkkil, sinxron şəkildə davrandığına dəlil gətirəcəyik,” – deyə Navalnı yazıb. 
Onun sözlərinə əsasən, bütün göstərişlər şəxsən Putin tərəfindən verilib.
N.O.
www.oxu.az
"
"Türkdilli Ölkələrin Ombudsmanlar Birliyi yaradılacaqTürkiyə İctimai Nəzarət Komitəsinin  səyi ilə Türkdilli Ölkələrin Ombudsmanlar Birliyi yaradılacaq. 
Bu barədə Oxu.Az Trend-ə istinadən məlumat verir.
Artıq Azərbaycan Ombudsman Aparatı ilə məsləhətləşmələrdən sonra Türkdilli Ölkələrin Ombudsmanlar Birliyinin təsis edilməsinin qərara alındığı bildirilir.
Bununla bağlı cari ilin sonlarında Azərbaycan, Qazaxıstan, Qırğızıstan, Özbəkistan və Türkmənistan ombudsmanlarının iştirakı ilə toplantı keçirilməsi planlaşdırılır.
N.O.
www.oxu.az
"
"Nyu-York terrorçusu ""Uber""in əməkdaşı olubNyu-Yorkda terror törətməkdə şübhəli bilinən Özbəkistan vətəndaşı Sayfullo Saipov ABŞ-ın Uber şirkətində taksi sürücüsü işləyib.
Oxu.Az-ın məlumatına əsasən, bu barədə ""Uber"" şirkətinin yaydığı bəyanatda bildirilir.
Qeyd edilir ki, Saipov şirkətdə altı aydan artıq işləyib və bu müddətdə 1400-dən çox sifariş yerinə yetirib. Şirkət Saipovla əməkdaşlığın dayandırılmasının səbəbini açıqlamır.
""Uber""in bəyanatında Saipovun sürücülər üçün olan standart yoxlamadan keçdiyi və adının heç bir cinayət işində hallanmadığı vurğulanır.  
Xatırladaq ki, Özbəkistan vətəndaşı Sayfullo Saipov oktyabrın 31-də Nyu-Yorkun Manhetten rayonunda yük maşınını kütlənin üzərinə sürüb. Daha sonra avtomobildən yerə düşərək insanlara atəş açmaqda şübhəli bilinir.
N.О.
www.oxu.az
"
"İstanbulda partlayış İstanbulun Tuzla rayonunda yanacaqdoldurma məntəqəsində sisterndə partlayış olub.
Оxu.Az  Haber 7-yə istinadən məlumat verir ki, hadisə yerinə çox sayda təcili yardım və yanğınsöndürən maşın cəlb edilib.
Partlayışdan əvvəl sisterndə yanğın olduğu bildirilir. 
Hadisənin başvermə səbəbi araşdırılır.
N.H.
www.oxu.az
"
"""CNN"": ABŞ qırıcıları Rusiya təyyarələrini uzaqlaşdırıbBirləşmiş Ştatların Yapon dənizindəki ""Ronald Reagan"" təyyarə gəmisinə yaxınlaşan Rusiya təyyarələri ABŞ qırıcıları tərəfindən uzaqlaşdırılıb.
Оxu.Az bu barədə ""CNN""-ə istinadən xəbər verir.
""Bazar günü Rusiyaya məxsus TU-95 tipli 2 bombardmançı təyyarə ""Ronald Reagan"" təyyarə gəmisinə yaxınlaşıb. Lakin gəmidən havaya qaldırılan F/A-18 qırıcıları Rusiya təyyarələrini uzaqlaşdırıb"", - ABŞ rəsmisi bildirib.
Rəsmilər Rusiya təyyarələrinin problem yaratmadan ərazidən getdiyini və təhlükəli vəziyyət olmadığını bildirib.
Qeyd edək ki, bu bölgədə Çin, Yaponiya və Koreya da var. Şimali Koreya ilə yanaşı, Çin və Rusiya da ABŞ-ın regiona artan marağından narahatdır.
N.H.
www.oxu.az
"
"Ermənistanda həbsxanada qiyamErmənistan Ədliyyə Nazirliyinin Gorus islah-əmək müəssisəsində məhbuslar yataq dəstlərini yandırıb, kameraların qapılarını sındırıblar.
Oxu.Az-ın Ermənistan KİV-inə istinadən xəbər verir ki, hadisə oktyabrın 31-də gecə saatlarında olub.
Ermənistan İstintaq Komitəsi və İslah-Əmək Müəssisəsinin əməkdaşlarının keçirdiyi yoxlama zamanı məhbuslar və məhkumlar arasında münaqişə yaranıb. Onlar kameraların qapılarını sındırıb, bir-birilərini təhqir etməyə başlayıblar. Məhbusların bəziləri yanan yataq ləvazimatlarını və məişət əşyalarını kameranın pəncərəsindən bayıra atıblar.
Məhbuslar və məhkumlar arasında xəsarət alan və ölən olmayıb.
A.M.
www.oxu.az
"
"Abe Yaponiyanın yeni hökumətini formalaşdırdıSindzo Abe Yaponiyanın baş naziri vəzifəsinə yenidən seçildikdən sonra ölkənin yeni hökumətini formalaşdırıb.
Oxu.Az-ın məlumatına görə, baş nazir Yaponiya hökumətinin tərkibində dəyişiklik etməyib.
Belə ki, Taro Aso hökumətin vitse-premyeri, maliyyə naziri, Taro Kono xarici işlər naziri, İtsunori Onodera müdafiə naziri, Hirosiqe Seko iqtisadiyyat, ticarət və sənaye naziri vəzifələrini yenidən icra edəcəklər.  
Qeyd edək ki, bu gün Sindzo Abe parlamentin alt palatasının səsverməsinin nəticələrinə əsasən, yenidən Yaponiyanın baş naziri vəzifəsinə seçilib.
N.O.
www.oxu.az
"
" Türkiyədə gəmi batıb: Ölənlər varTürkiyədə yük gəmisi batıb.
Оxu.Az NTV-yə istinadən xəbər verir ki, Mersin vilayətindən Zonquldağa yük daşıyan gəmi Mərmərə dənizində radardan itib. Daha sonra gəminin batdığı müəyyənləşib.
78 metr uzunluğundakı “MV Bilal Bal” gəmisində 3.8 min ton yükün olduğu bildirilir.
Gəminin göyərtəsində olan 10 nəfər ekipaj üzvündən dördünün meyiti tapılıb, digərlərinin axtarışı davam etdirilir.
N.H.
www.oxu.az
"
"Sarkisyan: Ermənistan Metsamor AES-dən imtina etməyəcək“Metsamor AES ən azı 2027-ci ilə qədər fəaliyyət göstərəcək”. 
Oxu.Az-ın məlumatına əsasən, bunu Ermənistanın prezidenti Serj Sarkisyan RİA Novosti-yə müsahibəsində bildirib.
“Hesab edirik ki, energetika sahəsində təhlükəsizliyi təmin etmək üçün Ermənistanda həmişə atom energetikası mövcud olacaq”, – deyə Sarkisyan əlavə edib.
Qeyd edək ki, Metsamor AES-in 2016-cı ilədək işləyəcəyi nəzərdə tutulsa da, sonradan obyektin istismar müddətinin daha 10 il artırılması qərara alınıb. 
Metsamor AES-in fəaliyyəti 1988-ci ildə baş vermiş zəlzələdən sonra dayandırılıb. Bir neçə il sonra AES yenidən işə salınıb. Hazırda Ermənistanda istehsal olunan elektrik enerjisinin 1/3 hissəsi Metsamor AES-in payına düşür.
N.O.
www.oxu.az
"
" Rusiyadan Ermənistana 100 milyon dollarlıq müdafiə krediti        Moskva yaxın vaxtlarda Ermənistanı yeni silah-sursatla təmin edəcək.
Оxu.Az bu barədə RİA Novosti-yə istinadən xəbər verir.
“Rusiyadan yeni silah-sursat gözləyirik”, - Ermənistan prezidenti Serj Sarkisyan bildirib.
Onun sözlərinə görə, yaxın vaxtlarda ölkəyə gətiriləcək yeni silahlar hələ 2015-ci ildə imzalanmış 200 milyon dollarlıq silah müqaviləsinin bir hissəsi olacaq.
""İlin sonuna qədər biz köhnə müqavilə ilə bağlı bütün məsələləri bağlayacağıq. Bundan sonra isə 100 milyon dollarlıq silah krediti ilə bağlı məsələyə başlayacağıq”, - deyə Sarkisyan deyib.
N.H.
www.oxu.az
"
" Türkiyədə siqaret satışına qadağalar artırTürkiyə tütün məmulatlarının satışına qadağaları artırır.
Оxu.Az Trend-ə istinadən xəbər verir ki, bu bəyanatla baş nazirin müavini Rəcəb Akdağ çıxış edib.
O bildirib ki, hazırda Türkiyədə tütün məmulatlarının ticarətinə qadağanı genişləndirməyi nəzərdə tutan qanun layihəsi hazırlanır.
R.Akdağın sözlərinə görə, yeni qanun çərçivəsində tütün məhsullarının mağaza kassalarında satışı da qadağan ediləcək.
N.H.
www.oxu.az
"
" Yaponiyanın yeni baş naziri seçildiSindzo Abe yenidən Yaponiyanın baş naziri seçilib.
Оxu.Az TASS-a istinadən xəbər verir ki, o, 2021-ci ilədək hökumətə rəhbərlik edəcək. 
S.Abe II Dünya müharibəsindən sonra Yaponiya tarixində hakimiyyətdə ən uzun müddət qalan baş nazirdir. O, bu sahədə rekord vurub.
N.H.
www.oxu.az
"
"Rusiya Ermənistana qrad əleyhinə raket bağışladıRusiya Ermənistana “Antiqrad” qrad əleyhinə raket sistemi verib. 
Оxu.Az Ermənistan KİV-ə istinadən xəbər verir ki, məlumatı Ermənistan Fövqəladə Hallar Nazirliyinin mətbuat xidməti yayıb.
Nazirlikdən bildirilib ki, iki sistem pulla alınıb, üçüncüsünü isə Rusiya şirkəti ermənilərə pulsuz verib: ""Bu sistem radiolokasiya siqnalı ilə işləyəcək”.
Məlumata görə, Ermənistan föqəladə hallar naziri David Tonoyan yeni sistemin quraşdırıldığı Araqtsotn vilayətinin Artaşavan kəndində olub.
N.H.
www.oxu.az
"
"ABŞ Rusiyaya təzyiqi davam etdirəcəkABŞ və müttəfiqləri Rusiyaya sanksiyalarla təzyiq göstərmək üzrə işləyəcəklər.
Oxu.Az-ın Trend-ə istinadən verdiyi məlumata görə, bu barədə ABŞ maliyyə nazirliyinin yaydığı bəyanatda bildirilir.
Bəyanatda deyilir: ""Biz sanksiyaların tətbiqi məsələsində müttəfiqlərimizlə və tərəfdaşlarımızla işləyəcəyik"".
Qeyd edək ki, ABŞ 2018-ci ilin yanvarından fiziki və hüquqi şəxslərə bir neçə enerji layihələrində Rusiya şirkətləri ilə iş aparmağa qadağa qoyub.
A.S.
www.oxu.az
"
"Tramp qaçqınların qəbulu proqramına dair göstəriş verdiABŞ prezidenti Donald Tramp qaçqınların ölkəyə qəbulu proqramının daha da sərtləşdirilməsinə dair göstəriş verib. 
Oxu.Az-ın APA-ya istinadən verdiyi xəbərə görə, D.Tramp bu barədə “Twitter” hesabında bildirib. Müvafiq tapşırıq Daxili Təhlükəsizlik Nazirliyinə verilib.   
D.Tramp bu addımın Nyu-Yorkdakı terror aktı ilə əlaqəli olub-olmadığına dair heç bir açıqlama verməyib.   
Qeyd edək ki,  Donald Tramp bir neçə gün əvvəl qaçqınların qəbulunun bərpa edilməsi haqqında fərman imzalayıb.   
Fərman qaçqınların qəbuluna tətbiq edilən 120 günlük qadağanı  ləğv edib,  lakin 11 ölkədən qaçqınların qəbuluna 90 günlük əlavə məhdudiyyətlərin tətbiq edilməsini nəzərdə tutub.   
A.S.
www.oxu.az
"
"Nyu-Yorkda terror aktı: Səkkiz nəfər ölüb – YENİLƏNİBNyu-Yorkda törədilən hücum nəticəsində ölənlərin sayı səkkiz, xəsarət alanların sayı isə 12 nəfərə çatıb. 
Oxu.Az-ın məlumatına görə, hadisə polis tərəfindən terror aktı kimi qiymətləndirilib, istintaq Federal Tədqiqatlar Bürosu tərəfindən aparılır.
01:03
Nyu-York şəhərinin mərkəzində atışma zamanı altı nəfər ölüb, daha 15 nəfər isə yaralanıb.
Oxu.Az-ın New York Post nəşrinə istinadən məlumatına görə, hadisə yerli vaxtla saat 15:15-də baş verib. Manhetten rayonunda yük maşınını kütlənin üzərinə sürüb, daha sonra sürücü avtomobildən yerə düşərək insanlara atəş açıb.
Hadisəni törədən şəxs polis tərəfindən saxlanılıb.
S.B.
www.oxu.az
"
"Rusiyadan Türkiyəyə uçan təyyarədə bomba həyəcanıMoskvanın “Domodedovo” hava limanından Türkiyəyə uçan təyyarə şübhəli sərnişin və ayaqyolunda tapılan çantaya görə Odessada məcburi eniş edib.
Oxu.Az-ın xəbərinə görə, bu barədə Odessa vilayətinin Milli Polis İdarəsinin rəisinin müavini Ruslan Forostyak öz Facebook səhifəsində yazıb.
Təyyarə eniş etdikdən sonra sərnişinlər təxliyə olunub. Şübhəli çanta polislər tərəfindən yoxlanılıb, lakin heç nə aşkarlanmayıb. 
Təyyarənin göyərtəsində özünü qəribə aparan Litva vətəndaşı Ukraynanın Təhlükəsizlik Xidməti tərəfindən dindirilib.
S.B.
www.oxu.az
"
"Məcburən ərə verilən qadın 13 ailə üzvünü zəhərləyərək öldürdüPakistanın Pəncab vilayətinin Müzəffərqarx şəhər polisi əri və ailə üzvlərini zəhərləməkdə şübhəli bilinən Asiya Bibi adlı qadını saxlayıb. 
Oxu.Az-ın məlumatına görə, müstəntiqlər hesab edirlər ki, qadın lassi (yoqurt) hazırlamaq üçün istifadə olunan südə zəhər qatıb. İçki onun həyat yoldaşı və ailə üzvləri üçün nəzərdə tutulmuşdu. Nəticədə onlardan 13 ölüb, daha 14 isə xəstəxanaya yerləşdirilib.
Hüquq-mühafizə orqanları Asiya Bibini, onun xalası və daha bir kişini (qadının sevgilisi olması ehtimal edilir) həbs edib. 
Qeyd olunur ki, qadın məcburən ərə verildiyi üçün ailə üzvlərindən qisas almaq qərarına gəlib. 
S.B.
www.oxu.az
"
"Kabildə xarici ölkələrin səfirlikləri yerləşən məhəllədə partlayış: Ölənlər varƏfqanıstanın paytaxtı Kabilin mərkəzində partlayış olub.
Oxu.Az bu barədə “Tolo News”a istinadən xəbər verir.
Telekanalın məlumatına görə, hadisə xarici ölkələrin diplomatik nümayəndəlikləri yerləşən Kabilin Vəzir Əkbər Xan məhəlləsində qeydə alınıb. 
Məlumata görə, hadisə zamanı 13 nəfər ölüb, daha 13 nəfər isə yaralanıb.
N.O.
www.oxu.az
"
"Kataloniyanın müstəqillik qərarı ləğv edildiİspaniya Konstitusiya Məhkəməsi Kataloniya parlamentinin müstəqilliklə bağlı qərarını ləğv edib.
Оxu.Az TASS-a  istinadən xəbər verir ki, məhkəmə qərarının açıqlandığı dəqiqələrdə Brüsseldə olan Kataloniyanın keçmiş rəhbəri Karles Puçdemon dialoq başlayarsa, müstəqillik qərarını təxirə sala biləcəklərini bəyan edib.
O, Brüsselə getməsinin səbəblərini də açıqlayıb: ""Mən bura legitim rəhbər kimi gəlmişəm. Kataloniya problemini Avropanın qəlbində anlatmaq istədim. İspaniya məhkəməsinin cinayətləri deyil, fikirləri mühakimə etdiyini göstərmək üçün gəldim"".
N.H.
www.oxu.az
"
"Karles Puçdemon: Kataloniya seçkilərin istənilən nəticəsini qəbul edəcəkKataloniya hökuməti Madridlə dialoq yaratmaq üçün bütün imkanlardan istifadə etməyə çalışdı, amma bunun mümkünsüzlüyünü görüncə, müstəqilliyini elan etmək məcburiyyətində qaldı"".
Оxu.Az TASS-a istinadən xəbər verir ki, bunu İspaniya hökuməti tərəfindən vəzifədən uzaqlaşdırılan Muxtariyyətin keçmiş rəhbəri Karles Puçdemon Brüsseldə keçirdiyi mətbuat konfransında deyib.
Onun sözlərinə görə, Kataloniya müstəqilliyə doğru dinc, zorakılıqdan uzaq hərəkət üzrə fəaliyyət planı qəbul edib.
K.Puçdemon qeyd edib ki, Kataloniya hökuməti 21 dekabr seçkilərinin istənilən nəticəsini qəbul edəcək.
N.H.
www.oxu.az
"
" Kiyevdə Arsen Avakovun oğlu həbs edildi – VİDEOUkraynanın daxili işlər naziri Arsen Avakovun oğlu Aleksandr Avakov Kiyevdə evində axtarışdan sonra saxlanılıb.
Оxu.Az bu barədə TASS-a istinadən xəbər verir.
Ukrayna Daxili İşlər Nazirliyinin rəhbəri Arsen Avakov oğlunun evində axtarış aparılması xəbərini təsdiqləyib.

N.H.
www.oxu.az
"
"Şimali Koreyanın nüvə poliqonu çökdü: 200 ölü Şimali Koreyanın nüvə sınaqlarını keçirdiyi ""Punggye"" hərbi bazasında faciə baş verib.
Оxu.Az RİA Novosti-yə istinadən xəbər verir ki, nüvə silahı sınaqları zamanı sözügedən ərazidə yerləşən tunel çöküb. 
Nəticəsində 200-ə yaxın insanın həlak olduğu deyilir.
Hadisə 20 gün sonra mediaya açıqlanıb. Xəbər agentlikləri çökmə nəticəsində 100-ə yaxın insanın da torpaq altında qaldığı bildirir.
Qeyd edək ki, hadisəyə səbəb kimi mart ayında sınaqdan keçirilən nüvə silahı nəticəsində torpaq qatının zəifləməsi göstərilir.
N.H.
www.oxu.az
"
"Lavrov Poroşenkonu Saakaşvili ilə qarışdırdı - VİDEORusiyanın xarici işlər naziri Sergey Lavrov bu gün Rusiyada Avropalı biznes birliyi üzvləri ilə görüşdə iştirak edib.
Оxu.Az bu barədə ""Life""a istinadən xəbər verir.
Söhbət zamanı çıxış Ukraynadakı vəziyyət haqqında olub.
Söhbət zamanı nazir Petro Poroşenko adını Mixail Saakaşvili ilə səhv salıb.

N.H.
www.oxu.az
"
"Ermənistan parlamentinin qarşısında aksiya keçirildiErmənistan parlamentinin binası qarşısında “Arinç” və “Surmalu” yarmarkalarının sahibkarları etiraz aksiyası keçirirlər.
Oxu.Az Ermənistan KİV-ə istinadən xəbər verir ki, onlar Vergi Məcəlləsinə dəyişiklik edilməsini tələb edirlər.
“Biz vergi ödəməkdəm imtina etmirik. Lakin vergi xidməti bizdən idxal edilən hər mal üçün sənəd tələb edir. Dəyişikliklərə əməl etmək məqsədilə sahibkarlar yeni əməkdaşlar qəbul etməlidirlər. Ona görə də bu işlə məşğul olmaq üçün biz yeni işçi götürməliyik. Bu isə əlavə vergi ödəmək deməkdir”, - deyə aksiya iştirakçıları bildiriblər.
N.О.
www.oxu.az
"
"İslandiya küçələrinə “uçan” piyada keçidi çəkildi – VİDEO + FOTOİslandiyanın İsafordür şəhərində yolda avtomobillərin sürətini yavaşlatmaq üçün qeyri-adiı üsuldan istifadə edilib.
Oxu.Az “Metro”ya istinadla bildirir ki, şəhərin yollarına 3d piyada keçidi çəkilib.
Layihənin müəlliflərinin sözlərinə əsasən, “uçan” zolaqlar sürücülərə piyadaları daha yaxşı görməyə imkan verir. Belə ki, kənardan baxanda piyadalar sanki havadan asılı qalmış kimi görünürlər.















N.O.
www.oxu.az
"
"Nazir: Yaxın üç ildə Ermənistanda vergilər və malların qiyməti artacaq“Yaxın üç ildə Ermənistanda təqaüd və əmək haqlarının artacağı gözlənilməsə də, vergilər və malların qiymətində davamlı artım olacaq”.
Oxu.Az Report-a istinadən xəbər verir ki, bunu ölkənin maliyyə naziri Vardan Aramyan etiraf edib.
“Aramyan və onun rəhbəri Karen Karapetyanın (Ermənistanın baş naziri) fəaliyyəti nəticəsində ölkədə yeganə olaraq miqrasiyanın səviyyəsində sabitlik qeydə alınıb”, - Vardan Aramyan vurğulayıb.
A.M.
www.oxu.az
"
"Ərdoğan Neçrivan Barzani ilə görüşdən imtina etdi“İraqın şimalındakı Kürd Muxtar Əyalətinin baş naziri Neçrivan Barzani iki aydır Türkiyə prezidenti Rəcəb Tayyib Ərdoğanla görüşməyə cəhd edir, amma bu, alınmır”.
Оxu.Az bu barədə Hürriyet-ə istinadən xəbər verir.
“Neçrivan Barzani 2 aydır Ankaraya getmək, Türkiyə prezidenti ilə görüşmək istəyir. Rəcəb Tayyib Ərdoğan onunla görüşmək istəmədiyini bildirib. 
Prezident görüşmək istəmədiyini belə izah edib: “Mənim səlahiyyət səviyyəmə uyğun deyil”.
Bundan başqa, Barzaninin müstəqilik referendumu məsələsində Türkiyə ilə məsləhətləşməməsi də bu səbəblərdən biridir.
“İsraillə müzakirə etdilər, bizimlə görüşmədilər”, - prezident qeyd edib.
N.H.  
www.oxu.az
"
"Ermənistan ordusunun iki əsgəri hərbi hissədən qaçdıAzərbaycanın işğal olunmuş Ağdərə yaşayış məntəqəsində yerləşən hərbi hissədə xidmət edən Ermənistan ordusunun hərbi qulluqçuları Henrik Qazaryan və Atabek Mkrtçyan məruz qaldıqları təhqirlərə dözməyərək, xidmət yerlərindən qaçıblar.
Oxu.Az Report-a istinadən xəbər verir ki, hərbi hissə komandiri hadisənin ictimaiyyətdən gizlədilməsi məqsədilə dərhal bu əsgərlərin və onların valideynlərinin saxlanılaraq hərbi hissəyə gətirilməsinə göstəriş verib. 
Məlumata görə, özbaşınalıq səbəbindən xidmət yerini tərk edən və tutularaq zorla xidmət yerinə gətirilən hərbi qulluqçuların valideynləri də hərbi hissəyə dəvət ediliblər.
Komandanlıq hərbi hissədə baş verənlər haqqında valideynlərin şikayət etməyəcəyi təqdirdə, əsgərlərə cinayət işinin açılmayacağına razılıq verib.
N.O.
www.oxu.az
"
"Türkiyədə yağ fabrikində güclü yanğın - VİDEOTürkiyənin Adana şəhərində yağ fabrikində güclü yanğın baş verib.
Оxu.Az-ın məlumatına görə, hadisə yerinə təcili tibbi yardım və yanğınsöndürmə briqadaları göndərilib.
Yanğının hansı səbəbdən baş verdiyi hələ məlum deyil.

N.H.
www.oxu.az
"
"Türkiyədə ana intihara cəhd edən qızına: Nəyin çatışmır, heyvan? - VİDEO + FOTOTürkiyənin İzmit şəhərində 16 yaşlı qız intihara cəhd edib.
Oxu.Az Haberler-ə istinadla bildirir ki, məktəbə getmək istəməyən yuxarı sinif şagirdi B.N.A. özünü 4-cü mərtəbədən atıb. 
O, yanğın söndürənlərin tutduğu hava şarının üzərinə düşüb. Qızının ölmədiyini görən ana onu danlamağa başlayıb.
Belə ki, ana ölümdən dönən qızın üstünə qışqıraraq, ""Nəyin çatışmır, heyvan? Nə dərdin var? Ən gözəl şeyləri yeyib-içirsən. Qırx ildir dövlət məmuruyam,  biabır etdin bizi"", - deyib.












N.O.
www.oxu.az
"
"Türkiyədə bələdiyyə sədri ağlayaraq istefa verdi - VİDEOTürkiyənin Balıkəsir vilayətinin bələdiyyə sədri  Əhməd Edip Uğur hakim partiyadan və vəzifəsindən istefa verib.
Oxu.Az-ın APA TV-yə istinadən verdiyi məlumata görə, o, vida çıxışında göz yaşlarını saxlaya bilməyib.
Qeyd edək ki, bu, Türkiyədə son günlər ərzində sayca 6-cı bələdiyyə sədri istefasıdır. Bundan əvvəl İstanbul, Ankara, Niğde, Düzcə və Bursanın da bələdiyyə sədrləri istefaya gedib.

N.O.
www.oxu.az
"
"Tillerson: ABŞ qoşunları İŞİD məğlub olanadək İraqda qalacaqABŞ qoşunları İŞİD məğlub olanadək İraqda qalacaq.
Oxu.Az-ın məlumatına görə, bunu ABŞ-ın dövlət katibi Reks Tillerson bəyan edib.
“Terrorçular İraqda tam məhv olanadək biz İraqda qalacağıq”, - deyə R.Tillerson bildirib.
O  qeyd edib ki, İraqın baş naziri Heydər əl-Abadi ABŞ əsgərlərinin ölkəni tərk etməsini tələb etməyib.
A.M.
www.oxu.az
"
"Yeni Kaledoniya sahillərində 7 bal gücündə zəlzələ baş verdiYeni Kaledoniya sahillərində 7 bal gücündə zəlzələ baş verib.
Oxu.Az-ın RİA Novosti agentliyinə istinadən verdiyi xəbərə görə, yeraltı təkanların episentri Sakit okeanda, Tadin şəhərindən 120 km şərqdə, ocağı isə 14 km dərinlikdə yerləşib.
Dağıntı və zərərçəkənlər barədə məlumat daxil olmayıb. Sunami təhlükəsi elan edilməyib.
Sakit okeanın cənub-qərbində yerləşən Yeni Kaledoniya Fransanın xüsusi inzibati-ərazi vahidi hesab olunur.
A.M.
www.oxu.az
"
"Putinə sui-qəsd hazırlayan şəxsin həyat yoldaşı öldürüldüKiyev yaxınlığında naməlum şəxslər Rusiya prezidenti Vladimir Putinə sui-qəsd hazırlayan Adam Osmayevin avtomobilinə atəş açıblar.
Oxu.Az-ın xəbərinə görə, bu barədə Ukrayna daxili işlər nazirinin müşaviri Anton Qeraşenko öz Facebook səhifəsində yazıb. İnsident nəticəsində Osmayevin həyat yoldaşı Amina Okuyeva ölüb.
Qeraşenko qeyd edib ki, nəqliyyat vasitəsi Kiyev vilayətinin Qlevaxa qəsəbəsində dəmir yolu keçidi yaxınlığında gülləboran edilib. Osmayev özü hadisə zamanı yüngül xəsarətlər alıb.
S.B.
www.oxu.az
"
"Şahzadələr “Baku” kafesində – FOTOŞeyx Məhəmməd kimi tanınan Dubay əmiri, 2006-cı ildən BƏƏ-nin baş naziri və vitse-prezidenti Məhəmməd ibn-Rəşid Əl-Məktum və onun dördüncü, ən kiçik həyat yoldaşı Həya bint əl-Hüseyn Dubaydakı “City Walk” ticarət mərkəzində yerləşən yeni kafedə görünüblər. Kafe “Baku” adlanır.
Oxu.Az yerli KİV-ə istinadən xəbər verir ki, kral ailəsi yeni restoranda Azərbaycan mətbəxinin təamlarını dadıb.
Qeyd edək ki, Həya bint əl-Hüseyn şahzadədir – İordaniyanın hazırkı kralı II Abdullanın bacısıdır. Şeyx Məhəmmədin dördüncü arvadı 1974-cü ildə anadan olub və Dubay əmirindən 25 yaş kiçikdir.
Kral ailəsi ötən həftə açılmış kafenin ilk müştərilərindən olub.








S.B.
www.oxu.az
"
"Ermənistanda bıçaqlı şəxs uşaq bağçasına hücum edib – YENİLƏNİB + FOTOErmənistanın Armavir şəhərində bıçaqla silahlanmış şəxsin uşaq bağçasına hücum edən şəxs zərərsizləşdirilib. 
Oxu.Az-ın məlumatına görə, onun girov saxladığı axırıncı, üç yaşlı uşaq da xilas edilib.
18:25
Ermənistanın paytaxtı Yeravan şəhərindən 48 km qərbdə yerləşən Armavir şəhərində naməlum şəxs uşaq baxçasına silahlı hücum edib.
Oxu.Az-ın “İnterfaks”a istinadən məlumatına görə, bıçaqla silahlanmış şəxs baxçanın əməkdaşlarını və uşaqların əksəriyyətini azad edib, lakin uşağın biri hələ də girov saxlanılır. 
Məlumata əsasən, hüquq-mühafizə orqanlarının əməkdaşları artıq hadisə yerinə yollanıb.








N.O.
www.oxu.az
"
" Donald Trampın seçki qərargahının keçmiş başçısı saxlanılıbABŞ prezidenti Donald Trampın seçkiqabağı qərargahının keçmiş başçısı Pol Manafort “Rusiya işi” adlı cinayət işinə görə saxlanılıb, Оxu.Az TASS-a istinadən xəbər verir.
P.Manfort və onun keçmiş işgüzar əməkdaşı Rik Geytsə federal hakimiyyətə təslim olmaq əmr edilib.
Onlara qarşı irəli sürülən ittihamlar hələlik məlum deyil.
Xəbərə əsasən, P.Manafort artıq federal hakimiyyətə təslim olub.
N.H.
www.oxu.az
"
" Karles Puçdemon Belçikaya qaçdıİspaniyanın Kataloniya Muxtar Əyalətinin hökumət başçısı Karles Puçdemon ölkədən qaçıb.
Оxu.Az bu barədə Report-a istinadən xəbər verir.
O, Belçikaya sığınıb. 
N.H.
www.oxu.az
"
"Kataloniya parlamenti fəaliyyətini dayandırdıKataloniya Muxtar Əyaləti parlamenti İspaniya hökuməti tərəfindən buraxıldığını qəbul edir və yeni növbədənkənar seçkilərədək fəaliyyətini dayandırır.
Оxu.Az  RİA Novosti-yə istinadən xəbər verir ki, məlumatı Kataloniya parlamentinin mətbuat xidməti yayıb.
Parlament buraxıldığından qanunverici orqanın Rəyasət Heyəti oktyabrın 31-nə təyin etdiyi iclası da təxirə salıb.
N.H.
www.oxu.az
"
"Kərkükdə jurnalist ailəsinin gözü qarşısında öldürüldü - FOTONaməlum silahlılar Kərkükdə kürd telekanalı olan ""Kurdistan TV""-nin operatorunu öldürüblər.
Оxu.Az bu barədə Milli.Az-a istinadən xəbər verir.
Hadisə ötən gecə baş verib. Silahlılar maskalı olublar. 
Jurnalist öz evində ailəsinin gözü qarşısında qətlə yetirilib. 
O, 13 il idi ki, yerli telekanalda çalışırdı. 



N.H.
www.oxu.az
"
" Küveytin baş naziri istefa verdiKüveytin baş naziri Şeyx Cabir əl-Mübarək əl-Hamad əs-Sabah istefa verib.
Оxu.Az ""Haber7""-yə istinadən xəbər verir ki, onun istefasına səbəb kimi Küveyt parlamentindəki çıxışı göstərilir.
“Körfəz böhranı ümid və dilədiklərimizin əksinə, bölgəyə zərərvermə baxımından böyüyür. Bu böhranın bölgə ölkələri və xalqların üçün dağıdıcı təsiri olacaq” , - deyə o, parlamentdəki çıxışında vurğulamışdı.
N.H.
www.oxu.az
"
"Prezidentlərin üçtərəfli görüşü noyabrın 1-nə təyin olunubRusiya, Azərbaycan və İran prezidentləri - Vladimir Putin, İlham Əliyev və Həsən Ruhani noyabrın 1-də görüşəcəklər.
Оxu.Az İnterfaks-a istinadən xəbər verir ki, bu barədə Rusiya prezidentinin mətbuat katibi Dmitri Peskov məlumat verib.
Qeyd edək ki, daha əvvəl Rusiya prezidentinin köməkçisi Yuri Uşakov Rusiya Prezidenti Vladimir Putinin İrana səfərinin planlaşdırıldığını bildirib. Səfərin məqsədi Tehranda keçiriləcək Azərbaycan, Rusiya və İran prezidentlərinin üçtərəfli görüşündə iştirak etməkdir.
N.H.
www.oxu.az
"
"Qırğızıstanda prezident seçkilərinin nəticələri ilə bağlı məhkəmə başa çatdıQırğızıstanın Mərkəzi Seçki Komissiyası məhkəmə prosesi yekunlaşdığı üçün prezident seçkilərinin nəticələrini bazar günü elan etməyi planlaşdırır. 
Oxu.Az-ın məlumatına əsasən, bu barədə RİA Novosti-yə respublikanın MSK-dan xəbər verilib.
Qeyd edək ki, Qırğızıstanda prezident seçkilərinin nəticələrinin rəsmi elan edilməsi namizəd Toktayım Umetaliyevanın şikayəti nəticəsində başlanılmış məhkəmə prosesi ilə bağlı gecikib. Umetaliyeva Bişkekin 30-a yaxın seçki məntəqəsində nəticələrin etibarsız hesab edilməsi tələbi ilə məhkəməyə müraciət etmişdi.
Xatırladaq ki, Qırğızıstanda prezident seçkiləri 15 oktyabr tarixində keçirilib. Sosial-demokratik partiyanın namizədi Sooronbay Jeenbekov 55% səslə qələbə çalıb.
N.O.
www.oxu.az
"
" Yerevanda təcili tibbi yardım xidmətinin həkiminə hücum Yerevanda təcili tibbi yardım həkimlərinə hücum edilib.
Оxu.Az bu barədə Ermənistan KİV-ə istinadən xəbər verir.
Hadisə şəhərin Lepsus küçəsində baş verib.
Məlumata görə, adı açıqlanmayan şəxs təcili tibbi yardım briqadasının həkiminə hücum edərək, onu döyüb. Həkimin aldığı xəsarətlərin dərəcəsini müəyyənləşdirmək üçün məhkəmə-tibbi ekspertizası təyin edilib.
N.H.
www.oxu.az
"
" Səudiyyə Ərəbistanı İraqa uçuşları bərpa etdi""Saudi Arabian Airlines"" bu gün 27 illik fasilədən sonra ilk dəfə İraqa müntəzəm uçuşları bərpa edib.
Оxu.Az ""SPA"" agentliyinə istinadən xəbər verir ki, Ciddədən Bağdada ilk uçuşda şirkətin baş direktoru Saleh bin Nasser əl-Casser də iştirak edib.
Xatırladaq ki, Səudiyyə Ərəbistanı ilə İraq arasında hava əlaqəsi 1990-cı ildə - keçmiş İraq prezidenti Səddam Hüseyn Küveyti işğal edən zaman kəsilib. Bu ilin avqust ayında hər iki ölkə Arar şəhərində sərhəd keçid məntəqəsinin açılışına razılıq verib.
N.H.
www.oxu.az
"
" Kürd Muxtar Əyalətinin  başçısı məlum olduİraqın şimalındakı Kürd Muxtar Əyalətinin başçısı vəzifəsini müvəqqəti olaraq muxtariyyətin baş naziri Neçrivan Barzani icra edəcək. 
Оxu.Az Haber 7-yə istinadən xəbər verir ki, əyalətə yeni başçı seçilənədək qərarları muxtariyyətin parlamenti və ya Ədalət Şurası qəbul edəcək. N.Barzani isə həmin qərarların icrası ilə məşğul olacaq. 
İraq Türkmən Cəbhəsinin üzvü, Ərbili təmsil edən depurtat Aydın Maruf Məsud bildirib ki, muxtariyyətin başçısı Məsud Barzaninin səlahiyyətlərinin parlament və ya Ədalət Şurasına verilməsi səs çoxluğu ilə qəbul edilib.
Onun sözlərinə görə, muxtariyyət parlamentinin qərarına əsasən, İraqın Şimalındakı Yerli İdarəetmənin Başçılıq Rəyasət Heyəti də ləğv olunub.
Ötən gün muxtariyyətin başçısı Məsud Barzani istefa verib. Onun vəzifəsindən getməsi ilə bağlı müraciəti parlamentdə oxunub. M.Barzani müraciətində qeyd edib ki, noyabrın 1-dən etibarən Kürd Muxtar Əyalətinin başçısı vəzifəsini icra etmək istəmir.
Onun istefası parlamentdə səs çoxluğu ilə qəbul olunub.
Xatırladaq ki, əyalətin başçısı vəzifəsini icra edəcək Neçirvan Barzani 1966-cı ildə İraqda anadan olub. O, 1984-cü ildə Tehran Universitetinin Siyasi Elmlər fakültəsini bitirib. 2006-2009-cu illərdə muxtariyyətdəki hökumətə başçılıq edib, 2012-ci ildən isə bu bölgənin baş naziridir. N.Barzani Məsud Barzaninin qardaşı oğludur.
N.H.
www.oxu.az
"
"Qırğızıstanda prezident seçkilərinin nəticələri elan olunmayıb - Məhkəmə prosesinə görəQırğızıstanın mərkəzi seçki komissiyası davam edən məhkəmə prosesinə görə prezident seçkilərinin rəsmi nəticələrini hələ elan edə bilmir. 
Oxu.Az-ın xəbərinə görə, bunu TASS-a MSK-dan bildiriblər.
“Seçkilərin nəticələrinin rəsmi elan edilməsi namizəd Toktayım Umetaliyevanın şikayəti nəticəsində başlanılmış məhkəmə prosesi ilə bağlı gecikir”, - qurumdan bildirilib.
Qeyd edək ki, Umetaliyeva Bişkekin 30-a yaxın seçki məntəqəsində nəticələrin etibarsız hesab edilməsi tələbi ilə məhkəməyə müraciət edib. 
Çox güman ki, bu prosedur oktyabrın 30-u axşam, yaxud oktyabrın 31-də səhər saatlarında baş tutacaq. Qırğızıstan qanunvericiliyinə əsasən, seçkilər baş tutduqdan 20 gün ərzində nəticələr elan olunmalıdır. Bundan sonra isə bir ay ərzində yeni prezidentin inauqurasiya mərasimi baş tutmalıdır. 
Qırğızıstanda prezident seçkiləri 15 oktyabr tarixində keçirilib. Sosial-demokratik partiyanın namizədi Sooronbay Jeenbekov 55% səslə qələbə çalıb.
N.O.
www.oxu.az
"
"Qırğızıstan prezidenti işləmək üçün məzuniyyətə çıxdıQırğızıstan prezidenti Almazbek Atambayev oktyabrın 30-dan qısamüddətli əmək  məzuniyyətinə çıxıb. 
Oxu.Az-ın məlumatına görə, bu barədə Qırğızıstan Prezidenti Aparatının informasiya siyasəti şöbəsi məlumat yayıb.
Məlumata görə, məzuniyyət vaxtı Atambayev Qırğızıstan Respublikasının 2040-cı ilə qədər sabit inkişafının Milli strategiyası layihəsinin yekun variantı üzərində işləyəcək.
N.O.
www.oxu.az
"
"Meksikada silahlılar futbol azarkeşlərini atəşə tutduMeksikanın Herrero ştatının Çilpansinqo şəhərində silahlı şəxslər futbol matçı zamanı azarkeşləri atəşə tutub.
Oxu.Az TASS-a istinadən xəbər verir ki, bu barədə ""Noticias MVC"" radiostansiyası məlumat yayıb.
Məlumata görə, hadisə zamanı üç nəfər xəsarət alıb. Onlardan ikisi sonradan ölüb. Daha bir yaralının vəziyyəti ağır qiymətləndirilir.
Hadisənin mümkün səbəbləri və ehtimal edilən şübhəlilər barədə məlumat verilməyib.
Hakimiyyət orqanlarının məlumatına görə, Herrero cari ildə Meksikanın ən təhlükəli regionu olaraq qalır. Bu ilin yanvarından sentyabrına qədər ştatda 1,72 min qəsdən adamöldürmə faktı qeydə alınıb.
A.M.
www.oxu.az
"
"İŞİD Britaniya kraliçasını hədələyibİŞİD terror qruplaşmasının üzvləri ""telegram"" messencerində Böyük Britaniya kraliçası II Yelizavetanın nəticəsinə qarşı sui-qəsdi müzakirə ediblər, Оxu.Az ""Mirror""-a istinadən xəbər verir.  
Nəşrin xəbərinə görə, İŞİD terrorçularının arasındakı yazışmalardan birində şahzadə Corcun ünvanına təhdidlər aşkar edilib.
İnformasiyaya əsasən, terrorçular Britaniya kraliçasının nəticəsini Londonda, məktəbdə öldürməklə hədələyiblər.
N.Н.
www.oxu.az
"
"Moqadişoda partlayış nəticəsində ölənlərin sayı 27 nəfərə çatıb - YENİLƏNİBSomalinin paytaxtı Moqadişoda törədilən terror aktı nəticəsində ölənlərin sayı 27 nəfərə çatıb, Оxu.Az “Anadolu” agentliyinə istinadən xəbər verir.
 
Bundan əvvəl terror aktı nəticəsində 25 nəfərin öldüyü, 30 nəfərin yaralandığı bildirilib. 
 
09:22
Somalinin paytaxtı Moqadişoda iki terror aktı nəticəsində 23 nəfər ölüb, 30 nəfər yaralanıb.
Oxu.Az-ın AP-yə istinadən verdiyi xəbərə görə, ölənlər arasında azı 3 azyaşlı uşaq və məmurlar var.
“Aş Şəbab” hücuma görə məsuliyyəti öz üzərinə götürüb.
A.M.
www.oxu.az
"
" İranda neft buruğunda yanğın: 2 ölüİranın Huzestan əyalətində neft buruğunda ynağın baş verib, Оxu.Az İRNA-ya istinadən xəbər verir.
Yanğın nəticəsində 2 işçi həlak olub. Daha əvvəl 4 nəfərin öldüyü bildirilirdi.
Məlumata əsasən, hadisə yerinə xilasedicilər və yanğınsöndürənlər göndərilib.
N.H.
www.oxu.az
"
"ABŞ-da atışma: xəsarət alanlar varABŞ-ın Texas ştatının Ostin şəhərində əynində Santa-Klaus paltarı olan şəxs şənlik iştirakçılarına atəş açıb, Оxu.Az TASS-a istinadən xəbər verir.
Hadisə zamanı 3 nəfər xəsarət alıb. Yaralılardan ikisi ağır vəziyyətdə xəstəxanaya yerləşdirilib. Daha bir yaralı isə tibbi yardımdan imtina edib.
Hücum edən şəxs hadisə yerində həbs edilib. Ona tibbi yardım göstərilsə də, hüquq-mühafizə orqanlarının əməkdaşları saxlanılan şəxsə qarşı hər hansı fiziki güc tətbiq etmədiklərini bildiriblər.
İstintaqın məlumatına görə, hücum edən şəxs xəsarət alanlarla tanış imiş və şənliyə qonaq kimi gəlib. Cinayətin başvermə səbəbi hələlik müəyyən edilməyib.
N.H.
www.oxu.az
"
" İraq Kürdüstanı parlamentinin yaxınlığında atışma olubƏrbil şəhərində, İraq Kürdüstanı parlamentinin yaxınlığında atışma baş verib, Оxu.Az  “Sky News Arabia”- ya istinadən xəbər verir.
 
Ehtimala görə, Məsud Bərzaninin tərəfdarlarının parlamentə hücum edib. Muxtariyyətin güc strukturları hücumun qarşısını alıb.
İraq Kürdüstanı parlamentinin mətbuat katibi yayılan məlumatın şaiyə olduğunu bildirib.
N.H
www.oxu.az
"
"Türkiyədə hamı o qadından danışır  - VİDEOBu gün Türkiyədə Cümhuriyyət Bayramı qeyd olunur.
Оxu.Az xəbər verir ki, bu münasibətlə ölkənin müxtəlif bölgələrində bir sıra mərasimlər təşkil edilib, duyğulu anlar yaşanıb.
Atatürkün divardakı kirli portretini görən qadının onu təmizləməsi görüntüləri böyük maraqla izlənilib.
Həmin kadrları təqdim edirik:.

N.H.
www.oxu.az
"
"Berlində qasırğa səbəbindən fövqaladə vəziyyət - VİDEOAlmaniyaya ""Hervart"" qasırğası üz verib.
Güclü külək səbəbindən Berlində fövqəladə vəziyyət rejimi tətbiq edilib, Оxu.Az Berlin yanğın xidmətinin ""Twitter"" səhifəsinə istinadən xəbər verir. 
Məlumata görə, paytaxtda ağacın aşması nəticəsində azı bir nəfər xəsarət alıb.
Almaniyanın bir sıra digər regionlarında da vəziyyət gərgin olaraq qalır. ""Deutsche Bahn"" dəmiryolu konserni ""Hervart"" qasırğası səbəbindən dəmiryolu rabitəsinə məhdudiyyətlərin tətbiq olunduğu bəyan edib.
""Bremen, Hannover, Braunşveyq, Göttingen, Volfsburq, Hamburq, Kil, Berlin, Drezden və Leypsiqdə hazırda şəhərlərarası dəmiryolu nəqliyyatı xidmət göstərmir"", — deyə şirkətin məlumatında bildirilir.

N.H.
www.oxu.az
"
"Rusiyanın qəzaya uğrayan vertolyotunun qalıqları tapıldıRusiyanın iki gün əvvəl qəzaya uğrayan “Mi-8” vertolyotunun qalıqları Qrenlandiya dənizində Şpitsberqen sahillərində, 209 m dərinlikdə aşkarlanıb.
Oxu.Az-ın APA-ya istinadən verdiyi məlumata görə, bu barədə bu gün Norveçin “Dagbladet” qəzeti Şimali Norveç üzrə Xilasetmə Mərkəzi məlumat yayıb.
Əməliyyata Şpitsberqen qubernatoru rəhbərlik edib.
Qeyd edək ki, Rusiyanın “Arktikuqol” şirkətinə məxsus vertolyot oktyabrın 26-da qəzaya uğrayıb. Hadisə yerli vaxtla saat 15.45 radələrində Barentsburq yaşayış məntəqəsindən 2-3 km uzaqlıqda baş verib. Rusiya Energetika  vertolyotun göyərtəsində 8 nəfərin olduğunu açıqlayıb.
A.M.
www.oxu.az
"
"Barselonada yüzminlərlə insan Kataloniyanın müstəqilliyinə qarşı mitinqə çıxdıBarselonada İspaniyanın müstəqilliyinin saxlanmasını istəyən təqribən 300 min insan küçələrə çıxıb.
Oxu.Az Report-a istinadən xəbər verir ki, mitinqə toplaşanların əksəriyyəti Kataloniya jeneralitetinin rəhbəri vəzifəsindən kənarlaşdırılan Karles Puçdemonun həbsini tələb ediblər.
Ötən gün İspaniya hökuməti Kataloniya parlamentinin buraxılması və Puçdemonun vəzifədən kənarlaşdırılması barədə qərar qəbul edib. Regionda birbaşa Madridin idarəçiliyi tətbiq edilir.
Kataloniyada parlament seçkiləri dekabrın 21-nə təyin olunub.
A.M.
www.oxu.az
"
"Ukrayna prokurorluğu ölən hərbçilərin sayını açıqladı – VİDEOUkraynada Donbass münaqişəsi zamanı ölən əsgər və zabitlərin sayı açıqlanıb.
Oxu.Az “Rossiya 24” telekanalına istinadən xəbər verir ki, Ukraynanın hərbi prokurorluğunun hesablamalarına əsasən, Ukrayna Hərbi Qüvvələrinin qeyri-döyüşlərdə verdiyi itkilər 10 mindən artıqdır. Bu isə döyüşlər zamanı ölən hərbçilərdən 4 dəfə çoxdur.
Hərbçilərin ölümünə isə təlimatların yerinə yetirilməməsi, silahla məsuliyyətsiz davranış, mübahisələr və içki aludəçiliyi səbəb olub. 

A.M.
www.oxu.az
"
"Rusiya rəsmi KİV-ləri Qarabağ separatçılarının Puçdemona dəstəyini niyə tirajlayır...İspaniyanın Kataloniya bölgəsinin parlamentinin müstəqillik barədə bəyannaməni qəbul etməsi Madridlə Barselona arasında qarşıdurmanı daha da gərginləşdirib. Xəbər verildiyi kimi İspaniya hökuməti buna cavab olaraq Kataloniya hökumətini buraxıb, bölgənin separatçı lideri Karlos Puçdemonu Konstitusiyaya əsaslanaraq işdən azad edib. Lakin Puçdemon təslim olmur və kataloniyalıları “demokratik müqavimətə” səsləyib. Ekspertlər bu qarşıdurmanın İspaniyada vətəndaş müharibəsinə qədər gedib çıxa biləcəyini deyirlər.
Oxu.Az virtualaz.org-a istinadən xəbər verir ki, Kataloniyanın müstəqillik elan etməsinə baxmayaraq hələlik dünya dövlətlərindən heç biri bu bölgəni müstəqil dövlət kimi tanımağa hazırlaşmır. Lakin keçmiş sovet respublikası ərazisində fəaliyyət göstərən və Rusiyadan dəstəklənən psevdo “dövlətlər”-Abxaziya, Cənubi Osetiya və Dağlıq Qarabağ bölgələrindəki separatçı rejimlər dərhal Kataloniyadakı həmkarlarına dəstək bəyanatları səsləndiriblər.
Görünür heç də təsadüfi deyil ki, Rusiya KİV-ləri, əsasən da aparıcı rəsmi KİV-lər həmin separatçı rejimlərin Kataloniya hadisələrinə dair mövqelərini xüsusi canfəşanlıqla tirajlayırlar. Məsələn, qondarma “dqr xarici işlər nazirliyi” ötən gün Kataloniya parlamentinin qərarına dərhal dəstək ifadə edib və bəyanat verib. Həmin qondarma “dqr”in özünü dünyada heç kim dövlət saymadığına görə onun Kataloniyaya dair bəyanatının da əlbətdə ki, heç bir dəyəri ola bilməz. Ciddi media heç bu qondarma rejimin bəyanatından xəbər də düzəltməzdi. Lakin Rusiyanın rəsmi təbliğat ruporu “RT”, RİA Novosti, TASS kimi rəsmi agentlikləri, o cümlədən digər aprıcı KİV-ləri dərhal bu bəyanatı hansısa önəmli xəbər kimi tirajlayıblar.
Bu, harda separatizm ocağı varsa orada Rusiyanın barmağı olduğuna bir dah dəlalət etmirmi? Axı elə İspaniyanın özündə də Rusiyanı Kataloniya separatizminə dolayısı və birbaşa dəstəkdə ittiham edirlər. Həm Kataloniyada referendum ərəfəsində və referendum dövründə, eləcə də ondan sonrakı proseslərdə Rusiya təbliğatı Puçdemon tərəfdarlarına açıq dəstək ifadə edib, Kataloniyanın müstəqilliyini Avropanın dağılması prosesi kimi çatdırıb.
Yaxud faktiki olaraq Rusiyanın nəzarətində olan Cənubi Osetiyanın qondarma “xarici işlər naziri” Dmitri Medoyev tələm-tələsik Kataloniyaya gedib və Puçdemona dəstək ifadə edib. Bildirib ki, müvafiq müraciət olsa Cənubi Koreya “dərhal” Kataloniyanın müstəqilliyini tanıyacaq. Və təbii ki, Rusiya KİV-ləri bunu da geniş tirajlayır.
İspaniyanın “El Pais” qəetinə müsahibəsində Estoniyanın keçmiş prezidenti Tomas Hendrik İlves deyir ki, Rusiyanın Kataloniyanı dəstəkləməsi Qərb institutlarını, demokratiyasını dağıtmaq məqsədlərindən irəli gəlir.
İlves bildirir ki, Rusiya ABŞ-da, Avropada ifrat sağçı və ifrat solçu qruplara dəstək verir, onlarda etirazçı əhvalı qızışdırır və xaos yaratmağa çalışır. Çünki xaos hakimiyyət strukturlarının legitimliyinin itirilməsinə gətirib çıxarır. “Avropa İttifaqının, NATO-nun və ya ayrıca götürülmüş Avropa ölkəsi İspaniyanın dağılması Qərb üçün böyük təhdiddir. Rusiya bu istiqamətdə aktiv fəaliyyət göstərir”-o deyib.
A.M.
www.oxu.az
"
"Pakistanda qubernatorun müavini oğurlandıPakistanda Əfqanıstanın Kunar əyalətinin qubernator müavini oğurlanıb.
Oxu.Az APA-ya istinadən xəbər verir ki, bu barədə DAWN nəşri Pakistan polisinə istinadən məlumat yayıb.
Hadisə cümə günü Peşavar şəhərində baş verib, ancaq KİV bu barədə bu gün məlumat əldə edib. Peşavara müalicə məqsədi ilə gələn Kunar əyalətinin qubernatorunun müavini Qazi Məhəmməd Nəbi Əhmədini naməlum istiqamətə aparıblar. Hələ ki, heç bir qruplaşma qubernator müavininin oğurlanmasına görə məsuliyyəti öz üzərinə götürməyib.
Qeyd edək ki, Q.M.N. Əhmədi keçən ilin sentyabrında Əfqanıstan hökuməti ilə sülh müqaviləsi imzalayan İslam Partiyasının rəhbərliyində təmsil olunur. 
A.M.
www.oxu.az
"
"Antalyada turistlərlə dolu olan avtobus aşdı – FOTOTürkiyənin kurort bölgəsi olan Antalyada turistləri daşıyan avtobusun aşması nəticəsində 18 nəfər xəsarət alıb.
Oxu.Az Anadolu-ya istinadən xəbər verir ki, Antalyadan Konyaya gedən tur mikroavtobusunda 18 yapon turist olub.
Yol-nəqliyyat hadisəsi Akseki qəzasında baş verib. Hadisə yerinə ""təcili yardım"" briqadaları cəlb olunub.











A.M.
www.oxu.az
"
"Əfqanıstanda 13 polis öldüƏfqanıstanın şimal-şəgində Kunduz əyalətində “Taliban” radikal hərəkatının yaraqlıları ilə toqquşma nəticəsində 13 polis əməkdaşı həlak olub.
Oxu.Az-ın məlumata görə, bu barədə Pajvak agentliyi xəbər verir.
Toqquşmalar bazar gününə keçən gecə Xanabad rayonunda baş verib. Yaraqlılar yerli vaxtla səhər saat 3 radələrində nəzarət keçid məntəqəsinə hücum ediblər.
Məntəqədə olan 14 polisdə 13-ü öldürülüb, daha biri isə hadisə yerindən qaçmağa nail olub.
A.M.
www.oxu.az
"
"Çində 14 yaşlı model müəmmalı şəkildə öldüÇində 14 yaşlı rus model ölüb.
Oxu.Az Lent.az Rusiya mediasına istinadən xəbər verir ki, Pekinə moda nümayişinə yollanan Vlada Zyuba podiuma çıxdıqdan bir neçə saat sonra vəfat edib. 14 yaşlı qız əvvəlcə özünü pis hiss etdiyini deyib və huşunu itirib. O, xəstəxanaya çatdırılsa da, orada vəfat edib.
Yeniyetmə modelin müəmmalı ölümü ilə bağlı araşdırmalara başlanılıb. Onun zəhərlənmə və ya sətəlcəm nəticəsində ölməsi versiyaları da səsləndirilir.
Bəzi mənbələr isə Vlada Zyubanın ağır iş qrafikinə və səfərlərə fiziki cəhətdən tab gətirə bilməməsi səbəbindən vəfat edə biləcəyini deyib.
A.M.
www.oxu.az
"
"Məsud Bərzani istefa etdiKürd muxtariyyətinin rəhbəri Məsud Bərzani noyabrın 1-də istefaya gedəcəyini bəyan edib.
Oxu.Az­-ın “Deutsche Welle”yə istinadən verdiyi xəbərə görə, yeni lider seçilənədək muxtariyyət rəhbərinin səlahiyyətlərini bölgə hökuməti, parlamenti və məhkəmə instansiyaları birgə icra edəcəklər.
İraq ordusu kürdlərin nəzarətində olan ərazilərin bir hissəsini ələ keçirdikdən sonra yerli müxalifət  M. Bərzaninin istefasını tələb edib.
A.M.
www.oxu.az
"
"Obama hakimlik edəcəkABŞ-ın eks-prezidenti Barak Obama məhkəməyə çağırılıb.
Oxu.Az Teleqraf.com-a istinadla xəbər verir ki, o, məhkəmədə hakimlik edəcək.
Bununla bağlı ABŞ Vəkillər Kollegiyasının üzvü Kuk Timoti Evans məlumat verib.
O bildirib ki, Obamaya bununla bağlı bildiriş göndərilib: “O, bildirişi qəbul edib və noyabrda ilk məhkəmə prosesinə qatılacaq”.
www.oxu.az
"
"""Instagram""da paylaşdığı hər posta görə 900 dollar qazanırAvstraliyalı Heyli Andersen ""Instagram""da sürətlə populyarlaşan şəxslərdən biridir.
O, ""Instagram""da paylaşdığı hər postun hesabına 900 dollar pul qazanır.
Oxu.Az Milli.Az-a istinadən bildirir ki, Avstraliyanın Qold Kost səmtinin sakini olan 25 yaşlı Heyli son iki ilddir səyahətlərdədir.
Onun postlarının əksəriyyəti məşhur brendlərinin xidmətləri və ya məhsullarının birbaşa olmayan reklamıdır.
""Əvvəllər ofisdə çalışırdım. İndisə dünyanı dolaşıram. Sözün açığı, evə qayıdacağımı və yenə rutin həyat yaşayacağımı düşünəndə narahat oluram"", - Heyli deyib.
www.oxu.az
"
"Türkiyədə qum fırtınası zəncirvari qəzaya səbəb oldu - FOTOTürkiyədə Aksaray - Konya avtomobil yolunun 8-ci kilometrində zəncirvari qəza baş verib.
Oxu.Az-ın türk mediasına istinadən verdiyi məlumata əsasən, qum fırtınası səbəbindən 20 avtomobil toqquşub. Qəza nəticəsində 2 nəfər həyatını itirib, daha 22 nəfər isə yaralanıb.
Yaralananlar xəstəxanalara yerləşdirilib. Yolda hərəkət müvəqqəti olaraq məhdudlaşdırılıb.








www.oxu.az
"
"Dünyanın ən zəngin adamları - REYTİNQNüfuzlu “Forbes” jurnalı dünyanın ən zəngin adamlarının yeni reytinqini açıqlayıb.
Oxu.Az -ın APA-ya istinadən verdiyi xəbərə görə, ABŞ-ın “Amazon” şirkətinin sahibi Ceff Bezos yenidən dünyanın ən zəngin adamı olub. Hazırda С.Bezosun sərvəti 93,1 milyard dollar təşkil edir.
İkinci yerdə “Microsoft” şirkətinin rəhbəri Bill Qeyts (89,9 milyard dollar), daha bir amerikalı, sərmayəçi Uorren Baffet isə 80,6 mlrd. dollarla reytinqin üçüncü pilləsində qərarlaşıb.
Dünyanın ən zəngin dördüncü adamı “Zara” brendinin sahibi Amansio Orteqa (77,9 mlrd. dollar) hesab edilib. Beşliyi 73,8  mlrd. dollar sərvətə malik olan “Facebook”un yaradıcısı Mark Tsukerberq tamamlayır.  
www.oxu.az
"
"Moskvada bomba həyəcanı Moskvada bomba yerləşdirilməsi ilə bağlı 4 ticarət mərkəzi təxliyyə olunub.
Oxu.Az-ın məlumatına əsasən, bu barədə RİA Novosti-yə fövqəladə xidmətdəki mənbə xəbər verib.
""Qolovinski şosesində yerləşən ""Vodnı"", Mərkəzi Administrativ dairədə yerləşən ""Afimoll City"", Qərbi Administrativ dairədə yerləşən ""Tramplin"" və  ""Kuntsevo Plaza"" ticarət mərkəzlərinə bomba yerləşdirilməsi ilə bağlı zənglər daxil olub"", - deyə mənbə bildirib.
www.oxu.az
"
"Səudiyyə Ərəbistanında toyda qonaqlara ""iPhone"" hədiyyə olundu - VİDEO + FOTO Səudiyyə Ərəbistandakı toydan paylaşılan videolar ""Twitter"", ""Instagram"" və ""YouTube"" istifadəçiləri arasında populyarlaşıb.
Oxu.Az xəbər verir ki, Misir mediasının yazdığına görə, buna səbəb qonaqlara yeni ""iPhone 8"" hədiyyə olunmasıdır.
Mərasim Səudiyyə Ərəbistanının qərbindəki Ciddə şəhərində keçirilib. 









www.oxu.az
"
"İstanbulda 4 İŞİD üzvü yaxalandıİstanbulun Bayrampaşa rayonu ərazisindəki ticarət mərkəzində partlayış törətmək istədikləri güman olunan İŞİD üzvləri yaxalanıb.
Oxu.Az-ın APA-ya istinadən verdiyi xəbərə görə, İstanbul polisi şübhəli şəxsləri izləyib. İŞİD-çilər saat 16:30 radələrində ağ rəngli avtomobili ticarət mərkəzinin açıq park yerində saxlayıblar. Avtomobildən çıxan 4 nəfər polis tərəfindən saxlanılıb. Əməliyyat zamanı şübhəlilərdən biri yüngül xəsarət alıb. Vətəndaşlar ərazidən uzaqlaşdırılıb.
Hadisə yerinə partlayıcı qurğuları zərərsizləşdirən mütəxəssislər çağırılıb.
Araşdırma aparılır.
www.oxu.az
"
"Moqadişuda partlayış: 10 ölüSomalinin paytaxtı Moqadişuda ""Naasa Hablood 2"" mehmanxanasının yaxınlığında partlayış baş verib.
Oxu.Az-ın məlumatına görə, hadisə nəticəsində ən azı 10 nəfər ölüb, daha 15 nəfər isə yaralanıb.
Hal-hazırda Somali təhlükəsizlik qüvvələri və terrorçular arasında qarşıdurma davam edir.
www.oxu.az
"
"“Facebook”, “Twitter” və “Google” Senata çağırıldıOktyabrın 31-də “Facebook”, “Google” və “Twitter” şirkətlərinin təmsilçiləri ABŞ Senatının Hüquq komitəsində keçiriləcək dinləmələrdə iştirak edəcək.
Oxu.Az-ın Lent.az-a istinadla xəbərinə görə, bu barədə komitənin saytında məlumat verilib. İKT şirkətlərinin nümayəndələri “Rusiya işi” ilə bağlı dinləmələrdə çıxış edəcəklər.  
Tədbirə “Facebook”un baş hüquq məsləhətçisi Kolin Stretç, “Google”un hüquq-mühafizə məsələləri və informasiya təhlükəsizliyi üzrə direktoru Riçard Salqado, “Twitter”in baş hüquq məsləhətçisi vəzifəsini icra edən Şon Edjett qatılacaq.
Xatırladaq ki, qeyd olunan şirkətlər Rusiyanın ABŞ-dakı 2016-cı il prezident seçkilərinə müdaxiləsinə dair materialları Konqresə təqdim ediblər.
www.oxu.az
"
"Ankaranın meri istefa veribTürkiyənin paytaxtı Ankara şəhərinin bələdiyyə başçısı Melih Gökçek bu gün vəzifəsindən istefa verib.
Oxu.Az-ın APA-ya istinadən verdiyi xəbərə görə, M. Gökçek 8617 gündür tutduğu vəzifəni prezident Rəcəb Tayyib Ərdoğanın istəyi ilə tərk etdiyini açıqlayıb. “İstefamı Rəcəb Tayyib Ərdoğan istədi. Əmr dəmiri kəsər. Uğursuz çalışdığım üçün, yorğun olduğum üçün getmirəm, sadəcə, ölkəmi lider ölkə edəcəyinə inandığım Ərdoğanın tələbini yerinə yetirirəm. Liderimiz Ərdoğanın əmrinə əməl edərək bələdiyyə başçısı vəzifəsindən ayrılıram ”, - deyə o, vida çıxışında söyləyib.
Qeyd edək ki, M. Gökçek 23,5 il idi bu vəzifədə çalışırdı. Daha əvvəl İstanbul və Bursa bələdiyyələrinin hakim partiyadan olan rəhbərləri də istefaya gedib. Balıkəsir bələdiyyə başçısının da istefa verəcəyi və ya vəzifəsindən kənarlaşdırılacağı gözlənilir.
Xatırladaq ki, Ədalət və İnkişaf Partiyasının lideri və prezident R. T. Ərdoğan bir müddət öncə bəzi partiya mənsubları və bələdiyyə başçılarında “metal yorğunluğu” olduğunu bəyan edərək partiya daxilində yerdəyişmələrə başlayıb. Bu yerdəyişmələr 2019-cu ildə keçiriləcək bələdiyyə, parlament və prezident seçkilərinə hazırlıq kimi qiymətləndirilir.   
S.B.
www.oxu.az
"
"Kataloniyaya yeni rəhbər təyin edilibİspaniyanın baş naziri Mariano Raxoy öz müavini Sorayya Saens de Santamariya Anton Kataloniya muxtariyyətinə yeni rəhbər təyin edib.
Oxu.Az-ın xəbərinə görə, bu barədə ölkə hökumətinin rəsmi saytında məlumat verilir.
Santamariya bu vəzifəyə Karles Puçdemonun istefaya göndərilməsindən sonra təyin olunub.
Xatırladaq ki, Kataloniya parlamenti oktyabrın 27-də regionun müstəqilliyini elan edib. Qərar gizli səsvermə nəticəsində qəbul olunub. 
Bu qərardan sonra İspaniya Senatı ölkə Konstitusiyasının 155-ci maddəsi əsasında Kataloniyada birbaşa idarəçiliyin tətbiqi barədə qərar qəbul edib. Nəticədə Kataloniya parlamenti və hökuməti buraxılıb. 
S.B.
www.oxu.az
"
"ABŞ-dan Kataloniya barədə - AÇIQLAMAABŞ-ın xarici işlər nazirliyi Kataloniyanın təktərəfli müstəqillik elanına reaksiya göstərib.
Oxu.Az Ölkə.Az-a istinadən xəbər verir ki, nazirliyin mətbuat katibi Hizer yazılı açıqlama verib.
Açıqlamada deyilir: ""ABŞ NATO müttəfiqi olan İspaniya ilə dostluq münasibətindən məmnundur və bu müttəfiqliyin davamınnı istəyir. İki ölkə olaraq təhlükəsizlik və iqtisadi məsələlərdə yaxın münasibətlərimiz var.
Kataloniya İspaniyanın bir parçasıdır və ABŞ İspaniyanın güclü və tam olması üçün hökumətin konstitusional tədbirlərini dəstəkləyir"".
www.oxu.az
"
" NATO-dan Kataloniya problemi ilə bağlı açıqlamaNATO-nun baş katibi Yens Stoltenberq Kataloniya problemini konstitusion yolla həll etməyə çağırıb.
Oxu.Az APA-ya istinadən xəbər verir ki, bu barədə o, “Twitter”də yazıb.
 
“Kataloniya problemi İspaniya Konstitusiyası çərçivəsində həll olunmalıdır”, - deyə baş katib qeyd edib. Y. Stoltenberq təhlükəsizliyin təmin olunması məsələlərində Madridin vacib müttəfiq olduğunu vurğulayıb.  
L.Ə.
www.oxu.az
 
"
"İngilislər səs sürətini aşan maşın ixtira etdilər - FOTOİngilislər yeni ""Bloodhound Supersonic Car"" avtomobilini sınaqdan keçiriblər.
Oxu.Az Ölkə.Az-a istinadən xəbər verir ki, səs sürətini aşan avtomobilin sınağı Kornuoll yarımadasındakı Nyukvey şəhərinin aerodromunda keçirilib.
Tədbirdə 3 mindən çox tamaşaçı iştirak edib. 13 metr uzunluğu olan bolid sınaq yürüşlərində 322 km/saat sürəti yığa bilib. Bolid sürəti 3 kilometrlik uçuş zolağında cəmi 9 saniyəyə əldə edib.
Uçuş zolağının uzunluğu bolidə daha yüksək sürət yığmağa imkan vermir.
Avtomobilin sükanı arxasında Kral Hərbi Hava Qüvvələri eskadrilyasının komandiri Endri Qrin olub. 1228 km/saat sürət rekordu ona məxsusdur.
""Bloodhound Supersonic Car"" avtomobili isə 1609 km/saat sürət rekordu üçün nəzərdə tutulub. Amma bu hədəf üçün hələ bir neçə il var.

















www.oxu.az
"
"Türkiyə köhnə vaxta qayıdırTürkiyə 2018-ci il oktyabrın 28-i bazar günü saatı 1 saat geri çəkəcək.
Oxu.Az Lent.az-a istinadən xəbər verir ki, davamlı yay saat tətbiq olunması 2018-ci ildə bitəcək.
Türkiyənin Nazirlər Kabinetinin qərarına əsasən, gələn ilin oktyabrın 28-i saat 4:00-dan etibarən bütün ölkədə saatlar geri çəkiləcək.
Gün işığından daha çox yararlanmaq məqsədi ilə Türkiyənin Nazirlər Kabinetinin ötən ilin oktyabr ayında qəbul etdiyi 2016/9154 saylı qərarı 2018-də ləğv ediləcək. 
www.oxu.az
"
"Pentaqon rəhbəri Şimali Koreyanın hücum cəhdindən danışdı ABŞ müdafiə naziri Ceyms Mettis Şimali Koreya rəhbərliyinə xəbərdarlıq edib ki, onun sürətlə inkişaf edən nüvə proqramı ölkənin təhlükəsizliyini möhkəmləndirməyəcək, əksinə, zəiflədəcək.
 
Oxu.Az xəbər verir ki, bu barədə APA Reuters-ə istinadən məlumat yayıb. Pentaqon rəhbəri Şimali Koreyanın nüvə ölkəsi olması ilə heç vaxt barışmayacaqlarını bildirib: “İllüziyalara qapılmayın. ABŞ-a və ya bizim müttəfiqlərimizə istənilən hücum dəf ediləcək. Nüvə silahının tətbiqi cəhdi effektiv və dağıdıcı cavab zərbələri ilə müşayiət olunacaq”.
 
Qeyd edək ki, ABŞ Mərkəzi Kəşfiyyat İdarəsinin (CIA) direktoru Mayk Pompeo Şimali Koreyanın nüvə proqramının artıq tezliklə ABŞ-a zərbə endirməyə imkan verəcək səviyyədə olduğunu açıqlayıb. 
L.Ə.
www.oxu.az 
"
" “Rusiya işi” ilə bağlı ilk ittiham irəli sürülüb, həbslər başlayacaqABŞ-da Rusiyanın 2016-cı il prezident seçkilərinə müdaxiləsi və Donald Trampın komandasının Rusiya ilə gizli əlaqələrinə dair təhqiqat aparan xüsusi prokuror Robert Müller ilk ittihamlarını irəli sürüb.
Oxu.Az APA-ya istinadən xəbər verir ki, bu barədə CNN məlumat yayıb. İttihamlar Vaşinqtondakı Böyük Jüri tərəfindən təsdiqlənib. Lakin federal hakimin qərarına əsasən cinayət işinin materiallarının əldə edilməsinə məhdudiyyət qoyulub. Bu səbəblə ittihamların xarakteri, eləcə də iş üzrə adı keçən şəxslərin kimliyi və sayı bəlli deyil. Lakin oktyabrın 30-dan etibarən ilk həbslərin başlayacağı bildirilir.
 
R. Müllerin nümayəndəsi şərh verməkdən imtina edib.    
L.Ə.
www.oxu.az 
 
"
"Tramp: “Con Kennedinin qətli ilə bağlı bütün sənədlər dərc ediləcək”ABŞ-ın 35-ci prezidenti Con Kennedinin qətli ilə bağlı bütün sənədlər dərc ediləcək.
BAPA-ya istinadən xəbər verir ki, bu barədə ABŞ-ın hazırkı prezidenti Donald Tramp özünün “Tvitter” səhifəsində yazıb.
“Ağ Ev aparatının başçısı Con Kelli, Mərkəzi Kəşfiyyat İdarəsi və digər qurumlarla aparacağım  ciddi müzakirələrdən sonra Con Kennedinin qətli ilə bağlı bütün sənədlər dərc ediləcək. Bu, bütün sui-qəsd nəzəriyyələrinə son qoymaq məqsədi ilə ediləcək”, Tramp qeyd edib.
Bununla belə ABŞ prezidenti vurğulayıb ki, adları hallandırılan və hazırda sağ olan şəxslərlə bağlı sənədlər istisna təşkil edəcək.
Qeyd edək ki, oktyabrın 27-də Con Kennedinin 1963 ildə qətli ilə bağlı 3 minədək sənəd ilk dəfə olaraq dərc edilib. Əvvəllər məxfi olan 2891 yeni sənəd ABŞ Milli Arxivinin saytında dərc olunub. 
www.oxu.az
"
"Kataloniyanı 1700-ə yaxın şirkət tərk edibBu günədək 1681 şirkət Kataloniyanı müstəqillik referendumundan sonra tərk edərək İspaniyanın digər bölgələrinə üz tutub. 
Oxu.Az-ın yerli KİV-ə istinadən məlumatına görə, Bu barədə “La Vanguardia”  qəzeti xəbər verib.
Bildirilir ki, oktyabrın 2-dən başlayan işgüzar dairələrin axını bu günədək davam edir.
Qeyd edək ki, oktyabrın 1-də İspaniyanın Kataloniya bölgəsində müstəqillik referendumu keçirilib. Referendumda iştirak edənlərin 90 faizi müstəqilliyin lehinə səs verib. Bu gün Kataloniya parlamentində regionun müstəqilliyi barədə Bəyannamə qəbul edilib. İspaniya Senatı isə Kataloniyanın muxtariyyətini ləğv edib.
S.B.
www.oxu.az
"
"İspaniya hökuməti Kataloniya parlamentini buraxıbİspaniya hökuməti Kataloniya parlamentinin buraxılmasına dair qərar qəbul edib. 
Oxu.Az-ın Reuters-ə istinadən məlumatına görə, bu barədə İspaniyanın baş naziri Mariano Rahoy bəyan edib.
Kataloniya rəhbəri Karles Puçdemon və onun rəhbərlik etdiyi hökumət üzvləri vəzifələrindən kənarlaşdırılıblar.
Parlamentə növbədənkənar seçkilər dekabrın 21-də keçiriləcək. 
S.B.
www.oxu.az
"
"İranda zavodda güclü partlayış: Altı nəfər ölübİranın paytaxtı Tehranın yaxınlığında neft emalı zavodunda güclü partlayış baş verib.
Oxu.Az-ın RİA Novosti-yə istinadən məlumatına görə, hadisə nəticəsində ən azı altı nəfər ölüb, iki nəfər isə ağır yaralanıb.
İnsident yerli vaxtla saat 16:00-da qeydə alınıb. Partlayış nəticəsində ərazidə yanğın olub.
S.B.
www.oxu.az
"
"Kataloniya sakinləri müstəqilliyi qeyd edirlər – VİDEOMinlərlə insan Kataloniya parlamentinin yaxınlığında toplaşaraq müstəqilliyin elan edilməsini qeyd edirlər.
Oxu.Az-ın RİA Novosti-yə istinadən məlumatına görə, İspaniya Senatı isə buna cavab olaraq regiona qarşı Konstitusiyasının 155-ci maddəsinin tətbiq olunmasına qərar verib. Bu, Kataloniyanın muxtariyyətinin müvəqqəti ləğvi və bölgənin mərkəzi hökumətin birbaşa idarəçiliyinə keçməsi deməkdir.
Küçələr çıxan insanlar “Azadlıq” və “Biz müstəqilik” kimi şüarlar səsləndirirlər. Aksiya iştirakçıları Kataloniyanın himnini ifa edirlər.

S.B.
www.oxu.az
"
"Almaniya Kataloniyanın müstəqilliyini tanımadıAlmaniya hökuməti Kataloniyanın birtərəfli şəkildə elan etdiyi müstəqilliyini tanımır.
Oxu.Az-ın xəbərinə görə, bu barədə Almaniya hökumətinin rəsmi nümayəndəsi Şteffen Zaybert Twitter səhifəsində yazıb.
“Birtərəfli şəkildə elan edilən müstəqillik beynəlxalq prinsiplərə ziddir. Federal hökumət bu cür müstəqilliyi qəbul etmir”, - o bildirib.
Zaybert həmçinin qeyd edib ki, İspaniyanın suverenliyi və ərazi bütövlüyü toxunulmaz qalacaq.
S.B.
www.oxu.az
"
"Avropa İttifaqı Kataloniyanın müstəqilliyini tanımayacağını bəyan edibAvropa İttifaqı Kataloniya parlamentinin müstəqillik haqqında Bəyannamə qəbul etməsinə münasibət bildirib.
Oxu.Az xəbər verir ki, bu barədə APA ""Hürriyet""-ə istinadən məlumat yayıb. Qeyd edilir ki,  Avropa İttifaqı Şurasının prezidenti Donald Tusk Kataloniynın müstəqillik elan etməsinin Avropa İttifaqı üçün heç nəyi dəyişdirməyəcəyini bidirib.
 
O, Aİ-nin yalnız İspaniya mərkəzi hökuməti ilə əlaqələri davam etdirəcəyini söyləyib: “Bizim tərəfdaşımız İspaniya olaraq qalacaq”.
L.Ə.
www.oxu.az 
"
"İspaniya Senatı Kataloniyanın muxtariyyətini ləğv etdiİspaniya Senatı Kataloniyada birbaşa idarəçiliyin tətbiqi barədə qərar qəbul edib.
Oxu.Az-ın APA-ya istinadla xəbərinə görə, Senat hökumətin müraciəti əsasında İspaniya Konstitusiyasının 155-ci maddəsinin tətbiq olunmasına qərar verib. Bu, Kataloniyanın muxtariyyətinin müvəqqəti ləğvi və bölgənin mərkəzi hökumətin birbaşa idarəçiliyinə keçməsi deməkdir.
Qeyd edək ki, bu gün Kataloniya parlamentində regionun müstəqilliyi barədə Bəyannamə qəbul edib. Sənədin lehinə 70, əleyhinə 10 nəfər səs verib, 2 səs etbarsız sayılıb. İspaniyanın bütövlüyünə tərəfdar olan partiyalar səsverməyə qatılmayıb.
www.oxu.az
"
"İspaniyanın baş naziri Kataloniyada qanuniliyi bərpa edəcəyinə söz verdiİspaniya hökumətinin sədri Mariano Rahoy Kataloniyada qanuniliyin bərpa olunacağına söz verib.
Oxu.Az-ın məlumatına əsasən,  bu barədə İspaniya hökumətinin rəhbəri özünün ""Twitter"" səhifəsində Kataloniya parlamenti səs çoxluğu ilə müstəqilik haqqında Bəyannaməni qəbul etdikdən dərhal sonra yazıb.
“Mən bütün ispaniyalıları sakitləşməyə səsləyirəm. Hüquqi dövlət Kataloniyada qanuniliyi bərpa edəcək”, - Rahoy yazıb.
N.O.
www.oxu.az
"
"KİV: Ermənistanda gündəlik tələbat mallarının qiyməti kəskin artacaqGələn il Ermənistanda yanacaq-sürtkü malları 5 dəfə bahalaşacaq.
Oxu.Az Report-a istinadən xəbər verir ki, bu barədə Ermənistanın “Jamanak” qəzeti xəbər verir.
2018-ci il yanvarın 1-dən gündəlik tələbat mallarının qiymətinin də artması gözlənilir.
Qəzet yazıb ki, benzinin bir tonunun aksizi 52 dollardan (25 min dram) 83,3 dollaradək (40 min dram), yanacaq-sürtkü mallarının aksizi 5 dəfə, spirtli içkilərin və tütün məmulatlarının aksizinin də artacağı gözlənilir.
N.О.
www.oxu.az
"
"Kataloniya parlamenti əyalətin müstəqilliyini elan etdiİspaniyanın Kataloniya Muxtar Əyalətinin parlamenti birtərəfli qaydada əyalətin müstəqilliyini elan edib.
Оxu.Az bu barədə TASS-a istinadən  xəbər verir.  
Kataloniyanın müstəqilliyinin elan edilməsi ilə bağlı parlamentdə səsvermə keçirilib.
Məlumata görə, içəridə səsvermə gedən zaman müstəqillik tərəfdarları təhlükəsizlik baxımından parlamentin binasını mühasirəyə alıblar.
Rəsmi Madrid qərara hələlik münasibət bildirməyib. 
E.Ə.
www.oxu.az
"
"İraq ordusu ilə kürd dəstələri arasında atəşkəs elan olunduİraq ordusu ilə Kürd Muxtar Əyalətinin “peşmərgə” adlı silahlı dəstələri arasında atəşkəs elan olunması barədə razılıq əldə edilib.
Оxu.Az Rudaw-a  istinadən xəbər verir ki, bu razılaşma İraq ordusu ilə “peşmərgə”nin üz-üzə gəldiyi bütün təmas xəttini əhatə edəcək.
N.H.
www.oxu.az
"
"Gürcüstanda Ermənistan vətəndaşları saxlanıldıGürcüstana narkotik vasitə və külli miqdarda siqaret keçirməyə cəhd edən Ermənistan vətəndaşları saxlanlıb.
Oxu.Az-ın APA-nın yerli bürosuna istinadən verdiyi məlumata görə, “Kazbeqi” gömrük-keçid məntəqəsində Ermənistan vətəndaşından tərkibində narkotik vasitə olan həblər aşkar olunub.
“Sadaxlı” gömrük-keçid məntəqəsində isə Ermənistan vətəndaşından 11 220 ədəd siqarət müsadirə edilib. Qaçaqmalçı min lari məbləğində cərimələnib.
N.O.
www.oxu.az
"
"Moskvada qurbanlarını ətçəkəndən keçirən manyak saxlanıldıMoskvada iki qızın zorlanmasında və qətlində şübhəli bilinən şəxs saxlanılıb. İstintaqın məlumatına əsasən, 31 yaşlı Aleksandr Maslennikov qurbanlarının cəsədlərini ətçəkən maşından keçirib.
Bu barədə Oxu.Az “Moskovski Komsomoleç”ə istinadən xəbər verir.
Məlumata əsasən, o, Voljski şəhərinin sakinləri olan hər iki qurbanı ilə kafedə tanış olaraq evinə dəvət edib. Burada onları zorlayaraq qətlə yetirib. Daha sonra qurbanlarının cəsədlərini doğrayaraq ətçəkən maşından keçirib.
Maslennikov qızları qətlə yetirdikdən sonra sosial şəbəkədə Podmoskovyadan olan saç ustası ilə tanış olub. Bir müddət sonra qadın onunla görüşmək istədiyini bildirib. Polis Maslennikovu xanımla birlikdə ticarət mərkəzində bazarlıq edən zaman yaxalayıb. 
N.O.
www.oxu.az
"
"Türkiyənin təhsil naziri avtomobil qəzasına düşdüTürkiyənin təhsil naziri İsmət Yılmazın avtomobil karvanı qəzaya uğrayıb.
Oxu.Az Türkiyə KİV-ə istinadən xəbər verir ki, qəza Sivas vilayətində baş verib.
Məlumata əsasən, hadisə nəticəsində xəsarət alan yoxdur.
N.O.
www.oxu.az
"
"Putin ballistik raketlərin buraxılışını həyata keçirib - VİDEORusiya prezidenti Vladimir Putin strateji nüvə qüvvələrinin idarə edilməsi bağlı məşqdə iştirak edib.
Oxu.Az-ın “RİA Novosti”yə istinadən verdiyi məlumata görə, bunu Rusiya prezidentinin mətbuat katibi Dmitri Peskov deyib.
Onun sözlərinə əsasən, Putin 4 ballistik raketin buraxılışını həyata keçirib.
Məşq zamanı Şimal və Sakit Okean donanmalarının nüvə sualtı qayıqlarının, Hərbi-Kosmik Qüvvələri aviasiyasının təlimləri keçirilib. 
Məlumata əsasən, təlimlər uğurla həyata keçirilib.

N.O.
www.oxu.az
"
"NATO-nun baş katibi Cənubi Koreyaya səfər edəcəkYens Stoltenberq Cənubi Koreyaya səfər edəcək. 
Оxu.Az  Renhapa-ya istinadən xəbər verir ki, səfər zamanı Şimali Koreyadakı vəziyyət və bölgənin təhlükəsizliyinin təmin olunması məsələləri müzakirə ediləcək. 
Y.Stoltenberq Cənubi Koreya prezidenti Mun Çje İn və xarici işlər naziri Kan Gyon Xva ilə görüşəcək.
Baş katibin Cənubi Koreya rəsmiləri ilə kütləvi qırğın silahının yayılmaması, kibertəhlükəsizlik və terrorçuluğa qarşı mübarizə məsələlərini də müzakirə etməsi nəzərdə tutulub.
N.H.
www.oxu.az
"
"Kılıçdaroğlu: Abdullah Gül tərəfsiz bir rəhbərdir -  VIDEO“Abdullah Gül adil rəhbərlik edir,  mənim yenidən seçilib-seçilməyəcəyimə isə digər partiya rəhbərləri qərar verəcək”.
Оxu.Az xəbər verir ki, bu bəyanatla “CNN TÜRK” telekanalında yayımlanan proqrama qonaq olan CHP partiyasının lideri Kamal Kılıçdaroğlu çıxış edib. 
O, 2019-ci ildə keçiriləcək prezident seçkilərində namizəd olub-olmayacağına dair suallara aydınlıq gətirib:""Biz demokratik partiya qurmuşuq, demokratiyanı ruhumuza həkk etmiş cəmiyyətik. Təbii ki prezident namizədimiz də var.
Keçmişə baxsaq, bir çox mövcud partiyalar artıq fəaliyyətini dayandırıb. Lakin partiyalar arasında CHP ən güclü partiya olaraq bu gün də öz siyasətini davam etdirir. Biz bütün qərarları demokratiya çərçivəsində müzakirə edib, qəbul edirik”.
Aparıcının ""CHP-nin rəhbərliyinə Abdullah Gülü namizəd olaraq görürsünüzmü"" sualına isə Kılıçdaroğlu belə cavab verib: “O, tərəfsiz bir rəhbərdir. Bu mövzuda, yəni 2019-cu ildə keçirilməsi nəzərdə tutulan seçkilərlə bağlı onunla söhbətimiz olmayıb. Sonuncu dəfə 8-9 ay əvvəl onu ziyarət edib, bir çox mövzularda söhbət etmişdik. Zaman-zaman bizi tənqid etsə də, o, ədalətli rəhbərdir. Yeri gələndə neytral qalmağı bacarır. Bu sualın cavabını zaman göstərər.”

N.H.
www.oxu.az
"
"Türkiyədə polisləri daşıyan avtomobil qəzaya uğradıTürkiyənin İzmir əyalətinin Bornova rayonunda içərisində polis əməkdaşları olan avtomobilin qəzaya uğraması nəticəsində 2 polis ölüb, 3-ü yaralanıb.
Оxu.Az Haber 7-yə istinadən xəbər verir ki, sürücü idarəetməni itirərək avtomobili yolun kənarındakı beton dirəyə çırpıb.
Qəzanın yaranmasına səbəb kimi polisləri daşıyan avtomobilin başqa bir avtomobil tərəfindən sıxışdırılması göstərilir.
Yaralı polis əməkdaşları xəstəxanaya yerləşdirilib. Həkimlər onların vəziyyətinin ağır olduğunu bildiriblər.
Qəza ilə bağlı cinayət işi başlanılıb, araşdırma aparılır.  
N.H.
www.oxu.az
"
"Eyfel Qülləsində qolf meydançası açıldı - VİDEOParisin əsas simvollarından biri sayılan Eyfel Qülləsində, 57 metr hündürlükdə mini-qolf meydançası yaradılıb. 
Oxu.Az BFM-ə istinadən xəbər verir ki, layihə Fransa Qolf Federasiyası ilə birlikdə həyata keçirilib.
Miniatür idman meydançası Fransanın Luvr, Qarnye Operasının binası, Zəfər Tağı və bu kimi digər məşhur məkanların maketləri ilə bəzədilib.
Eyfel qülləsində noyabrın 5-dək qolf oynamaq mümkün olacaq.

N.O.
www.oxu.az
"
"Qırğızıstanda 3 mədənçi öldüQırğızıstanın cənubunda yerləşən Batken vilayətindəki mədəndə 3 nəfər dəm qazından ölüb.
Оxu.Az respublikanın Fövqəladə Hallar Nazirliyinin saytına istinadən xəbər verir ki, ölənlərin hamısı yerli sakinlərdir. Onlar təqribən 90 metr dərinlikdə dəm qazından zəhərlənib.
Onların cəsədləri mədəndən çıxarılıb və hüquq-mühafizə orqanlarına təhvil verilib. İlkin məlumata görə, ölən şəxslər qanunsuz kömür hasilatı ilə məşğul olublar.
Hadisənin təfərrüatları araşdırılır.
N.H.
www.oxu.az
"
"Tillerson Myanma ordusunu Rakhayn ştatındakı böhranı həll etməyə çağırdıABŞ dövlət katibi Reks Tillerson və Myanma silahlı qüvvələrinin baş komandanı Min Aunq Hlaynq arasında telefon danışığı olub.
Oxu.Az-ın Trend-ə istinadən verdiyi məlumata görə, telefon danışığı zamanı Tillerson Rakhayn ştatında baş verən zorakılıq aktları və humanitar böhranla bağlı öz narahatlığını bildirib.
R.Tillerson Myanma silahlı qüvvələrini və təhlükəsizlik xidmətini Rakhayn ştatında zorakılığın dayandırılması istiqamətində hökumətin gördüyü işləri dəstəkləməyə çağırıb.
A.S.
www.oxu.az
"
"Asiya milyarderlərin sayına görə ABŞ-ı qabaqlayıb2016-cı ildə Asiya regionu milyarderlərin sayına görə ABŞ-ı qabaqlayıb.
Oxu.Az-ın xəbərinə görə, bu barədə Bloomberg nəşri UBS Group maliyyə holdinqinin tədqiqatına istinadən məlumat yayıb.
Asiyada milyarderlərin sayı 117 nəfər artaraq 637 nəfərə çatıb, ABŞ-da isə bu rəqəm 563-ə bərabərdir. Ümumilikdə ötən ildə dünyanın ən varlı insanlarının sərvəti 17% artaraq 6 trilyon dollar təşkil edib. Amerikalılar bu pul kütləsinin böyük hissəsinə - 2,8 trilyon dollara nəzarət edirlər. Asiya  üzrə isə bu göstərici 2 trln. dollar təşkil edir.  
S.B.
www.oxu.az
"
"Türkiyə yeni nəsil döyüş avtomobilləri istehsal edəcək – FOTOTürkiyə “Korhan” adlı yeni nəsil döyüş avtomobilləri istehsal edəcək.
Oxu.Az-ın Trend-ə məlumatına görə, “Korhan” Türkiyənin ASELSAN şirkətinin mühəndisləri tərəfindən hazırlanıb.
Bu döyüş avtomobili seriyalı buraxılışına başlanandan sonra Türkiyə Silahlı Qüvvələrinin silahlanmasına qəbul ediləcək.
Hərbi texnikanın xarakteristikası barədə məlumat verilmir.

















S.B.
www.oxu.az
"
"Azərbaycanlı Almaniyada vağzalı partlatmaqla hədələdiOktyabrın 20-də, axşam saatlarında içkili vəziyyətdə olan 41 yaşlı azərbaycanlı Almaniyanın Kassel vağzalında ajiotaja səbəb olub.
Oxu.Az yerli KİV-ə istinadən bildirir ki, bu barədə Llokalo24 nəşri xəbər yayıb.
Kassel-Vilhelmsxyox stansiyasına gələn qatarın bələdçiləri federal polisin əməkdaşlarına bildiriblər ki, sərnişinlərdən biri özünü olduqca aqressiv aparır. Polislər onu sakitləşdirməyə çalışanda həmin şəxs qışqırmağa başlayıb və bildirib ki, yükündə bomba var və onu partladacaq.
Kişini sakitləşdirmək üçün, polis əməkdaşları güc tətbiq etməyə məcbur olublar.
Sonra yükə baxış keçirilib. Amma adı açıqlanmayan azərbaycanlının yükündə nəinki bomba, ümumiyyətlə heç bir partlayıcı tapılmayıb.
Alman nəşri qeyd edir ki, azərbaycanlı fransız pasportu ilə səyahət edib. Alkoqol testi aşkar edib ki, kişi güclü sərxoşluq vəziyyətində olub.
Almaniyanın federal polisi azərbaycanlını saxlayıb və ona qarşı cinayət işi qaldırıb. Ancaq o, məhkəmənin, prokurorla məsləhətləşməsindən sonra, təyin etdiyi 500 avro cəriməni ödəyib və sərbəst buraxılıb.
S.B.
www.oxu.az
"
"NATO-dan Türkiyəyə rəsmi – XƏBƏRDARLIQNATO-nun Hərbi Komitetinin rəhbəri Petr Pavel Türkiyəyə Rusiyadan S-400 “Triumf” hava hücumundan müdafiə komplekslərini alacağı təqdirdə qarşılaşacağı problemlər barədə xəbərdarlı edib.
Oxu.Az-ın xəbərinə görə, onun sözlərini Defense New saytı sitat gətirir.
P. Pavel bildirib ki, Rusiyadan S-400 “Triumf” sistemlərinin tədarükü rəsmi Ankaranın alyansın ümumi hava müdafiə sisteminə inteqrasiyasına mane olacaq.
“Suverenlik prinsipi müdafiə silahlarının alınmasına sözsüz ki təsir edir. Lakin Türkiyə bu addımın yaradacağı suveren riskə görə də cavab verməlidir”, - P. Pavel öz mövqeyini dəqiqləşdirib.
O, həmçinin əlavə edib ki, rəsmi Ankara hələ Moskva ilə razılaşmanı imzalamayıb:
“Hələ vaxtımız var. NATO çərçivəsində bu sazişin məqsədəuyğunluğu barədə müzakirə aparılmalıdır”. 
General qeyd edib ki, S-400 sistemləri NATO müttəfiqləri üçün problem yarada bilər.
S.B.
www.oxu.az
"
"Tillerson: Suriyanın gələcəyində Əsədə yer yoxdurABŞ Suriyanın gələcəyində Bəşər Əsədin yerinin olmadığını düşünür.
Oxu.Az-ın APA-ya istinadən verdiyi məlumata görə, bunu ABŞ dövlət katibi Reks Tillerson deyib.
BMT-nin Suriya məsələsi üzrə nümayəndəsi Stefan de Mistura ilə görüşdəbn sonra jurnalistlərə açıqlama verən R. Tillerson Bəşər Əsədin hər hansı rol oynamayacağı bütöv Suriyaya tərəfdar olduqlarını bildirib: ""Əsəd ailəsinin dövrü başa çatıb, önəmli olan bunun necə gerçəkləşəcəyi məsələsidir"".
A.S.
www.oxu.az
"
"Rusiyanın helikopteri dənizə düşdü – VİDEORusiyaya məxsus helikopter qəzaya uğrayıb.
Oxu.Az-ın Trend-ə istinadla məlumatına görə, helikopter Norveçin Şpisberqen adası yaxınlığında dənizə düşüb.
Məlumata görə, helikopterdə 8 nəfər olub.

A.S.
www.oxu.az
"
"Türkiyə 17 ölkədən səfirlərini geri çağırdıTürkiyənin 17 ölkədəki səfiri geri çağırılıb.
Оxu.Az Türkiyə KİV-inə istinadən xəbər verir ki, vəzifəsindən azad olunan diplomatların bir qismi Xarici İşlər Nazriliyinin sərəncamına götürülüb.
Geri çağrılanlar arasında Türkiyənin Gürcüstandakı səfiri Zeki Levent Gümrükçü də var. O, ölkəsinin Belçikadakı səfiri təyin edilib.
Ankaranın Beliçikadakı təmsilçisi Mehmet Hakan Olcay da geri çağırılıb və Xarici İşlər Nazirliyində yeni vəzifəyə təyin edilib.
Rəsmi Ankara ümumilikdə 21 ölkəyə isə yeni səfir təyin edib.
N.H.
www.oxu.az
"
"İndoneziyada fabrikdə partlayış nəticəsində ölənlərin sayı artdı - YENİLƏNİBİndoneziyanın Tangeranq şəhərində yerləşən fişəng zavodunda baş verən partlayış nəticəsində ən azı 46 nəfər ölüb.
Bu barədə Oxu.Az ""AFP"" agentliyinə istinadən xəbər verir. 
Ölənlərin əksəriyyətinin cəsədləri yandığı üçün kimliklərini təyin etmək çətindir.
Hazırda hadisənin səbəbi araşdırılır. 
***
12:48
İndoneziyanın paytaxtı Cakartanın qərbində yerləşən Tangerangdakı fişəng fabrikində partlayış olub.   
Oxu.Az Haber7-yə istinadən xəbər verir ki, hadisə nəticəsində 27 nəfər ölüb, 35-i yaralanıb.
Məlumata əsasən, partlayışdan əvvəl fabrikdə yanğın olub.
N.O.
www.oxu.az
"
"İstanbulda göydələn yanır - VİDEOİstanbulda 52 mərtəbəli göydələnin 15-ci mərtəbəsində yanğın başlayıb.
Bu barədə Oxu.Az Türkiyə KİV-ə istinadən məlumat verir.
Məlumata əsasən, hadisə yerinə yanğınsöndürən və xilasedicilər gəlib, binadan insanların təxliyyəsinə başlanılıb. 
Yanğının səbəbləri haqqında məlumat verilmir.

N.О.
www.oxu.az
"
"Ermənistan ordusunda silah-sursat satmaq istəyən 2 hərbçi həbs edildiİşğalçı Ermənistan ordusunda silah-sursat satmaq istəyən 2 hərbi qulluqçunun həbs edildiyi barədə xəbər yayılıb.
Oxu.Az Trend-ə istinadən xəbər verir ki, Azərbaycanın işğal olunmuş Xocavənd rayonu istiqamətində hərbi xidmətdə olan Karen Nuricanyan həbs edilib.
Məlum olub ki, K.Nuricanyan hərbi hissədən oğurladığı silahı və ona aid sursatları ovçuluqla məşğul olan yerli sakinlərə satarkən həbs edilib. Cinayət məsuliyyətinə cəlb edilən K.Nuricanyan izahatında bu işi zabitlərin tapşırığı ilə etdiyini bildirib.
Oktyabrın 19-da isə döyüş postunda növbədə olarkən oğurladığı əl qumbaralarını satmağa cəhd edən başqa bir hərbi qulluqçunun da həbs edildiyi məlum olub. Hələlik adı gizli saxlanılan hərbi qulluqçunun başqa oğurluq hadisələrində əli olub-olmadığı Ermənistan Müdafiə Nazirliyi İstintaq İdarəsi tərəfindən araşdırılır.
A.M.
www.oxu.az
"
"ABŞ iranlı rejissoru mükafatlandırdıİranlı rejissor Yaser Talebin çəkdiyi “Övladlar” filmi ABŞ-da təşkil olunan “Royal Starr Film Festival”ında “Ən yaxşı xarici film” mükafatını qazanıb.
Oxu.Az xarici KİV-ə istinadən xəbər veri ki, filmdə baş rolları Hasan Rüstemani, Viktoria Levşenikova, Hüseyn Mirzaguli, Mehrtaş Saidi ile Pagah Kakasoltani canlandırır.
Ekran əsəri bundan əvvəl ABŞ-da keçirilən “Longleaf Film Festival”ında da mükafata layiq görülüb.
A.S.
www.oxu.az
"
"İstanbulda atışma: Yaralananlar varTürkiyənin İstanbul şəhərində iki silahlı qrup arasında atışma olub. 
Оxu.Az Anadolu-ya istinadən xəbər verir ki, atışma nəticəsində iki nəfər yaralanıb.
Hadisə yerinə polis bölmələri gəlib. Silahlı şəxslər axtarılır.
N.H.
www.oxu.az
"
"Finlandiyada sərnişin qatarı zirehli transportyor ilə toqquşub: Ölənlər varFinlandiyada sərnişin qatarı zirehli transportyor ilə toqquşub, ölən və yaralanan var. 
Oxu.Az-ın TASS-a istinadən xəbərinə görə, hadisə Raasepori şəhərində, bu gün səhər saat 8:00-da baş verib.
Yerli KİV-in məlumatına əsasən, qəza nəticəsində üç nəfər dünyasını dəyişib, 10 nəfər xəsarət alıb. Hadisənin səbəbləri barədə məlumat verilmir.
N.О.
www.oxu.az
"
" Ali Radanın deputatı əməliyyatdan sonra ayıldı  - VİDEO + YENİLƏNİBKiyevdə sui-qəsdə məruz qalan Ukrayna Ali Radasının ""Radikal"" Partiyasından olan deputatı İqor Mosiyçuk uğurlu əməliyyat sonra ayılıb.
Оxu.Az bu barədə Ukrayna KİV-ə istinadən xəbər verir.
O, hələ reanimasiyada saxlanılır, həkimlər onun vəziyyətini orta ağır qiymətləndirirlər.
İ.Mosiyçuk bəyan edib ki, sui-qəsdin sifarişçiləri ""Moskvada oturub"", icraçıları isə yerli insanlardır: ""Mən yalnız mühafizəçim Ruslanın sayəsində sağ qaldım. 
O, keçmiş ""Berkut""çudur və məni xilas edərkən həyatını itirdi"".

***
09:05
Kiyevdə baş verən partlayış nəticəsində Ali Radanın deputatı, “Radikal” partiyanın təmsilçisi İqor Mosiyçuk yaralanıb.
Оxu.Az bu barədə “112 Ukrayna” telekanalına istinadən xəbər verir.
İqor Mosiyçuk “Espresso” telekanalının binasından çıxdığı zaman  yolun kənarında avtomobil partlayıb. Hadisə nəticəsində yaralanan deputat xəstəxanaya çatdırılıb.
Onun vəziyyəti barədə hələlik məlumat verilmir.
N.H.
www.oxu.az
"
"İraqın baş naziri İrandaİraqın baş naziri Heydər əl-Abadi Tehranda səfərdədir.
Оxu.Az bu barədə İran KİV-ə istinadən xəbər verir.
Hava limanında  baş naziri İranın mədən, ticarət və sənaye naziri Məhəmməd Şəriətmədari qarşılayıb.
Heydər əl-Abadi İran prezidenti Həsən Ruhani ilə görüşüb. 
Görüşdə iki ölkə arasındakı əlaqələrin hazırkı durumu və gələcək perspektivləri, İraqın şimalındakı Kürd Muxtar Əyalətində keçirilən “referendum”, İraqdakı son vəziyyət müzakirə olunub.
N.H.
www.oxu.az
"
"Türkiyədə FETÖ üzvlərinin həbsi ilə bağlı geniş əməliyyat keçirilirTürkiyənin hüquq-mühafizə orqanları ölkədə Fətullahçı Terror Təşkilatına (FETÖ) qarşı genişmiqyaslı əməliyyat-axtarış tədbirləri keçirir.   
Oxu.Az Report-a istinadən xəbər verir ki, Türkiyə Xarici İşlər Nazirliyinin FETÖ üzvü olduğuna görə işdən çıxarılan 121 keçmiş əməkdaşının həbs edilməsi ilə bağlı sanksiya verilib. 
Keçmiş diplomatların tutulması üçün ölkənin 30 əyalətində eyni zamanda əməliyyat başlayıb. Bundan başqa, FETÖ ilə əməkdaşlıq edən Türkiyə Silahlı Qüvvələrinin 70 əməkdaşının tutulması barədə qərar çıxarılıb. Onların tutulması haqqında qərarı Konya Prokurorluğu qəbul edib.
Əməliyyatı Konya Mütəşəkkil Cinayətkarlığa Qarşı Mübarizə İdarəsi aparır. Onların tutulması istiqamətində 31 əyalətdə əməliyyat keçirilir.
N.О.
www.oxu.az
"
"Jirinovskidən yeni qalmaqal - VİDEOVladimir Solovyovun axşam şousunun efirində “Yedinaya Rossiya” fraksiyasından olan Rusiya Dumasının deputatı Konstantin Zatulin Vladimir Jirinovskiyə  LDPR partiyasının 1993-cü ildə seçkiqabağı vədlərini xatırladıb.  
Oxu.Az-ın məlumatına əsasən, bununla da partiya liderinin qəzəbinə səbəb olub.
Vladimir Volfoviç ona xas olan ekspressiv tərzdə opponentinə nalayiq sözlər yağdırıb. O, Zatulini yalan danışmaqda ittiham edib. 

N.О.
www.oxu.az
"
"Tramp: Mən çox ağıllı insanamABŞ prezidenti Donald Tramp KİV-in onu mədəniyyətsiz insan kimi təqdim etməsinə baxmayaq, çox ağıllı insan olduğunu bildirib.
Oxu.Az bu barədə ""The Hill""ə istinadən xəbər verir.
“Zənnimcə, KİV məni olduğumdan daha mədəniyyətsiz biri kimi təqdim edir. Adamlar başa düşmürlər ki, mən “Plüşa liqa”sı universitetini (ABŞ-ın ən prestijli universitetlərindən biri – red.) bitirmişəm. Mən yaxşı tələbə olmuşam, yaxşı oxumuşam. Mən çox ağıllı insanam”, - deyə Tramp qeyd edib.
N.O.
www.oxu.az
"
"Qadın olduğuna görə işçilər müdiri öldürdülər - FOTOMeksikanın Tlaskala ştatında qətl hadisəsi baş verib.
Оxu.Az bu barədə “Mirror”a istinadən xəbər verir.
Məlumata əsasən, Miqel və Oskar adlı 24 yaşlı gənclər müdirləri 19 yaşlı Jasmin Kontrerası boğaraq öldürüblər. Hadisə onların işlədikləri parça mağazasında baş verib və müşahidə kamerasına düşüb. Onlar qızın cəsədini meşədə basdırıblar.
Oktyabrın 20-də polis cəsədi aşkar edib. Təhlükəsizlik xidmətinin əməkdaşları tərəfindən saxlanılan cinayətkarlar törətdikləri əməli etiraf ediblər. Onlar özlərindən yaşca balaca qadının tabeçiliyində işləyə bilmədikləri üçün onu öldürdüklərini söyləyiblər. Həmçinin məlum olub ki, Miqelin mərhuma pul borcu da olub.
Yaxın günlərdə hakim qarşısına çıxacaq Miqel və Oskarı 30 ilədək azadlıqdan məhrumetmə cəzası gözləyir.



N.H.
www.oxu.az
"
"ABŞ hərbçiləri piratların hücumuna məruz qalmış İran dənizçilərinə yardım etdiABŞ-ın hərbi donanması piratların hücumuna məruz qalmış İran dənizçilərinə yardım edib.
Oxu.Az-ın xəbərinə görə, bu barədə ABŞ Hərbi Dəniz Qüvvələrinin açıqlamasında deyilir.
“Oktyabrın 24-də ABŞ Hərbi Dəniz Qüvvələri Yəmənin Sokotra adası yaxınlığında piratların hücumuna məruz qalmış İran balıqçı gəmisinə yardım göstərib”, məlumatda deyilir.
Açıqlamada həmçinin bildirilir ki, İran Sahil Mühafizəsi hücumla bağlı ABŞ Hərbi Dəniz Qüvvələrinin Baş Komandanlığına müraciət edərək onlardan yardım istəyib. Hadisə yerinə ABŞ-ın “Howard” və Yaponiyanın “Amagiri” eskadra mina gəmiləri (esminesləri) cəlb edilib. ABŞ gəmisinin heyəti üç iranlı dənizçiyə tibbi yardım göstərib və qida ilə təmin edib.
A.M.
www.oxu.az
"
"ABŞ-da təqaüdçü silahlı soyğunçunu zərərsizləşdirdi – VİDEOABŞ-ın Pensilvaniya ştatının Skott qəsəbəsində yerli təqaüdçü banka hücum çəkən soyğunçunu zərərsizləşdirib.
Oxu.Az-ın xəbərinə görə, videonu The New York Post nəşri dərc edib.
Cinayətkar bank işçisindən pulla dolu torbanı götürdükdən sonra 63 yaşlı Robert Sakoski onun üstünə atılaraq yerə yıxıb və maskasını çıxarıb. 
Saxlanılan Con Rayall polisə bildirib ki, uşağını saxlamaq üçün pul lazım olduğundan cinayətə əl atıb.
Sakoski yerli hotellərin birində menecer işləyir. 

S.B.
www.oxu.az
"
"Braziliya prezidenti xəstəxanaya yerləşdirildiBraziliya prezidenti Mişel Temer xəstəxanaya yerləşdirilib.
Oxu.Az-ın xəbərinə görə, bu barədə Globo telekanalı məlumat yayıb.
Bildirilir ki, səhhəti qəfildən pisləşən ölkə başçısı paytaxt xəstəxanalarından birinə çatdırılıb.
Onun səhhəti barədə digər təfərrüatlar açıqlanmır.
S.B.
www.oxu.az
"
"Patriarx Kirill Qarabağ haqda: Münaqişə yenidən alovlanır“Dini abidələrin məhv edilməsi bütün münaqişələr üçün təhlükəlidir"".
Оxu.Az ""Eurasiya Diary""yə istinadən xəbər verir ki, bunu Moskva və Bütün Rusiyanın patriarxı Kirill deyib. 
“Dağlıq Qarabağ münaqişəsinin həllinin mümkünlüyünü müzakirə etmək üçün Ermənistan və Azərbaycanın dini liderləri dəvətim əsasında Moskvaya gəlmişdilər. Dini abidələrin qorunmasının və onlara hörmətlə yanaşılmasının vacibliyi qeyd olunan bəyanat qəbul etdik. Bizim tərəfimizdən prinsipial mövqe ortaya qoyuldu ki, müqəddəs abidələrə toxunanda, münaqişə yenidən alovlanır, qəddarlıq dərəcəsi kritik həddə çatır. Bu bəyanatı ona görə verdik ki, hər iki tərəfdən dini abidələrin dağıdılması ilə bağlı məlumatlar daxil olurdu. 
Ermənistan və Azərbaycanın dini liderləri özlərində güc taparaq bəyan etdilər ki, dini abidələr, binalar, dini adətlər təhqir oluna bilməz və olunmamalıdır. 
Çünki belə olan halda siyasi münaqişə dini hisslərin enerjisini oyadır və bu da bütün münaqişələr üçün çox təhlükəlidir"".
N.H.
www.oxu.az
"
"Saakaşvili Ukrayna vətəndaşlığından məhrum edildi - RƏSMİGürcüstanın eks-prezidenti, Odessa rayonunun sabiq qubernatoru Mixeil Saakaşviliyə Prezident Administrasiyasından onun vətəndaşlıqdan məhrum edilməsi barədə sənədlər təqdim edilib.
Bu barədə Oxu.Az “RİA Novosti”yə istinadən xəbər verir.
Məlumata əsasən, Saakaşvili tezliklə bu qərardan şikayət verməyə hazırlaşır.
""Nəhayət, biz Prezident Administrasiyasından mənim vətəndaşlıqdan məhrum edilməyim haqqında sənədləri almışıq. Bu gün və ya sabah məhkəməyə gedib  şikayət verəcəyik"", - M.Saakaşvili deyib.
Xatırladaq ki, bir müddət əvvəl Ukrayna prezidenti Petro Poroşenko M.Saakaşvilini Ukrayna vətəndaşlığından məhrum edib. 
N.O.
www.oxu.az
"
"Ermənistanda tələbələr etiraz aksiyası keçiriblərErmənistanda tələbələr parlamentin binası qarşısında “Hərbçilərin və hərbi xidmətin statusu haqqında” qanun layihəsinə etiraz aksiyası keçiriblər.
Оxu.Az Ermənistan KİV-ə istinadən xəbər verir ki, yeni qanun layihəsində tədrislə bağlı möhlət hüququ nəzərdə tutulmayıb.
“Təxminən hər il 140 tələbə aspiranturaya qəbul olur. Əgər möhlət verilməzsə, onlar elmlə məşğul olmaqdan məhrum ediləcəklər”, - aksiya iştirakçılarından biri vurğulayıb. 
N.H.
www.oxu.az
"
"İŞİD dünya çempionatını hədəf aldı – FOTOİŞİD terror təşkilatı gələn il Rusiyada keçiriləcək dünya çempionatını hədəfə alıb.
Oxu.Az-ın APA-ya istinadən verdiyi məlumata görə, terrorçular fotoşopla düzəldilən bir neçə rəsm vasitəsilə turniri açıq şəkildə təhdid ediblər.
Həmin arxivdəki şəkillərdən birində Argentina millisinin kapitanı Lionel Messi də var. “Barselona”nın hücumçusunun dəmir barmaqlıqlar ardından qanlı göz yaşı tökən yerdə təsvir edilən şəklinin yanında bu cümlə yazılıb: “Lüğətində uğursuzluq olmayan bir dövlətlə savaşırıq”.
Düzəldilən rəsmlərdən birində isə qarşılaşmaların keçiriləcəyi stadionlardan olan “Lujniki”yə doğru baxan bir silahlı militan saatlı bomba ilə yer alıb. Onun üzərində “Rusiyadakı bütün Allahsızlar... Sizə söz, mücahidlərin atəşi yanacaq. Sadəcə, gözləyin”, - yazılıb.
Daha bir rəsmdə dünya çempionatının loqosunun ətrafı qana bulanmış, partlamaq üzrə olan bir bomba çəkilib. Sol əlində avtomat tutan üzü maskalı bir nəfər isə sağ əli ilə terrorçunun xəbərdarlıq mesajını çatdıran işarəni göstərib.
Qeyd edək ki, dünya çempionatı gələn il iyunun 14-dən iyulun 15-nə qədər keçiriləcək.



A.M.
www.oxu.az
"
"Ermənistan ordusunda qanlı insident Azərbaycanın işğal olunmuş Ağdərə rayonu istiqamətində yerləşdirilən Ermənistan ordusunun taborlarından birində növbəti qanlı insident baş verib. 
Oxu.Az-ın Report-a istinadən məlumatına görə, gecə saatlarında iki hərbi qulluqçu arasında başlayan mübahisə sonradan qan tökülməsinə səbəb olub.
Artur Xaçaturyan təhqirlərə dözməyərək xidmət yoldaşına avtomat silahdan atəş açıb.
Faktla bağlı Ermənistan Müdafiə Nazirliyinin istintaq idarəsi tərəfindən araşdırma başlanıb.
N.O.
www.oxu.az
"
"Türkiyədə sel hərbçiləri apardı: Ölən var - FOTOTürkiyənin Tekirdağ vilayətində sel hərbi maşını aparıb. İnsident nəticəsində 1 nəfər hərbçi həlak olub.
Oxu.Az-ın Trend-ə istinadən məlumatına görə, hadisə zamanı avtomobildə 4 hərbçi və 2 polis olub. Xilasetmə işləri nəticəsində 5 nəfəri sel sularından xilas etmək mümkün olub.
Hazırda həlak olmuş hərbçinin cəsədinin axtarılması istiqamətində iş aparılır. Hadisə ilə bağlı əlavə detallar açıqlanmayıb.











N.О.
www.oxu.az
"
"Ermənistanda əsgər və zabitlər hərbi hissədən qaçdıErmənistan Ordusunun hərbçiləri xidmət yerini özbaşına tərk ediblər.
Oxu.Az-ın məlumatına görə, Ermənistan Ordusunda hökm sürən qanunsuzluqlar səbəbindən hərbi qulluqçular xidmət yerlərini özbaşına tərk edirlər. Bu günlərdə hərbi hissəni özbaşına tərk edən hərbi qulluqçular Harut Melikyan və Rudik Hakopyan barəsində cinayət işi başlanıb.
Eyni zamanda, məlumatda Ağdərə istiqamətində yerləşən işğalçı ordunun zabitləri baş leytenant Ara Mezlaxanyan (hərbi xidmətə Gexarkunuk vilayətinin Çəmbərək rayonundan çağırılıb) və taqım komandiri Hayk Martirosyanın da xidmətdən yayınmaq məqsədilə hərbi hissəyə qayıtmadıqları bildirilir.
Xidmətdən yayınan hərbçilərlə bağlı axtarış və istintaq tədbirləri aparılır.
N.О.
www.oxu.az
"
"Gürcüstan vətəndaşlarının Avropa İttifaqına səfər qaydaları sərtləşdirilir“Gürcüstan vətəndaşları Avropa İttifaqına vizasız səfər etməsi üçün ilkin avtorizasiyadan keçməlidir”.
Oxu.Az Report-a istinadən xəbər verir ki, bunu ölkə xarici işlər nazirinin müavini Vaxtanq Maxarobluişvili jurnalistlərə bildirib.
Onun sözlərinə görə, Avropa parlamentinin vətəndaşların azadlığı, məhkəmə və daxili iş məsələləri üzrə komitəsi bu təşəbbüsü dəstəkləyir.
Avtorizasiya (elektron sənəd, yaxud özünü təqdim edən şəxsin səlahiyyətlərinin və ya müəllifliyinin təsdiqlənməsi) üçün vətəndaş xüsusi elektron ərizə formasını doldurulmalıdr. Viza xidmətinə görə konsulluğa 10 avro ödənilməlidir.
Mütəxəssislər bunu vizanın başqa forması da adlandırırlar. 
Qeyd edək ki, Gürcüstan vətəndaşlarının Avropa İttifaqı ölkələrinə vizasız gedişi qaydası cari il martın 28-dən etibarən tətbiq edilir.
N.O.
www.oxu.az
"
"Şeyx 9 müsəlman xanımı nazir təyin etdiBirləşmiş Ərəb Əmirliklərinin  vitse-prezidenti və baş naziri, Dubayın hakimi Əla-Həzrət Şeyx Mohammad Bin Raşid Al Maktum yeni Kabinetin tərkibini açıqlayıb.
Оxu.Az ""Eurasiya Diari""yə istinadən xəbər verir ki, bu barədə Birləşmiş Ərəb Əmirliyinin Azərbaycandakı səfirliyindən məlumat verilib.
Kabinet BƏƏ-ni dünyanın süni intellekt və digər qabaqcıl texnologiyalar üzrə ən yaxşı hazırlanmış ölkəsi etmək tapşırığını həyata keçirəcək. Şeyx Mohammad deyib ki, yeni hökumətin məqsədi biliyi, elmi və tədqiqatı təşviq etmək, həmçinin millətin idarə edilməsinə gəncləri cəlb etməkdir. Yeni hökumət BƏƏ-nin tarixində sayca 13-cüdür.
27 yaşlı cənab Omar Bin Sultan Al Olama süni intellekt üzrə dövlət naziri, 30 yaşlı xanım Sara Al Amiri qabaqcıl elmlər üzrə dövlət naziri, xanım Mariam Al Muhairi gələcək qida təhlükəsizliyi üzrə dövlət naziri təyin edilib.
Yeni kabinet 31 nazirdən ibarətdir. Kabinetin tərkibinə 9 xanım nazir daxildir. Bu da hökumətdə qadın təmsilçiliyinin 29 faiz artımı deməkdir.
N.H.
www.oxu.az
"
"Özbəkistan prezidenti TürkiyədəÖzbəkistan prezidenti Şavkat Mirziyoyev Türkiyəyə rəsmi səfər edib.
Оxu.Az-ın ""Milliyet""ə istinadən verdiyi xəbərə görə, Ş. Mirziyoyev Ankarada türkiyəli həmkarı Rəcəb Tayyip Ərdoğanla görüşəcək.
Qeyd edək ki, Özbəkistan prezidenti 20 il sonra ilk dəfə Türkiyədədir.
N.H.
www.oxu.az
"
"Lavrov və Tillerson görüşəcəkRusiya xarici işlər naziri Sergey Lavrov və ABŞ dövlət katibi Reks Tillerson arasında görüş keçiriləcək.
Оxu.Az APA-ya istinadən xəbər verir ki, bu barədə Rusiya xarici işlər nazirinin müavini Sergey Ryabkov bildirib. 
O, Lavrovun Tillersonla görüşünün noyabrda Vyetnamda keçiriləcək Asiya-Sakit okean ölkələri İqtisadi Əməkdaşlıq  təşkilatının sammitində baş tuta biləcəyini söyləyib:  ""Lavrov da, Tillerson da Vyetnamda keçiriləcək sammitdə olacaqlar. Lakin bizdə mümkün görüşün vaxtı və tarixi ilə bağlı dəqiq məlumat yoxdur. Bununla belə, iki ölkə arasında suallar yığılıb-qalıb, fikrimcə, bu görüş baş tutmaya bilməz"". 
N.H.
www.oxu.az
"
"Heydər əl-Abadi Türkiyədə səfərdədirİraqın baş naziri Heydər əl-Abadi Türkiyədə rəsmi səfərdədir.
Оxu.Az bu barədə ""Sana""ya istinadən xəbər verir.
Esenboğa hava limanında onu Türkiyənin gömrük və ticarət naziri Bülent Tüfenkçi qarşılayıb.
Türkiyə prezidenti Rəcəb Tayyib Ərdoğan İraqın baş nazirini öz iqamətgahında qəbul edəcək. 
Daha sonra iki ölkənin baş nazirləri - Binəli Yıldırımla H.Abadi arasında Çankaya köşkündə görüş keçiriləcək. 
Görüşlərdə Türkiyə-İraq əlaqələrinin inkişafı, bölgədəki vəziyyət müzakirə ediləcək.  
N.H.
www.oxu.az
"
"ABŞ-da universitetin ərazisinə silahlı hücum: İki ölüABŞ-ın Luiziana ştatında yerləşən Qremblinq şəhərindəki dövlət universitetinin ərazisinə silahlı basqın nəticəsində 2 nəfər öldürülüb.
Оxu.Az “Associated press”ə istinadən xəbər verir ki, bunu yerli Polis İdarəsinin sözçüsü Stiven Uliyems bildirib.
Hadisə universitetin ərazisində düşən mübahisə nəticəsində baş verib. 
S.Uliyemsin sözlərinə görə, basqınçılar atəş açdıqdan sonra hadisə yerindən qaçıblar. Onların tutulması üçün əməliyyat keçirilir. 
Hadisə ilə bağlı araşdırma aparılır.
N.H.
www.oxu.az
"
"Jirinovski Sobçaka beş il həbs istədi - Krımla bağlı sözlərinə görəRusiya Liberal Demokrat Partiyasının sədri Vladimir Jirinovski bəyan edib ki, Kseniya Sobçak Krım haqqında söylədiyi fikirlərinə görə cəzalandırılmalıdır. 
Bu barədə Oxu.Az “RİA Novosti”yə istinadən məlumat verir.
“Rusiyada prezident seçkilərində iştirak etmək istəyən bir qadın ortaya çıxıb, Krımın Ukraynaya mənsub olmağını bildirməyi yolverilməzdir. Bu, cinayətdir. Baş prokuror cinayət işinə başlamalıdır, istintaq komitəsi cinayət işi açmalıdır və məsələ məhkəməyə ötürülməlidir. O, beş il müddətinə həbs edilməlidir”, - deyə V.Jirinovski bildirib.
Partiya sədri qeyd edib ki, Sobçak kimi namizədlər ucbatında 2018-ci ilin martında Rusiyada prezident seçkilərində səsvermədə iştirak edənlərin sayı az ola bilər.
Xatırladaq ki,K.Sobçak prezident seçkilərində iştirak edəcəyini bəyan etdiyi ilk mətbuat konfransında Krımın Ukraynanın ərazisi olduğunu bildirmişdi. O qeyd etmişdi ki, Rusiya-Ukrayna münasibətləri yenidən bərpa olunmalıdır.
N.O.
www.oxu.az
"
"Rusiyanın Ermənistandakı bazasında 1500 hərbçi dəyişdiriləcəkRusiyanın Ermənistandakı bazasında hərbçilərin ilk partiyası Cənub Hərbi Dairəsinin (CHD) hərbçiləri ilə əvəz edilib.
Оxu.Az bu barədə CHD-yə istinadən xəbər verir.
""Dekabrın əvvəlinə qədər təqribən 1,5 min əsgər və çavuşun əvəz edilməsi planlaşdırılır. Hərbçilər Ermənistanın Gümrü şəhərindən Moskva, Sankt-Peterburq, Rostov, Krasnodar, Mineral Sular, Samara, Yekaterinburq, Novosibirsk və Xabarovsk şəhərlərinin iri beynəlxalq hava limanlarının əsas marşrutları üzrə uçan mülki aviasiya təyyarələri ilə yola salınacaq"", - məlumatda deyilir.
Qeyd olunur ki, Ermənistanın hərbi bazasına mübadilə üzrə gələn hərbçilərin 50%-dən çoxu hazırlıqlı mütəxəssislərdir. 
N.H.
www.oxu.az
"
"Poroşenkonun mükafatlandırdığı azərbaycanlı danışdı - FOTOUkrayna Milli Qvardiyasının Milli Qəhrəmanı, general S. Kulçiçski adına taborunun azərbaycanlı hərbçisi İsrafilov Vidadi Şəhriyar oğlu antiterror əməliyyatlarında xidmətlərinə görə prezident Pyotr Poroşenko tərəfindən mükafatlandırılıb.
Oxu.Az-ın məlumatına görə, V. İsrafilov APA-ya bildirib ki, “Antiterror əməliyyatlarında iştirakına görə” medalı ilə təltif olunması barədə prezident 2016-cı ilin dekabrında sərəncam imzalasa da, mükafat ona dünən təqdim olunub.
O qeyd edib ki, bu, ölkə rəhbərliyinin onun timsalında Ukraynada terror əleyhinə mübarizə aparanların xidmətinə verilən qiymətdir: “Bunu tək özümə yox, Ukrayna uğrunda döyüşən azərbaycanlıların, ümumiyyətlə, bütün döyüşçü yoldaşlarımın xidmətinə verilən qiymət kimi dəyərləndirirəm. Bir azərbaycanlı kimi bu mükafatın mənim üçün böyük əhəmiyyəti var”.
1999-cu ildən Ukraynada yaşayan V. İsrafilov əslən Azərbaycanın Şəki rayonundandır.
O, indiyə qədər Ali Rada və komandanlıq tərəfindən də bir sıra mükafatlara da layiq görülüb. 








N.O.
www.oxu.az
"
"  Meral Akşener yeni siyasi partiya yaratdıTürkiyədə sabiq daxili işlər naziri, Böyük Millət Məclisinin keçmiş sədr müavini Meral Akşenerin başçılığı ilə yeni siyasi partiyanın qurulduğu elan olunub.
Оxu.Az  bu barədə Hürriyet-ə istinadən xəbər verir.
M. Akşener bu gün səhər saatlarında Daxili İşlər Nazirliyinə gedərək partiyanın quruluş sənədlərini nazirliyin rəsmi şəxslərinə təqdim edib. Yeni partiyanın adı “İyi Parti” (Yaxşı Partiya) olacaq. Partiyanın sloqanı belədir: “Türkiye iyi olacak”.
Yeni partiyanın qurucuları arasında müxtəlif ideoloji istiqamətləri təmsil edən tanınmış şəxslər var. 
Onların arasında keçmiş nazirlər Suat Çağlayan, Aydın Tümən, Ahat Andican, Abdülkadir Akçan, Ayfer Yılmaz, Türkiyə Jandarma Qüvvələrinin keçmiş komandan müavini, istefada olan general Əli Lapanta, 1996-cı ildə Türkiyə ilə Yunanıstanı müharibənin astanasına gətirən Egey dənizindəki kiçik Kardak adası ilə bağlı gərginlik zamanı adaya çıxaraq, oraya türk bayrağı sancan Hərbi Dəniz Qüvvələrinin keçmiş xüsusi təyinatlısı, istefada olan polkovnik Əli Türkşən, Mərkəzi Bankın keçmiş müdiri Durmuş Yılmaz, Aşıq Veysəlin nəvəsi Çiğdəm Özər, eləcə də, ilk gündən Meral Akşenerlə birlikdə partiya quruculuğunda iştirak edən millət vəkilləri Ümit Özdağ, Yusuf Halaçoğlu, vaxtilə MHP-nin liderlərindən biri olan Koray Aydın kimi tanımış simalar yer alıb.      
Qurucular arasında daha bir maraqlı sima erməni əsilli türk millətçisi, İstanbulda quru təmizləmə işi ilə məşğul olan Elmas Giraqos adlı şəxsdir.
N.H.
www.oxu.az
"
"Şimali Kiprdə iki azərbaycanlı gənc tutulub - FOTOŞimali Kipr Türk Respublikasında (ŞKTR) iki azərbaycanlı gənc tutulub.
Oxu.Az-ın APA-ya istinadən məlumatına əsasən, azərbaycanlı Nicat Vahabov və Ayxan Şicayev oktyabrın 9-da Mağusa şəhərində küçədə Yücel Sarakla mübahisə ediblər. Y. Sarak onlardan çəkindiyi üçün hadisə yerindən qaçıb. O, qaçarkən mobil telefonunu yerə salıb. Azərbaycanlı gənclər həmin telefonu götürüblər. Hadisə ətrafdakı müşahidə kameralarına düşüb. Nəticədə azərbaycanlı gənclərin kimliyi müəyyənləşib və onlar oğurluqda təqsirləndirilərək tutulublar.
N. Vahabov verdiyi ifadədə əməlini etiraf edib, A. Şicayev isə telefonu dostunun götürdüyünü bildirərək, təqsirli olmadığını bildirib.
Məhkəmə onların xaricə çıxışına qadağa qoyub və sənədlərini əlindən alıb. Bundan başqa, məhkəmədə onların hər birinin 1000 lirə (təxminən 500 manat) girov ödəyəcəyi təqdirdə azadlığa buraxılması barədə qərar verilib. Lakin tələb olunan girov ödənilməyib, hər iki şəxs təcridxanaya göndərilib.



N.О.
www.oxu.az
"
"Qırğızıstan parlamentinin sədri istefa verdiQırğızıstan parlamentinin sədri Çınıbay Tursunbekov oktyabrın 25-də keçirilən iclasın gedişatı zamanı vəzifəsindən istefa verdiyini elan edib.
Bu barədə Oxu.Az “Veçerniy Bişkek” agentliyinə istinadən xəbər verir.
O qeyd edib ki, siyasətdən və parlamentdən getmir.
Tursunbekov siyasi hərarəti aşağı salmaq istədiyinə görə istefa verdiyini dilə gətirib.
“Mənim bütün fəaliyyətim qanunvericilik prinsiplərinə əsaslanıb. Prezident seçkisi zamanı yaranmış siyasi hərarəti aşağı salmaq üçün istefa verməliyəm”, - deyə Ç.Tursunbekov bildirib.
N.О.
www.oxu.az
"
" Səhrada gələcəyin şəhəri tikiləcəkDünyada ən iri neft istehsal və ixracatçısı Səudiyyə Ərəbistanı səhrada Neom adlı meqapolisin tikintisi planını təqdim edib.
Oxu.Az bu barədə ""Arabia""ya istinadən xəbər verir.
Şəhər yalnız günəş və külək enerjisi ilə tam təmin olunacaq.
Yeni şəhər Qırmızı dənizin sahilində 25 000 kvadrat kilometr ərazidə salınacaq. Sahil ərazisinin uzunluğu təxminən 500 kilometr olacaq.
N.H.
www.oxu.az
"
"Ukraynada 5 nəfəri öldürən qızın biznesmen atası: 1,5 milyon dollar ödəməyə hazıram – FOTOXəbər verdiyimiz kimi, 18 oktyabrda Ukraynanın Xarkov şəhərində 20 yaşlı Yelena Zayçevanın törətdiyi avtomobil qəzası nəticəsində 5 nəfər ölüb və daha 6 piyada yaralanıb.
Oxu.Az xarici KİV-ə istinadən xəbər verir ki, Yelenanın biznesmen atası Vasili Zayçev ölənlərin və yaralananların ailələri ilə görüşüb, onların qarşısında diz çökərək, qızını bağışlamalarını istəyib.
61 yaşlı iş adamı bildirib ki, zərərçəkənlərin ailələrinə ümumilikdə 1,5 milyon dollar yardım etməyə hazırdır: “İnsanların ölümünə səbəb olan bu qəzaya görə mən və həyat yoldaşım çox kədərliyik. Üzüntümüzü sözlərlə ifadə edə bilmərik. Qızımızı bağışlamaları üçün zərərçəkənlərin ailələrinə yalvarırıq. Onlara bütün maddi dəstəyi göstərəcəyimizi bildiririk”.
V.Zayçev qəzaya görə təkcə qızının məsuliyyət daşımadığını da deyib: “Başqa bir avtomobil qızımın avtomobilini vurduğu üçün qəza bu qədər şiddətli olub. Məhkəmənin qəzaya görə iki nəfərin məsuliyyət daşıdığını nəzərə alacağına və buna uyğun cəza müəyyənləşdirəcəyinə ümid edirik. Ədalətli qərara hörmət göstərəcəyik”.
Qeyd edək ki, tibbi yoxlanış zamanı Yelena Zayçevanın qanında opiat aşkarlanıb. Narkotik maddənin təsiri altında qəza törədən biznesmen qızının 10 il azadlıqdan məhrum ediləcəyi bildirilir.
































A.M.
www.oxu.az
"
"Trampdan ""twit"" yazmamağı tələb etdilərABŞ senatında demokratların lideri Çak Şumer ölkə prezidenti Donald Trampdan ""Twitter""də yazı yazmaqdan əl çəkib, işə başlamağı tələb edib.
Bu barədə Oxu.Az Bloomberg-ə istinadən xəbər verir.
“Prezident Tramp ""twit"" yazmaqdan əl çəkib, yaşamağa başlamalıdır. Biz bu prezidentin liderliyini görmürük. O, ""twit"" yazıb problemləri gərginləşdirməkdən savayı bir iş görmür. Amerikalılar bunu istəmirlər”, - deyə o bildirib.
N.О.
www.oxu.az
"
"Kataloniya şəhəri İspaniya kralını arzuolunmaz şəxs elan edibKataloniyanın Jirona şəhəri İspaniya kralı VI Filippi arzuolunmaz şəxs elan edib.
Oxu.Az-ın məlumatına əsasən, bu barədə yerli ""Ara"" qəzeti xəbər verib.
Nəşr bildirir ki, belə bir addım İspaniya hakimiyyətinin Kataloniyanın muxtariyyət statusunu dayandırmaq qərarına cavab olaraq atılıb. 
N.О.
www.oxu.az
"
"Si Szinpin yenidən baş katib vəzifəsinə seçildiÇin Kommunist Partiyası (ÇKP) Mərkəzi Komitəsinin Siyasi Bürosu daimi komitəsinin 7 üzvündən 5-i dəyişilib.
Oxu.Az-ın Report-a istinadən verdiyi xəbərə görə, Çinin sədri Si Szinpin və Dövlət Şurasının baş naziri Li Ketyan öz vəzifələrində qalıb.
Si Szinpin yenidən ÇKP Mərkəzi Komitəsinin baş katib vəzifəsinə seçilib
Qeyd edək ki, onlar ÇKP-nin birinci plenumunun nəticələri əsasında seçilib. Bir gün əvvəl paytaxt Pekində ÇKP-nin 19-cu qurultayı öz işini bitirib. Qurultay zamanı partiyanın Mərkəzi Komitəsinin və ÇKP-də intizamın yoxlanımasına dair Mərkəzi Komissiyasının yeni tərkibi seçilib.
A.S.
www.oxu.az
"
"ABŞ qaçqınların qəbulunu bərpa etdiABŞ prezidenti Donald Tramp qaçqınların qəbulunun bərpa edilməsi haqqında fərman imzalayıb.
Oxu.Az-ın APA-ya istinadən verdiyi xəbərə görə, bu barədə Ağ Evin məlumatında bildirilir. 
Fərmanda bildirilir ki, qaçqınların qəbuluna tətbiq edilmiş 120 günlük qadağanın müddəti  oktyabrın 24-də başa çatıb. Qadağanın ölkənin təhlükəsizliyini gücləndirdiyi qeyd olunur. 
Bununla belə, fərmanda bir sıra ölkədən qaçqınların qəbuluna 90 günlük əlavə məhdudiyyətlərin tətbiq edilməsi nəzərdə tutulub.  Administrasiya nümayəndəsi məhdudiyyətlərin adı çəkilməyən 11 ölkəni əhatə edəcəyini bildirib. Həmin ölkələrin vətəndaşları yaxın üç ay müddətdə ABŞ ərazisinə yalnız ayrı-ayrı hallarda buraxılacaqlar.    
Dövlət Departamenti ayrıca yaydığı bəyanatda qeyd edib ki, bütün ölkələrdən qaçqın ailələrinin hər bir üzvü əlavə yoxlama prosedurlarına məruz qalacaqlar.  
A.S.
www.oxu.az
"
"Suriyada səhvən endirilən aviazərbə 15 dinc sakinin həyatına son qoyduBəşər Əsəd rejiminin Hərbi Hava Qüvvələrinin Suriyanın Dəyr-əz-Zor rayonuna səhvən endirdiyi aviazərbə zamanı ən azı 15 dinc sakin ölüb.
Oxu.Az-ın Anadolu agentliyinə istinadən məlumatına görə, insident nəticəsində onlarla insan yaralanıb.
Qeyd olunur ki, aviazərbənin endirildiyi rayon İŞİD terrorçularının mövqelərindən bir aza aralıda yerləşir.
Əsəd rejimi sentyabr ayından Rusiya HKQ-nin dəstəyi ilə Dəyr-əz-Zorun azad olunması uğrunda əməliyyat həyata keçirir.
S.B.
www.oxu.az
"
"ABŞ-da Trampa Rusiya bayraqları atdılar – VİDEOABŞ prezidenti Donald Trampa Kapitoliy binasında Rusiya bayraqları atılıb.
Oxu.Az-ın xəbərinə görə, bu barədə çərşənbə axşamı, oktyabrın 24-də, ABC News telekanalı məlumat yayıb.
İnsident dövlət başçısını senatorlarla naharından əvvəl baş verib. Prezident baş verənlərə reaksiya verməyib.
Hadisəni törədən şəxs həbs edilib.

S.B.
www.oxu.az
"
"Saakaşvili etirazçıların quraşdırdığı çadırda məskunlaşıbUkrayna Miqrasiya Xidməti bəyan edib ki, Gürcüstanın sabiq prezidenti Mixail Saakaşvili özünün Ukrayna ərazisində hüquqi statusunun nizamlanması məsələsinə əhəmiyyət vermir və bu onun ölkədən çıxarılması üçün əsas ola bilər.
Oxu.Az-ın RİA Novosti-yə istinadən məlumatına görə, Saakaşvilinin vəkili bundan əvvəl Ukrayna Miqrasiya Xidmətinə ərizə ilə müraciət edərək, onun müdafiə etdiyi şəxsə əlavə mühafizə təyin edilməsini istəyib.
Ukraynanın baş prokuroru Yuri Lutsenko bildirib ki, vəkilin müraciəti lazımi qaydada tərtib edilməməsinə səbəbindən təmin olunmayıb.
Miqrasiya Xidməti həmçinin M.Saakaşviliyə qaçqın statusu verməkdən də imtina edib.
Bundan sonra Odessa vilayətinin keçmiş qubernatoru Mixail Saakaşvili Ukrayna Ali Radasının qarşısında etirazçıların quraşdırdığı çadırlardan birində məskunlaşıb. O, müxalif siyasətçiləri də ona qoşulmağa çağırıb.
S.B.
www.oxu.az
"
"Almaniya prezidenti hökuməti buraxıbAlmaniya prezidenti Frank-Valter Ştaynmayer Nazirlər Kabinetinin keçmiş üzvlərinə hökumətdəki uğurlu işlərinə görə təşəkkür edərək, onlara istefa məktublarını təqdim edib.
Oxu.Az-ın RİA Novosti-yə istinadən məlumatına görə, mərasim prezidentin rəsmi iqamətgahı sayılan “Belvü” sarayında  keçirilib.
Bundan əvvəl Frank Valter Ştaynmayer kansler Angela Merkeldən Nazirlər Kabinetinin yeni tərkibi formalaşdırılanadək hökumət başçısı vəzifəsini icra etməyi xahiş edib.
Hakim koalisiyanın formalaşması ilə bağlı danışıqlar oktyabrın 18-də başlayıb və Merkelin sözlərinə görə, bir neçə həftə davam edəcək.
S.B.
www.oxu.az
"
"ABŞ Türkiyənin nümayəndə heyətinə viza vermədiABŞ hökuməti Türkiyənin Ədliyyə Nazirliyinin nümayəndə heyətinə viza verməyib.
Oxu.Az-ın xəbərinə görə, bu barədə CNN Turk məlumat yayıb.
Qeyd olunur ki, türkiyəli məmurlar Vaşinqtona iki ölkə arasında yaranmış viza gərginliyinin aradan qaldırılması üçün danışıqlar aparmaq məqsədi ilə gedirdilər.
Xatırladaq ki, rəsmi Vaşinqton və Ankara arasında viza qalmaqalı oktyabrın 8-də ABŞ-ın Türkiyə vətəndaşlarına viza verilməsini dayandırdıqdan sonra başlayıb.
S.B.
www.oxu.az
"
"Ermənilər Medvedevi “özəlləşdirdilər” – FOTOErməni mətbuatı Dmitri Medvedevi Ermənistanın baş naziri kimi təqdim edib.
Oxu.Az-ın məlumatına görə, belə bir başlıqla xəbər Ermənistanın tanınmış News.am saytında yerləşdirilib. 
“Armenia’s Medvedev arrives in Armenia” adlı xəbərdə Rusiyanın baş naziri Dmitri Medvedevin Ermənistana səfərindən danışılır.
Sosial şəbəkələrdə kəskin tənqidlərdən sonra xəbərin sərlövhəsi redaktə olunub.
Qeyd edək ki, D.Medvedev oktyabrın 24-də Ermənistana rəsmi səfər gəlib. Səfər çərçivəsində Medvedev Ermənistan prezident Serj Sarkisyan və həmkarı Karen Karapetyanla görüşəcək. Baş nazir həmçinin Avrasiya İqtisadi İttifaqına üzv dövlətlərin hökumət başçılarının İrəvanda keçiriləcək toplantısında iştirak edəcək.



S.B.
www.oxu.az
"
"Çində stüardessa təyyarədən yıxıldıÇinin “China Eastern” aviaşirkətinin stüardessası təyyarənin qapısını bağlamağa çalışarkən yerə yıxılıb.
Oxu.Az-ın ""South China Morning Post""a istinadən məlumatına görə, hadisə oktyabrın 23-də Şençjen şəhərinin hava limanında baş verib.
Yerə yıxılan qadını təyyarəni uçuşa hazırlayan texniki xidmətin işçiləri görüb. Qeyd olunur ki, o, 3 metr hündürlükdən yerə yıxılıb. Qadın dərhal xəstəxanaya çatdırılıb.
Məlumata əsasən, stüardessa qapını bağlayarkən qayda pozuntusuna yol verib. Belə ki, bu proses heyətin daha iki üzvünün iştirakı ilə aparılmalı idi. 
N.O.
www.oxu.az
"
"Urmiyada məmur 12 yaşlı qıza təcavüz etdi:  Məktəbi yandırdılar – VİDEO + FOTO Etirazçılar Cənubi Azərbaycanın Urmiya şəhərində yerləşən qızlar məktəbini yandırıblar.
Oxu.Az Qafqazinfo-ya istinadən xəbər verir ki, buna səbəb ötən gün məktəb rəsmisinin 12 yaşlı məktəbli qıza təcavüz etməsi ilə bağlı sosial şəbəkələrdə yayılan məlumat olub. 
Məlumat rəsmi olaraq təsdiqini tapmasa da, iddialar sosial şəbəkədə yayılandan bir neçə saat sonra insanlar məktəb binasına hücum ediblər. 















N.O.
www.oxu.az
"
"Saakaşvili ekstradisiya oluna bilərUkraynanın miqrasiya xidməti Gürcüstanın eks-prezidenti, Odessa vilayətinin sabiq qubernatoru Mixeil Saakaşviliyə qaçqın statusu verməkdən imtina edib. Bununla da rəsmi Kiyev onu ölkədən ekstradisiya və ya deportasiya etmək hüququna malik olub.
Oxu.Az-ın məlumatına görə, bu barədə Ukraynanın baş prokuroru Yuriy Lutsenko məlumat verib.
Lutsenko Saakaşvilini “qırmızı xətti keçərək”, “hakimiyyəti ələ keçirmək məqsədilə” iğtişaşlar yaratmaqda ittiham edib. 
N.O.
www.oxu.az
"
"Yunanıstanda 2018-ci il Qış Olimpiya Oyunlarının məşəli alovlandırıldı – VİDEO2018-ci ildə Koreyanın Pxençxan şəhərində keçiriləcək Qış Olimpiya Oyunlarının məşəlinin yandırılma mərasimi Olimpiyada (Yunanıstan) baş tutub.
Oxu.Az xəbər verir ki, ənənəyə uyğun olaraq mərasim qədim məbəddə keçirilib, alov isə günəş şüalarından yandırılıb. Məşəlin ilk daşıyıcısı yunan xizəksürən Apostopolos Angelis olub.
Məşəl bir həftə ərzində Yunanıstanın müxtəlif şəhərlərini gəzəcək, oktyabrın 31-i isə “Pxençxan-2018”-in Təşkilat Komitəsinin nümayəndəsinə təhvil veriləcək.

E.C.
www.oxu.az
"
"Rusiya prezidenti olmaq istəyən Sobçak: Krım Ukraynanındır Rusiyada keçiriləcək prezident seçkilərində namizədliyini irəli sürmək istəyən teleaparıcı Kseniya Sobçak rəsmi Moskvanın Krımla bağlı addımlarını qeyri-qanuni hesab edir. 
Oxu.Az-ın məlumatına görə, bu barədə oktyabrın 24-də  aparıcı özünün mətbuat konfransı zamanı bildirib.
“Beynəlxalq hüquq nöqteyi-nəzərindən Krım Ukraynanındır. Biz verdiyimiz vədin üstündə durmadıq, 1994-cü ildə imzalanmış Budapeşt memorandumunu pozduq. Biz söz verdik və onun üstündə durmadıq ”, - deyə Sobçak bildirib. 
O bildirib ki, bu məsələ ilə bağı növbəti danışıqlar aparılmalı, kompromis yol axtarılmalıdır. 
N.O.
www.oxu.az
"
"Çində kişi qadını relslərin üstünə itələdi – VİDEOHadisə Honkonqun Yuen Lonq vağzalında quraşdırılmış müşahidə kameralarına düşüb.
Oxu.Az xarici mətbuata istinadən xəbər verir ki, vağzalın qadın əməkdaşına yaxınlaşan naməlum şəxs onu relslərin üstünə itələyərək, sakitcə oradan uzaqlaşıb. Düşmə nəticəsində qadın çənə və sol əlindən xəsarətlər  alıb. Saxlanılan 56 yaşlı kişi etdiyi hərəkətin səbəblərini açıqlaya bilməyib.

E.C.
www.oxu.az
"
"Poroşenko Ukraynada növbədənkənar seçkilərdən danışdı""Ukraynada növbədənkənar seçkilər olmayacaq.""
Oxu.Az Report-a istinadən xəbər verir ki, bu barədə Ukrayna prezidenti Petro Poroşenko Regional İnkişaf Şurasının iclasının açılışında bildirib.
""Pezident və Ali Radaya seçkiləri üçün planlaşdırılan seçkilər tsiklinə bir ildən az vaxt qalıb. Dediyim kimi, Ukraynada növbədənkənar seçkilər olmayacaq"", - P.Poroşenko vurğulayıb.
Qeyd edək ki, Ukraynada prezident və parlament seçkiləri planlaşdırılıdığı kimi, 2019-cu ilin yazında və payızında keçiriləcək.
Daha əvvəl bir neçə min nəfər Ali Rada yaxınlığında etiraz aksiyası keçirib. Onlar deputat toxunulmazlığının ləğv edilməsini, seçki qanunvericiliyinin dəyişdirilməsini və Antikorrupsiyaya Məhkəməsinin yaradılmasını tələb edirlər.
N.О.
wwww.oxu.az
"
"“Exo Moskvı”nın aparıcısını bıçaqlayan həbs edildiMoskvada Presnenskiy rayon məhkəməsi “Exo Moskvı” radiostansiyasının aparıcısı Tatyana Felhenhauerə bıçaqla xəsarət yeterən Boris Qritsin həbsi barəsində qərar verib.
Bu barədə Oxu.Az Rusiya KİV-ə istinadən xəbər verib.
Məlumata əsasən, Qrits dekabrın 23-nə qədər həbsdə olacaq. Məhkəmənin gedişatı zamanı, o, günahını qismən boynuna alıb. 
Xatırladaq ki, oktyabrın 23-də günorta saatlarında naməlum şəxs “Exo Moskvı” radiosunun aparıcı Tatyana Felqenhauerə bıçaqla xəsarət yetirib. Boğaz nahiyəsindən yaralanan radio aparıcısı xəstəxanaya yerləşdirilib. İstintaqın gedişatı zamanı Tatyana Felqenhaueri bıçaqlayan şəxsin Boris Qrits olduğu məlum olub.
N.O.
www.oxu.az
"
"Rusiyada 6 nəfəri xilas edən azərbaycanlı polis: Uşaqların çığırtısı hələ də qulağımdadır“Gecə saat 4 idi. Mən işdən, daha doğrusu növbədən qayıdırdım. Pervomaysk küçəsini keçəndə gördüm ev yanır. Əvvəl yanğınsöndürənlərə zəng elədim. Gördüm gecikirlər, içəri atıldım”.
Oxu.Az xəbər verir ki, bu sözləri Lent.az-a Rusiyanın Sverdlovsk vilayətin Zareçnı rayon polis idarəsinin yol polis müfəttişi, polis kiçik leytenantı Baxış Kərimov deyib.
Baxış Kərimovun adı artıq neçə gündür Rusiyanın internet məkanında hallanır. O, adı çəkilən qəsəbədə yanan evdən 4 uşağı və onların valideynlərini xilas edib.
Baxış bildirib ki, o, Yekaterinburqda anadan olub. 25 yaşı var. 4 ildir ki, yol polis müfəttişi işləyir.
“Evin qapısı bağlı idi. Sındıra bilmədim. Bundan sonra pəncərələri qırıb içəri keçdim. Ata və ana başqa otaqda yatmışdılar, uşaqlar başqa. Əvvəlcə onları oyatdım. Baş verənlərdən şokdaydılar. Uşaqların çığırtısı isə hələ də qulağımdadır. Valideynləri bayıra çıxarandan sonra uşaqlar olan otağa keçdim. Artıq alov da güclənirdi. Tüstüdən göz- gözü görmürdü. Uşaqları bir-bir çıxarıb pəncərədən valideynlərinə verirdim. Sonuncu uşağı çıxaranda artıq alov evi bürümüşdü. Bir təhər özümü və onu xilas edə bildim. Yanğınsöndürənlər gələndə isə artıq gec idi. Ev tam alovun içindəydi” - deyə Baxış deyib.
Həmyerlimizin bildirdiyinə görə, noyabrın 10-da Rusiyada polis günüdür. Vilayət səviyyəsində qeyd ediləcək həmin gündə Baxış dövlət tərəfindən mükafatlandırılacaq.
“Bilmirəm, nə mükafat verəcəklər, əslində bu mənim üçün önəmli deyil. Əsas odur ki, mən insanlıq borcumu yerinə yetirib 6 nəfərlik ailəni xilas etmişəm”.
A.M.
www.oxu.az
"
"Yaponiyada insanlar qasırğanın qurbanı oldular – VİDEOYaponiyanın mərkəzində tüğyan edən “Lan” qasırğası nəticəsində 7 nəfər ölüb, daha 90 nəfər yaralanıb.
Oxu.Az Report-a istinadən xəbər verir ki, təbii fəlakət, əsasən, Sidzuoka prefekturasında fəsad törədib.
Qasırğa daha sonra Kanto regionundan Yaponiyanın şərq hissəsinə istiqamət alıb.

A.S.
www.oxu.az
"
"Argentinada uşağın yanına ildırım düşdü – VİDEOArgentinada ana 12 yaşlı uşağının yanına ildırım düşməsini videoya çəkib.
Oxu.Az Korrespondent.net-ə istinadən xəbər verir ki, ana oğlunun yağışı izləməsini videoya çəkən zaman uşağın düz yanında ildırım düşüb. Hadisə qəflətən baş verib və qadın qorxudan telefonu əlindən salıb. 
Sonradan qadın jurnalistlərə hər şeyin yaxşı olduğunu və oğluna heç nə olmadığını bildirib.

E.C.
www.oxu.az
"
"Moldova parlamentinin sədri Dodonun yerinə özünü müvəqqəti prezident təyin edibMoldova parlamentinin sədri Andrian Kandu İqor Dodonun əvəzinə prezident funksiyalarını yerinə yetirəcək.
Oxu.Az bildirir ki, bu barədə Report Moldova parlamentinin sədrinin mətbuat xidmətinə istinadən xəbər verir.
Məlumata əsasən, A.Kandu Prezident Administrasiyasından parlamentə bütün zəruri sənədlərin daxil olacağı təqdirdə oktyabrın 24-də Eujen Sturzanın müdafiə naziri vəzifəsinə təyin edilməsi haqqında sərəncam imzalamaq niyyətindədir.
Qeyd edək ki, oktyabrın 20-də Moldovanın Konstitusiya Məhkəməsi Nazirlər Kabinetinin prezidentin öz vəzifələrini yerinə yetirməkdən imtina etdiyi halda dövlət başçısı səlahiyyətlərinin başqa vəzifəli şəxs tərəfindən icra edilməsinin mümkünlüyü ilə bağlı sorğusuna baxıb.
Məhkəmə İ.Dodonun müvəqqəti olaraq öz vəzifələrini yerinə yetirmək vəziyyətində olmadığını və onun səlahiyyətlərinin parlament sədri və ya baş nazir tərəfindən icra edilə biləcəyini açıqlayıb.
N.О.
www.oxu.az
"
"Tbilisidə azərbaycanlı şagirdi təhqir etmiş müəllim işdən çıxarıldıGürcüstan paytaxtında şagirdləri təhqir etməkdə suçlanan 67 saylı ictimai məktəbin kimya müəllimi Dodo Kezua işdən azad olunub.
Oxu.Az APA-ya istinadən xəbər verir ki, azərbaycanlı şagirdi də təhqir etdiyi bildirilən D. Kezuanın vəkili qərarın qanunsuz olduğunu deyib. O bildirib ki, qərarla bağlı məhkəməyə müraciət olunacaq.
Məktəb direktorunun qərarını qanunsuz hesab edən bəzi müəllimlər də D. Kezuanın müdafiəsinə qalxıblar. Onlar D. Kezuanın işə bərpa olunmasını tələb ediblər.
Gürcüstanın Təhsil və Elm Nazirliyinin bu gün dərs prosesinin sonunda məktəb direktoru Mariam Tavartkiladze ilə bağlı qərarı açıqlayacağı gözlənilir. Nazirliyin Audit idarəsi M. Tavartkiladzenin fəaliyyətini araşdırıb. Yayılmış məlumata əsasən, məktəb direktoru vəzifədən getmək barədə qərar qəbul edib.
A.M.
www.oxu.az
"
"Avstriyanın yeni kansleri Yünkerlə öpüşmək istəmədi – VİDEOAvstriyanın yeni seçilmiş kansleri Sebastyan Kurts Brüsseldə Avropa İttifaqının sammitində xoşagəlməz halla üzləşib. 
Oxu.Az-ın məlumatına görə,  Avrokomissiyanın sədri Jan-Klod Yünker sammitdən öncə Kurtsla öpüşərək görüşməyə cəhd edib. Lakin avstriyalı kansler üzünü kənara çəkib.

Xatırladaq ki, Avstriyada oktyabrın 15-də vaxtından əvvəl parlament seçkiləri keçirilib. Bülletenlər sonuncu dəfə sayıldıqdan sonra səsvermənin liderinin 31,5% səslə Avstriya Xalq Partiyasının (AXP) olduğu məlum olub. Qeyd edək ki, AXP-nin rəhbəri ölkənin 31 yaşlı xarici işlər naziri Sebastyan Kurtsdur.
N.O.
www.oxu.az
"
"Stiven Hokinqin dissertasiyası Kembric Universitetinin saytını çökdürdüBöyük Britaniyadan olan nəzəriyyəçi fizik Stiven Hokinqin 1966-cı ildə yazdığı dissertasiyanın tam məntinə girişi açıq etməsi Kembric Universitetinin saytını çökdürüb.
Oxu.Az Report-a istinadən xəbər verir ki, Hokinqin kainatın genişlənməsinin nəticlərinə dair elmi işinin mətnini gün ərzində 60 mindən çox insan oxuyub.
“Yer kürəsinin istənilən nöqtəsində olan insan təkcə mənim işimə deyil, istənilən böyük və düşünən beyinin bəşəri biliklərin bütün məsələlər dairəsinə həsr olunmuş işinə pulsuz sərbəst giriş əldə etməlidir”, - deyə Hokinq bildirib.
Bunadək elmi əsərin mətni ilə universitetin kitabxanasında tanış olmaq mümkün idi və ya 85 dollara skan edilmiş surətini əldə etmək olardı.
A.M.
www.oxu.az
"
"ABŞ-da qadın hərbi bazada atəş açdıABŞ silahlı qüvvələrinin Fort-Stüart şəhərində (Corciya ştatı) yerləşən hərbi bazasında atışma olub.
Oxu.Az TASS-a istinadən xəbər verir ki, silahlı insidenti bir qadın törədib.
Bildirilir ki, o, hərbi polis tərəfindən saxlanılıb. İnsident nəticəsində zərər çəkən olmayıb. Qadına qarşı hələlik heç bir ittiham irəli sürülməyib.
A.M.
www.oxu.az
"
"Ankara meri istefaya gedirAnkara şəhərinin meri İbrahim Melih Gökçek şənbə günü Şəhər Şurasının növbədənkənar iclasında istefa verəcəyini elan edəcək.
Oxu.Az-ın xəbərinə görə, o, bu barədə öz Twitter hesabında yazıb.
“İnşallah şənbə günü Ankara Şəhər Şurasının növbədənkənar iclasını toplayacam, Şura üzvləri ilə vidalaşacam və istefa verəcəm”, -  M.Gökçək yazıb.
Qeyd edək ki, bundan əvvəl Türkiyə prezidenti Rəcəb Tayyib Ərdoğan Ankara merini istefa verməyə çağırıb.
S.B.
www.oxu.az
"
"Ermənistanda rusiyalı hərbçi əsgər yoldaşını öldürdükdən sonra intihar edibErmənistanda Rusiya hərbi qulluqçusu təsadüf atəş nəticəsində xidmət yoldaşını öldürüb.
Oxu.Az-ın xəbərinə görə, bu barədə TASS nəşri Cənub Hərbi Dairənin mətbuat xidmətinə istinadən məlumat yayıb.
Hadisə oktyabrın 23-də Alaqyaz poliqonunda baş verib. Rusiyalı hərbi qulluqçu təhlükəsizlik tələblərini kobud şəkildə pozaraq əsgər yoldaşını qətlə yetirib. Hadisədən sonra o, özünü də güllələyərək öldürüb.
Faktla bağlı araşdırma aparılır.
S.B.
www.oxu.az
"
"Poroşenkoya qarşı sui-qəsd olmayıb – YENİLƏNİBUkraynanın Təhlükəsizlik Xidməti (UTX) oktyabrın 22-də Donetsk vilayətinin Avdeyevka şəhərinə səfər zamanı Ukrayna prezidenti Petro Poroşenkoya qarşı hazırlanan sui-qəsdin qarşısının alınmasına dair mətbuatda yayılan məlumatları təkzib edib.
Oxu.Az-ın TASS-a istinadən verdiyi xəbərə görə, bunu xidmətin sözçüsü Yelena Qitlyansakya bəyan edib.
“Yayılan məlumatlar həqiqətə uyğun deyil”, - deyə Y.Qitlyansakya bildirib.
22:36
Ukraynanın Təhlükəsizlik Xidməti ölkə prezidenti Petro Poroşenkoya qarşı sui-qəsdin qarşısını alıb.
Oxu.Az-ın xəbərinə görə, bu barədə qurumun bəyanatında bildirilir.
Məlumata əsasən, hadisə Ukrayna liderinin Donetskin Avdeyevka kəndinə səfəri zamanı baş verib. Xüsusi əməliyyat zamanı cinayətkar qruplaşmanın iki üzvü məhv edilib. Onların üzərindən optik nişangah və sursatla birgə “Steyr-Mannlicher” tüfəngi, Makarov tapançası, iki reaktiv tank əleyhinə RPQ-18 qumbaraatanı, iki F-1 əl qumbarası və üç RQD-12 əl qumbarası aşkarlanıb.
Əməliyyat bazar günü keçirilib. Qeyd edək ki, Poroşenko həmin gün Ukraynanın müdafiə naziri Stepan Poltorakla birgə Avdeyevkada əməliyyat müşavirəsi keçirib. 
S.B.
www.oxu.az
"
"Moskvada Roqozinin mənzili atəşə tutulduMoskvada Rusiyanın baş nazirinin birinci müavini Dmitri Roqozinin Starovolinski küçəsində “Blijnyaa daça” yaşayış kompleksində yerləşən mənzili pnevmatik silahdan atəşə tutulub.
Oxu.Az-ın xəbərinə görə, məlumatı Life nəşrinə hüquq-mühafizə orqanlarında təsdiqləyiblər.
Rusiya Daxili İşlər Nazirliyində insidentlə bağlı araşdırma aparılır.
İlkin məlumata əsasən, hadisəni yetkinlik yaşına çatmayan şəxslər törədiblər. Faktla bağlı hələlik heç kim saxlanılmayıb.
S.B.
www.oxu.az
"
"Rusiya Qvardiyasının əməkdaşı dörd xidmət yoldaşını güllələyibÇeçenistanda Rusiya Qvardiyasının əməkdaşı dörd xidmət yoldaşını güllələyərək öldürüb. 
Oxu.Az-ın TASS-a istinadən məlumatına görə, insident Şelkovskaya kəndində yerləşən hərbi hissədə qeydə alınıb.
Baş leytenant atəş açaraq Qvardiyanın dörd hərbi qulluqçusunu ölümcül yaralayıb, özü isə hadisə yerinə gələn növbətçi bölmə tərəfindən zərərsizləşdirilib.
Faktla bağlı cinayət işi açılıb, araşdırma aparılır.
S.B.
www.oxu.az
"
"“Exo Moskvı” radiosunun aparıcısını bıçaqlayan şəxsin kimliyi məlum olub - FOTO + YENİLƏNİB“Exo Moskvı” radiosunun aparıcısını bıçaqlayan şəxsin kimliyi məlum olub.
Oxu.Az-ın APA-nın Moskva müxbirinə istinadən verdiyi məlumata görə, Tatyana Felqenhaueri bıçaqlayan şəxs Boris Gertsdir.
O, radio əməkdaşları tərəfindən saxlanılaraq polisə təhvil verilib. 
Rusiya Daxili İşlər Nazirliyinin yaydığı məlumatda bildirilir ki, T. Felqenhauerə bıçaqla hücum edən şəxs xarici vətəndaşdır. Həmin şəxs “Exo Moskvı” radiosuna gələrək, qapıda duran təhlükəsizlik xidməti əməkdaşına qarşı gözyaşardıcı qazdan istifadə edib və içəri daxil olub.  
Qeyd edək ki, bu gün günorta saatlarında naməlum şəxs “Exo Moskvı” radiosunun aparıcı Tatyana Felqenhauerə bıçaqla xəsarət yetirib. Boğaz nahiyəsindən yaralanan radio aparıcısı xəstəxanaya yerləşdirilib. Onun vəziyyətinin normal olduğu bildirilir. Hazırda hadisə yerində hüquq-mühafizə orqanlarının əməkdaşları araşdırma aparırlar.
Rusiya İstintaq Komitəsi T. Felqenhauerə hücumla bağlı “Qəsdən adam öldürməyə cəhd” maddəsi ilə cinayət işi açıb.
***
15:03
Naməlum şəxslər bu gün  “Exo Moskvı”  radisostansiyasının redaksiyasına hücum ediblər və aparıcı Tatyana Felqenhaueri boğaz nahiyəsindən bıçaqlayıblar. 
Oxu.Az-ın xəbərinə əsasən, bu barədə “İnterfaks”a radiostansiyanın baş redaktoru Aleksey Venediktov məlumat verib.
Baş redaktor bildirib ki, xəsarət alan aparıcı xəstəxanaya yerləşdirilib və hazırda onun həyati təhlükəsi yoxdur.
Hadisəni törədən şəxslər saxlanılıb və polisə təhvil verilib. 





















N.O.
www.oxu.az
"
"Monqolustan dağlarında 10 alpinist öldüMonqolustanın mərkəzində Xanqay dağlarında qar uçqunu nəticəsində azı 10 alpinist həlak olub, 7 nəfər itkin düşüb.
Bu barədə Oxu.Az Monqolustanın MONCAME xəbər agentliyinə istinadən xəbər verir.
Hazırda bölgədə axtarışlar aparılır.
Məlumata görə, axtarış-xilasetmə işlərinə 100 xilasedici, iki helikopter və müvafiq texnika cəlb edilib.
N.O.
www.oxu.az
"
"Kataloniya parlamenti Madridin hərəkətlərinə cavab verəcəkKataloniya parlamenti oktyabrın 26-da rəsmi Madridin hərəkətlərinə cavab tədbirlərini müəyyənləşdirmək üçün iclas keçirməyi planlaşdırır. 
Oxu.Az-ın məlumatına əsasən, bu barədə ""Report"" ""İnterfaks""a istinadən xəbər verir.
Bildirilir ki, bu görüşdə Kataloniyanın müstəqilliyi elan edilə bilər.
Xatırladaq ki, İspaniya hökuməti oktyabrın 21-də Kataloniya muxtar icmasına qarşı ölkə Konstitusiyasının 155-ci maddəsini tətbiq etmək qərarına gəlib. Qanunvericiliyə əsasən, Kataloniyanın bütün rəhbərliyi hakimiyyətdən kənarlaşdırıla, Madrid tərəfindən təyin olunmuş nümayəndəyə keçə və bundan sonra Kataloniyada növbədənkənar parlament seçkiləri keçirilə bilər.
İndi İspaniya hökumətinin qərarını Senat oktyabrın 27-nə təyin edilən sessiyada təsdiq etməlidir.
N.O.
www.oxu.az
"
"Lavrova yeni müavin təyin olunduRusiya prezidenti Vladimir Putin Aleksey Meşkovu xarici işlər nazirinin müavini vəzifəsindən azad edib.
Bu barədə Oxu.Az Rusiya KİV-ə istinadən xəbər verir.
Həmin sərəncama əsasən, dövlət başçısı bu vəzifəyə Dmitri Pankini təyin edib.
Daha əvvəl Rusiya KİV-i mənbələrə istinadən A.Meşkovun Rusiyanın Fransadakı və eyni zamanda, Monakodakı səfiri vəzifəsinə təyin edilə biləcəyini bildirib.
N.O.
www.oxu.az
"
"İsveç Şimali Koreyadan 43 il əvvəlki borcunu tələb edirStokholm Pxenyandan 43 il əvvəl yaranmış borcu qaytarmasını tələb edib.
Oxu.Az-ın xəbərinə görə, bu barədə KBS radiostansiyası EKN sığorta şirkətinin məruzəsinə əsasən məlumat verir.
Radiostansiya bildirib ki, Şimali Koreya İsveçə 330 milyon dollar borcludur.
“KXDR İsveçə borcu olan, amma bu borcu qaytarmağa heç cəhd də göstərməyən yeganə dövlətdir”, - deyə KBS bildirib. 
Qeyd edək ki, KXDR 1974-cü ildə İsveçdən bir neçə min ""Volvo"" avtomobili və bir sıra digər məhsullar alıb. Amma malların qəbulundan sonra rəsmi Pxenyan hər dəfə müxtəlif səbəblər gətirməklə, pulu köçürməkdən boyun qaçırıb. 
Bildirilir ki, Pxenyanın borcu ilk il 73,5 milyon dollar olub, lakin son illər faizlər nəticəsində borc 4,5 dəfə artıb.
N.O.
www.oxu.az
"
"Ərdoğanı çaya dəvət etdi, ""dəmlə, gəlirəm"" cavabını aldı - VİDEOTürkiyə prezidenti Rəcəb Tayyib Ərdoğan AKP-nin gənclər təşkilatının təşkil etdiyi tədbirə qatılmaq üçün İstanbulda Küçükçekmeceyə gəlib.
Оxu.Az bu barədə ""Eurasia Diary""yə istinadən xəbər verir.
Tədbirin təşkil edildiyi qərargaha yaxınlaşan Ərdoğanı qarşı tərəfdəki bina sakinləri Yücel və Gönül Taşdemir cütlüyü evin eyvanından çay içməyə çağırıblar.
Dəvəti rədd etməyən Ərdoğan Taşdemirlər ailəsinin qonağı olub. Burada çay içən Ərdoğan daha sonra binadakı başqa bir mənzildə də qonaq olub.

N.H.
www.oxu.az
"
"Vəkil İraqda həbsdə olan azərbaycanlılarla bağlı açıqlama verdi“İraqın sərhədlərini qanunsuz olaraq keçdiyi üçün saxlanılan Azərbaycan vətəndaşlarının azad edilməsi istiqamətində işlər aparılır”.
Oxu.Az-ın məlumatına görə, bunu APA-ya Azərbaycanın İraqdakı müvəqqəti işlər vəkili Ramiz Qafarov deyib. R. Qafarov bildirib ki, hazırda həmin şəxslərin siyahısı, İraqa hansı yolla, nə vaxt gəldiklərinə dair məlumatlar dəqiqləşdirilir: “Bu işlər bitdikdən sonra onların həbsdən azad edilərək, Azərbaycana göndərilməsi üçün çalışacağıq”.
Diplomat əlavə edib ki, İŞİD-dən xilas edilən digər azərbaycanlı uşaqların da ölkəmizə göndərilməsi üçün danışıqlar davam etdirilir: “Uşaqların sayı çoxdur. Dəqiq say bəlli olmadığı üçün nə isə demək hələ tezdir. Uşaqlar hazırda tapıldıqları yerdə saxlanılır. Çalışırıq ki, onları bizə yaxın bir yerə gətirib, şəraiti uyğun olan yerdə yerləşdirək. Uşaqların saylarını, kimliklərini müəyyənləşdirmək üçün Azərbaycan Xarici İşlər Nazirliyinin əməkdaşları ilə sıx əlaqədəyik. İşlər bitdikdən sonra hamısının Azərbaycana göndərilməsini təmin edəcəyik”.
N.O.
www.oxu.az
"
"Rusiyada ailəni yanğından qurtaran azərbaycanlı polis danışdı – FOTORusiyanın Sverdlovsk vilayətində bir ailəni yanğından xilas edən azərbaycan əsilli YHTDİ-nin (Yol Hərəkəti Təhlükəsizliyinin Dövlət inspeksiyası) əməkdaşı Baxış Kərimov hadisə ilə bağlı danışıb.
Oxu.Az-ın Rusiya KİV-ə istinadən verdiyi məlumata görə, Kərimov hadisə yerinə təsadüfən gəlib. 
“Mən növbəm bitdikdən sonra evə gedirdim və alov gördüm. Yanğınsöndürənlərə zəng etdim, sonra şüşəni sındırıb içəri girdim. Orada qadın və kişi yatırdı. Onları oyadanda dedilər ki, evdə dörd uşaq  da var”, - deyə Kərimov bildirib.
O bildirib ki, o vaxta qədər iki anbarı və hamamı da alov bürümüşdü. Polis uşaqların (2-7 yaş arası iki qız və iki oğlan) yatdığı otağa daxil olub və onları bir-bir çıxararaq, analarına ötürüb.
“Heç kimdən qorxum yoxdur. O an qorxu haqda düşünmürdüm. Lazımdırsa, demək ki, lazımdır. Bu, bizim işimizdir. Hər kəs ağlayırdı, valideynlər də, uşaqlar da. Onlar hələ də şokdadırlar”, - deyə polis bildirib.
Rusiya mətbuatı isə yazır ki, əgər polis əməkdaşı işdən 15 dəqiqə gec çıxsaydı, ev tamamilə yanmış olacaqdı. Hazırda YHTDİ-də B.Kərimovu mükafatlandırmaq üçün sənədlər hazırlayırlar.




















N.O.
www.oxu.az
"
"İtaliyada iki yeni muxtar respublikaİtaliyanın şimalında yerləşən Lombardiya və Venetonun sakinləri öz bölgələrinin muxtariyyəti lehinə səs veriblər.
Oxu.Az bu barədə “Associated Press”ə istinadən xəbər verir.
Səslərin sayılmasının formal olaraq hələ bitməməsinə baxmayaraq, hər iki bölgənin rəhbəri referendumun nəticəsini elan edib. 
Lombardiyada muxtariyyətinin lehinə 95%, Venetoda isə 98% səs verilib.
Kataloniyadan fərqli olaraq, Lombardiya və Venetoda referendum İtaliya hökuməti tərəfindən razılaşdırılmış və tam qanuni əsaslarla keçirilmişdi.
Agentlik qeyd edir ki, səsvermənin nəticələri İtaliyanın tamlığı və iqtisadi rifahına ciddi zərbə ola bilər. Belə ki, Lombardiya və Venetonun payına İtaliya ÜDM-nin 30%-i düşür, bu bölgələrin əhalisi isə ölkə elektoratının, demək olar ki, dörddə birini təşkil edir.
Xatırladaq ki, oktyabrın 22-də Lombardiya və Venetoda muxtariyyətin genişləndirilməsi haqqında referendum keçirilib. Hər iki bölgənin lideri bölgə maliyyəsinin istifadəsi zamanı daha çox sərbəstlik verən xüsusi statusa nail olmaq istəyir. 
N.О.
www.oxu.az
"
"Virciniyada atışma nəticəsində iki nəfər öldürüldüABŞ-ın Virciniya ştatının Aleksandriya şəhərində atışma baş verib.
Oxu.Az xəbər verir ki, bu barədə şəhər polisinin “Twitter”də yaydığı məlumatda bildirilir.
Qeyd olunur ki, silahlı insident nəticəsində azı iki nəfər ölüb.
“Atışma nəticəsində iki nəfər ölüb, bir nəfər ağır yaralanıb. O, xəstəxanaya yerləşdirilib”, - deyə məlumatda vurğulanır.
Hazırda faktla bağlı araşdırma aparılır. 
A.M.
www.oxu.az
"
"Tillerson iki dövləti İrana qarşı birləşməyə çağırdıABŞ-ın dövlət katibi Reks Tillerson Səudiyyə Ərəbistanı və İraq hökumətlərini İranın “artan inadı”nın qarşısını almaq üçün səylərini birləşdirməyə çağırıb, həmçinin digər ölkələrin Tehranla ticarət əlaqələrini kəsməsinin vacibliyini qeyd edib.
Oxu.Az Report-a istinadən xəbər verir ki, bunu o, Səudiyyə Ərəbistanının xarici işlər naziri Adil əl-Cubeyr ilə görüşü zamanı deyib.
“Biz əminik ki, bu, İranın İraq daxilindəki təsirinin qarşısını müəyyən dərəcədə almağa imkan verəcək”, - deyə Tillerson bildirib.
O, həmçinin İran hakimiyyətini könüllülərini İraq ərazisindən çıxarmağa çağırıb.
A.S.
www.oxu.az
"
"İngiltərədə silahlı şəxs insanları girov götürdü  - VİDEO + YENİLƏNİBİngiltərə polisinin Naniton şəhərində həyata keçirdiyi əməliyyat nəticəsində silahlı şəxs tərəfindən “Bermuda-Park” əyləncə mərkəzində girov götürülən 2 nəfər azad edilib.
Oxu.Az-ın APA-ya istinadən verdiyi məlumata görə, insidentlə əlaqədar bir nəfər saxlanılıb, daha bir nəfərin xəstəxanaya yerləşdirildiyi bildirilir.
Hadisənin terrorla əlaqəli olmadığı qeyd edilir.
***
20.00
Bu gün silahlı şəxs İngiltərədə əyləncə klubunda insanları girov götürüb, Оxu.Az TASS-a istinadən xəbər verir.
Hadisə Uorkşir qraflığının Naniton şəhərində baş verib.
 
Hüquq-mühafizə orqanlarının əməkdaşları artıq hadisə yerindədir. 

N.H.
www.oxu.az 
"
"Sloveniyada keçirilən prezident seçkilərinin qalibi məlum olduSloveniyanın hazırkı dövlət başçısı Borut Paxar ölkədə keçirilən növbəti prezident seçkilərində qalib gəlib.
Oxu.Az-ın APA-ya istinadən verdiyi xəbərə görə, ilkin nəticələrə əsasən, 53 yaşlı B.Paxor 56,2% səs toplayıb. Onun ən yaxın izləyicisi Kamnik şəhərinin meri Maryan Şarets 22,5% səs toplayıb.
Ölkə qanunvericiliyinə əsasən, birinci turda qalib gəlmək üçün ən azı 50% səs toplamaq lazımdır. Seçkilərdə 9 namizəd iştirak edib. Sloveniyada prezident 5 il müddətinə seçilir.
A.S.
www.oxu.az
 
"
"Rusiya bazarında güclü yanğın - VİDEORusiyanın Rostov vilayətinin Aksaysk rayonu ərazisində yerləşən “Atlant” bazarının pavilyonunda güclü yanğın baş verib.
Oxu.Az Report-a istinadla xəbər verir ki, yanğın Bakı vaxtı ilə 20:07-də söndürülüb.
Alov ümumilikdə 1,4 min kv. metr sahəni əhatə edib. Yanğının məhdudlaşdırılması barədə 18:31-də məlumat verilib.

A.S.
www.oxu.az
 
"
"Türkiyədə PKK terrorçuları ilə atışmaTürkiyənin Van vilayətində PKK terrorçuları ilə atışmada bir əsgər şəhid olub, ikisi yaralanıb, Оxu.Az “Anadolu” agentliyinə istinadən verir.
Atışmada 3 terrorçunun öldürüldüyü bildirilir.
 
İnsident bu gün Van vilayətinin Başqala rayonunda qeydə alınıb. Yaralanan əsgərlərin həyatına təhlükə olmadığı bildirilir.
 
Bölgədə antiterror əməliyyatı davam edir.
N.H
www.oxu.az 
"
" Saakaşvili Ukrayna Milli Qvardiyası və Təhlükəsizlik Xidmətini ləğv etməyə çağırdı – YENİLƏNİBGürcüstanın sabiq prezidenti, Odessa vilayətinin keçmiş qubernatoru Mixail Saakaşvili bu gün Kiyevdə Ali Rada binasının yaxınlığında keçirilən aksiyada Ukrayna Milli Qvardiyasını və Ukrayna Təhlükəsizlik Xidmətini ləğv etməyə çağırıb.
Oxu.Az-ın APA-ya istinadən verdiyi məlumata görə, M. Saakaşvili deyib ki, Milli Qvardiya hakimiyyətin maraqlarına xidmət etdiyi üçün ləğv edilməlidir.
M. Saakaşvili Milli Qvardiyaya ordu ilə müqayisədə 2,5 dəfə çox vəsait ayrılmasına diqqət çəkib və bunun yolverilməz olduğunu vurğulayıb. Sabiq qubernator Ukrayna Təhlükəsizlik Xidmətinin ləğv edilərək effektiv xarici kəşfiyyat xidməti yaradılmalı olduğunu bildirib. Ukrayna prezidenti Petra Poroşenkonu tərəfdarlarına qarşı repressiyada ittiham edən M. Saakaşvili parlament qarşısında aksiyaları davam etdirməyə çağırıb.
Ali Radanın binası qarşısındakı aksiyada 500 nəfər iştirak edir, aksiyada təhlükəsizliyin qorunmasına minə qədər polis cəlb edilib.
Qeyd edək ki, Odessa vilayətinin sabiq qubernatoru Mixail Saakaşvilinin lideri olduğu “Yeni Qüvvələr Hərəkatı” və digər müxalif partiyaların tərəfdarları oktyabrın 18-dən Ali Radanın qarşısındakı Konstitusiya meydanında aksiya keçirir. Aksiya təşkilatçıları və iştirakçıları parlamentdən deputat toxunulmazlığını ləğv etməyi, seçki qanunvericiliyini dəyişməyi, eyni zamanda Antikorrupsiya Məhkəməsi yaratmağı tələb edirlər.
17:44
Kiyevdə Ali Rada binasının yaxınlığında keçirilən aksiyada polis və aksiya iştirakçıları arasında toqquşma  olub.
Oxu.Az APA-ya istinadən verdiyi məlumata görə, Gürcüstanın sabiq prezidenti, Odessa vilayətinin keçmiş qubernatoru Mixail Saakaşvili tribunada çıxışında bildirib ki, polis səs avadanlığı ilə təchiz olunmuş maşın vasitəsi ilə çıxışçıların səsinin aksiyaçılar tərəfindən eşidilməsinə mane olur.
M. Saakaşvili aksiyaçıları maşını götürməyə çağırıb. Polis maşına yaxınlaşan aksiyaçıların qarşısını almağa çalışıb və toqquşma baş verib. Aksiya təşkilatçıları mitinq iştirakçılarına qarşıdurmanı dayandırmağa çağırıb. Bundan sonra toqquşma dayanıb.
Qeyd edək ki, Odessa vilayətinin sabiq qubernatoru Mixail Saakaşvilinin lideri olduğu “Yeni Qüvvələr Hərəkatı” və digər müxalif partiyaların tərəfdarları oktyabrın 18-dən Ali Radanın qarşısındakı Konstitusiya meydanında aksiya keçirir. Aksiya təşkilatçıları və iştirakçıları parlamentdən deputat toxunulmazlığını ləğv etməyi, seçki qanunvericiliyini dəyişməyi, eyni zamanda Antikorrupsiya Məhkəməsi yaratmağı tələb edirlər.
A.M.
www.oxu.az
"
"Madaqaskarda taun epidemiyasından 107 nəfər öldüMadaqaskarda taun epidemiyası 107 nəfəin həyatına son qoyub.
Oxu.Az xəbər verir ki, bu barədə DW məlumat yayıb.
Qeyd edilir ki, daha 1150 nəfərin bu xəstəliyə yoluxduğu ehtimal edilir. Laboratoriya testlərinin məlumatına görə, 300 yoluxma hadisəsi rəsmən təsdiqlənib.
Madaqaskarla yanaşı, Afrikanın digər ölkələrində - Konqo Demokratik Respublikasında, Tanzaniyada da tauna yoluxmayla bağlı hadisələr praktik olaraq hər il qeyd edilir.
“Builki epidemiya daha çox təhlükəlidir”, - deyə Beynəlxalq Qırmızı Xaç və Qırmızı Aypara Cəmiyyətlərinin federasiyasından bildirilib. Bu, onunla bağlıdır ki, yoluxma hadisələri ekspertlərin proqnozlaşdırdığından daha erkən dövrdə qeydə alınıb.
A.M.
www.oxu.az
"
"Saakaşvili mitinq şəhərciyində Hikmət Cavadovla şam etdi – VİDEODünən Gürcüstanın sabiq prezidenti, Ukrayna müxalifətinin lideri Mixail Saakaşvili etirazçıların Kiyevdə Ali Radanın qarşısında yaratdığı çadır şəhərciyində olub.
Oxu.Az bakupost.az-a istinadən xəbər verir ki, o, etirazçılarla görüşüb və söhbət edib.
Saakaşvili ona dəstək verənlər arasında azərbaycanlıların da olduğunu bildiyini deyərək, şəhərcikdə Ukrayna Azərbaycanlılarının Birləşmiş Diasporunun sədri Hikmət Cavadovla görüşmək istəyib. O, diaspor sədri ilə söhbətində mitinqlərə dəstək verdiyi üçün Azərbaycan diaspor nümayəndələrinə təşəkkürünü bildirib. Saakaşvili qeyd edib ki, Ukraynadakı azərbaycanlıların ona verdiyi dəstəkdən xəbərdardır və bu barədə məlumatları daimi olaraq izləyir.
H.Cavadov Saakaşviliyə onu sona kimi dəstəkləyəcəklərini və hər gün etirazçıların yanında olduqlarını deyib.
Daha sonra Saakaşvili Cavadov və digər həmyerlilərimizlə birlikdə şam edib.

Qeyd edək ki, bir neçə gündür, Kiyevdə Ali Radanın qarşısında mitinq keçirilir. Mitinq iştirakçıları deputat toxunulmazlığının ləğvini, seçki qanunvericiliyinin dəyişdirilməsini və anti-korrupsiya məhkəməsinin yaradılmasını tələb edirlər.
Onu da bildirək ki, 2 gün əvvəl Ali Rada etirazçıların bir neçə tələbini icra etməyə başlayıb. Belə ki, Rada deputat toxunulmazlığının ləğvi haqqında qanunu baxılması üçün Konstitusiya Məhkəməsinə təqdim edib. Parlament həmçinin seçki qanunvericiliyini nəzərdən keçirməyə başlayıb. Lakin Ukraynada antikorrupsiya məhkəmələrinin yaradılması haqqında qanun layihəsi Radanın gündəliyinə daxil edilməyib.  
A.M.
www.oxu.az
"
"Saakaşvilinin tərəfdarları Kiyevdə mitinq keçirir – FOTOGürcüstanın keçmiş prezidenti, Odessa vilayətinin sabiq qubernatoru Mixeil Saakaşvilinin tərəfdarları Ukrayna Ali Radası qarşısında mitinq keçirir.
Oxu.Az Report-a istinadən xəbər verir ki, mitinq Bakı vaxtı ilə saat 14:00 başlayayıb.
Hazırda parlament binasının qarşısında 100-ə yaxın adam toplaşıb. Onlar Ali Radanın qarşısındakı ərazidə çadır düşərgəsi quran aksiyaçılara qoşulub. Bildirilir ki, mitinq iştirakçılarının sayı artır.
M.Saakaşvilinin sədri olduğu “Ruxa novix sil” partiyasının nümayəndəsi İvan Slobodyanıkın sözlərinə görə, mitinq diplomatik korpus nümayəndələrinin marağına səbəb olub. Aksiyada Belçika səfiri da iştirak edəcək. Aksiyada ölkədəki vəziyyət, hərəkət planı və hakimiyyətlə dialoq müzakirə olunacaq.
Ərazi hüquq-mühafizə orqanları tərəfindən əhatəyə alınıb. Burada səyyar mətbəx fəaliyyət göstərir.
Xatırladaq ki, Hikmət Cavadovun başçılıq etdiyi “Ukraynadakı azərbaycanlıların birləşmiş diaspor”u M. Saakaşviliyə öz dəstəyini bildirib.
M. Saakaşvili mitinqə gəlib və çadır düşərgəsindəki etirazçılarla görüşüb. Mitinqdə 300-dək insanın iştirakı gözlənilir.























A.M.
www.oxu.az
"
"ABŞ-da 50 vaqondan ibarət yük qatarı binaların üzərinə aşdıABŞ-ın Tennesi ştatında yük qatarı relsdən çıxıb.
Oxu.Az xəbər verir ki, yük qatarı 50 vaqondan ibarət olub. Qatar relsdən çıxdıqdan sonra yaxınlıqdakı binalara çırpılıb.
Məlumata əsasən, ölən və xəsarət alan olmayıb. Bir neçə binaya ciddi ziyan dəyib.
A.M.
www.oxu.az
"
"Tbilisi merinin adı məlum oldu – FOTOGürcüstan futbol yığmasının sabiq kapitanı Kaxa Kaladze Tbilisi meri vəzifəsinə seçkilərdə qalib gəlib.
Oxu.Az-ın məlumatına görə, bu, Gürcüstan Mərkəzi Seçki Komissiyasının (MSK) saytında yerləşdirilən məlumatda əksini tapıb.
Tbilisidə 737 seçki məntəqəsi üzrə səslərin hesablanmasından sonra K. Kaladze 51,06 faiz səs toplayıb. Hakim “Gürcü Arzusu” Partiyasının namizədinə 203 mindən çox Tbilisi sakini səs verib. İkinci yerdə 17,46 faizlə müstəqil namizəd Aleko Elisaşvili, üçüncü yerdə 16,53 faiz səslə Vahid Milli Hərəkat Partiyasının namizədi Zaal Udumaşvili qərarlaşıb.
Gürcüstanda şəhər merləri və bələdiyyələrdə seçkilərdə qələbə üçün namizədlərə 50 faizdən çox səs yığmaq tələb olunur.
Qeyd edək ki, K. Kaladze keçmiş futbolçudur, Tbilisi və Kiyevin “Dinamo”, İtaliyanın Milan və Cenoa  komandalarında müdafiəçi mövqeyində oynayıb. K. Kaladze ölkənin ən yaxşı futbolçularından biri sayılır, iki dəfə Çempionlar Liqasının qalibi olub. Siyasi karyerasına Gürcü Arzusu Partiyasında başlayan K. Kaladze 2012-ci ildə enerji naziri təyin olunmuşdu.



A.M.
www.oxu.az
"
"Avstriyada türklərə qarşı çirkin əməl – VİDEOAvstriyadan Türkiyəyə getmək üçün Vyana hava limanında təyyarə gözləyən türklər çirkin davranışla üzləşiblər. Yerli polis axtarış itləri ilə türk sərnişinlərin üstünü axtarıb. Bununla kifayətlənməyən Avstriya polisi türk sərnişinlərə ""üstünüzdə nə qədər pul var"" sualını verib.
Oxu.Az Türkiyə mətbuatına istinadən xəbər verir ki, hadisə 13 oktyabrda baş verib.
Polisin çirkin rəftarı sosial şəbəkələrdə sərt tənqid olunub.
Türkiyənin Avstriyadakı konsulluğu Vyana hava limanına gedərək, məsələni yerində araşdırıb. Hadisənin təfərrüatları barədə hələlik açıqlama verilməyib.
Həmin hadisəyə adekvat cavab özünü çox gözlətməyib. Belə ki, oktyabrın 20-də Atatürk hava limanında oxşar yoxlama həyata keçirilib.  Türkiyədən Vyanaya getmək istəyən Avstriya vətəndaşları itlər vasitəsilə yoxlanıldıqdan sonra təyyarəyə buraxılıblar. Maraqlısı isə odur ki, bu cür yoxlamalar digər ölkə vətəndaşlarına tətbiq olunmayıb.
Hadisə diplomatik qalmaqala səbəb olub.

A.M.
www.oxu.az
"
"Ərdoğan məşhur futbolçu ilə aktrisanın toyunda nikah şahidi oldu – FOTO""Beşiktaş""lı futbolçu Gökhan Töre və aktrisa Esra Bilgiç ailə qurub.
Oxu.Az Qafqazinfo-ya istinadən xəbər verir ki, cütlüyün nikah şahidləri prezident Rəcəb Tayyib Ərdoğanla xanımı Əminə Ərdoğan olub.
Mərasimdə ""Beşiktaş"" futbol klubunun prezidenti Fikrət Orman, baş məşqçi Şenol Güneş, texniki heyət, futbolçular və bir çox qonaqlar iştirak ediblər.




















A.M.
www.oxu.az
"
"Şimali Koreya özünü tamhüquqlu nüvə dövləti elan etdiŞimali Koreya bir sıra ölkələrin parlamentlərinə ünvanladığı açıq məktubda özünü tamhüquqlu nüvə dövləti elan edib və iddia edib ki, ABŞ prezidenti Donald Tramp dünyanı nüvə fəlakətinə sürükləmək istəyir.
Oxu.Az CNN-ə istinadən xəbər verir ki, sənəd sentyabrın 28-də göndərilib və Trampın inauqurasiyasından bir həftə sonra yayılıb.
Avstraliyada məktubu “görünməmiş hadisə” kimi qiymətləndiriblər.
A.M.
www.oxu.az
"
"Gürcüstanda seçkilərin ilkin nəticələrini açıqlandıGürcüstanın Mərkəzi Seçki Komissiyası (MSK) yerli idarəetmə orqanlarına keçirilmiş seçkilərin ilkin nəticələrini açıqlayıb.
Oxu.Az APA-ya istinadən xəbər verir ki, paytaxt Tbilisidə 737 seçki məntəqəsinin 165-i üzrə səsvermənin nəticələrinə əsasən, hakim “Gürcü Arzusu” Partiyasının namizədi Kaxa Kaladze 51,4 faiz, müxalif Vahid Milli Hərəkat Partiyasının namizədi Zaal Udumaşvili 16,68 faiz, müstəqil namizəd Aleko Elisaşvili 16,6 faiz, müxalif “Avropalı Gürcüstan” Partiyasının namizədi Elene Xoştariya, 7,39 faiz, “Vətənpərvərlər Alyansı” Partiyasının namizədi İrma İnaşvili 3,27 faiz, Demokratik Hərəkat və Azad Gürcüstan partiyalarının namizədi Kaxa Kukava isə 1,26 faiz səs əldə edib.
Bu vaxta qədər MSK Tbilisi ilə yanaşı, Batumi, Kutaisi, Rustavi və Poti şəhərləri üzrə də səsvermənin ilkin nəticələrini elan edib. Nəticələrə əsasən, digər şəhərlərin mer vəzifələrinə də hakim partiyanın namizədləri səs çoxluğu qazanıb.
Proporsional seçkilər üzrə ilkin nəticələrə əsasən isə hakim partiya 57,3 faiz, Vahid Milli Hərəkat Partiyası 15,54 faiz, “Avropalı Gürcüstan” Partiyası isə 10,46 faiz səs əldə edib.
A.M.
www.oxu.az
"
"Exit-poll: Kaxa Kaladze Tbilisi meri vəzifəsinə seçkilərdə 54% səs əldə edib“Exit-poll”un nəticələrinə əsasən, Gürcüstanda keçirilmiş yerli idarəetmə orqanlarına seçkilərdə Tbilisi meri vəzifəsinə hakim “Gürcü Arzusu” Partiyasının namizədi Kaxa Kaladze 54 faiz səs toplayıb. 
Oxu.Az APA-ya istinadən xəbər verir ki, “exit poll” Edison Research təşkilatı tərəfindən həyata keçirilib.
 
Nəticələrə əsasən, Gürcüstan paytaxtının mer vəzifəsinə müxalif Vahid Milli Hərəkat Partiyasının namizədi Zaal Udumaşvili 15 faiz, müstəqil namizəd Aleko Elisaşvili 14 faiz, müxalif “Avropalı Gürcüstan” Partiyasının namizədi Elene Xoştariya isə 7 faiz səs əldə edib.
www.oxu.az
"
"ABŞ-da “cizgi filmi”ndən olan at cinsi yetişdirilib - VİDEOABŞ-da çox qəribə at doğulub. Belə ki, heyvanın qeyri-proporsional üzü, iri burun dəlikləri və iti qulaqları var. 
Oxu.Az xəbər verir ki, at sanki ""Disney"" studiyasının cizgi filmindən çıxıb. Məsələn, heyvanı “Dırnaqlarınla vurma” cizgi filmindən olan köhlənlə müqayisə etmək olar.

Sahiblərinin sözlərinin görə, at tamamilə sağlamdır və özünü əla hiss edir. El Rey Maqnum adlı doqquz aylıq dayça artıq bir neçə milyon məbləğində dəyərləndirilir.








N.О.
www.oxu.az
"
"Rəsmi Madrid Kataloniya hökumətini hakimiyyətdən kənarlaşdırıbİspaniya hökuməti Kataloniyaya qarşı ölkə Konstitusiyasının 155-ci maddəsini işə salıb.
Oxu.Az-ın RİA Novsoti-yə istinadən məlumatına görə, bu barədə İspaniyanın baş naziri Mariano Rahoy bəyan edib. 
Qərarla Kataloniya hökumətinin bütün üzvlərini hakimiyyətdən kənarlaşdırıb. Regionda növbədənkənar parlament seçkiləri keçiriləcək.
“Muxtariyyət ləğv edilmir, sadəcə qanun çərçivəsindən çıxan hökumət kənarlaşdırılır”, - deyə baş nazir vurğulayıb. 
S.B.
www.oxu.az
"
"Marneuliyə xüsusi təyinatlılar yeridildi – FOTOGürcüstanda azərbaycanlıların sıx yaşadığı Marneuli rayonuna xüsusi təyinatlı polis dəstəsi gətirilib.
Oxu.Az xəbər verir ki, yerli sakinlərin APA-nın Gürcüstan bürosuna verdiyi məlumata əsasən, xüsusi təyinatlıların olduğu iki avtobus artıq rayonun mərkəzindədir.
Əlavə polis dəstələrinin Marneulidə yerləşdirilməsində məqsəd seçki prosesi ilə bağlı yarana biləcək gərginliyin qarşısını almaqdır.
Qeyd edək ki, bu gün Gürcüstanda yerli idarəetmə orqanlarına seçkilər keçirilir. Seçicilər 64 bələdiyyəyə (sakrebulo) 2058 üzv və 64 icra başçısı seçəcəklər.











S.B.
www.oxu.az
"
"Münhendə bıçaqlı şəxs insanlara hücum edibAlmaniyanın Münhen şəhərinin tarixi mərkəzində, Rozenhaymerplaç meydanında naməlum şəxs bıçaqla insanlara hücum çəkib.
Oxu.Az-ın xəbərinə görə, bu barədə şənbə günü, oktyabrın 21-də, yerli polis öz Twitter  səhifəsində məlumat verib.
Qeyd olunur ki, hadisə nəticəsində bir neçə nəfər yaralanıb. Cinayətin motivlər hələlik məlum deyil, insanlara hücum edən şəxs axtarılır.
Polis şəhər sakinlərindən evlərini tərk etməməyi xahiş edib.
Axtarılan şəxsin 40 yaşlı kişi olduğu və velosipedlə hərəkət etdiyi bildirilir.
S.B.
www.oxu.az
"
"Məscidə atəş açandan sonra həyatı dəyişmiş amerikalı – VİDEO2015-ci il Paris hücumlarına görə hiddətlənən sabiq ABŞ hərbçisinin evinin yaxınlığındakı məscidə atəş açdıqdan sonra bütün həyatı dəyişib.
Oxu.Az BBC-yə istinadən xəbər verir ki, təəssüf hissi keçirən Ted Hakey törətdiyi əmələ səbəb olmuş nifrətin sosial mediadan qaynaqlandığını söyləyir.

E.C.
www.oxu.az
"
"Xarabaya çevrilən şəhərdən REPORTAJBu yaxınlarda “İslam dövləti” terror təşkilatının (İŞİD) özünə “paytaxt” elan etdiyi Suriyanın Rakka şəhəri ekstremistlərdən azad olundu, ancaq bu bədbəxt taleli şəhərin perspektivinin necə olacağı sual altındadır.
Rakka şəhərində İŞİD-in qoyduğu qorxu dolu nişanələr hələ də bu şəhərin sakinlərinin üz cizgilərində “bərq vurur”, Adəm övladının başı üzərində hələ də qara buludlar dolaşmaqdadır.  
Rakka azad olunub, lakin şəhər sakinləri yeni təhlükədən də sığortalanmayıblar, çünki Suriyadakı yorucu və əzabverici müharibə bitməyib. Rakka İŞİD terrorçularından təmizlənib, ancaq geridə qalan mənzərə necə də kədərlidir!
ABŞ-ın nüfuzlu “New York Times” qəzetinin müxbirinin (İvor Prikket) Rakkadan hazırladığı reportaj da sırf bu qəbildəndir. Bu reportajda nə siyasi proqnoz, nə də mətnaltı amansız iqtisadi-siyasi maraq əks olunub, sadəcə, fotoların və əziyyət çəkən insanların dili ilə Rakkadakı acınacaqlı, dramatik mənzərə canlandırılıb.
Oxu.Az Modern.az-a istinadən, ABŞ-ın məşhur nəşrinin hazırladığı reportajı Azərbaycan dilində ixtisarla təqdim edir:
""Mən də Suriya Demokratik Qüvvələri adı ilə tanınan milis dəstələrinin müşayiəti ilə 10 gündür burada olan jurnalistlərdən biriyəm.
İki dəfə şəhərdəki cəbhə xəttinə getdim. O yerə ki, bura 4 aylıq döyüşlərdən sonra azad olunmuşdu.
İŞİD-in bura gətirdiyi əzablar altında inləyən sivil vətəndaşlarla söhbət etdim. O insanlar ki, onlar 4 ildir ki, terrorçuların əlində girov qalmışdılar və nəhayət, sağ qurtulublar. 
Bir həftə öncə, İŞİD-in özünə “paytaxt” elan etdiyi Rakka uğrunda qızğın döyüşlər gedirdi. Döyüşlərdə minlərlə sivil insandan qalxan kimi istifadə edib, öz maraqlarını təmin edən İŞİD-in yüzlərlə üzvü öldürüldü. Bir neçə gün bundan qabaq İŞİD-in müqaviməti qırıldı, şəhərin terroçulardan azad olunduğu bəyan edildi. Ötən həftə Rakkanın şərqinə də getdim, burada dağıdılmamış küçə, bina, ev tapmaq çətin idi.
Şəhərin 12 millik məsafəsində yerləşən ərazilər ağır artilleriyadan atəşə tutulur, aramsız vızıltı səsləri var. Bu zərbələr nəticəsində İŞİD-in hələ də nəzarətində olan kiçik ərazidən tüstülər çıxır.
Milis qüvvələrindən olan döyüşçülər isə bombalanmış binada müşahidə postları qurmuşdular. Onların bir neçəsi pusquya düşmüşdü,  bədənləri kəsilmişdi. Biri ölmüşdü, 2 nəfər isə ağır yaralanmışdı.
Zirehli texnikaların olmaması səbəbindən yaralı əsgərlərin xilasetmə əməliyyatı başlamadı, yəni yaralıların qapalı məkanda və nisbətən təhlükəsiz bir şəkildə aparılması üçün vasitə yox idi.
Ofisi Londonda yerləşən Suriya İnsan Haqları Müşahidə Təşkilatının məlumatına görə, Rakkadakı döyüşlər zamanı 3 mindən çox insan ölüb. Onların 1130-u sivillərdir. Bir çoxları isə itkin düşüb.
İŞİD zamanında Rakka şəhərinin genişmiqyaslı fiziki məhvinə start verilib. Məni müşayiət edən döyüşçülər isə dağıdılmış binalardan sığınacaq kimi istifadə edirdilər.
İŞİD-in nəzarətində olan vaxtlarda Rakka sakinləri terrorçuların təzyiqlərinə, zorakılıqlarına, qəddar repressiyalarına məruz qalıblar. Sürgündə yaşayan insanlara kömək edənlər isə öz həyatlarını riskə atıblar.
“Biz Ramazan ayından bəri çörək yemirdik, çünki çörək bişirmək üçün un ala bilmirdik”, - bunu ailəsi ilə şəhəri tərk edən 37 yaşlı Yunus Ömər məsciddə mənə bildirir. O danışdıqca,  solğun bənizli və yetərincə qidalanmayan övladları sadə şəkildə bişirilmiş toyuq əti və çörəyi acgözlüklə yeyirdilər..”.





























E.C.
www.oxu.az
"
"Milyarder Trampın impiçmenti üçün kampaniyaya başladı - VİDEOAmerikalı milyarder Tom Stayer prezident Donald Trampın impiçmenti üçün kampaniya başlatdığını elan edib. 
Оxu.Az xəbər verir ki, milyarder bunu yayımladığı videoçarx vasitəsilə açıqlayıb. 
Videomüraciətdə Stayer Trampı ABŞ-ı nüvə müharibəsi ilə üz-üzə qoymaqda, Federal Axtarış Bürosunun ədalətinə mane olmaqda, konstitusiyaya məhəl qoymamaqda, digər ölkə hökumətlərindən pul almaq və  KİV-ləri bağlamaqla təhdid etməkdə ittiham edib: “Əgər bu təhlükəli prezidenti istefaya göndərmək üçün əsas deyilsə, o zaman bizim hökumət harada qaldı?”
Stayer bəyan edib ki, ABŞ konqresi Trampın təhlükə yaratdığını anlayır: “Ağıl tarazlığı yerində deyil, bununla yanaşı, nüvə silahı ilə silahlanıb”. 

N.H.
www.oxu.az
"
"MSK nümayəndələri Gürcüstandakı seçkiləri müşahidə edirAzərbaycan Mərkəzi Seçki Komissiyasının (MSK) nümayəndələri Gürcüstanda yerli idarəetmə orqanlarına keçirilən seçkiləri müşahidə edir.
Оxu.Az-ın  APA-ya istinadən verdiyi xəbərə görə, MSK-nın katibi Mikayıl Rəhimov və katiblik rəhbərinin müavini Həsən Kazımzadə Tbilisi şəhərində yerləşən üç seçki məntəqəsində səsvermə prosesini izləyiblər.
M.Rəhimov seçki prosesinin sakit şəraitdə keçdiyini deyib: “Səsvermə prosesi zamanı heç bir qanun pozuntusu qeydə alınmayıb. Seçicilər səsvermədə həvəslə iştirak edirlər”.
Onun sözlərinə görə, müşahidələrin nəticələri  Gürcüstan MSK-da müzakirə olunacaq: “Axşam saat 23:00-da müşahidələrimizlə bağlı rəyimiz Gürcüstanın Mərkəzi Seçi Komissiyasına təqdim olunacaq”.
N.H.
www.oxu.az
"
"İsrail əsgəri ortodoks yəhudilərlə əlbəyaxa oldu – VİDEOQüdsdə İsrail Silahlı Qüvvələrinin əsgəri Nomi Qolan təkbaşına ultraortodoks yəhudilərə qarşı müqavimət göstərib.
Oxu.Az Dailymail-ə istinadən xəbər verir ki, dindarlar orduda xidmət etməkdən boyun qaçıran iki gənc yəhudinin həbsinə etiraz olaraq küçələrə çıxıb. Qolan hərəkəti tənzimləməyə və avtomobilin keçməsi üçün kütləni dağıtmağa cəhd göstərib. Nümayişçilər əsgəri təhqir edib, işinə mane olmağa çalışıblar, lakin layiqli cavab alıblar.

E.C.
www.oxu.az
"
"Misirdə yol qəzası - 16 ölüMisirin Asyut şəhərində 4 avtomobilin iştirakı ilə baş vermiş qəza nəticəsində 16 nəfər həlak olub. 
Оxu.Az-ın məlunatına görə, polis insident nəticəsində daha 9 nəfərin yaralandığını bildirib.
Həlak olanlar arasında 4 uşaq da var. Polisin ilkin məlumatına görə, qəzaya iri yük maşını səbəb olub. 
Hazırda qəza ilə bağlı araşdırma aparılır.
N.H.
www.oxu.az
"
"İspaniya kralı Kataloniyanın gələcəyi barədəKataloniya İspaniyanın ayrılmaz hissəsidir. 
Оxu.Az “Russia Today”a istinadən yazır ki, bunu İspaniya kralı VI Filip bəyan edib.
“Kataloniya İspaniyanın ayrılmaz hissəsidir və ayrılmaz hissəsi olaraq qalacaq. Bu birlik XXI əsrdə bir sıra layihələrə əsaslanacaq”, - deyə kral qeyd edib.
Onun sözlərinə görə, bu gün İspaniya öz milli ərazisinin bir hissəsini ayırmaq üçün yolverilməz cəhdin qarşını almalıdır. O əlavə edib ki, İspaniya dövləti problemi konstitusiya və demokratiyaya hörmətlə yanaşmaqla həll edəcək.
N.H.
www.oxu.az
"
"İrana qarşı sanksiyalar müzakirə olunacaqABŞ Konqresinin Nümayəndələr Palatası gələn həftə İrana qarşı birtərəfli sanksiyaların sərtləşdirilməsi ilə bağlı qanun layihələrinə səs verəcək.
Оxu.Az TASSA-a istinadən xəbər verir ki, sanksiyalar paketi İranın ballistik raketlər hazırlaması ilə bağlı təklif olunub.
Bundan başqa, Konqres “Hizbullah” qruplaşmasına qarşı da əlavə sanksiyaları müzakirə edəcək.
N.H.
www.oxu.az
"
"Rəqqanın azad olunmasına 1 mlrd. dollar sərf edilibBöyük Britaniya İŞİD terror təşkilatının Suriyadakı əsas istinadgahı olan Rəqqa şəhərinin azad olunmasına 1 milyard dollardan çox vəsait sərf edib.
Оxu.Az TASS-a istinadən xəbər verir ki, bu barədə cümə günü ""Press Association"" nəşri məlumat yayıb.
Bildirilir ki, Krallığın Müdafiə Nazirliyi bu vəsaiti üç il ərzində sərf edib. Həmin müddət ərzində London ABŞ-ın rəhbərlik etdiyi beynəlxalq koalisiyanın tərkibində İŞİD-ə qarşı müqavimət göstərib.
Rəqqaya hücum iyunun 6-da başlanıb.
N.H.
www.oxu.az
"
" Gürcüstanda yerli idarəetmə orqanlarına seçkilər keçirilirGürcüstanda səhər saat 8-dən etibarən yerli idarəetmə orqanlarına seçkilərlə bağlı 3 644 seçki məntəqəsində səsvermə başlayıb.
Оxu.Az RİA Novosti-yə istinadən xəbər verir ki, seçkilərdə 22 siyasi partiya, 5 seçki bloku və bir təşəbbüs qrupu, dairə seçki komissiyaları üzrə isə 200 təşəbbüs qrupu iştirak edir.
Gürcüstan seçiciləri 64 bələdiyyəyə (sakrebulo) 2058 üzv və 64 icra başçısı seçəcəklər.  Rayon icra başçıları vəzifəsinə 369 namizəd, Tbilisi meri vəzifəsinə isə 13 namizəd mübarizə aparır.
Seçkiləri 54 389 seçki subyektlərinin nümayəndələri, 20 641 yerli və 581 beynəlxalq müşahidəçi izləyir. Azərbaycan Mərkəzi Seçki Komissiyasının nümayəndə heyəti də seçki prosesini müşahidə edir.
Seçki prosesini 4 mindən çox jurnalist işıqlandırır.
N.H.
www.oxu.az
"
"Misirdə xüsusi təyinatlı qüvvələr əməliyyat aparıb: Ölənlər varQahirədə xüsusi təyinatlılar və terrorçular arasında baş verən qarşıdurmada ölən polislərin sayı 54-ə çatıb.
Оxu.Az bu barədə RİA Novosti-yə istinadən xəbər verir.
Qeyd olunur ki, onlardan 20-si zabitdir. Hadisə ilə bağlı hüquq-mühafizə orqanları xüsusi əməliyyat aparır.
Əməliyyat  Qahirədən 135 km aralıda yerləşən əl-Vahat rayonunda gizlənən terror qruplaşmasının zərərsizləşdirilməsi üzrə aparılıb.
Terrorçuların ölkə ərazisində törədilən bir sıra terror aktlarında əli olduğu qeyd olunur.
N.H.
www.oxu.az
"
"Putin və Ərdoğan Suriyanı müzakirə ediblərRusiya və Türkiyə prezidentləri Vladimir Putin və Rəcəb Tayyib Ərdoğan Suriyadakı vəziyyəti müzakirə ediblər.
Oxu.Az xəbər verir ki, iki ölkə lideri arasında müzakirələr telefon söhbəti zamanı baş tutub.
Qeyd edilir ki, söhbət zamanı Suriyadakı vəziyyət üzrə ölkələrin birgə işi müsbət qiymətləndirilib. Prezidentlər həmçinin oktyabrın sonunda Qazaxıstan paytaxtında Suriya üzrə növbəti, yeddinci beynəlxalq görüşün perspektivlərini müzakirə ediblər.
S.B.
www.oxu.az
"
"Əfqanıstanda məscidlərə hücum: 69 ölü – YENİLƏNİBƏfqanıstanda iki məsciddə törədilən partlayış nəticəsində ölənlərin sayı 69-a çatıb, 100-dən çox insan yaralanıb.
Oxu.Az-ın TASS agentliyinə istinadən verdiyi xəbərə görə, partlayışlardan biri paytaxt Kabildə, digəri isə Qor əyalətinin inzibati mərkəzi olan Çaqçaran şəhərində baş verib.
Partlayışları terrorçu-kamikadzelər törədib. Kabildəki İmam Zaman məscidində qadın və uşaqlar daxil olmaqla 39 nəfər həyatını itirib. Qor əyalətində isə 30 nəfər terror qurbanı olub. 
18:43
Əfqanıstanın paytaxtı Kabulda terror aktı törədilib. 
Оxu.Az ""Haberturk""ə istinadən xəbər verir ki, terrorçu-kamikadze məscidin içərisində özünü partladıb. 
Dağıntılar altından ən azı 30 nəfərin meyitinin çıxarıldığı və ölü sayının artacağının istisna edilmədiyi bildirilir.  
N.H.
www.oxu.az
"
"Lordlar Palatasında Britaniyanın xərclərindən narazıdırlar – VİDEOBöyük Britaniya parlamentinin Lordlar Palatasında hökumətin Suriya müxalifətini maliyyələşdirməsi ilə bağlı müzakirələr keçirilib.
Oxu.Az-ın xəbərinə görə, lordlar Birləşmiş Krallığın 200 milyon funt sterlinqi nəyə xərclədiyi ilə maraqlanıblar. 
Qeyd olunur ki, bu puldan 14 milyonu siyasi dəstəyə, 39 milyonu yollara və böyük bir qismi koalisiyanın dəstəyinə ayrılıb.
Baronessa Kerolayn Koks RT nəşrinə müsahibəsində deyib ki, Britaniya vergi ödəyicilərinin pullarının terrorçuların əlinə keçə bilməsindən narahatdır. O, hökumətdən vəsaitin nəyə xərcləndiyi barədə hesabat istəyəcəyini bildirib.

S.B.
www.oxu.az
"
"ATƏT PA-nın yeni prezidenti məlum olub“Avropa Gürcüstanı” partiyasının liderlərindən biri, Mixeil Saakaşvilinin qurucusu olduğu “Vahid milli hərəkat” partiyasının sabiq üzvü Qiqi Tsereteli ATƏT Parlament Assamleyasının prezidenti olub.
Oxu.Az-ın “Qruziya online” nəşrinə istinadən xəbərinə görə, bu barədə “Avropa Gürcüstanı” partiyasının üzvü Otar Kaxidze məlumat verib.
“Bu Gürcüstanın təhlükəsizliyi, nüfuzu və beynəlxalq aləmdə ölkə qarşısında duran çağırışlar baxımından çox önəmlidir” , - O.Kaxadze bildirib.
S.B.
www.oxu.az
"
"Azərbaycandan aparılan 33 ton pomidor Rusiyaya buraxılmadıRusiyanın Dağıstan Respublikasında Baytarlıq və Fitosanitariyaya nəzarət üzrə Federal Xidmətinin əməkdaşları (“Rosselxoznadzor”) Azərbaycandan gətirilən 33 tondan çox pomidor məhsulunun ölkəyə daxil olmasına icazə verməyib.
Oxu.Az-ın xəbərinə görə, səbəb kimi fitosanitar sertifikatda məlumatın tam dolğun olmaması göstərilir.
Yükün sahibi karantin məhsulunun idxalı və ixracı qaydalarını pozduğuna görə Rusiya Federasiyasının müvafiq qanunvericiliyinin tələblərinə uyğun olaraq inzibati məsuliyyətə cəlb edilib.
S.B.
www.oxu.az
"
"Braziliyada yeniyetmə məktəbdə atəş açdı, iki uşaq öldüBraziliyanın Qoyaniya şəhərində yeniyetmənin məktəbdə açdığı atəş nəticəsində ən azı iki uşaq ölüb.
Oxu.Az-ın RİA Novosti-yə istinadən məlumatına görə, insident zamanı daha yeddi məktəblinin yaralandığı bildirilir.
Yerli KİV-in xəbərinə əsasən, valideynləri hərbi polis olan 13 yaşlı məktəbli cinayət zamanı onlara məxsus silahdan istifadə edib.
Hadisə yerinə cəlb olunan hüquq-mühafizə orqanlarının əməkdaşları məktəblini saxlayıblar. 
Hazırda cinayətin motivləri araşdırılır.
S.B.
www.oxu.az
"
"Jirinovski: Azərbaycan Rusiyanın tərkibinə daxil edilməlidirAzərbaycanlılar və ermənilər arasında yaşanan Dağlıq Qarabağ münaqişəsi ərəblərlə yəhudilərin Qüds uğrunda mübahisəsini xatırladır. Onlar özləri bu münaqişəni heç vaxt həll edə bilməyəcəklər. Yalnız üçüncü tərəfin iştirakı ilə Dağlıq Qarabağ münaqişəsinin nizamlanması mümkündür.
Oxu.Az-ın xəbərinə görə, bu barədə Moskva-Bakı nəşrinə müsahibəsində Rusiya Dövlət Dumasının Liberal Demokrat Partiyası fraksiyasının rəhbəri Vladimir Jirinovski deyib.
Deputat qeyd edib ki, Rusiya İmperiyası və SSRİ-nin tərkibində sərhədlər tam aydın deyildi və inzibati bölgünün elə bir əhəmiyyəti yox idi:
“Ermənilər Bakıda, azərbaycanlılar isə Ermənistanın müxtəlif rayonlarında yaşayırdılar. Lakin sonradan sərhədlər müəyyənləşdi və hər iki ölkə Dağlıq Qarabağı öz ərazisi kimi təqdim etdi. Onlar heç vaxt razılığa gələ bilməyəcəklər. Qarabağ dağlıq ərazidir və çox balacadır. Qüds kimi - orada ərəblər və yəhudilər arasında həmişə münaqişə olacaq. Bu səbəbdən Qarabağda xarici hakim lazımdır -  bu yalnız Moskva ola bilər, çünki onların hər ikisi rus dilində danışırlar. Analoji münaqişələr Dnestryanı, Abxaziya və Cənubi Osetiyada da var. Bu dörd yerdə SSRİ-nin tərkibində problem yox idi, onlar İttifaqdan ayrılan kimi ara qarışdı. Biz əmin ki, SSRİ-nin sərhədləri könüllü və ya referendum vasitəsi ilə bərpa edilməlidir. Keçmiş dövlətlərin hamısı Rusiyanın tərkibinə daxil olunmalıdır. Yalnız bundan sonra sülh olacaq, bütün münaqişələr öz həllini tapacaq və böyük ölkənin bütün xalqları sabahdan qorxmayaraq rahat yaşayacaqlar”. 
S.B.
www.oxu.az
"
"Çexiyada parlament seçkiləri başlayırÇexiyada iki gün oktyabrın 20-21-də parlament seçkiləri keçiriləcək.
Оxu.Az -ın məlumatına görə, iki gün davam edəcək seçkilərdə 200 deputat yeri uğrunda 7,5 mindən çox namizəd mübarizə aparır.
N.H.
www.oxu.az
"
"İraq qüvvələri ilə peşmərgə arasında toqquşma baş veribİraqın şimalında, Ərbil-Kərkük avtomobil yolunda İraq ordusu ilə kürd peşmərgə qüvvələri arasında şiddətli döyüşlər başlayıb.
Оxu.Az-ın “Anadolu” agentliyinə istinadən verdiyi xəbərə görə, İraq silahlı bölmələri Kərkükün Altınkörpü qəsəbəsində nəzarəti ələ keçirdikdən sonra kürd peşmərgə qüvvələrinin mövqelərinə yaxınlaşıb və nəticədə toqquşma başlayıb.
 
Döyüşlər nəticəsində peşmərgə qüvvələrinə məxsus bir neçə texnika sıradan çıxıb. Yaralıların olduğu bildirilir.
Sosial səhifələrdə paylaş
N.H.
www.oxu.az
"
"Sobçak: Prezident olma şansım azdırTeleaparıcı Kseniya Sobçak Rusiyada keçiriləcək və onun namizəd olduğu prezident seçkilərində qələbə qazanmaq şansının az olduğunu etiraf edib.
Оxu.Az bu barədə ""The Guardian"" qəzetinə müsahibəsinə istinadən xəbər verir.
""Heç bir siyasi çəkim yoxdur. Ona görə də hansısa siyasi proqram başlada bilmərəm. 
Sadəcə, hazırkı rəhbərliyin siyasətindən narazı olanlar məni dəstəkləyə bilər"", - K.Sobçak deyib.
K.Sobçak onun kampaniyasının Kreml tərəfindən dəstəklənməsi fikrini qətiyyətlə rədd edib.
N.H.
www.oxu.az
"
"Türkiyənin baş naziri Ankara merini istefaya səslədiTürkiyənin baş naziri Binəli Yıldırım Ankara meri İbrahim Melik Gökçeki istefa verməyə çağırıb.
Оxu.Az-ın  məlumatına görə, B.Yıldırım İ.Gökçekin hökumətin tələbini yerinə yetirəcəyinə ümid etdiyini bildirib.
Bu tələbin səbəbi barədə məlumat verilmir.
Qeyd edək ki, bundan əvvəl Türkiyə prezidenti də meri istefaya getməyə çağırmışdı.
N.H.
www.oxu.az
"
"Lavrov Avropa Şurasının baş katibi ilə görüşdüMoskvada Rusiya xarici işlər naziri Sergey Lavrovla Avropa Şurasının baş katibi Torbyörn Yaqland arasında görüş keçirilib.
Оxu.Az bu barədə TASS-a istinadən xəbər verir.
S. Lavrov görüşdə Rusiya və Avropa Şurası arasında qarşılıqlı fəaliyyətə dair kompleks məsələləri müzakirə edəcəklərini bildirib: ""Biz hər zaman Avropa Şurasına müstəqil və unikal Avropa təşkilatı kimi baxmışıq, bundan sonra da baxacağıq. Avropa Şurası öz unikal konvensiya mexanizmi ilə humanitar və hüquq məkanının vahidliyini təmin edir. Mənə elə gəlir ki, Avropa Şurasının əhəmiyyəti hazırkı vəziyyətdə, yəni Avropa ölkələrinin problemlərlə qarşılaşdığı vəziyyətdə daha da artır. Bunlar Avropada miqrantların, azlıqların hüquqları ilə bağlı, habelə ekstremist əhval-ruhiyyənin, o cümlədən neonasist tendensiyanın yüksəlməsi və dini dözümsüzlük problemləridir"".
T. Yaqland isə görüşdə Rusiya nümayəndə heyətinin AŞPA-ya qaytarılmasını müzakirə etmək niyyətində olduğunu bildirib: ""Bir sıra məsələləri, o cümlədən Rusiya parlamentinin nümayəndə heyətinin AŞPA-ya necə qaytarılmasını müzakirə etmək üçün buradayam"". 
N.H.
www.oxu.az
"
"Kurts Avstriyanın yeni hökumətini formalaşdırmağa başlayırAvstriyanın parlament seçkilərində liderlik edən Avstriya Xalq Partiyasının sədri Sebastyan Kurts hökuməti formalaşdırmaq üçün respublikanın prezidenti Aleksandr Van der Bellan tərəfindən mandat alıb.
Oxu.Az-ın məlumatına görə, bu barədə partiya sədri özünün ""Twitter"" səhifəsində yazıb.
“Respublika prezidenti Van der Bellen indicə mənə hökuməti formalaşdırmaq üçün səlahiyyət verdi. Mən bu tapşırığı qəbul edirəm və seçicilərimizə minnətdarlığımı bildirirəm”, - Kurts səhifəsində yazıb. 
Xatırladaq ki, Avstriyada oktyabrın 15-də vaxtından əvvəl parlament seçkiləri keçirilib. Bülletenlər sonuncu dəfə sayıldıqdan sonra səsvermənin liderinin 31,5% səslə Avstriya Xalq Partiyasının (AXP) olduğu məlum olub. Avstriyanın Sosial-Demokratik Partiyası 26,9% səslə ikinci yerdə qərarlaşıb.
N.О.
www.oxu.az
"
"Türkiyədə azərbaycanlı İŞİD-çiyə həbs cəzası verildiTürkiyədə azərbaycanlı İŞİD-çiyə hökm oxunub.
Oxu.Az xəbər verir ki, bu barədə Qafqazinfo.az Türkiyə KİV-ə istinadən məlumat verir. 
Məlumata əsasən, məhkəmə Azərbaycan vətəndaşı olan Hati Hüseynova 7 il 6 ay həbs cəzası verib. 
Azərbaycan vətəndaşı ilə yanaşı, Suriya, Monqolustan, Özbəkistandan olan İŞİD-çilərə də hökm oxunub. 
N.O.
www.oxu.az
"
"Saakaşvili yeni aksiya təyin etdi“Sizi oktyabrın 22-də saat 12:00-da  Radanın binası yaxınlığında “İslahat maydanı”na dəvət edirik”.
Оxu.Az xəbər verir ki, bunu Ukraynanın “Yeni Qüvvələr Hərəkatı”nın lideri Mixeil Saakaşvili özünün “Facebook” səhifəsində yazıb.
“Oliqarxlar üzərində “Poroşenkodan sonra Ukryana” adlı qələbə planını müzakirə edəcəyik”, -deyə o əlavə edib.
Hazırda Ukrayna Ali Radasının binası qarşısında bir neçə yüz nəfər etiraz aksiyası keçirir.
N.H.
www.oxu.az
"
"Gürcüstanda güllələnən azərbaycanlı namizədin vəziyyəti ağırdırDeputatlığa namizəd Ceyhun Çovdarovun vəziyyəti ağırdır.
Qızılhacılıda baş verən insdent zamanı yaralılardan 4 nəfəri ""Geo Hospital""a yerləşdirilib, digəri isə ""Aversi"" klinikasında müalicə olunub.
Oxu.Az GAXA. ge saytına istinadən xəbər verir ki, yaralanan  Anar Məmişov səhər saatlarında evə buraxılıb.
Hazırda yaralılardan iki nəfərin vəziyyəti yaxşıdır, biri orta ağır, digəri isə ağırdır. ""GEO Hospital""ın direktoru Tata Şenqilaianın jurnalistlərə verdiyi açıqlamaya görə, Ceyhun Çoydarovun vəziyyəti ağırdır.
Gürcüstanda “Gürcü Arzusu” Partiyasının Marneuli rayonunun Qızılhacılı kəndi üzrə bələdiyyə üzvlüyünə namizədi Ceyhun Çovdarov və onu müşayiət edən şəxslərin güllələnməsi ilə bağlı Gürcüstan CM-nin 117- ci maddəsi ilə (Sağlamlığa qəsdən ciddi ziyanvurma) cinayət işi başlanılıb. 
Xatırladaq ki, oktyabrın 19-da, saat 22:40 radələrində Qızılhacılının M.K.Atatürk küçəsində yerləşən “Gürcü Arzusu-Demokratik Gürcüstan” Partiyasından yerli özünü idarəetmə orqanına deputat seçilmək üçün namizəd irəli sürülən Ceyhun Çovdarovun seçki qərərgahının önündə naməlum adam tərəfindən atılan güllələrlə 5 nəfər yaralanıb. Yaralıların hamısı Marneulidəki xəstəxanaya yerləşdirilib. 
Qeyd edək ki, gecə Gürcüstan daxili işlər naziri Giorgi Mqebrişvili hadisə yerində olub. Onun sözlərinə görə, insidenti törədən şəxsin kim olduğu tezliklə məlum olacaq. Hazırda hadisə ilə bağlı araşdırma davam edir. 
N.О.
www.oxu.az
"
"Ərdoğan: D-8-ə yeni üzvlər qəbul etməyə ehtiyac var“Təşkilatımıza yeni üzvləri qəbul etməyə ehtiyac var”.
Oxu.Az Report-a istinadən xəbər verir ki, bunu Türkiyə prezidenti Rəcəb Tayyib Ərdoğan D-8 Zirvə görüşündə çıxışı zamanı bildirib. 
“Bizlər, D-8 üzvləri 3 qitəyə hakim vəziyyətdəyik. Zəngin təbii ehtiyatlarımız, gənc, dinamik bir əhalimiz var. Adambaşına düşən milli gəlir də orta hesabla yüksəkdir. Təbii ki, bu da yetərli deyil. D-8-in daxili ticarət dövriyyəsinin həcminin 500 milyard dolları aşacağına inanıram. Müdafiə sənayesi başda olmaqla, bir çox sahələrdə ortaq layihələrimiz ola bilər. Bir çox sahələrdə əməkdaşlıq üçün potensialımız var. Təşkilatımıza yeni üzvlər qazandırmağımıza ehtiyac var. Milli və yerli valyuta ilə ticarət etsək, ölkələrimiz qazanar. Mübadilə mərkəzi yaratmaq üçün mərkəzi banklarımızı bir araya gətirməliyik”.
Qeyd edək ki, Azərbaycan Respublikasının prezidenti İlham Əliyev oktyabrın 19-da Türkiyə Respublikasının prezidenti Rəcəb Tayyib Ərdoğanın dəvəti ilə D-8 Zirvə görüşündə xüsusi qonaq qismində iştirak etmək üçün İstanbula səfər edib.
Xatırladaq ki, D-8-ə Türkiyə, İran, İndoneziya, Malayziya, Pakistan, Banqladeş, Misir və Nigeriya daxildir.
N.О.
www.oxu.az
"
"Gürcüstandakı səfirliyimiz azərbaycanlı namizədin güllələnməsinə görə işə qarışdı - YENİLƏNİB + FOTODünən  Marneuli rayonunun Qızılhacılı kəndindəki seçki qərargahının önündə naməlum şəxslərin açdıqları atəş nəticəsində “Gürcü Arzusu-Demokratik Gürcüstan” Partiyasından rayon bələdiyyə üzvlüyünə majoritar namizəd irəli sürülən azərbaycanlı Ceyhun Çovdarov,  qayınatası Azad Çobanov, digər kənd sakinləri - Vüqar Bayramov, Anar Məmişov və Elmar Hüseynov güllə yarası alıblar.
Oxu.Az-ın məlumatına görə, “Gürcü arzusu” Partiyasında təmsil olunan azərbaycanlı deputat Ruslan Hacıyev Modern.az-a açıqlamasında baş verən hadisə barədə araşdırma aparıldığını deyib: “Hazırda  naməlum şəxslərin törətdiyi hadisə ilə hüquq-mühafizə orqanları məşğul olur. Hadisənin hansı səbəbdən baş verməsinin təfərrüatları araşdırılır. Doğrusu, belə bir halın baş verməsi gözlənilməz idi. 2 nəfərin vəziyyəti gərgin olaraq qalır. Həkimlər əllərindən gələn köməyi edirlər”.
Ruslan Hacıyev bildirib ki, Azərbaycan tərəfi də məsələni nəzarətdə saxlayır: “Gürcüstanın daxili işlər naziri, səhiyyə naziri, parlamentin millət vəkilləri hadisə baş verən Qızılhacılı kəndində olub. Azərbaycanın  Gürcüstandakı səfiri də məsələ ilə maraqlanıb. Məsələ səfirliyin diqqət mərkəzindədir. Hadisənin əsl səbəblərinin nədən ibarət olduğunu gözləmək məcburiyyətindəyik”.
***
10:04
Gürcüstan Daxili İşlər Nazirliyi (DİN) hakim “Gürcü Arzusu” Partiyasının Marneuli rayonunun Qızılhacılı kəndi üzrə bələdiyyə üzvlüyünə namizədi Ceyhun Çovdarov və onu müşayiət edən üç nəfərin güllələnməsi ilə bağlı rəsmi məlumat yayıb. 
Oxu.Az APA-nın yerli bürosuna istinadən xəbər verir ki, məlumata əsasən, oktyabrın 19-da Marneuli rayonunun Qızılhacılı kəndində “Gürcü Arzusu” Partiyasının seçki qərargahının yaxınlığında naməlum şəxslər 4 nəfərə avtomatik silahdan atəş açıb: “Yaralananlar təcili tibbi yardımla xəstəxanaya çatdırılıb. Onların həyati təhlükəsi yoxdur. Cinayət Məcəlləsinin qəsdən ağır xəsarətin yetirilməsi maddəsi üzrə istintaq aparılır”.
Məlumatda qeyd olunub ki, daxili işlər naziri Giorgi Mqebrişvili insidentdən sonra hadisə yerinə gedib, aparılan istintaqın detalları və yaralıların vəziyyəti ilə tanış olub.
Marneuli xəstəxanasından yaralıların vəziyyətinin stabil olduğu bildirilib. Onların Tbilisi xəstəxanasına aparılmasına ehtiyac yaranmadığı qeyd olunub. Dünən gecə saatlarında xəstəxanaya baş çəkmiş səhiyyə naziri David Sergeenko insident zamanı daha bir nəfərin yaralandığını bildirib. Hazırda ekspert-kriminalistlər hadisə yerində istintaq tədbirlərini davam etdirirlər.
***
09:07
Qızılhacılı kəndində daha bir nəfərin yaralandığı məlum olub.
Oktyabrın 19-da saat 22:41-də Marneulinin Qızılhacılı kəndində, M.K.Atatürk küçəsində yerləşən seçki qərargahının önündə baş verən hadisədə daha bir nəfər güllə yarası alıb.
Oxu.Az Gaxa.ge-yə istinadən xəbər verir ki, kənd sakini Elmar Hüseynov da sol ayaq nahiyəsindən yaralanıb. Güllə yarası alanların beşi də Qızılhacılı sakinləridir. Ceyhun Çovdarov, Vüqar Bayramov, Azad Çobanov, Anar Məmişov və Elmar Hüseynov hazırda Marneulidəki xəstəxanaya yerləşdiriliblər.
Məlumata görə, yüngül yaralanan kənd sakini Anar Məmişov evə buraxılıb. Hazırda yaralıların vəziyyəti qənaətbəxşdir.
Faktla bağlı Marneuli polis idarəsi araşdırma aparır. Hələlik baş verən hadisənin səbəbləri haqqında məlumat verilmir.
***
00:19
Marneuli rayonunun azərbaycanlıların kompakt yaşadığı Qızılhacılı kəndində “Gürcü Arzusu-Demokratik Gürcüstan” partiyasından rayon bələdiyyə üzvlüyünə majoritar deputatlığa namizəd irəli sürülən Ceyhun Çovdarov güllələnib. 
Oxu.Az-ın Gaxa.ge saytına istinadən məlumatına görə, hadisə Qızılhacılı kəndindəki seçki qərargahının önündə baş verib. 
Məlumata əsasən, deputatlığa namizədin dostları Anar Məmişov, Vüqar Bayramov və C. Çovdarovun qayınatası Azad Çobanov da güllələnənlər arasındadır.
Hadisəni törədənlərin kimliyi bilinmir.
Yaralı şəxslər təcili olaraq xəstəxanaya çatdırılıb. 
Hadisə yerinə polis əməkdaşları gəliblər. Faktla bağlı araşdırma aparılır.

















S.B.
www.oxu.az
"
"ABŞ aviaşirkətindən ilk: Təyyarə qadınlara tapşırıldı ABŞ-ın ""Southwest Airlines"" aviaşirkətinə məxsus, tamamilə qadın heyət üzvlərindən ibarət təyyarə ilk reysini edib.
Оxu.Az bu barədə şirkətin ""Twitter"" hesabına istinadən xəbər verir.
""Southwest Airlines"" reysin göndərilməsindən əvvəl çəkilmiş fotonu yayımlayıb. Qeyd edilir ki, ""Boeing-737"" Sent-Luisdən San-Fransiskoya uçub. 
Sərnişinlərə dörd bələdçi xidmət edib. Təyyarəni idarə etmiş iki pilot da qadındır.
""Twitter"" istifadəçiləri bununla bağlı şərhlərdə ""Southwest Airlines""in nailiyyətini yüksək qiymətləndiriblər.
ABŞ-ın Mülki Aviasiyasının Federal İdarəsinin məlumatlarına əsasən, 2016-cı ildə lisenziyaya malik olan 584 minə yaxın pilotdan təxminən 39 min nəfəri qadın olub.
N.H. 
www.oxu.az
"
"Kurts Avstriyanın ən gənc kansleri oldu Avstriyanın daxili işlər naziri Volfqanq Sobotka ölkədə keçirilən parlament seçkilərinin yekun nəticələrini elan edib.
Oxu.Az-ın məlumatına əsasən, bülletenlər sonuncu dəfə sayıldıqdan sonra səsvermənin liderinin 31,5% səslə Avstriya Xalq Partiyasının (AXP) olduğu məlum olub. Qeyd edək ki, AXP-nin rəhbəri ölkənin 31 yaşlı xarici işlər naziri Sebastyan Kurtsdur.
Məlumata görə, Avstriyanın Sosial-Demokratik Partiyası 26,9% səslə ikinci yerdə qərarlaşıb.
Xatırladaq ki, Avstriyada oktyabrın 15-də vaxtından əvvəl parlament seçkiləri keçirilib.
N.O.
www.oxu.az
"
"Uruqvayda marixuananın satışına icazə verildiUruqvay hökuməti marixuananın tibbi məqsədlərlə satışına rəsmi olaraq icazə verib.
Оxu.Az-ın RİA Novosti-yə istinadən verdiyi xəbərə görə, bu barədə Uruqvay Səhiyyə Nazirliyinin dərc etdiyi əmrdə bildirilir.
Sənədə əsasən, marixuananın satışı ölkə apteklərində həkim resepti əsasında həyata keçiriləcək.  
Narkotik vasitənin epilepsiya, skleroz və digər xəstəliklərin müalicəsi, habelə ağrıkəsici preparat  kimi istifadə edilməsi nəzərdə tutulub.    
N.H.
www.oxu.az
"
"Aİ liderləri İranla nüvə sazişi üzrə öhdəliklərini təsdiqlədiAvropa İttifaqına üzv ölkələrin liderləri İranla nüvə sazişi üzrə öhdəliklərini təsdiqləyiblər və bundan əvvəl Aİ ölkələrinin XİN rəhbərlərinin oktyabrın 16-da qəbul etdiyi bəyanatı dəstəkləyiblər.
Oxu.Az-ın APA-ya istinadən verdiyi xəbərə görə,  bu barədə Aİ sammitində müzakirələrin yekununda qəbul edilən sənəddə deyilir.
Qeyd edək ki, XİN rəhbərləri qəbul etdikləri bəyanatda ABŞ-ı saziş üzrə üzərinə götürdüyü öhdəlikləri icra etməkdə davam etməyə, Donald Trampın məsələ ilə bağlı atmaq istədiyi addımların ABŞ, onun tərəfdaşları və bölgənin təhlükəsizliyi üçün fəsadlar törədə biləcəyini nəzərə almağa çağırıblar.  
A.S.
www.oxu.az
"
"Putin Qərblə münasibətlərdə Rusiyanın əsas səhvini açıqladıRusiya prezidenti Vladimir Putin Qərblə münasibətlərdə ölkəsinin əsas səhvini açıqlayıb.
Oxu.Az-ın APA-ya istinadən verdiyi xəbərə görə, V. Putin açıqlamanı “Valday” diskussiya klubunun toplantısında çıxışı zamanı verib.   
“Qərblə münasibətlərdə bizim ən əsas səhvimiz ondadır ki, biz sizə həddindən çox etibar etdik, sizinsə səhviniz ondadır ki, bu etibarı zəif cəhət kimi qəbul etdiniz və ondan sui-istifadə etdiniz”. 
 A.S.
www.oxu.az
"
"Putin öz maaşını azaltdıRusiya Prezidenti Vladimir Putin dövlət və hökumət rəsmilərinin əmək haqlarının 10 faiz azaldılması barədə fərmanın müddətini uzadıb.
Oxu.Az-ın xəbərinə görə, müvafiq sənəd hüquqi informasiyanın rəsmi internet portalında yerləşdirilib.
Fərmana əsasən, rəsmilərinin əmək haqlarının 10 faiz azaldılması 2018-ci il dekabrın 31-dək uzadılıb.
İxtisara ölkə prezidenti, baş nazir və digər yüksək vəzifəli məmurların əmək haqları düşüb.
Qeyd edək ki, fərman ilk dəfə 2015-ci ildə qəbul edilib. Həmin vaxtdan fərmanın müddəti hər il artırılıb.
Prezidentin gəlirləri barədə deklarasiyaya əsasən, 2016-cı ildə Vladimir Putin 8,86 milyon rubl qazanıb.
S.B.
www.oxu.az
"
"Jirinovskidən Azərbaycan və Qarabağla bağlı sensasiyalı – AÇIQLAMALARAzərbaycanın uzun müddət Qarabağ problemi olacaq. 
Oxu.Az-ın Sputnik Azərbaycan-a istinadən məlumatına görə, bunu Rusiya Dövlət Dumasının Liberal Demokrat Partiyası fraksiyasının rəhbəri Vladimir Jirinovski deyib.
“Dəyişən dünyada inteqrasiya prosesləri” mövzusunda aparılan panel diskussiyada çıxış edən Jirinovski Azərbaycan və prezident İlham Əliyevlə bağlı maraqlı açıqlamalar verib.
Qeyd edək ki, sözügedən müzakirələr Soçidə keçirilən XIX Ümumdünya gənclər və tələbələr festivalı çərçivəsində aparılıb.
RLDP lideri qeyd edib ki, Qarabağ kifayət qədər aktual problemdir və həll olunmayandır: 
“Biz Azərbaycan və Ermənistan barədə danışanda başa düşməliyik ki, onların həlli mümkün olmayan ərazi problemləri var. Bu problemin həlli yoxdur”.
Onun sözlərinə görə, tərəflərin hər ikisi Qarabağı özününkü hesab edir.
“Bizim Azərbaycana münasibətimiz yaxşıdır, amma görürsüz ki, burada əsas məsələ SSRİ-nin qeyri-qanuni parçalanmasıdır. Bu vahid ölkə idi. Rusiya imperiyası. Onu qanunsuz olaraq bağlayıb SSRİ-ni yaratdılar. Sonra da qanunsuz olaraq SSRİ-ni dağıtdılar. Dövləti dağıtmaq olmaz, bu, mümkün deyil. Amma bunu etdilər. Ona görə də hər yerdə hüquq mühiti olmalıdır” – deyə deputat bildirib.
Jirinovski qeyd edib ki, kataloniyalılara simpatiya bəsləyir, amma hesab edir ki, İspaniya kralı haqlıdır, bura krallıqdır, vahid ölkədir. 
“Azadlıq arzusunu qəbul etməyimizə baxmayaraq, onu da qəbul edirik ki, ölkələrin “şəhər respublikaları” və “kənd dövlətləri” kimi bölüşdürməsi nəticədə sonsuz müharibələrə gətirib çıxaracaqdır” – deyə Dumanın deputatı bildirib.
“Mən Azərbaycanı salamlayıram. Bu ölkənin rəhbəri İlham Əliyevi, Moskva Dövlət Beynəlxalq Münasibətlər Universitetinin (MDBMU) məzununu, onun atasını yaxşı tanıyıram. Amma onların problemləri uzun müddət qalacaq. Qüds problemini həll etmək mümkündür? Yox. Yəhudilər hesab edirlər ki, bu, onların şəhəridir, paytaxtıdır, ərəblər isə hesab edirlər ki, onlarındır” – deyə Rusiya liberallarının lideri əlavə edib.
S.B.
www.oxu.az
"
"Putin Dağıstanın keçmiş rəhbərinə yeni vəzifə verdiRusiya lideri Vladimir Putin Dağıstan Respublikasının sabiq başçısı Ramazan Abdulatipova yeni vəzifə verib.
Oxu.Az-ın xəbərinə görə, R.Abdulatipov RF prezidentinin Xəzəryanı ölkələrlə humanitar və iqtisadi əməkdaşlıq məsələləri üzrə xüsusi nümayəndəsi vəzifəsinə təyin olunub
Müvafiq sənəd hüquqi informasiyanın rəsmi internet portalında yerləşdirilib.
S.B.
www.oxu.az
"
"Niderlandın baş naziri: Kataloniya məsələsinin Avropa İttifaqına dəxli yoxdurNiderlandın Baş naziri Mark Ryutte hesab edir ki, referendum keçirilən Kataloniya məsələsinin Avropa İttifaqına heç bir aidiyyəti yoxdur.
Oxu.Az-ın Trend-ə istinadla məlumatına görə, baş nazir bəyan edib ki, bu, İspaniyanın daxili işidir.
M.Ryutte deyib: “Bu, İspaniyanın daxili işidir, mən başqa dövlətləin daxili işlərini şərh etmirəm. Bunun Avropa İttifaqına heç br dəxli yoxdur. Bu, İspaniyanın işidir, Ali Məhkəmə qərar çıxarıb və hökumət bu qərarı icra edir”.
Xatırladaq ki, oktyabrın 1-də İspaniyanın Kataloniya vilayətində bölgənin müstəqilliyi haqqında qanunsuz referendum keçirilib. Bununla belə, muxtar vilayət hələ müstəqilliyini elan etməyib.
A.S.
www.oxu.az
"
"Ərdoğanın baş müşaviri istefa verdiTürkiyədə hakim Ədalət və İnkişaf Partiyası (AKP) liderinin baş müşaviri, millət vəkili Şaban Dişli istefa verib.
Oxu.Az-ın APA-ya istinadən verdiyi məlumata görə, Ş. Dişli bu il avqustun 30-da partiyanın lideri Rəcəb Tayyib Ərdoğan tərəfindən bu posta təyin edilib.
Ancaq Ş. Dişlinin təyinatı Türkiyə cəmiyyətində birmənalı qarşılanmayıb. Çünki Ş.Dişlinin qardaşı, Silahlı Qüvvələrin Baş Qərargahının Strateji Planlaşdırma İdarəsinin rəisi olmuş general Mehmet Dişli keçən il 15 iyul hərbi çevriliş cəhdinin əsas iştirakçılarından biri olub və hazırda həbsdədir. AKP-nin son qurultayına qədər partiya sədrinin müavini olan Ş. Dişli qurultayda partiyanın mərkəzi idarəetmə orqanlarına namizədlərin siyahısında yer almayıb və sədri müavini postundan istefa verib. Ancaq yenidən AKP sədri seçilən R. T. Ərdoğan gözlənilmədən Ş. Dişlini partiyada baş məsləhətçisi təyin edib. Ş. Dişli istefa ərizəsində yazıb ki, təyinatından sonra həm sosial şəbəkələrdə yer alan fikirlər, həm də AKP-dəki bir çox partiyadaşlarının məsələyə münasibəti onu narahat edib: “Hansı yerdə və vəzifədə oluramsa olum, partiyama və Rəcəb Tayyib Ərdoğana xidmət etməyi özüm üçün şərəf sayıram. Partiyamın və Rəcəb Tayyib Ərdoğanın haqsız yerə hədəf olmaması üçün bu vəzifədən istefa verdim”.
A.S.
www.oxu.az
"
"Erməni əsilli argentinalı işadamı Ermənistanın partiya sədrini məhkəməyə veribArgentinanın erməni əsilli işadamı Eduardo Ernekyan Ermənistanın “Erməni Dirçəlişi” Partiyasının sədri Artur Baqdasaryanı məhkəməyə verib.
Оxu.Az xəbər verir ki, E.Ernekyan Ermənistanın “Haypost” Milli Poçt Xidmətinin sahibidir.
İşadamı A.Baqdasaryandan 1800 dollar məbləğində borcunu ödəməyi tələb edir. Məhkəmənin qərarına əsasən, partiya sədri borcunu ödəməlidir.
Məlumata görə, 84 yaşlı E.Ernekyana Ermənistanın ""Milli Qəhrəmanı” adı verilib.
N.H.
www.oxu.az
"
"Barzaninin müavini barədə cinayət işi açıldıİraq Ali Məhkəməsi ölkənin şimalındakı Kürd Muxtar Əyalətinin başçısı Məsud Barzaninin müavini Kosret Resulun həbsinə dair qərar qəbul edib.
Оxu.Az TASS-a istinadən xəbər verir ki, bunu məhkəmənin sözçüsü Abdusettar Bayraktar bildirib. 
Məlumata görə, K.Resul İraqın mərkəzi hakimiyyətini və ona bağlı hərbi birlikləri ""işğalçı güclər"" adlandırıb.
Bu açıqlamasına görə onun barəsində cinayət işi açılıb. 
Qeyd edək ki, Kosret Resul həm də muxtariyyətin “peşmərgə” adlı silahlı dəstələrinin başçısıdır.
N.H.
www. oxu.az
"
"FETÖ-nün Azərbaycan rəhbəri həbs olunduFəttullahçı Terror Təşkilatının (FETÖ) Azərbaycandakı qruplaşmasının rəhbərlərindən olduğu deyilən və Türkiyəyə daxil olarkən hava limanında saxlanılan Faruk Yıldız həbs olunub.
Оxu.Az xəbər verir ki, FETÖ-çu Ankara Polis İdarəsinin Terrorla Mübarizə Şöbəsindəki sənədləşmə işlərinin ardınca Ankara Ədliyyəsinə aparılıb.
İstintaqı aparan prokurora ifadə verən Faruk Yıldız Növbətçi Sülh Cəza Məhkəməsinə göndərilib. Ankara 2-ci Sülh Cəza Məhkəməsi onun həbs olunmasına qərar verib.
Qeyd edək ki, Faruk Yıldız oktyabrın 6-da saxlanılmışdı.
Faruk Yıldız Azərbaycanda yerləşən ""Yıldız Elektrik"" mağazalar şəbəkəsinin rəhbəridir.
N.H.
www.oxu.az
"
"Putin maaşını artırmaq istəmədiRusiya prezidenti Vladimir Putinin dövlət başçısı və bir sıra məmurların maaşının azaldılması ilə bağlı imzaladığı sərəncam daha bir müddətində qüvvədə qalacaq.
Bu barədə Oxu.Az Rusiya KİV-nə istinadən məlumat verir.
Qeyd edək ki, qanuna əsasən dövlət başçısı, hökumət sədri, baş nazirin müavini və nazirlərin, eləcə də baş prokuror, İstintaq Komitəsi və Mərkəzi Seçki Komissiyasının maaşı 10 % azaldılmışdı. 
Sənədə əsasən, Rusiyanın ali məmurlarının maaşının azaldılması haqqında sərəncam 31 dekabr 2018-ci ilə qədər qüvvədə olacaq.
N.O.
www.oxu.az
"
"Moskvada 100-dən çox insanı öldürməkdə təqsirləndirilən erməni taksi sürücüsünün atası da qatil çıxdıMoskvada müştəriləri zəhərləməkdə ittiham olunan daha bir taksi sürücüsü saxlanılıb.
Oxu.Az-ın APA-nın Moskva müxbirinə istinadən verdiyi məlumata görə, saxlanılan taksi sürücüsü, dünən barəsində həbs-qətimkan tədbiri seçilən taksi sürücüsü erməni Vaaqn Karapetyanın atasıdır. 
Ata Karapetyan da analoji cinayət hadisəsinə görə saxlanılıb. Belə ki, o da müştərilərinə zəhərli su verərək, onları qarət etməkdə şübhəli bilinir.
Rusiya Daxili İşlər Nazirliyi Moskva şəhəri üzrə Baş İdarəsinin mətbuat xidmətindən 53 yaşlı ata Karapetyanın saxlanılması faktını təsdiq ediblər.
Polislər müəyyən ediblər ki, Moskva sakini gecə yaşadığı ünvana getmək üçün taksiyə əyləşib, yolda su içmək istəyib. Bu zaman taksi sürücüsü ona su təklif edib. Zərərçəkən sudan içəndən sonra halı pisləşib. O, huşunu itirib. Zərərçəkən gözlərini açanda artıq evində olub. O, mobil telefonunu itirdiyini anlayıb.
Aparılan əməliyyat-axtarış tədbirləri nəticəsində polislər 53 yaşlı Karapetyanı yaxalayıblar. Onun yaşadığı evdən 20 mobil telefon, 190-dan çox antipsixotrop həb, 98 qol saatı aşkarlanıb.
Qeyd edək ki, dünən Moskvanın Ostankino Məhkəməsi 29 yaşlı Vaaqn Karapetyanı analoji cinayətdə təqsirli bilərək barəsində həbs-qətimkan tədbiri seçib. Oğul Karapetyan 100-dən çox müştərisini zəhərləyərək öldürməkdə və soyğunçuluqda günahlandırılır.  
Vaaqn Karapetyan artıq günahını etiraf edib.
N.О.
www.oxu.az
"
"""Gürcü Arzusu""nun namizədləri arasında Ermənistan vətəndaşlarının olduğu iddia edilir - FOTOGürcüstanın müxalif “Avropalı Gürcüstan” Partiyası hakimiyyətdəki “Gürcü Arzusu” Partiyasını seçki haqqında qanunu pozmaqda ittiham edib.
Oxu.Az-ın APA-nın yerli bürosuna istinadən məlumatına görə, “Avropalı Gürcüstan” Partiyasının liderlərindən biri Giorgi Kandelaki brifinqdə deyib ki, hakim partiyanın Axalkalaki bələdiyyəsinə namizədləri arasında Ermənistan vətəndaşları var: “Gürcü Arzusu”nun Axalkalaki bələdiyyəsi üzrə namizədləri Karapet Paloyan, Eduard Elizyan və Edik Berikyan Ermənistan vətəndaşlarıdır. Qanunvericiliyə əsasən, xarici ölkə vətəndaşları seçkiyə qatıla bilməz. Hakim partiyadan həmin namizədləri geri çağırmağı tələb edirik”. 
G. Kandelaki adları qeyd olunan şəxslərin Ermənistan vətəndaşı pasportlarının surətlərini təqdim edib.
“Gürcü Arzusu” məsələyə hələ münasibət bildirməyib.








N.О.
www.oxu.az
"
"  Ukraynada biznesmenin qızı piyadaları vurdu - 5 ölü, 6 yaralı - VİDEO + YENİLƏNİBUkraynanın Xarkov şəhərində işıqforun yaşıl işığında gözləyən piyadaları vuran ""Lexus""un sahibi məlum olub.
Оxu.Az xəbər verir ki, artıq piyadaların ölümünə səbəb olan ""Lexus""un sahibi polis tərəfindən saxlanılıb və məhkəmə onun haqqında həbs qərarı çıxarıb.
Məlum olub ki, sürücü yerli biznesmenlərdən olan “Qruppa-Tayfun”un rəhbəri Vasili Zayçevin 20 yaşlı qızı Yelena Zayçevadır. 

***
23:41 (18.10. 2017)
Ukraynanın Xarkov şəhərində minik avtomobili kütləyə çırpılıb.
Oxu.Az-ın “112 Ukrayna” telekanalına istinadən verdiyi xəbərə görə, hadisə nəticəsində 5 nəfər ölüb, 6 nəfər müxtəlif dərəcəli xəsarət alıb.
Sumskaya küçəsində qeydə alınan hadisənin səbəbləri hüquq-mühafizə orqanları tərəfindən araşdırılır.

A.M.
www.oxu.az
"
"XİN: Xəzərin statusu ilə bağlı razılığa gəlmək üçün şans var""Xəzər dənizinin hüquqi statusu ilə bağlı konvensiyanın əsas maddələri artıq razılaşdırılıb. 2018-ci ildə razılığa gəlmək üçün şans var"".
Oxu.Az-ın APA-nın Moskva müxbirinə istinadən məlumatına görə, bunu Rusiya Xarici İşlər Nazirliyinin xüsusi işlər üzrə səfiri, prezidentin sərhədlərin delimitasiyası və demarkasiyası üzrə xüsusi nümayəndəsi İqor Bratçikov bildirib.
""Klassikadan da məlum olduğu kimi, ""tam zəmanəti ancaq sığorta verir"". Lakin ciddi danışsaq, gələn il Xəzərin statusu ilə bağlı danışıqlar prosesinin uğurla nəticələnməsi üçün bütün şanslar və şərtlər mövcuddur"", - deyə rusiyalı diplomat bildirib. 
İ. Bratçikovun sözlərinə görə, Xəzərin statusu ilə bağlı konvensiyanın maddələrinin çoxu razılaşdırılıb. O, sənəddə beş ölkənin bütün tələblərinin harmonik balanslaşdırıldığını, milli maraqlarının pozulmadığını vurğulayıb: ""Bütün tərəflər anlayır ki, müxtəlif sahələrdə əməkdaşlıq etməyimiz, mümkün mübahisəli məsələlərin həlli, regionda təhlükəsizliyin qorunub-saxlanılması və Xəzərin dostluq və mehriban qonşuluq dənizi olması üçün Konvensiya güzəştli hüquqi alət olacaq"".
N.О.
www.oxu.az
"
"""CNN""-nin aparıcısı Qarabağda veriliş çəkir - FOTO""CNN""-nin efirində yayımlanan “Parts Unkown” verilişinin aparıcısı Entoni Burden Azərbaycanın işğal altındakı Dağlıq Qarabağ bölgəsinə qanunsuz səfər edib.
Оxu.Az bu barədə ""Eurasiadiary""yə istinadən xəbər verir.
Kulinariya sahəsi ilə bağlı veriliş üçün işğal olunmuş torpaqlarımıza gedən Burden verilişinin növbəti buraxılışını Qarabağa həsr edəcək.
Çəkilişləri davam edən epizodun 2018-ci ilin yazında ""CNN""-in efirində yayımlanacağı gözlənilir.











N.H.
www. oxu.az
"
"İspaniya Kataloniyanın muxtariyyət statusunu ləğv edirİspaniya hökuməti Kataloniyanın muxtariyyət statusunu ləğv edir.
Oxu.Az-ın xarici KİV-ə istinadən verdiyi xəbərə görə, bu barədə ölkənin Nazirlər Kabineti məlumat yayıb. Məlumata əsasən, Konstitusiyanın Kataloniyanın muxtariyyət statusunun ləğvini nəzərdə tutan 155-ci maddəsinin tətbiqinə başlanacaq.
Rəsmi Madrid Kataloniyanın müstəqilliyindən imtina edilməsi ilə bağlı verdiyi möhlət bu gün başa çatıb. Kataloniya muxtariyyətinin rəhbəri Karles Puçdemon isə rəsmi Madridin onlarla dialoqa başlamayacağı təqdirdə Muxtar Respublikanın parlamentində müstəqilliq məsələsini səsverməyə çıxaracaqlarını bəyan edib.
Qeyd edək ki, K. Puçdemon bu il oktyabrın 1-də keçirilən mübahisəli referendumdan sonra Kataloniyanın müstəqilliyinin elan olunacağını bildirib.
A.M.
www.oxu.az
"
"Kanadanın baş naziri kameralar qarşısında ağladı – VİDEOKanadanın baş naziri Castin Trüdo rok-musiqiçi Qordon Dauninin ölməyi ilə bağlı çıxışı zamanı göz yaşlarını saxlaya bilməyib.
Oxu.Az bu barədə “CBC news”a istinadla xəbər verir. 
“Qord mənim dostum idi, o, bizim hamımızın dostu idi. Bizim əziz Qordumuz”, - Trüdo bildirib.
“Bizim ölkəmiz Qord Daunisiz sanki kiçildi. Göz yaşlarımı saxlaya biləcəyimi düşünürdüm, amma bu, dözülməzdir”, - deyə baş nazir etiraf edib.

Qordon Dauni Kanadanın ən məşhur rokçusu və ""The Tragically"" qrupunun frontmeni idi. 53 yaşlı müğənni oktyabrın 17-də beyin xərçəngi xəstəliyindən dünyasını dəyişib.
N.O.
www.oxu.az
"
"Ukraynada yaşayan azərbaycanlı öldürüldüUkraynada yaşayan Göyçay rayon sakini qətlə yetirilib.
Оxu.Az-ın APA-ya istinadən xəbərinə görə, ölən şəxs Göyçayın Çaxırlı kənd sakini, 1986-cı il təvəllüdlü Məmmədov İlqar Tahir oğludur. 
O, bir neçə il əvvəl işləmək üçün Ukraynaya gedib, orada kiçik bizneslə məşğul olub. 
Bir neçə gün əvvəl Kiyevdə yerli sakinlər tərəfindən döyülən T. Məmmədov aldığı xəsarətlərdən ölüb. İ. Məmmədovun öldürülməsinin səbəbi hələlik məlum deyil.
Onun cənazəsi Göyçaya gətirilərək, dəfn edilib. Yerli hüquq-mühafizə orqanları faktı araşdırır. 
N.H.
www. oxu.az
"
"Ermənistanda nazir müavininin avtomobili qarət olunduErmənistanda naməlum şəxslər diaspor nazirinin müavininin avtomobilini qarət ediblər.
Оxu.Az-ın News.am-a istinadən verdiyi məlumata görə, soyğunçular İrəvanda oktyabrın 17-dən 18-nə keçən gecə nazir müavininin yaşadığı evin həyətində saxladığı avtomobilinin şüşəsini sındırıb, avtomobildə olan 220 min dram (təxminən 500 dollar) pulu oğurlayıblar.
Araşdırma aparılır.
N.H.
www. oxu.az
"
"Yeni Zelandiyanın baş nazirinin adı müəyyənləşdiYeni Zelandiyanın Leyboristlər Partiyasının lideri, 37 yaşlı Casinda Ardern ölkənin yeni baş naziri seçilib.
Оxu.Az TASS-a istinadən xəbər verir ki, o, bu postda Milli Partiyanın lideri Bill İnqlişi əvəz edib.
Yeni koalisiya hökumətini Leyboristlər Partiyası ilə birlikdə Yaşıllar Partiyası və “New Zeland First” Milliyətçi Partiyasının quracağı ethimal edilir. 
N.H.
www. oxu.az
"
"Sinqapurda ""ruh avtomobil"" sürücünü təəccübləndirdi - VİDEOSosial şəbəkələrdə Sinqapurda ""ruh avtomobil""in qəza törətməsi ilə bağlı videokadrlar yayılıb.
Oxu.Az-ın xəbərinə əsasən, videoda ağ rəngli avtomobil yolla gedərkən, sol tərəfdən qəfildən açıq boz rəngli avtomobilin peyda olduğu görünür. Ağ avtomobil ona çırpılır və boz avtomobilin qapısını əzir. 
Görünür, ağ avtomobilin sürücüsü toqquşma anına kimi boz avtomobilin peyda olmasından xəbərsiz olub.

N.O.
www.oxu.az
"
"Türkiyədə sevgilisi ilə qaçmaq istəyən qız öldüTürkiyənin Bursa şəhərində 16 yaşlı Kübra D. sevgilisi ilə qaçmaq istəyərkən 3-cü mərtəbədən yıxılaraq ölüb.
Oxu.Az ""CNN türk""ə istinadən xəbər verir ki, mələfələri bir-birinə bağlayan qız bununla 3-cü mərtəbədən həyətə enmək istəyib.
Qardaşlarının Kübranın sevgilisi ilə görüşməsinə qadağa qoyması onun bu addımı atmasına şərait yaradıb. 4 il öncə atasını, 1 il əvvəl isə anasını itirən gənc qızı qardaşları Semih D. və Sinan D. evə həbs edib. 
2 gün sevgilisindən xəbər ala bilməyən Engincan iki dostu ilə onu qaçırmaq üçün binanın önünə gəlib.
2 il görüşdüyü sevgilisi ilə qaçmaq qərarına gələn qız faciə qurbanı olub.
N.H.
www. oxu.az
"
"Əfqanıstanda hərbi bazaya hücum: 40-a yaxın hərbçi öldüƏfqanıstanın cənubunda yerləşən Qəndəhar əyalətinin Mayvənd rayonundakı hərbi bazaya iki terrorçu-kamikadzenin hücumu nəticəsində 40-a yaxın hərbçi həlak olub, 24 nəfər yaralanıb.
Оxu.Az bu barədə “Tolo News”a istinadən xəbər verir.
İnformasiyaya əsasən, terrorçular Əfqanıstanın güc strukturlarının yerləşdiyi ərazidə bomba partladıblar. 
N.H.
www.oxu.az
"
"Şimali Koreyadan ABŞ-a vəd: Zərbəmiz ""ağlasığmaz və gözlənilməz"" olacaq Şimali Koreya ABŞ-ı ən gözlənilməz anda ""ağlasığmaz"" zərbə vuracağı ilə hədələyib.
Oxu.Az xəbər verir ki, bu barədə cümə axşamı Koreya Mərkəzi Teleqraf Agentliyinin (KMTA) yaydığı məlumatda bildirilir.
Qeyd edək ki, KMTA belə bir bəyanatı Koreya yarımadası yaxınlığındakı sularda ""Ronald Reagan"" aviadaşıyıcısı başda olmaqla, Cənubi Koreya və ABŞ hərbi dəniz qüvvələrinin oktyabrın 16-dan başlayaraq, həyata keçirdiyi manevrlərlə əlaqədar yayıb.
""Görünür, Birləşmiş Ştatlar bizim başlıca olaraq müəyyən etdiyimiz hədəflərini düz burnumuzun dibinə gətirməklə ağlını itirib. ABŞ nəzərə almalıdır ki, bizim zərbəmiz gözləmədikləri yerdə və zamanda vurulacaq"", - deyə KMTA qeyd edir.
N.O.
www.oxu.az
"
"Obama “qırmızı düymə”dən necə istifadə edirdi?Birləşmiş Ştatların sabiq prezidenti Barak Obama Ağ evin Oval otağında olan masadakı qırmızı düymədən qonaqlara çay sifarişi üçün istifadə edib.
Оxu.Az TASS-a istinadən xəbər verir ki, bu barədə öz kitabında britaniyalı milyarder Riçard Brenson yazıb.
Brensonun sözlərinə görə, Obama bir dəfə onun gözünün qırmızı düyməyə sataşdığını görüb və bu düymənin əvvəllər fövqəladə vəziyyətlər üçün istifadə olunduğunu izah edib.
“Əvvəllər ondan fövqəladə vəziyyətlər zamanı istifadə olunurdu, lakin indi isə qonaqlarıma çay sifariş etmək üçün yararlanıram”, - deyə iş adamı öz avtobioqrafik kitabında Obamanın sözlərini sitat gətirib.
Apreldə Trampın sözügedən mexanizmdən qazlı su sifarişi üçün istifadə etdiyi xəbər verilmişdi.
N.H.
www. oxu.az
"
"Rusiyada zəlzələ olduRusiyanın Buryatiya Muxtar Respublikası ərazisində 5,0 bal gücündə zəlzələ baş verib.
Oxu.Az-ın APA-ya istinadən verdiyi xəbərə görə, yaşayış məntəqələrində yeraltı təkanların gücü 4,0 baladək olub.
Zəlzələ həmçinin İrkutsk vilayətində də  hiss olunub.
Dağıntı və zərərçəkənlər barədə məlumat daxil olmayıb.
A.S.
www.oxu.az
"
"ABŞ rəsmisi: İŞİD yeni “11 sentyabr” hazırlayırİŞİD terror qruplaşmasının silahlıları 2001-ci il, 11 sentyabr hadisələrinə oxşar terror aktları planlaşdırırlar.
Oxu.Az-ın APA-ya istinadən verdiyi xəbərə görə, bunu ABŞ Milli Təhlükəsizlik naziri vəzifəsini icra edən Eleyn Dyuk Londonda çıxış edərkən bəyan edib.
“Terrorçular təyyarələrdən istifadə edərək irimiqyaslı terror aktları hazırlayır. Kəşfiyyat bundan əmindir”, -deyə ABŞ rəsmisi qeyd edib. Onun sözlərinə görə, hazırda terrorçular maliyyə axınlarını qoruyub saxlamaq üçün soyuq silah və avtomobillərdən istifadə edərək nisbətən xırda terror aktlarına əl atırlar.
Bununla belə, E.Dyuk ABŞ xüsusi xidmət orqanlarının təhdidləri aradan qaldırmaq üçün istifadə edəcək üsulları açıqlamayıb.
A.S.
www.oxu.az
"
"ABŞ konqresmenləri Myanmaya qarşı sanksiya tətbiq etməyi təklif etdilərQırxdan çox konqresmen rohinca müsəlmanlarının sıxışdırılması səbəbindən Myanma hökumətinə qarşı məhdudlaşdırıcı tədbirlər görməyi təklif ediblər.
Oxu.Az Report-a istinadla xəbər verir ki, bu barədə konqresmenlərin ABŞ-ın dövlət katibi Reks Tillersona ünvanladıqları məktubunda deyilir.
""Biz Birmada mühasirədə qalan və ya ora qayıtmaq istəyən insanların müdafiə və təhlükəsizliyinə nail olmaq, həmçinin onların qonşu ölkələrdən zor gücünə geri qaytarılmasına mane olmaqdan ötrü mümkün olan hər şeyi etməyə çağırırıq"", - deyə siyasətçilərin bəyanatında bildirilir.
Beynəlxalq Miqrasiya Təşkilatı bəyan edib ki, Myanmadan olan rohinca müsəlmanlarının sayı 582 min nəfər təşkil edir.
A.S.
www.oxu.az
"
"Venesuelada hərbi hissənin anbarında partlayış baş verdiVenesuelanın Araqua ştatında, hərbi hissənin anbarında partlayış baş verib.
Oxu.Az xəbər verir ki, partlayış nəticəsində bir neçə ev və avtomobilə zərər dəyib. Ölən və xəsarət alan olmayıb.
Məlumata əsasən, hadisə yerinə yanğınsöndürənlər cəlb olunub. Partlayışın səbəbi araşdırılır.
A.M.
www.oxu.az
"
"ABŞ Çini beynəlxalq asayişin pozulmasında ittiham etdiABŞ-ın dövlət katibi Reks Tillerson Çini Cənubi Çin dənizində təxribatçı hərəkətlərdə və beynəlxalq asayişi pozmaqda ittiham edib.
Oxu.Az xəbər verir ki, Tillersonun bəyanatında vurğulanır ki, Çin ABŞ və Hindistanın dəstəklədiyi dünya qayda və normalarına meydan oxuyur.
Pekin artıq bir neçə on ildir ki, bəzi Asiya-Sakit okean regionu ilə Cənubi Çin dənizində bir sıra adaların mənsubluğu ilə bağlı mübahisə aparır. Həmin ərazilərdə enerji ehtiyatları mənbələri aşkar olunub.
A.M.
www.oxu.az
"
"Kseniya Sobçak: Prezident seçkilərində namizədliyimi Navalnıyın xeyrinə geri götürməyə hazıramRusiyada 2018-ci il prezident seçkilərində namizədliyini irəli sürəcəyini bəyan edən televiziya aparıcısı Kseniya Sobçak  namizədliyini müxalifətçi Aleksey Navalnıyın xeyrinə geri götürməyə hazır olduğunu bildirib.
Oxu.Az-ın xəbərinə görə, bu barədə K.Sobçak “Dojd” telekanalına müsahibəsində deyib.
“Əgər Navalnıyın namizədliyini qeydə alsalar, öz namizədliyimi geri götürmək də daxil olmaqla,  onunla müxtəlif variantları müzakirə etməyə hazıram”, deyə K.Sobçak vurğulayıb.
O həmçinin hakimiyyətdən A.Navalnıyın 2018-ci ilin prezident seçkilərinə buraxılmasını tələb edəcəyini qeyd edib.
A.M.
www.oxu.az
"
"İsveçrədə tramvay yük maşını ilə toqquşdu: Onlarla yaralı varİsveçrənin Muttenz şəhərində tramvay yük maşını ilə toqquşub.
Oxu.Az-ın məlumatına görə, qəza nəticəsində 37 nəfər müxtəlif dərəcəli xəsarətlər alıb.
Məlumata əsasən, zərbənin gücündən tramvay relsdən çıxıb. Yaralıların 16-sı xəstəxanaya yerləşdirilib. Qəzanın səbəbləri araşdırılır.
A.M.
www.oxu.az
"
"Ukraynada toqquşmalar zamanı 11 nəfər saxlanıldıKiyevdə Ukrayna Ali Radasının binası qarşısında keçirilən etiraz aksiyası zamanı 11 nəfər saxlanılıb.
Oxu.Az-ın UNN agentliyinə istinadən verdiyi xəbərə görə, saxlanılanlar polisə idarəsinə gətirilib. Hələ ki, onların hansı maddələr üzrə ittiham olunduqları məlum deyil.
Bu gün axşam saatlarında xüsusi təyinatlılar Ali Radanın qarşısında qurulan çadırları dağıtmağa cəhd edib. Etirazçılara qarşı gözyaşardıcı qazdan istifadə edilib. İnsident nəticəsində deputat, “Samopomoş” partiyasının üzvü Yeqor Sobolev daxil olmaqla bir neçə nəfər xəsarət alıb.
Qeyd edək ki, Odessa vilayətinin sabiq qubernatoru Mixail Saakaşvilinin lideri olduğu Yeni Qüvvələr Birliyi və digər müxalif partiyaların tərəfdarları dünən səhərdən Ali Radanın qarşısındakı Konstitusiya meydanında aksiya keçirir. Aksiya təşkilatçıları və iştirakçıları parlamentdən deputat toxunulmazlığını ləğv etməyi, seçki qanunvericiliyini dəyişməyi, eyni zamanda Antikorrupsiya Məhkəməsi yaratmağı tələb edirlər.
A.M.
www.oxu.az
"
"ABŞ-da silahlı hücum: Ölənlər varABŞ-ın Merilend ştatında biznes-mərkəzində silahlı insident baş verib.
Oxu.Az-ın RİA Novosti agentliyinə istinadən verdiyi xəbərə görə, Harford dairəsində qeydə alınan atışma nəticəsində 3 nəfər ölüb, daha 2-si yaralanıb. Onların vəziyyəti ağır kimi qiymətləndirilir.
İlkin məlumata əsasən, atəş açan şəxs hadisə yerindən qaçıb. Hazırda onun tutulması istiqamətində əməliyyat-axtarış tədbirləri davam etdirilir.
A.M.
www.oxu.az
"
"Ərdoğan təyyarəsində Baykala cərrah gətirtdiAnkara Universitetinin İbn Sina xəstəxanasında müalicə alan Türkiyənin Cümhuriyyət Xalq Partiyasının (CHP) keçmiş sədri, millət vəkili Dəniz Baykalın ölümü ilə bağlı xəbərlər yayılıb.
Oxu.Az musavat.com-a istinadən xəbər verir ki, 3-cü dəfə əməliyyat olunan Dəniz Baykalın beyin ölümü keçirdiyi bildirilib. Bununla bağlı Türkiyənin ""Habertürk"" qəzetinin yazarı Sevilay Yılmaz iddia irəli sürüb.
Varşavadan səfərdən dönən Türkiyə prezidenti Rəcəb Tayyib Ərdoğan Dəniz Baykalın vəziyyətini öyrənmək üçün xəstəxanaya zəng edib. D.Baykalın vəziyyətinin yaxşı olmadığını öyrənən Türkiyə prezidenti dərhal məsələyə əl qoyub.
Ərdoğanın göstərişi ilə məşhur beyin cərrahı Türkiyə prezidentinin təyyarəsi ilə Ankaraya gətirilib. Məşhur cərrah ilə birlikdə Dəniz Baykalın əməliyyatına və müayinəsinə Türkiyənin Yedi Tepe Universitetinin şöbə müdiri də qatılıb. D.Baykalın beyin ölümünün hələ gerçəkləşmədiyini, onun vəziyyətini şəxsən izlədiyini deyən Uğur Türe sonuna qədər millət vəkilinin durumunu nəzarətdə saxlayacağını vurğulayıb.
Səhiyyə naziri də D.Baykalın durumu ilə bağlı çıxış edib: ""Hazırda oyanmayıb. Dəniz Baykalın vəziyyəti tərəfimizdən ciddi şəkildə təqib edilir"".
L.Ə.
www.oxu.az 
"
"Avropa İttifaqının binasındakı tüstülənmədə əməkdaşlar zəhərlənibAvropa İttifaqının (Aİ) Brüsseldəki binasında baş verən tüstülənmə nəticəsində əməkdaşlar zəhərlənib.
Oxu.Az xəbər verir ki, bu barədə Report TASS-a istinadən məlumat yayıb. Qeyd edilir ki, işçilər ehtiyat tədbiri olaraq binadan təxliyyə edilib.
Hadisə binanın mətbəxində ventilyasiya sistemində yaranmış texniki nasazlıq səbəbindən baş verib.
Qeyd edək ki, oktyabrın 19-20-də bu binada Avropa İttifaqına üzv dövlətlərin başçılarının sammiti keçiriləcək. Oktyabrın 13-də də Aİ-nin bu binasında eyni yerdə və eyni səbəbdən tüstülənmə baş vermişdi. 
L.Ə.
www.oxu.az 
"
"Yumurta Türkiyədə silah hesab edilir - FOTOTürkiyənin Ədirnə şəhərində qəribə hadisə baş verib.
Bazarda yumurta satan Görkəm Uslu CHP partiyasının üzvü və bələdiyyə sədri Rəcəb Gürkana yumurta ilə hücum edib.
Оxu.Az bu barədə ""EurasiaDiary""yə istinadən xəbər verir.
Hadisənin qəribə tərəfi isə ona bu hərəkətinə görə həbs cəzası verilməsi olub.
Satıcı selfi çəkmək istəyib və bələdiyyə sədrinin icazəsi ilə ona yaxınlaşıb. Ancaq o, yumurtalarla Rəcəb Gürkanı ""atəşə"" tutub.
Ədirnə Cəza Məhkəməsi satıcını “ictimai vəzifəsi olan şəxsi qəsdən yaralamaq” maddəsi ilə təqsirləndirib.
Məhkəmədə ifadə verən satıcı isə bələdiyyə sədrini qəsdən yaraladığını inkar edib: “Məqsədim məni işdən çıxarmaq cəhdlərinə etiraz etmək idi. Yaralanma oldusa da, bunu istəməyərək etdim. Ancaq peşman oldum”.
Məhkəmə sədri yumurtanın silah sayıldığını bildirib və satıcını 1 il 15 gün həbs cəzasına məhkum edib.








N.H.
www. oxu.az
"
"ABŞ-la Türkiyə arasında viza böhranının həlli ilə bağlı şərtlər açıqlanıbABŞ-la Türkiyə arasında viza böhranının həlli ilə bağlı irəli sürülən şərtlər açıqlanıb.
Оxu.Az ""Haber7""yə istinadən xəbər verir ki, həmin şərtlər belədir: ABŞ-ın İstanbuldakı Baş Konsulluğunun əməkdaşı Metin Topuzla bağlı təmasın saxlanılması davam etməli, Metin Topuz və Mete C. ilə bağlı dəlil-sübutlar təqdim edilməli, ABŞ-ın diplomatik nümayəndələrində işləyənlər haqqında istintaqa dair məlumat Vaşinqtona verilməli, təmasların ABŞ-ın istəyi ilə olub-olmadığı öyrənilməli.
Türkiyə tərəfi ABŞ-ın şərtlərinə cavab olaraq bildirib: “Ön şərtləri qəbul etmirik. ABŞ-la danışıqlara ön şərtsiz başlayıb”.
Qeyd edək ki, oktyabrın 18-də ABŞ Dövlət Departamentinin nümayəndə heyəti ilə Türkiyə təmsilçiləri arasında viza böhranı müzakirə ediləcək.
N.H.
www. oxu.az
"
"Portuqaliya daxili işlər naziri  istefa veribÖlkədə baş verən yanğınlar nəticəsində ölənlərin sayı 100-ü keçdiyi üçün C. Qomes istefa ərizəsini yazıb, Оxu.Az  TASS-a istinadən xəbər verir.
“Mən düşünürəm ki, artıq hazırkı işimə davam etmək üçün şərtlər qalmayıb”, - deyə o, istefa ərizəsində bildirib.
N.H.
www. oxu.az
"
"Qırğızıstan prezidenti Nazarbayev haqda dediklərindən peşman olubQırğızıstan prezidenti Almazbəy Atambayev qazaxıstanlı həmkarı Nursultan Nazarbayev haqda verdiyi sərt açıqlamaya görə peşman olub. 
Оxu.Az  bu barədə yerli KİV-ə istinadən xəbər verir.
Atambayev onun haqqında danışarkən çox emosional olduğu etiraf edib.
“Qazaxıstan prezidenti haqqında, ola bilsin ki, çox sərt danışmışdım. O da mənim kimi çox sadəlövh insandır”.
Atambayev Nazarbayevin ətrafındakı oliqarxları ittiham edərək, onların yalnız pul barədə düşündüklərini deyib.
Nazarbayevin prezident seçkiləri öncəsi müxalifət lideri Omurbek Babanovla görüşməsi Atambayevi özündən çıxarmışdı.
N.H.
www. oxu.az
"
"Moskvada erməni taksi sürücüsü 100-ə yaxın sərnişini öldürübMoskvada müştərilərini zəhərləməkdə təqsirli bilinən Ermənistan vətəndaşı həbs edilib.
Oxu.Az-ın xəbərinə görə, 29 yaşlı Vaan Karapetyan 100-ə yaxın insanın ölümündə şübhəli bilinir.
Onun qurbanları arasında tanınmış radio aparıcısı Artur Bitov da var.
V. Karapetyan 2015-ci ildən fərdi şəkildə taksi fəaliyyəti ilə məşğul olub. O, müxtəlif səbəblərlə müştərilərinə təklif etdiyi mineral suyun içərisinə psixotrop maddələr qataraq, onları zəhərləyib.
Erməni taksi sürücüsünün kirayədə yaşadığı mənzildə aparılan axtarış nəticəsində 20 ədəd cib telefonu, 190 həb güclü psixotrop klozapin preparatı və 98 ədəd qol saatı aşkarlanıb.
İlkin dindirilmə zamanı saxlanılan şəxs günahını etiraf edib.
S.B.
www.oxu.az
"
"Azərbaycanlı Türkiyədə ""Range Rover""i İraqa qaçırmaq istədiTürkiyədə 32 yaşlı Azərbaycan əsilli Gürcüstan vətəndaşı H.İ. 550 min lirəlik avtomobil oğurluğuna görə saxlanılıb. 
Оxu.Az Türkiyə mətbuatına istinadən xəbər verir ki, hadisə iki həftə əvvəl Beşiktaş bölgəsində baş verib.
Azərbaycanlı H.İ. türk A.Y. ilə birlikdə avtomobil kirayələmək üçün kirayə şirkətinə müraciət edib. 550 min lirə dəyərində ""Range Rover""i 5 günlük kirayələsə də, sonra içərisindəki GPS cihazını söküb.
Avtomobilin kirayə müddətinin keçdiyini və onun yerini təyin edən cihazla əlaqənin itdiyini görən şirkət rəhbərliyi polisə müraciət edib. Məlum olub ki, avtomobili kirayə götürən şəxslər onu Şırnak vilayətinin Silopi bölgəsinə gətiriblər. Burada isə onu İraqa keçirmək üçün 500 dollar qarşılığında A.K. adlı şəxsə təslim ediblər. O, avtomobilə saxta nömrə taxaraq, İraqın Duhok bölgəsinə keçirmək üçün sərhəddə beş gün növbəyə dayanıb.
Avtomobil kirayə mərkəzinin sahibi Sinan Dəmirin polisə müraciəti əsasında əməliyyat başlanıb və polis Şırnakın Uludərə ərazisində sərhəddən keçmək istəyərkən, avtomobili saxlayıb. AVtomobili sərhəddən keçirmək istəyən şəxsdən başqa daha 3 nəfər həbs olunub. Polisdə ifadə verdikdən sonra təqsirkarlar sərbəst buraxılıblar. Cip isə sahibinə təslim edilib.
N.H.
www.oxu.az
"
"İŞİD-dən azad edilmiş Rakkanın son görüntüləri - VİDEOSuriyanın İŞİD terrorçularından azad edilmiş Rakka şəhərinin görüntüləri yayılıb.
Оxu.Az-ın məlumatına görə, şəhərin xarabalıqlarının pilotsuz uçuş aparatından çəkilmiş videosunu ""CNN"" nümayiş etdirib.
Videodan görünür ki, küçələr boşdur, binalar tam və yarımdağılmış vəziyyətdədir.
""Paradise Square"" meydanında Bəşər Əsədə müxalif olan Suriya Demokratik Qüvvələrinin (ABŞ-ın dəstək verdiyi ərəb-kürd dəstələri) avtomobilləri hərəkət edir.
Bundan başqa, görüntülərdə şəhərin mərkəzində yerləşən, terrorçuların sonuncu dayaq məntəqəsi olan stadion və hospital binası da yer alıb.
Qeyd edək ki, oktyabrın 17-də İŞİD-in ""paytaxt"" elan etdiyi Rakkanın terrorçulardan azad edildiyi barədə məlumat yayılıb.

N.H.
www.oxu.az
"
"ABŞ ""Green Card"" üçün müraciətləri yenidən qəbul edirABŞ yenidən “Green Card” viza lotereyası üçün müraciətlərin qəbuluna başlayır.
Bu barədə Oxu.Az “Amerikanın səsi”nə istinadən xəbər verir. 
Məlumata əsasən, Diversity Visa Lottery 2019 –""Green Card"" viza lotereyasının təşkilatçıları çərşənbə günü, oktyabrın 18-dən etibarən ərizələrin qəbuluna başlanılacağını bildiriblər.
“Texniki problemlər artıq aradan qaldırılıb, ərizə qəbulunun yeni tam dövrü 18 oktyabr 2017-ci il tarixində şərq standart vaxtı ilə saat 12:00-dan (Bakı vaxtı ilə 21:00) etibarən başlayacaq və cari ilin noyabrın 22-si şərq standart vaxtı ilə saat 12:00-a (Bakı vaxtı ilə 21:00) kimi davam edəcək”, - deyə məlumatda bildirilir.
Xatırladaq ki, proqramın başlamasından qısa müddət sonra texniki problemlər yaranmışdı və verilmiş bütün ərizələr ləğv olunmuşdu.
N.O.
www.oxu.az
"
"Pakistanda partlayış:  6 polis öldüPakistanın şimal-qərbində, Kvetta şəhərində partlayış baş verib. 
Оxu.Az TASS-a istinadən xəbər yayır ki, partlayış nəticəsində azı 6 polisin öldüyü, daha 8 nəfərin yaralandığı bildirilib.
Təhlükəsizlik Xidmətinin verdiyi ilkin məlumata görə, 35 polisi aparan avtomobil yolda qoyulmuş minanın üzərindən keçərkən partlayış baş verib.
Yaralılar xəstəxanaya yerləşdirilib.
İnsident baş verən ərazi nəzarətə götürülüb.
N.H.
www.oxu.az
"
"Sadə amerikalı necə şahzadə oldu? - FOTOEfiopiyanın sonuncu imperatoru I Hayle Selassienin (Ölkəni 1930-1974-cü illərdə idarə edib) nəslindən olan 35 yaşlı Coel Makonnena 33 yaşlı sadə amerikalı Ariana Ostinlə evlənib.
Oxu.Az-ın Rusiya KİV-ə istinadən verdiyi məlumata görə, cütlük12 il öncə Vaşinqtonda “Pearl” gecə klubunda tanış olub. Lakin Ariana, Coelin monarxın böyük nəvəsi olduğunu yalnız münasibətlər ciddiləşəndən sonra bilmişdi. 
Cütlüyün toyu bu payız, Merilenddə ailə üzvləri və yaxın dostlarının iştirakı ilə baş tutub.
































N.O.
www.oxu.az
"
"Elvis Preslinin tapançası hərraca çıxarıldıMüğənni Elvis Presliyə məxsus ABŞ istehsalı olan ""Smith & Wesson"" tapançasının eksklüziv nümunəsi çərşənbə axşamı 95 min dollara hərraca çıxarılıb.
Оxu.Az bu barədə TASS-a istinadən xəbər verir.
Müğənni 38 kalibrli tapançanı 1971-ci ildə Tenessi ştatının Memfis şəhərindən alıb.
Elvis Presli 1935-ci ildə Missisipi ştatında dünyaya gəlmiş ABŞ müğənnisi və aktyorudur.
N.H.
www.oxu.az
"
"Si Szinpin: Çin Tayvanın müstəqil olmasını var qüvvəsi ilə əngəlləyəcək“Çin separatçı qüvvələrin qarşısını alaraq, Tayvanın müstəqil olmasını bütün gücü ilə əngəlləyəcək”.
Oxu.Az Report-a istinadən xəbər verir ki, bunu Kommunist Partiyasının XIX qurultayının açılışında Çin sədri Si Szinpin deyib.
O bildirib ki, Pekin ardıcıl şəkildə “bölünməz Çin” siyasətini davam etdirəcək və Tayvanın müstəqilliyinə imkan verməyəcək.
“Biz adada olan bütün mənfi xarakterli siyasi dəyişikliklərin nizamlanmasına səy göstərəcəyik. Bütün gücümüzlə separatçı qüvvələrin qarşısını almaqla, Tayvanın qondarma müstəqilliyinə qarşı çıxacağıq”, - deyə o əlavə edib.
Çin sədrinin sözlərinə görə, Pekin Tayvan boğazı və ona bitişik ərazilərdə sülh şəraitinin dəstəklənməsində maraqlıdır.
A.S.
www.oxu.az
"
"Kiyevdə qarşıdurmalar zamanı iki polis əməkdaşı xəsarət aldı - FOTOKiyevin mərkəzində etirazçılarla asayiş keşikçiləri arasında baş vermiş toqquşmalar zamanı iki polis əməkdaşı xəsarət alaraq, xəstəxanaya yerləşdirilib.
Oxu.Az-ın APA-ya istinadən verdiyi xəbərə görə, bu barədə Ukrayna Milli Polisinin rəhbəri Sergey Knyazev keçirdiyi brifinqdə bildirib.
“Sutka ərzində hüquq-mühafizə qurumlarının 21 və 25 yaşlı iki əməkdaşının döyülməsi faktı qeydə alınıb. Onlar müxtəlif xəsarətlər alaraq, xəstəxanaya yerləşdiriliblər, vəziyyətləri orta ağırdır”, - deyə S.Knyazev bildirib. 
Onun sözlərinə görə, polis qüvvələri bundan sonra da mitinqdə və hökumət məhəlləsində asayişi qorumaq niyyətindədirlər. 
 S.Knyazev qeyd edib ki, bəzi radikal siyasi qüvvələr mitinq zamanı qan tökmək məqsədilə təxribat törətməyə cəhd etsələr də, bunun qarşısı alınıb.  Polis mitinq günü və bir gün əvvəl bir neçə partlayıcı qurğu, qumbara və silah aşkarlayaraq, götürüb. 
“Təxribatların qarşısını almaq və təhlükəsizlik məqsədilə hökumət məhəlləsinin mühafizəsi gücləndirilib”, - deyə o qeyd edib. 
Onun sözlərinə görə, mülki şəxslər arasında xəsarət alanların olub-olmaması barədə məlumat yoxdur.
Polis əməkdaşları Ali Radaya və yaxınlıqda gecələmək məqsədilə etirazçılar tərəfindən yaradılan “çadır şəhərciyi”nə aparan yolları tam nəzarətə alıb. Etirazçılar isə, öz növbəsində, 100-dək çadırdan salınmış şəhərciyin perimetri boyu düzülərək, aksiyanı davam etdirirlər.
Qeyd edək ki, Odessa vilayətinin sabiq qubernatoru Mixail Saakaşvilinin lideri olduğu Yeni Qüvvələr Birliyi, Alternativlər, Həqiqət, Batkıvşina, Özünə Dəstək və digər partiyaların tərəfdarları, o cümlədən “Sağ sektor”, “Milli Korpus” təşkilatlarının üzvləri Kiyevdə Ali Radanın qarşısındakı Konstitusiya meydanında aksiya keçirir.
Aksiya ilə əlaqədar Kiyevin mərkəzində təhlükəsizlik tədbirləri gücləndirilib, bəzi küçələr qismən bağlanıb, təhlükəsizliyin təmin edilməsinə 3,5 min polis əməkdaşı cəlb olunub.
Aksiya təşkilatçıları və iştirakçıları parlamentdə deputat toxunulmazlığını ləğv etməyi, seçki qanunvericiliyini dəyişməyi, eyni zamanda, Antikorrupsiya Məhkəməsi yaratmağı tələb edirlər.














A.S.
www.oxu.az
"
"Pekində Çin Kommunist Partiyasının XIX qurultayı başladıPekində dünyanın ən böyük siyasi partiyası olan Çin Kommunist Partiyasının XIX qurultayı başlayıb.
Oxu.Az-ın APA-ya istinadən verdiyi xəbərə görə, qurultayda ölkənin yeni ali rəhbərliyinin seçilməsi və partiya nizamnaməsinə dəyişikliklərin edilməsi nəzərdə tutulub.
Çin Kommunist Partiyasının qurultayı beş ildən bir keçirilir. Bu il qurultay 18-24 oktyabr tarixlərində keçiriləcək. Oktyabrın 25-də XIX çağırış Çin Kommunist Partiyasının Mərkəzi Komitəsinin birinci plenumu keçiriləcək. Plenum Siyasi Büronun yeni tərkibini və Siyasi Büronun Daimi Komitəsinin tərkibini müəyyən edəcək.  
Paytaxta ÇKP-nin 89 mln. üzvündən seçilmiş 2287 nümayəndə dəvət edilib.
A.S.
www.oxu.az
"
"Türkiyə parlamenti ölkədə fövqəladə vəziyyət rejimini uzadıbTürkiyə parlamenti fövqəladə vəziyyət rejiminin daha üç ay müddətinə uzadılması barədə qərar verib.
Oxu.Az-ın xəbərinə görə, millət vəkillərinin əksəriyyəti hökumətin təqdim etdiyi müvafiq qanun layihəsini dəstəkləyib.
Xatırladaq ki, fövqəladə vəziyyət rejimi ötən ilin iyulun 21-də, hərbi çevriliş cəhdindən sonra tətbiq olunub. 
S.B.
www.oxu.az
"
"Barselonanı etiraz aksiyaları bürüdü – VİDEOİspaniyanın Milli Məhkəmə Palatası bazar ertəsi, oktyabrın 17-də, “Kataloniya Milli Assambleyası”nın rəhbəri Jordi Kuişar və “Omnium Cultural” təşkilatının prezidenti Jordi Sançezi girov hüququ olmadan həbs edilmələrinə dair qərar qəbul edib.
Oxu.Az-ın RİA Novosti-yə istinadən xəbərinə görə, hər iki şəxs regionda insanları üsyana çağırmaqda ittiham olunur.
Məhkəmə qərarından sonra minlərlə kataloniyalı Barselona küçələrinə çıxaraq “repressiyalar heç nəyi həll etməyəcək” kimi şüarlar səsləndiriblər.
Xatırladaq ki, bundan əvvəl İspaniya Konstitusiya məhkəməsi Kataloniyada keçirilən müstəqillik referendumunun qanunsuz olduğunu bəyan edib.

S.B.
www.oxu.az
"
"Banqladeşə “həyat yolu” – VİDEOBeynəlxalq Miqrasiya Təşkilatı bəyan edib ki, Myanmadan Banqladeşə keçən rohinca qaçqınlarının sayı 582 min nəfərdir.
Pilotsuz uçuş aparatı vasitəsi ilə bu etnik qrupun nümayəndələrinin iki ölkə sərhədində yaratdığı böyük növbələri lentə almaq mümkün olub. 
Oxu.Az həmin kadrları təqdim edir:

S.B.
www.oxu.az
"
"Türkiyədə polisə hücum, 12 yaralı var – VİDEOTürkiyənin Mersin şəhərində polisin xidməti avtomobilinə hücum nəticəsində hüquq-mühafizə orqanlarının 12 əməkdaşı yaralanıb.
Oxu.Az-ın xəbərinə görə, bu barədə Mersin Valiliyinin açıqlamasında bildirilir.
Qeyd edilir ki, partlayıcı qurğu zibil qutusunda quraşdırılıb. Polis avtomobili zibil qutusunun yanından keçən anda partlayıcı qurğu məsafədən işə salınıb.
Faktla bağlı araşdırma aparılır.

S.B.
www.oxu.az
"
"Kiyevdə aksiya iştirakçıları ilə polis arasında toqquşma - FOTOKiyevdə Ukrayna parlamentinin binası qarşısında keçirilən mitinqdə polislə aksiya iştirakçıları arasında toqquşma baş verib.
Oxu.Az Report-a istinadən xəbər verir ki, nəticədə bir neçə mülki şəxs və bir polis əməkdaşı xəsarət alıb.
Aksiya iştirakçıları Ali Radanın binası qarşısında çadır qurmaq istəyiblər. Onlar Prezident Administrasiyasına doğru hərəkət edirlər.
Xatırladaq ki, mitinq iştirakçıları islahatların keçirilməsini, Ukrayna prezidenti Petro Poroşenkoya impiçment tələb edirlər.














www.oxu.az
"
"Madriddə qırıcı təyyarə qəzaya uğradıMadriddəki Torrexon-de–Ardoz aviabazasında BBC F18 qırıcı təyyarəsi naməlum səbəbdən qəzaya uğrayıb. Qəza nəticəsində pilot Fernando Perez Serrano və adı açıqlanmayan bir sərnişin həlak olub. Hadisə təyyarənin uçuş manevrinə hazırlığı zamanı baş verib.
Oxu.Az xəbər verir ki, bu, son həftə ərzində Madriddə baş vermiş ikinci qəzadır. Bundan əvvəlki qəza oktyabrın 12-də şəhərdə keçirilən hərbi parad zamanı baş vermişdi.
www.oxu.az
"
"Qadınlar üçün ən təhlükəli meqapolislərin adları açıqlandı""Thomson Reuters Foundation"" xeyriyyə təşkilatı dünyanın qadınlar üçün ən təhlükəli meqapolislərinin siyahısını hazırlayıb.
Oxu.Az xəbər verir ki, təşkilatın  araşdırmalarının nəticələrinə əsasən, qadınlar üçün ən təhlükəli meqapolis Misir paytaxtı Qahirədir.
Karaçi (Pakistan) və Kinşasa (Konqo) ikinci və üçüncü yerləri bölüşüb. Beşlikdə Hindistanın Dehli şəhəri və Perunun paytaxtı Lima da yer alıb.
İlk onluqda həmçinin Meksika (Mexiko Siti), Banqladeş (Dəkkə), Nigeriya (Laqos), İndoneziyanın (Cakarta) paytaxtı və Türkiyənin İstanbul şəhəri yer alıb.
Ən təhlükəsiz meqapolislər isə Paris, Tokio və London hesab olunub.
N.O.
www.oxu.az
"
"İŞİD-in ""paytaxt""ı Rakka terrorçulardan azad edildiUzun müddət İŞİD-in əlində olan, terrorçuların ""paytaxt"" elan etdikləri Suriyanın Rakka şəhəri azad edilib.
Oxu.Az-ın xəbərinə görə, bu barədə terrorçuların fəaliyyətinin analizi ilə məşğul olan “Directorate 4” məlumat yayıb.
Terrorçuların Rakkanın zəbt etdikləri sonuncu rayonundan çıxarıldığını göstərən video çarx da yayımlanıb.
Hazırda Rakkanın tam olaraq Suriya Demokratik Qüvvələrinin nəzarəti altında olduğu bildirilir.
www.oxu.az
"
"Türkiyədə kömür mədəni çökdü: Ölənlər varTürkiyədə daş kömür mədənində çökmə baş verib.
Oxu.Az-ın APA-ya istinadən verdiyi məlumata görə, hadisə Şırnakda baş verib.
Çöküntü altında qalan fəhlələrdən 6-sı ölüb, 1-i itkin düşüb, 1-i yaralanıb.
Bölgəyə çox sayda axtarış-xilasetmə dəstələri göndərilib. 
N.O.
www.oxu.az
"
"Diasporamızdan Saakaşviliyə dəstək - FOTOUkraynada Azərbaycan diasporasının bir qrup üzvü paytaxt Kiyevdə Ali Radanın qarşısında keçirilən etiraz mitinqinə qatılıb.
Oxu.Az-ın xəbərinə əsasən, mitinqdən çəkilən fotoları Ukrayna Azərbaycanlılarının Birləşmiş Diasporunun sədri Hikmət Cavadov özünün ""Facebook"" səhifəsində paylaşıb.
Azərbaycan diasporasının nümayəndələri “Birlikdə qələbəyə” şüarı ilə mitinqi və onun təşkilatçılarından olan Gürcüstanın eks-prezidenti, Odessanın sabiq qubernatoru Mixail Saakaşvilini dəstəklədiklərini bildiriblər.
Qeyd edək ki, bu gün səhər saatlarında Ukrayna Ali Radasının qarşısında bir neçə min insanın iştirakı ilə etiraz aksiyası başlayıb. 
Mitinq iştirakçıları deputat toxunulmazlığının ləğv edilməsini, seçicilik qanunvericiliyinin dəyişdirilməsini, eləcə də, ölkədə antikorrupsiya məhkəməsi institutunun yaradılmasını tələb edirlər.  














N.O.
www.oxu.az
"
"Əfqanıstanda polis idarəsinə hücum: Ölənlər varƏfqanıstanda terrorçu “Taliban” hərəkatı silahlıları polis idarəsinə hücum ediblər. Paktiya əyalətinin Qardez şəhərinin Polis İdarəsinə edilən hücum nəticəsində 33 nəfər öldürülüb, 170 nəfər yaralanıb.
Oxu.Az xəbər verir ki, bunu yerli hökumətin nümayəndələri bildiriblər.
Məlumata görə, Qardez şəhəri Polis İdarəsinin yaxınlığında terrorçuların idarə etdikləri minalanmış iki avtomobil partladılıb. Daha sonra silahlılar polis idarəsinin binasına girməyə cəhd göstəriblər. 
Əfqanıstan DİN bildirib ki, polis idarəsinə 5 taliban silahlısı hücum edib. Hazırda terrorçular zərərsizləşdiriliblər. Polis idarəsinin rəisi Turyalay Əbdyani də silahlıların hücumu zamanı öldürülüb.
N.O.
www.oxu.az
"
"Ermənistanın vəsf etdiyi terrorçularVarujan Karapetyan – Ermənistanın milli qəlbinə yaxın bildiyi, ""məşhur"" terrorçudur.
Oxu.Az-ın məlumatına görə, o, erməni xaqının qəlbinə elə yaxın olub ki, hətta ""milli qəhrəman"" adı alıb.
Varujan Karapetyanın terrorçu karyerası
Erməni mənşəli Suriya vətəndaşı Karapetyan erməni terrorçu təşkilatı ASALA-nın (Ermənistanın azad edilməsi uğrunda ermənilərin gizli ordusu) üzvü idi. 15 iyul 1983-cü ildə, o vaxt ASALA-nın fransız bölməsinin başçısı olan 20 yaşlı Karapetyan içində bomba olan çamadanı Parisdə, Orli hava limanının cənub terminalında ""Turkish Airlines""ın qeydiyyat piştaxtası üzərinə qoymuşdu. Bu, ASALA-nın ""erməni soyqırımı"" uğrunda qlobal mübarizə kampaniyasının bir hissəsi oldu.
Bomba üç kiçik qaz balonuna bağlı Semteks partlayıcı maddəsinin yarımtsiklindən hazırlanmışdı. Bu səbəbdən də qurbanlarda böyük yanıqlar yaranmışdı.
Partlayış nəticəsində səkkiz adam ölmüş, 55 nəfər isə yaralanmışdı: üç nəfər partlayış zamanı yerindəcə, beş nəfər isə xəstəxanada ölmüşdü. Onlardan dördü fransız, ikisi türk, biri amerikalı və biri isveçli idi.
Karapetyan içində bomba olan çantanı Türk Hava Yollarına məxsus təyyarəyə keçirmək üçün baqajının həddən çox olmasını bəhanə gətirərək, sərnişinlərdən birinə 65 dollar pul vermişdi. Bomba təyyarə Paris–İstanbul marşrutu üzrə hərəkət edərkən partlamalı idi. Amma o, vaxtından əvvəl, baqaj rampası üzərində partladı, bu da daha az insan itkisi və xəsarətlə nəticələndi.
İstintaq zamanı Karapetyan etiraf etdi ki, bomba Vilye-le-Beldə, erməni mənşəli Türkiyə vətəndaşı Oxannes Semersinin evində yığılıb. 
3 mart 1985-ci ildə Karapetyan məhkəmə iclasçıları tərəfindən müqəssir bilinmiş və ona ömürlük həbs cəzası kəsilmişdi.

Bağışlanma və deportasiya
1990-cı illərin sonunda Ermənistanda bir milyondan çox erməninin imzaladığı ərizə hökumət və ölkə liderlərini, Ermənistanın sabiq və indiki prezidentləri də daxil olmaqla, Fransa hökumətinə Varujan Karapetyanı əfv etmək xahişi ilə müraciət etməyə vadar etdi. Dustaqxanadan çıxandan sonra Ermənistan Karapetyana sığınacaq təklif etdi. 
23 aprel 2001-ci ildə, 17 il dustaqlıqdan sonra fransız Burdca apellyasiya məhkəməsi Karapetyanı əfv etdi və o, Ermənistana deportasiya olunmaq şərtilə azad edildi. Karapetyan Ermənistanda qəhrəmana çevrildi.
Yerevan şəhərinin meri Robert Nazaryan Karapetyanı işlə və mənzillə təmin etməyə söz verdi. Yerevanda Karapetyan o vaxtkı baş nazir Andranik Markaryanla görüşdü və o, Karapetyanın azadlığa çıxmasından sevinc duyduğunu bildirdi. Erməni ziyalıları, o cümlədən Zori Balayan, Silva Kaputikyan, Sos Sarkisyan, Gevork Emin, Perç Zeytunçyan, Levon Ananyan və başqaları terrorçu Karapetyanı dəstəklədiklərini bildirdilər.
ASALA
ASALA terrorçu təşkilatı bir qrup erməni diasporu tərəfindən 20 yanvar 1975-ci ildə yaradılmışdı. Təşkilat türk diplomatların öldürülməsi yolu ilə beynəlxalq birliyin XX əsrin əvvəllərində həyata keçirildiyi iddia olunan erməni soyqırımını tanımağı və Türkiyədən ""Qərbi Ermənistanın"" qaytarılmasını tələb etməyi təmin etməyə çalışırdı. ASALA-nın banisi Mosuldan olan Akop Akopyan idi. O, 1968-ci ildə terrorçu Fələstin Azadlıq Təşkilatının  (FAT) fəal üzvü olmuşdu. ASALA-nın bir çox terrorçuları da FAT-ın Livandakı düşərgəsində hazırlıq keçmişdilər. 

1975-1984-cü illər ərzində ASALA həm Türkiyədə, həm də xaricdə 41 türk diplomat və ya məmurun öldürülməsini təşkil etmişdi. Onun üzvlərinin çoxu terror aktları törətdikləri ölkələrdə tutulub, dustaqxanaya salınmışdı, onlardan bir neçəsi ölüm cəzasına məhkum edilmişdi, digərləri isə polislə toqquşmalarda ölmüş və ya kəşfiyyat xidmətləri tərəfindən məqsədyönlü öldürülmüşdü. 1997-ci ildən sonra ASALA bir təşkilat kimi mövcud deyil. Onun üzvləri müxtəlif qeyri-qanuni əməlləri ilə ermənilərə özlərini xatırlatmaqda davam edirdilər.
Daha bir terrorçu
1992-ci ildə Ermənistan Azərbaycana soxulanda, Xocalıda mülki Azərbaycan əhalisinə qarşı qırğının əsas günahkarlarından biri Monte Melkonyan idi. Kaliforniyalı erməni terrorçu Berkli Universitetinin məzunu idi. 

Melkonyanın böyük qardaşı Markarın kitabından bir parçada deyilir: ""Bir gün əvvəl, təxminən axşam saat 11:00-da üç minə yaxın erməni silahlıları hündür otların içi ilə üç tərəfdən Xocalıya doğru irəliləyir, sakinləri şərq tərəfdəki açıqlığa doğru sıxışdırırdılar. Fevralın 26-da, səhərə yaxın qaçqınlar Dağlıq Qarabağın şərq civarına çatdılar və aşağı, təxminən altı millik məsafədə olan Azərbaycanın Ağdam şəhərindəki təhlükəsiz yerə üz tutdular. Orada, təpələrdə və görünən təhlükəsiz məsafədə Dağlıq Qarabağ əsgərləri onları izləyirdilər. ""Onlar, sadəcə, atəş açır, atəş açırdılar"", - deyə qaçqın qadın Raisa Aslanova ""Human Rights Watch"" müstəntiqinə bildirmişdi. Onda Arabo silahlıları bıçaqlarını çıxarıb, insanları doğramağa başladılar. İndi yeganə səs quru otun içində vıyıldayan külək idi, amma o da meyitlərin üfunətini dağıda bilmirdi. Monte orada dayanmışdı, o yerdə sanki sınıq gəlinciklər kimi qadınlar və qızlar səpələnmişdi"".
""Human Rights Watch"" hüquq müdafiə təşkilatı sonralar Azərbaycanın 613 mülki əhalisinin, o cümlədən 250 uşaq, qadın və yaşlı adamın qətlə yetirilməsini pislədi. 
Ermənistanda mənəvi prinsiplərin olmaması
2016-cı ildə, Ermənistanın paytaxtı Yerevanda heykəl açılışının təntənəli mərasimi olmuşdu. Mərasimdə Ermənistanın prezidenti, nazirlər, hakim partiyanın rəhbərləri və deputatlar iştirak edirdilər. Heykəl erməni millətçisi, faşistlərlə əməkdaşlıq edən Qareqin Njdenin idi.
İkinci Dünya müharibəsi vaxtı Njde tərkibində 30000-ə yaxın döyüşçü olan Erməni legionunu yaratmışdı. Erməni legionu alman ordusunun bir hissəsi kimi Krım yarımadasında və Qafqazda, həmçinin Fransanın cənubunda vuruşmuş yəhudiləri və nasistlər üçün digər ""arzuolunmaz"" şəxsləri ələ verir, yəhudilərin düşərgələrə göndərilməsini təşkil edirdi.

Heykəl ucaldılması ilə yanaşı, Yerevanda onun adına meydan və metro stansiyası da var, onun ""irsi"" isə erməni məktəblərində tədris olunur. Onlara bildirirlər ki, Njde ölkə uğrunda vuruşub və onun törətdiyi günahlar əhəmiyyətli deyil. Erməni parlamenti spikerinin müavini Eduard Şarmazanov onu ""Ermənistanın müstəqilliyi uğrunda mübarizə aparan"" ""milli qəhrəman"", ""vətənpərvər"" adlandırıb. 
Ermənistanın prezidentinin nasist Njdeni ""böyük erməni qəhrəmanı"" adlandırması narahatlıq doğurur. Dünyanı öz xalqının soyqırımını tanımağa çağıran hökumət üçün nasist hərbi caniləri  təbliğ etmək əlverişsizdir.
Bundan başqa, özünün Azərbaycanın suveren ərazisinə soxulduğunu daim inkar edən və bu prosesdə yüzlərlə qadını, uşağı və qocanıı öldürən ölkə, bəzi zəif etnik iddialarında, şəksiz, ikili standart nümayiş etdirir.
Diffamasiya ilə mübarizə üzrə liqa (ADL) müəyyənləşdirib ki, Ermənistanın 2,2 milyon yaşlı əhalisinin 1,3 milyonu antisemit baxışları dəstəkləyir.
Bütün deyilənlərdən çıxış etsək, dünyanın Azərbaycanın qanuni torpaqlarının 20%-nin qeyri-qanuni işğalına necə susması təəccüb doğurur? Nə üçün dünya sülhsevər Azərbaycana münasibətdə bu ədalətsizliyi aradan qaldırmaq istiqamətində addımlar atmır?
N.O.
www.oxu.az
"
"Ukraynada deputat toxunulmazlığı ləğv oluna bilərUkrayna prezidenti Petro Poroşenko Ali Radaya deputatların toxunulmazlığı ilə bağlı Konstitusiyaya düzəliş olunmasını təklif edib.
Oxu.Az Report-a istinadən xəbər verir ki, müvafiq qanun layihəsi bu gün parlamentdə qeydə alınıb.
Qanun layihəsinin adına əsasən, Konstitusiyanın 80-ci maddəsinə dəyişiklik olunması təklif edilir, lakin sənədin mətni parlamentin rəsmi saytında hələ dərc edilməyib.
Konstitusiyanın 80-ci maddəsinə görə, Ali Radanın deputatları toxunulmazlığa malikdirlər, onlar səsvermənin nəticələri, parlamentdə və onun orqanlarında təhqir və ya böhtan istisna olmaqla, işlətdikləri ifadələrə görə hüquqi məsuliyyət daşımır, eləcə də, parlamentin razılığı olmadan cinayət məsuliyyətinə cəlb edilə, saxlanıla və ya həbs edilə bilməzlər.
Sənəd qəbul ediləcəyi təqdirdə 2020-ci il yanvarın 1-dən qüvvəyə minməlidir.
Qeyd edək ki, bu gün Kiyevdə Gürcüstanın keçmiş prezidenti və Odessa vilayətinin keçmiş qubernatoru Mixeil Saakaşvilinin və bir sıra müxalifətçi siyasətçilərin tərəfdaşlarının iştirakı ilə etiraz aksiyası keçiriləcək. Bununla əlaqədar Ali Radanın binası ətrafında ikiqat kordon yerləşdirilib, Kiyevin bəzi mərkəzi küçələri bağlanılıb.
N.O.
www.oxu.az
"
"Saakaşvili tərəfdarları Kiyevdə mitinqə başladılarUkrayna Ali Radasının qarşısında bir neçə min insanın iştirakı ilə etiraz aksiyası keçirilir. 
Oxu.Az-ın məlumatına əsasən, mitinq iştirakçıları deputat toxunulmazlığının ləğv edilməsini, seçicilik qanunvericiliyinin dəyişdirilməsini, eləcə də, ölkədə antikorrupsiya məhkəməsi institutunun yaradılmasını tələb edirlər.  
Aksiya Ukraynanın dövlət himninin səsləndirilməsi ilə başlayıb.
Xatırladaq ki, bu gün səhər saatlarından Ukrayna Radasının binasının ətrafında mühafizə gücləndirilib. Parlament binasının ətrafında isə Milli qvardiya və iki cərgə polis düzülüb.
N.O.
www.oxu.az
"
"Azərbaycan, Gürcüstan və Türkiyə Silahlı Qüvvələri rəhbərlərinin görüşü keçirildi – FOTO + YENİLƏNİBBu gün Tbilisidə Azərbaycan, Gürcüstan Türkiyə Silahlı Qüvvələrinin rəhbərlərinin üçtərəfli görüşü keçirilib.
Oxu.Az Report-a istinadən xəbər verir ki, üçtərəfli görüşdə Azərbaycanın müdafiə naziri, general-polkovnik Zakir Həsənov, Gürcüstan Silahlı Qüvvələri Baş Qərargahının rəisi, general-mayor Vladimer Çaçibaya və Türkiyə Silahlı Qüvvələri Baş Qərargahının rəisi, ordu generalı Hulusi Akar iştirak edirlər.
Görüşdə Azərbaycan, Gürcüstan və Türkiyə arasında hərbi əməkdaşlığın perspektivləri, regional təhlükəsizlik və bölgədə həyata keçirilən iqtisadi layihələrin birgə mühafizəsi və digər məsələlər müzakirə olunub.
Bildirilib ki, üçtərəfli əməkdaşlıq regionda təhlükəsizliyə töhfə olacaq. Regional layihələrin birgə mühafizəsi təkcə layihələrin təhlükəsizliyinə deyil, regionda sabitliyə, üç ölkə xalqının sosial rifah halının yaxşılaşmasına və inkişafa təkan verəcək.
İclasda Dağlıq Qarabağ münaqişəsinin həlli, Azərbaycanın və Gürcüstanın ərazi bütövlüyünün bərpası, Türkiyədə və dünyada baş verən proseslər diqqət mərkəzində olub. Tərəflər Azərbaycanın və Gürcüstanın ərazi bütövlüyünü birmənalı şəkildə dəstəklədiklərini, Dağlıq Qarabağ və Cənubi Osetiya problemlərinin dövlətlərin ərazi bütövlüyü çərçivəsində həllinə tərəfdar olduqlarını bildiriblər.
Sonda əməkdaşlıq üzrə birgə protokol imzalanıb.














10:48
Tbilisidə Azərbaycan, Gürcüstan və Türkiyə Silahlı Qüvvələri rəhbərlərinin üçtərəfli görüşü başlayıb.
Oxu.Az APA-ya istinadən xəbər verir ki, görüşdə Azərbaycanın müdafiə naziri, general-polkovnik Zakir Həsənov, Gürcüstanın Silahlı Qüvvələrinin Baş Qərargah rəisi, general-mayor Vladimir Çaçibaya və Türkiyənin Silahlı Qüvvələrinin Baş Qərargah rəisi, general Hulusi Akar iştirak edir.
Görüşdə üç ölkə arasında hərbi sahədə mövcud və gələcək əməkdaşlıq məsələləri müzakirə olunur.
Görüşün yekununa dair sənəd imzalanması nəzərdə tutulub.
A.M.
www.oxu.az
"
"İraq hökuməti Kərkükə nəzarəti tam bərpa etdi - FOTOİraq mərkəzi hakimiyyəti Kərkükə nəzarəti tamamilə bərpa edib.
Oxu.Az Report-a istinadən xəbər verir ki, bunu İraq hökumətinin nümayəndəsi bildirib.
Məlumata görə, Kərkükdə komendant saatı rejimi tətbiq edilib. İraqın şimalındakı Kürd Muxtar Əyalətinə rəhbərlik edən qüvvələrə bağlı şəxslər bölgəni tərk edirlər.
İnformasiyaya əsasən, ölkənin şimalındakı muxtariyyətin silahlı dəstəsi sayılan “peşmərgə” Kərküdən çıxıb.
Qeyd edək ki, oktyabrın 16-da İraq ordusunun Kərkükdəki neft quyularının yerləşdiyi əraziləri, hərbi hava limanını “peşmərgələrdən” təmizlədiyi barədə məlumat yayılmışdı. 














N.O.
www.oxu.az
"
"Ukrayna hökuməti hərəkətə keçdi: Saakaşvilinin mitinqinə hazırlıq gedirUkrayna Radasının binasının ətrafında mühafizə gücləndirilib.
Oxu.Az-ın Ukrayna KİV-ə istinadən verdiyi məlumata görə, bu barədə deputat Mustafa Nayem məlumat verib.
“Bütün küçə boyu tikanlı məftil çəkilib. Ancaq xüsusi ayrılmış yerlərdən Konstitusiya meydanına girmək mümkündür. Parlament binasının ətrafında isə Milli qvardiya və iki cərgə polis düzülüb”, - deyə Nayem bildirib.
Xatırladaq ki, bu gün Kiyevdə Gürcüstanın sabiq prezidenti və Odessa vilayətinin eks-qubernatoru Mixail Saakaşvilinin rəhbərliyi altında mitinq keçiriləcək. Mitinq  zamanı M.Saakaşvili Ukrayna prezidenti Petro Poroşenkonun impiçmentinə nail olmağı planlaşdırır.
N.O.
www.oxu.az
"
"London metrosunda naməlum şəxs insanlara hücum edibLondon metrosunun “Parsons Green” stansiyası yaxınlığında naməlum şəxsin bıçaqla insanlara hücumu etməsi nəticəsində 1 nəfər ölüb, 2 nəfər yaralanıb.
Oxu.Az-ın TASS-a istinadən məlumatına görə, yaralılar xəstəxanaya yerləşdirilib.
Polis ərazini əhatəyə alıb və faktla bağlı təhqiqata başlayıb. “Parsons Green” metro stansiyası sərnişinlər üçün bağlanıb. 
S.B.
www.oxu.az
"
"Moskvada killer erməni əsilli biznesmenin başından dörd güllə vurdu – VİDEOMoskvanın mərkəzində Novoslobdskaya küçəsində erməni əsilli Georgi Akapdjanovun qətlə yetirilməsinin görüntüləri yayılıb.
Oxu.Az-ın Vesti.ru-ya istinadən xəbərinə görə, 1979-cü il təvəllüdlü G.Akapdjanovun başından dörd güllə vurulub.
Hüquq-mühafizə orqanlarından bildiriblər ki, killer qurbanını izləyib və avtomobildən çıxan kimi ona atəş açaraq qətlə yetirib.
Rusiya KİV G.Akapdjanovun biznesmen olduğunu yazırlar.
Faktla bağlı Rusiya İstintaq Komitəsində cinayət işi açılıb, araşdırma aparılır.

S.B.
www.oxu.az
"
"Türkiyə ordusu İraqda itki verdiŞimali İraqın Zap rayonunda kustar üsulla hazırlanmış bombanın partladılması zamanı iki türkiyəli hərbi qulluqçu şəhid olub, daha üçü isə yaralanıb.
Oxu.Az-ın xəbərinə görə, bu barədə Türkiyə Silahlı Qüvvələrin Baş Qərargahı məlumat yayıb. 
Qeyd edilir ki, partlayıcı qurğu PKK terrorçuları tərəfindən işə salınıb. Yaralı hərbçilərdən birinin vəziyyəti ağır kimi qiymətləndirilir.
Məlumata əsasən, hadisədən sonra həyata keçirilən hava əməliyyatı zamanı səkkiz terrorçu zərərsizləşdirilib.
S.B.
www.oxu.az
"
"Türkiyədə  fövqəladə vəziyyət rejimi uzadıldıTürkiyə hökuməti ölkədə fövqəladə vəziyyət rejiminin uzadılmasına dair qərar qəbul edib.
Oxu.Az-ın xəbərinə görə, bu barədə ölkənin baş nazirinin müavini Bəkir Bozdağ Nazirlər Kabinetinin iclasından sonra keçirilən mətbuat konfransında deyib.
“Hökumət ölkədə fövqəladə vəziyyət rejiminin daha üç ay müddətinə uzadılmasına dair qərar qəbul edib. Sənəd parlamentə təsdiqə göndərilib”, - Bozdağ jurnalistlərə açıqlamasında deyib.
S.B.
www.oxu.az
"
"Putin Şimali Koreyaya qarşı sanksiyalar tətbiq etdiRusiya prezidenti Vladimir Putin Şimali Koreyanın raket və nüvə sınaqlarına cavab olaraq bu ölkəyə qarşı sanksiyaların tətbiqinə dair fərman imzalayıb.
Oxu.Az-ın xəbərinə görə, müvafiq sənəd hüquqi informasiyanın rəsmi internet portalında yerləşdirilib.
“KXDR-i təmsil edən şəxslərlə elmi-texniki əməkdaşlıq dayandırılsın”, - fərmanda deyilir.
Sənədə əsasən, əməkdaşlıq yalnız Pxenyanın nüvə elmi və texnikası nüvə və raket proqramlarının inkişafına yardım etmədiyi hallarda mümkündür.
Fərman BMT Təhlükəsizlik Şurasının 31 noyabr 2016-cı il tarixli qətnaməsi ilə əlaqədar imzalanıb.
S.B.
www.oxu.az
"
"Türkiyə İraqın şimalına hava məkanını bağlayırTürkiyə prezidenti Rəcəb Tayyib Ərdoğanın sədrliyi ilə Milli Təhlükəsizlik Şurasının toplantısı başa çatıb.
Oxu.Az “Report”a istinadən xəbər verir ki, toplantı 1 saat 40 dəqiqə sürüb.
Toplantıda ölkədə fövqəladə vəziyyət rejiminin daha 3 ay uzadılması, İraqın şimalına Türkiyə Hava məkanının bağlanması, İraqın şimal bölgəsi ilə həmsərhəddə yerləşən İbrahim Halil buraxılış məntəqəsinin bağlanması hökumətə tövsiyə edilib.
Toplantıda Fətullahçı Terror Təşkilatı , PKK (onun Suriyadakı qolları “PYD” və “YPG”), İŞİD başda olmaqla bütün terror qruplaşmalarına qarşı mübarizə dəyərələndirilib.
Rəsmi Bağdadın ölkədə konstitusiyanın suverenliyini təmin edilməsi, xüsusilə Kərkükdə atdığı addımlar dəyərləndirilərək, İraqın ərazi bütövlüyünün dəstəklənməsi bir daha vurğulanıb. 
N.O.
www.oxu.az 
"
"ABŞ Ankaraya nümayəndə heyəti göndərdiTürkiyə ilə ABŞ arasında yaranan gərginliklə bağlı tərəflər arasında yüksək səviyyədə görüş keçiriləcək.
Оxu.Az bu barədə Anadolu-ya istinadən xəbər verir.
ABŞ dövlət katibinin müavini Conatan Kohenin rəhbərlik etdiyi nümayəndə heyəti Ankaraya gedib. 
C. Kohen səfərdən əvvəl viza problemi ilə bağlı suala ""Bu problemi mən həll etmirəm"", - deyib.
ABŞ nümayəndə heyəti Türkiyə XİN aparatının rəhbəri Əhməd Muxtar Günün rəhbərlik etdiyi nümayəndə heyəti ilə görüş keçirəcək.
N.H.
www.oxu.az
"
"Nazarbayev Qırğızıstan Respublikasının yeni seçilən prezidentini təbrik etdiQazaxıstan prezidenti Nursultan Nazarbayev Qırğızıstan Respublikasının yeni seçilən prezidenti Sooronbay Jeenbekova təbrik teleqramı göndərib.
Oxu.Az bu barədə Qazaxıstan KİV-ə istinadən xəbər.
""İnanıram ki, Qazaxıstanla Qırğızıstan Respublikası arasında  qarşılıqlı əməkdaşlıq ölkələrimizin rifahı naminə gələcəkdə də inkişaf edəcək”, -  deyə N.Nazarbayevin teleqramında bildirilib.
Qeyd edək ki, oktyabrın 15-də Qırğızıstan Respublikasında keçirilən prezident seçkisində hakim “Sosial-demokratik” Partiyanın nümayəndəsi Sooronbay Jeenbekov 54,81 faiz səslə qalib gəlib. Sabiq baş nazir Omurbek Babanov 33,8 faiz səslə ikinci yeri tutub. 
N.О. 
www.oxu.az
"
"Rakkada qadın abayını çıxarıb, xilaskarlarının qarşısında diz çökdü - VİDEOSuriyanın İŞİD terror qruplaşmasının və kürd dəstələrinin əsarətindən azad edilmiş Rakka şəhərində yerli əhali “Suriya demokratik qüvvələrini” (SDQ, SDF) sevinclə qarşılayıb.
Oxu.Az-ın məlumatına görə, yerli qadınlarından biri sevincindən abayını (uzun ərəb qadın paltarı) çıxarıb. Daha sonra qadın xilaskarlarının qarşısında diz çöküb.

N.O.
www.oxu.az
"
"Türkiyədə avtomobil yolunda partlayışTürkyənin Hakkari əyalətinin Çukurça rayonunda hərbçilərin avtomobilinin keçdiyi yolda əldəqayrma qumbaranın partladılması nəticəsində 2 hərbçi şəhid olub, yaralananlar var.
Оxu.Az CNN Türk-ə istinadən xəbər verir ki, hadisə Türkiyə ilə İraq sərhədində olub. 
N.H.
www.oxu.az
"
"İrana qarşı əlavə sanksiyalar tətbiq olunmayacaqABŞ prezidenti ötən həftənin sonunda İrana qarşı sanksiyaların tətbiq ediləcəyini bildirib.
Оxu.Az bu barədə ""RİA Novosti”yə istinadən xəbər verir.
Lakin oktyabrın 16-da Avropa İttifaqının xarici siyasət və təhlükəsizlik məsələləri üzrə ali nümayəndəsi Federika Mogerini ABŞ-ın İrana qarşı mümkün sanksiyaları ilə bağlı sualı cavablandırarkən “Biz İrana qarşı əlavə sanksiyaların tətbiq olunacağını müzakirə etmirik”, - deyə bildirib.
N.H.
www.oxu.az
"
"İraq ordusu Tuz-Hurmatu şəhərinə daxil olduİraq ordusu mübahisəli Kərkükün cənub-şərqindəki Tuz-Hurmatu şəhərinə daxil olub.
Oxu.Az-ın xəbərinə əsasən, bu barədə “Əl-İhbariyə” telekanalı xəbər  verib.
Məlumata görə, əl-Abadi orduya şəhərdə “insanların həyatını, onların mülkiyyətini” müdafiə etməyi tapşırıb.
Qeyd edək ki, az öncə İraq ordusu mübahisəli Kərkükdə hava limanı üzərində nəzarəti ələ keçirdiyini bildirib.
N.O.
www.oxu.az
"
"Tbilisidə partlayış: Yaralılar varGürcüstanın paytaxtı Tbilisi yaxınlığında yanacaqdoldurma məntəqəsində partlayış baş verib.
Oxu.Az-ın Trend-ə istinadən məlumatına görə, hadisə nəticəsində 3 nəfər xəsarət alıb.
Partlayış nəticəsində yaxınlıqdakı binaya ziyan dəyib. Partlayışın ardınca başlayan yanğının qarşısı alınıb.
Hazırda partlayışın başvermə səbəbləri araşdırılır.
N.O.
www.oxu.az
"
"Kaliforniyada meşə yanğınları davam edir – VİDEOKaliforniyada davam edən meşə yanğınlarında ölənlərin sayı 40 nəfərə çatıb.
Oxu.Az BBC-yə istinadən xəbər verir ki, yanğının miqyası 86,5 min hektar ərazini əhatə edib. Bu göstərici ABŞ-ın ən böyük şəhəri olan Nyu-York-un ərazisindən daha böyükdür. 5,7 min ev və tikili məhv olub. Təhlükəli ərazilərdən 100 min insan  evakuasiya olunub. Yanğınla 10 mindən çox yanğın söndürən mübarizə aparır.

E.C.
www.oxu.az
"
"Rusiyada mədəndə yanğınRusiyanın Perm diyarında kalium duzu mədənində yanğın olub.
Оxu.Az  İnterfax-a istinadən xəbər verir ki, bu barədə regional texniki nəzarət xidməti məlumat verib.
Mədəndə sökülən qurğular yanıb. 143 fəhlə xilas edib, 150 işçi orada qalıb. Onların şaxtadan çıxarılması istiqamətində xilasetmə işləri görülür.
Hadisə nəticəsində xəsarət alan və itkin düşənlərin olmadığı bildirilir. 
N.H.
www.oxu.az
"
"Bəhreyn Rusiyadan ""S-400"" alırBəhreyn və Rusiya ""S-400"" zenit raket komplekslərinin tədarükü ilə bağlı danışıqlar aparır.
Оxu.Az bu barədə TASS-a istinadən xəbər verir.
Bəhreyn kralının qvardiyasının komandanı Naser ben Hamad Al Xalifa xəbəri təsdiqləyib.
BIDEC hərbi sərgisində iştirak edən qvardiya rəsmisi deyib: ""Biz hələ danışıqlar mərhələsindəyik. Allahın köməyi ilə bu prosesi yekunlaşdıracağıq"".
N.H.
www.oxu.az
"
"Lavrov  Xəzərdə boru xətləri barədəRusiya xarici işlər naziri Sergey Lavrov Xəzər dənizinin dibi ilə boru xəttinin çəkilməsinə münasibət bildirib, Оxu.Az TASS-a istinadən xəbər verir.
 Rusiya XİN başçısı Soçidə Ümumdünya Gənclər və Tələbələr Festivalı çərçivəsində keçirilən paneldə çıxışı zamanı bildirib ki, Xəzərin dibi ilə boru kəməri çəkilməmişdən öncə xəttin inşasının ətraf mühitə necə təsir edəcəyini dərk etmək lazımdır.
 
""Qara dənizdən fərqli olaraq Xəzərdə dəniz mühiti çox həssasdır. Belə boru kəmərlərinin tikintisi barədə qərar qəbul olunmamışdan öncə bu kimi layihələrin ətraf mühitə təsirini diqqətlə öyrənmək lazımdır"", - deyə Lavrov vurğulayıb.
N.H.
www.oxu.az
"
"Rusiyada polislər insanlara hücum edən ayını öldürdülər – VİDEORusiyanın Voronej vilayətində ayının insanlara hücum çəkməsi faciə ilə başa çatıb.
Oxu.Az 1tv.ru-ya istinadən xəbər verir ki, hadisə yaşayış ərazisində baş verib. Nəhəng ayı saxlanıldığı özəl zooparkdan qaçaraq, yaşlı kişiyə və sahibinə hücum çəkib. 87 yaşlı Böyük Vətən müharibəsi veteranı hücum nəticəsində dünyasını dəyişib, ayının sahibi isə ağır yaralanıb. Hadisə yerinə gələn polislər 300 kq-lıq heyvanı 9 dəfə atəş açdıqdan sonra dayandıra bilib. 
Qonşuların sözlərinə görə, bu həmin zooparkda baş verən ilk belə hadisə deyil.

E.C.
www.oxu.az
"
"Erməni komandirləri xəsarət almış hərbçiləri müavinətdən məhrum edirlərErmənistan ordusunun komandirləri tərəfindən bir çox cinayət  hadisələrinin avtoqəza kimi sənədləşdirilməsi hərbçilərə, onların valideynlərinə müavinətlərin ödənilməsi və sığortaların alınması yolunu avtomatik bağlamış olur.
Oxu.Az-ın məlumatına görə, 2017-ci il ərzində Ermənistan ordusunun hərbi qulluqçuları tərəfindən törədilən avtomobil qəzalarının sayı durmadan artır. Son 3 avtoqəza hadisəsi zamanı 7 Ermənistan hərbçisi müxtəlif dərəcəli bədən xəsarətləri alaraq, xəstəxanalara yerləşdirilib.
Ermənistanın Yexeqnadzor şəhərində avtomobil qəzasına düşən 9-cu motoatıcı alayın zabiti Mkrtç Qaramanyan mülki xəstəxanaya yerləşdirilib, vəziyyəti kafi qiymətləndirilir. Başqa bir alayın zabiti Artur Hakopyanın isə avtomobil qəzası zamanı ayağı sınıb. Həkimlərin dediyinə görə, ayağına gips qoyulan zabit uzun müddət xidmətə çıxa bilməyəcək.
Daha bir avtomobil qəzası zamanı biri ağır olmaqla, 5 hərbi qulluqçu müxtəlif dərəcəli xəsarətlər alıb. Əlahiddə dağatıcı taboruna məxsus ""UAZ"" markalı avtomobil işğal olunmuş Aterk yaşayış məntəqəsinin yaxınlığında ağır yol-nəqliyyat hadisəsi törədib. Qəzada 1977-ci il təvəllüdlü Haykuş Asaturovanın ayağı sınıb və kəllə-beyin travması alıb, 1983-ci il təvəllüdlü Edqar Vardanyan isə ayağından zədə alıb. Həmçinin kəllə beyin travması alan 1950-ci il təvəllüdlü  Martik Abelyan və 1969-cu il təvəllüdlü Avedik Movsesyana da hərbi hissənin tibb məntəqəsində ilkin tibbi yardım göstərilib. 1959-cu il təvəllüdlü Qaregin Hovsenyan isə qanaxmadan ölməməsi üçün təcili yardımla şəhər xəstəxanasına çatdırılıb. 
Ermənistan mətbuatının və sosial şəbəkələrinin monitorinqi göstərir ki, bu ilin 9 ayı ərzində avtoqəza nəticəsində düşmən ordusunun 5 hərbi qulluqçusu ölüb, 54 nəfəri isə müxtəlif dərəcəli bədən xəsarətləri alıb. 
Avtoqəza zamanı əlil olan hərbi qulluqçular da az deyil. Belə hadisələr zamanı ermənistanlı valideynləri ən çox narahat edən məsələ ailələrin dövlət tərəfindən heç bir yardım ala bilməmələridir.
Valideynlərin çoxsaylı şikayətlərinə əsas səbəb isə komandirlər tərəfindən digər cinayət hadisələrinin də avtomobil qəzası kimi sənədləşdirilməsidir. Bu da, təbii ki, hərbçilərə və onların valideynlərinə müavinətlərin ödənilməsi və sığortaların alınması yolunu avtomatik bağlamış olur.
N.O.
www.oxu.az
"
"Banqladeşdə qaçqınları daşıyan qayıq batdıMyanmadan olan 12 rohinca qaçqını onları Banqladeşə aparan qayığın batması nəticəsində həlak olub.
Оxu.Az bu barədə TASS-a  istinadən xəbər verir.
Bu barədə Banqladeşin sahil mühafizəsinin nümayəndəsi Zəfər İmam bildirib.
Onun sözlərinə görə, hadisə bazar ertəsinə keçən gecə Banqladeş və Myanma arasında sərhəd rolunu oynayan Naf çayında baş verib. 
Qayıq çayın mənsəbinə yaxın yerdə batıb. Hadisə zamanı göyərtədə 50-60 nəfər olub.
Bu ana qədər 12 nəfərin, o cümlədən 6 uşaq və 4 qadının meyiti tapılıb. Təqribən 15 nəfər xilas edilib, 25-30 nəfərin taleyi məlum deyil.
N.H.
www.oxu.az
"
"Moskvanın mərkəzində Ermənistan vətəndaşı güllələndiMoskva şəhərinin mərkəzində 44 yaşlı Ermənistan vətəndaşı güllələnib.
Oxu.Az-ın “RİA Novosti” agentliyinə istinadən verdiyi xəbərə görə, İstintaq Komitəsinin Moskva üzrə idarəsinin rəhbərinin köməkçisi Yuliya İvanova məlumat verib.
“Naməlum şəxslər avtomobilindən çıxan kişiyə bir neçə dəfə atəş açıblar. Nəticədə o, aldığı xəsarətdən yerindəcə ölüb. İlkin araşdırmalara görə, qətl sifariş xarakteri daşıyır”, - deyə məlumatda bildirilir.
Faktla bağlı cinayət işi açılıb, araşdırma aparılır.
N.О.
www.oxu.az
"
"ABŞ ""Green Card"" üçün müraciətləri müvəqqəti dayandırdıABŞ “Green Card”  viza lotereyası üçün müraciətləri dayandırıb.
Оxu.Az Korrespondent.net-ə istinadən  xəbər verir ki, proqramın başlamasından qısa müddət sonra texniki problemlər yaranıb.
ABŞ-ın Ekvadordakı səfirliyinin rəsmi saytında bildirilib ki, texniki problemlərdən dolayı lotereya üçün onlayn qeydiyyat dayandırılıb və nəticədə oktyabrın 3-dən təqdim edilən bütün ərizələr ləğv olunub. Buna görə həmin şəxslər yenidən müraciət etməlidir.
2019-cu il viza lotereyası üçün yenidən müraciət tarixi 2017-ci il oktyabrın 18-də, saat 11:00-dan başlayacaq və noyabrın 22-si, saat 11:00-a kimi davam edəcək.
N.H.
www.oxu.az
"
"İraq qoşunları Kərkükdə qaz yatağını nəzarətə götürdüİraqın hökumət qoşunları Kərkük vilayətində sabitliyin bərpası üçün aparılan əməliyyatın gedişində orada yerləşən qaz yatağını və elektrik stansiyasını nəzarəti altına alıb.
Оxu.Az bu barədə ""Sky News Arabia"" telekanalına istinadən xəbər verir. 
Mənbənin bildirdiyinə görə, hərbçilər, eyni zamanda, Kərkükə gedən bir neçə yolu bağlayıb və polis məntəqələrindən birini ələ keçiriblər.
N.H.
www.oxu.az
"
"Qırğızıstanda prezident seçkilərində lider müəyyənləşdiQırğızıstanda bazar günü keçirilən seçkilərdə Sosial-demokratik Partiyanın namizədi Sooronbay Jeenbekov seçicilərin yarıdan çoxunun səsini toplayıb.
Oxu.Az-ın məlumatına əsasən, bu barədə Bişkekdə bazar ertəsi keçirilən mətbuat konfransı zamanı MSK-nin sədri  Nurjan Şayldabekova məlumat verib.
“Jeenbekov 54,81% səs toplayıb, ikinci yerdə 33,74% səslə “”Respublika-Ata-Jurt” fraksiyasının lideri Omurbek Babanov qərarlaşıb”, - deyə MSK-nin sədri bildirib.
Qeyd edək ki, birinci turda qələbə çalmaq üçün namizədlər seçicilərin yarıdan çoxunun səsini toplamalı idilər.
N.O.
www.oxu.az
"
"Dünyanın ən təhlükəli terroristlərindən biri zərərsizləşdirilib – VİDEOFilippinin Maravi şəhərində “İslam dövləti” (İŞİD) terror qruplaşmasını dəstəkləyən iki döyüşçü zərərsizləşdirilib.
Oxu.Az-ın məlumatına əsasən, bu barədə Filippinin müdafiə naziri Delfin Lorenzana xəbər verib.
“Apardığımız əməliyyat nəticəsində Mautdan olan  İsnilon Hapilon və Omar Mautanı zərərsizləşdirə bilmişik. Onların hər ikisi öldürülüb”, - nazir bildirib və əlavə edib ki,  terror qruplaşmasının daha bir başçısı - Mahmud Əhməd hələ azadlıqdadır.
Məlumata görə, İ.Hapilon “Əbu Səyəf” terror təşkilatının liderlərindən biri olmaqla, adı FAB-nin “ən çox axtarışda olan terrorçuları” siyahısına salınıb.

N.О.
www.oxu.az
"
"Kərkükdə İraq hökumət qüvvələri ilə kürd separatçıları arasında toqquşma – VİDEOƏrəb mediasının yaydığı xəbərə görə, oktyabrın 16-da Kərkükə daxil olan İraq hökumət qüvvələri ilə kürd peşmərqə silahlıları arasında toqquşmalar baş verib.
Oxu.Az-ın Report-a istinadla məlumata görə, toqquşmalar bölgənin cənubunda, sənaye rayonunda baş verib, bir sıra rayonlarda atəş səsləri eşidilir. “Rudaw” kürd telekanalının yaydığı məlumata görə, peşmərqə dəstələri hökumət qüvvələrinin dörd hərbi maşınını yandırmağa müvəffəq olub.
İraq Kürdüstanının prezidenti Məsud Barzani isə peşmərqə dəstələrinə İraq ordusuna hücumlardan yayınmağa çağırıb, lakin cavab olaraq atəş açmağa icazə verib.
Bir az əvvəll İraqın baş naziri Heydər əl Abadi hökumət qüvvələrinə Kərkükün dövlət və hərbi obyektlərində təhlükəsizliyin bərqərar olmasını əmrini verib. Bununla yanaşı, o, bu məqsədə peşmərqə qüvvələri  ilə birgə nail omağı tapşırıb.

 A.S.
www.oxu.az
"
"31 yaşlı Sebastyan Kurts Avstriyanın yeni kansleri olacaqAvstriyada keçirilən növbədənkənar parlament seçkiləri başa çatıb.
Oxu.Az Report-a istinadən xəbər verir ki, ilkin nəticələrə görə, seçkilərdə ölkənin xarici işlər naziri, 31 yaşlı Sebastyan Kurtsun rəhbərlik etdiyi mühafizəkar əhval-ruhiyyəli Avstriya Xalq Partiyası (ANP) liderlik edir.
Partiya lideri indi Nazirlər Kabinetinin formalaşdırılması səlahiyyətinə sahib olacaq. Bundan əlavə, qələbə Kurtsa respublikanın kansleri postunu tutmaq imkanı verəcək.
Səslərin ilkin hesablanmasından sonra ANP 31,4% səs toplayaraq, əhəmiyyətli fərqlə birinci yeri tutur ki, bu da parlamentdə 61 deputat mandatına iddia etmək hüququ verir. İkinci yerdə 27,4% səslə sağçı Avstriya Azadlıq Partiyası qərarlaşıb.
 A.S.
www.oxu.az
"
"Somalidə terror aktı qurbanlarının sayı 276 nəfərə çatdıSomalinin paytaxtı Moqadişoda törədilən terror aktı nəticəsində ölənlərin sayı 276 nəfərə çatıb.
Oxu.Az xarici mətbuata istinadən xəbər verir ki, bu barədə Somalinin informasiya naziri Abdürəhman Osman məlumat yayıb.  
 A.S.
www.oxu.az
"
"Qırğızıstanın yeni prezidenti bəlli oldu  Qırğızıstanda keçirilən prezident seçkilərində iqtidaryönlü Sosial Demokrat Partiyasından namizəd Sooronbay Jeenbekov qalib gəlir.
Oxu.Az xəbər verir ki, bu barədə respublikanın Mərkəzi Seçki Komissiyasına (MSK) istinadən ""İnterfax"" məlumat yayıb.
MSK-nın məlumtına görə, seçki məntəqələrində səslərin 97 faizinin hesablanmasından sonra Jeenbekov 54,23% səslə qalib gəlir. Onun müxalifətdən olan əsas rəqibi Omurbek Babanov səslərin 33,47%-ni toplayıb. Seçicilərin seçkilərdə iştirakı 55,93% təşkil edib. İlkin məlumata görə, Qırğızıstanda seçkilərin ikinci turu olmayacaq.
Ölkə üzrə prezident postuna 11 nəfər namizədliyini irəli sürüb. Səsvermənin nəticələrinə təsir göstərə biləcək ciddi qanun pozuntusu qeydə alınmayıb.
L.Ə.
www.oxu.az
"
"Tüstülənən təyyarə Moskvada təcili eniş edib-VİDEOBir saatlıq uçuşdan sonra Moskva-Surqut təyyarəsində tüstü detektoru işləməyə başlayıb. Nəticədə təyyarə Mosvkaya eniş edib. 
Oxu.Az xəbər verir ki, laynerdə yanıq qoxusu gəlməyə baçlayıb. Sərnişin kabinəsində isə duman yaranıb. Nəticədə təyyarə qəzalı vəziyyətdə Moskvaya eniş edib.
Qeyd edək ki, bu vaxt təyyarədə 180 sərnişin olub. 

L.Ə.
www.oxu.az 
"
"Somalinin paytaxtında ölənlərin sayı açıqlandı-VİDEO Şənbə günü Somalinin paytaxtı Moqadişoda törədilən terror aktı nəticəsində ölənlərin sayı 189 nəfərə çatıb, daha 250 nəfər yaralı var.
Oxu.Az TASS-a istinadən xəbər verir ki, bu barədə bazar günü ""Sky News Arabia"" telekanalı məlumat yayıb.
Oktyabrın 14-də Hodan rayonunda yerləşən mehmanxanalardan birinin binası yaxınlığında minalanmış yük maşını partladılıb. Bu, son illər Somalidə törədilmiş ən böyük terror aktlarından biridir. Bəzi məlumatlara görə, ərazidə ən azı iki partlayış baş verib.
Hücuma görə heç bir terror təşkilatı məsuliyyəti öz üzərinə götürməyib.
 

 
A.M.
www.oxu.az
"
"Avstriyada növbədənkənar parlament seçkisinin ilk nəticələri məlum olduAvstriyada oktyabrın 15-də  keçirilmiş növbədənkənar parlament seçkisinin ilk nəticələri məlum olub.
Oxu.Az APA-ya istinadən xəbər verir ki, 54% bülletenlərin hesablanmasından sonra, seçkilərdə hazırkı xarici işlər naziri, 31 yaşlı Sebastyan Kurtsun rəhbərlik etdiyi mühafizəkar “Avstriya Xalq Partiyası” qalıb gəlir. Partiya seçicilərin 36,45% səsini qazanıb.
İkinci yerdə sağçı “Azadlıq” partiyası  (29,33%), üçüncü isə sədri hazırkı baş nazir Kristian Kern olan “Avstriya Sosial Demokrat partiyasıdır (23,07). İlkin nəticələrə əsasən, beş partiya 5 faizlik seçki baryerini keçə bilər. Adıçəkilən partiyalardan başqa buna “Yeni Avstriya” (5,8%) və “Yaşıllar” partiyası (4,2%) nail olublar.
Qeyd edək ki, seçkilərdə 16 partiya və siyasi hərəkat iştirak edib.
L.Ə.
www.oxu.az 
"
"Vyetnamda təbii fəlakət qurbanlarının sayı 68 nəfərə çatdıVyetnamın şimalında subasma və torpaq sürüşməsi nəticəsində ölənlərin sayı 68 nəfərə çatıb, 34 nəfər itkin düşüb.
Oxu.Az-ın məlumatına görə, bu barədə Vyetnamın “VnExpress” qəzeti Fövqəladə hallar üzrə Milli Agentliyə istinadən məlumat yayıb.
Qeyd edək ki, oktyabrın 10-da başlayan leysan yağışlar torpaq sürüşməsinə yol açıb, oktyabrın 11-də Xoabin əyalətində fövqəladə vəziyyət elan olunub. Leysan və torpaq sürüşməsi 200 evin uçmasına, 30 min evin su altında qalmasına yol açıb.
A.M.
www.oxu.az
"
"Moskvada məşhur “qanuni oğru” həbs olunduRusiya hüquq-mühafizə orqanları məşhur “qanuni oğru” İlyas Sarkiyevi saxlayıb.
Oxu.Az RİA novosti agentliyinə istinadən xəbər verir ki, “Vovçik” ləqəbi ilə tanınan avtoritet dələduzluqda ittiham edilir.
Belə ki, o, 2013-cü ildən 2016-cı ilədək olan müddətdə tanışlarından aldığı 25 milyon rublu mənimsəyib.
Qeyd edək ki, 1945-ci ildə Mahaçqalada anadan olan İlyas Sarkiyev ömrünün yarıdan çoxunu həbsxanada keçirib. Bu dəfəki əməlinə görə isə “Vovçik”i 10 ilədək həbs gözləyir.
A.M.
www.oxu.az
"
"ABŞ-da polis əməkdaşını güllələdilərAmerika Birləşmiş Ştatlarının Yeni Orlean şəhərində baş verən atışma zamanı polis əməkdaşı qətlə yetirilib.
Oxu.Az xarici KİV-ə istinadən xəbər verir ki, o, həmkarları ilə birgə çağırıldığı hadisə yerinə gələn zaman güllələnib.
Digər polis əməkdaşları naməlum şəxsə cavab atəşi açıblar.
Asayiş keşikçilərinə silahlı hücumdan sonra öz evində gizlənməyə cəhd göstərən cani sonda xüsusi təyinatlılara təslim olub. Bu şəxs əvvəllər məhkumluğu olan şəxs olub.
A.M.
www.oxu.az
"
"Polşada Lex Kaçinskinin təyyarəsinin “qara qutusu” partlayış anını qeydə alıbPolşada komissiya prezident Lex Kaçinskinin təyyarəsinin “qara qutusu”nun partlayış anını qeydə aldığını müəyyənləşdirib.
Oxu.Az xəbər verir ki, bu barədə Polşanın müdafiə naziri Antoniy Maçereviç bildirib.
“Biz “qara qutu”lardan birinin partlayış anını qeydə aldığını müəyyənləşdirdik. Biz hazırda bu elektron yazının təhlili ilə məşğuluq”, - deyə komissiyanın məlumatında bildirib. Komissiyadan məsələ ilə bağlı bağı hər-hansı şərh verilməyib.
Bundan əvvəl Rusiya İstintaq İdarəsi  Polşa tərəfinin Kaçinskinin təyyarəsinin qanadında partlayış izlərinin aşkarlanmasına dair məlumatları təkzib edib.
Xatırladaq ki, Polşa prezidenti Lex Kaçinski, onun həyat yoldaşı Mariya Kaçinskaya və yüksək vəzifəli şəxsləri daşıyan təyyarə 2010-cu il aprelin 10-da Rusiyanın Smolensk hava limanına enərkən qəzaya uğrayıb. Qəza nəticəsində 88 sərnişin və 8 ekipaj üzvü ölüb. Onlar Katın faciəsinin 70-ci ildönümü tədbirlərində iştirak etmək məqsədilə Smolenskə gedirdi.
A.M.
www.oxu.az
"
"Qırğızıstanda prezident seçkiləri keçirilirBu gün Qırğızıstanda prezident seçkiləri keçirilir.
Oxu.Az-nın məlumata görə, prezident postuna 11 namizəd iddialıdır. Səlahiyyət müddəti dekabrın 1-də başa çatacaq Qırğızıstanın prezidenti Almazbek Atambayev Konstitusiyaya əsasən namizədliyini irəli sürməyib. Seçkilərdə ölkənin sabiq baş nazirləri -  Sosial Demokrat Partiyasının namizədi Soornbay Jeenbekov və müxalifət liderlərindən Omurbek Babanovun şansı yüksək qiymətləndirilir.
Ölkə tarixində ilk dəfə seçkilər elektron informasiya-seçki sistemi tətbiq edilir. Sistem seçki qutularına atılan bülletenləri avtomatik hesablayır, məlumatlar mərkəzi server və sayta ötürülür.
Qırğızıstan Mərkəzi Seçki Komissiyası yerli vaxtla saat 10.00-a seçici fəallığının 7,49% təşkil etdiyini açıqlayıb.
A.M.
www.oxu.az
 
"
"Suriya ordusu Məyadini İŞİD-dən azad etdiSuriya ordusu Məyadin şəhərində İŞİD terrorçularının məhv etdirilməsi əməliyyatını başa çatdırıblar. 
Oxu.Az-ın APA-ya istinadən verdiyi xəbərə görə, bu barədə Rusiya Müdafiə Nazirliyinin rəsmi nümayəndəsi İqor Konaşenkov bildirib.   
“Suriya hökumət qoşunları Məyadin şəhərində İŞİD silahlılarının məhv etdirilməsi əməliyyatını başa çatdırıblar. General Həsən Suhəlin komandanlıq etdiyi qüvvələr terrorçuların qızğın müqavimətini qıraraq, şəhəri tamamilə azad ediblər.  
Hazırda Həsən Suhəlin komandanlıq etdiyi ordu birləşməsi Rusiya aviasiyasının dəstəyi ilə hücumu davam etdirir. 
N.О.
www.oxu.az
"
"Putin mühasirəyə düşdü: Cangüdənləri çarəsiz qaldılar - VİDEOParlamentlərarası İttifaqın assambleyasında müxtəlif ölkələrin parlamentlərinin nümayəndələri Rusiya prezidenti Vladimir Putini, onun PAİ-in açılışındakı çıxışından sonra dövrəyə alıblar.
Oxu.Az-ın məlumatına görə, hər kəs prezidentlə şəkil çəkdirmək istədiyi üçün 10 dəqiqəyə yaxın ona getməyə imkan verməyiblər.
Prezidentin cangüdənləri çox çətinliklə Rusiya liderinin ətrafında dairə yarada biliblər. Deleqatların bəziləri Putinin onları görməsi üçün stulların üstünə çıxıb, bəziləri isə prezidentin əlini sıxmağa çalışıb.

N.О.
www.oxu.az
"
"Dəməşq Türkiyədən qoşunlarını İdlibdən çıxarmağı tələb etdiDəməşq Türkiyədən qoşunlarını İdlib əyalətindən dərhal çıxarmağı tələb edib. 
Oxu.Az-ın APA-ya istinadən verdiyi görə, bu barədə ölkə XİN-i bildirilib.
“Suriya Ərəb Respublikası Türkiyə qoşunlarının İdlib əyalətinə girməsini ən sərt şəkildə pisləyir. Bu, ölkə suverenliyinə və Suriya torpaqlarının bütövlüyünə açıq-aydın qəsddir, beynəlxalq hüququn açıq-aşkar pozulmasıdır”, - deyə XİN-dən bildirilib.   
“Türkiyə qoşunlarının İdlibə girməsinin Astana prosesində zamin ölkələr arasında əldə olunan razılaşma ilə heç bir əlaqəsi yoxdur. Suriya Ərəb Respublikası Türkiyədən qoşunlarını İdlib əyalətindən dərhal və qeyd-şərtsiz çıxarmağı tələb edir”,- deyə XİN nümayəndəsi qeyd edib. 
Türkiyə SQ Baş Qərargahının ötən gün yayılan məlumatında bildirilib ki, əməliyyat Suriyada təhlükəsizlik rejiminə əməl olunması üzrə nəzarət zonasının yaradılması məqsədi güdür.
Suriyada təhlükəsizlik zonalarına dair Astanada əldə olunan razılaşma çərçivəsində türk hərbçilər İdlibdə müşahidə məntəqələri yaratmağa başlayıb. 
N.О.
www.oxu.az
"
"ABŞ-da əlil arabasında olan insan son anda ölümdən qurtulub - VİDEOABŞda arabası dəmiryolu xətlərində ilişib qalan əlil son anda ölümdən xilas edilib, Oxu.Az kmov.com-a istinadən xəbər verir.
Hadisə Kirkvud-roudda (Missuri ştatı) yerli vaxtla günorta saat bir radələrində baş verib.  Piyadalar keçiddə dayanıb qatarın keçməsini gözləyən zaman, əlil arabasının relslərə ilişdiyini görüblər. Onlar əlbir olub arabanı çıxara biliblər və bir neçə saniydən sonra isə onların yanından qatar keçib.
Arabada olan kişi xəstəxanaya yerləşdirilib, onun səhhəti barədə məlumat yoxdur.

N.O.
www.oxu.az
"
"ABŞda aparıcı canlı yayımda söyüş söydü - VİDEOABŞ-ın  Late Night with Seth Meyers axşam şousunun aparıcısı Set Mayers verilişin Donald Trampı dəstəkləyən  tamaşçılarının qarşısında ultimatum qoyub.
Oxu.Az-ın məlumatına görə, Mayers  məşhur reper Eminemin prefomansını təkrarlayıb. Belə ki, reper pərəstişkarlarından onunla Tramp arasında seçim etməyi tələb etmişdi. 
Musiqiçi perfomansında “Onu dəstəkləyən istənilən fanatım, mən aramızda qumla xətt çəkirəm, sən ya “lehinə”, ya da “əleyhinə” seçməlisən”, - deyib və qərar verə bilməyənləri isə jest ilə  “yollayıb”.
Eminemin hərəkətindən ilhama gələn Mayers də tamaşaçılara Late Night with Seth Meyers və ABŞ prezidenti arasında seçim etməli olduqlarını bildirib və rep oxumağa başlayıb. 
“Mənim adım Setdir və mən sizə demək istəyirəm ki,əgər siz  Trampı dəstəkləyirsinizsə, rədd ola bilərsiniz”, - aparıcı deyib və kameranın obyektivinə inamsız şəkildə orta barmağını göstərib.

N.О.
www.oxu.az
"
"Somalidə partlayış: Çoxlu sayda ölən varSomalinin paytaxtı Moqadişoda baş vermiş partlayış zamanı 40 nəfər həlak olub.
Oxu.Az ""Sinxua""ya istinadən xəbər verir ki, hadisə nəticəsində daha bir neçə nəfər yaralanıb.
Məlumata əsasən, yollardan birində içində partlayıcı maddənin olduğu yük avtomobili partlayıb. Hadisə polis yük avtomobilini təqib edərkən baş verib.
N.O.
www.oxu.az
"
"Əbu-Dabidən Sidneyə uçan təyyarə yarı yolda məcburi eniş etdi""Etihad Airways"" aviaşirkətinə məxsus, Əbu-Dabidən Sidneyə uçan təyyarə Adeliada aeroportunda məcburi eniş edib.
Oxu.Az-ın Trend-ə istinadən məlumatına görə, buna qəflətən təyyarənin göyərtəsində həyəcan siqnalının yanması səbəb olub.
Təyyarə aeropotda endikdən sonra 349 sərnişin dərhal qəza qapısından təxliyyə edilib.
Hazırda təyyarədə həyəcan siqnallarının hansı səbəbdən işə düşməsi araşdırılır.
Sərnişinlərin Sidneyə başqa təyyarə ilə yola salınacaqları bildirilib.
www.oxu.az
"
"NATO-dan Ankara və Vaşinqtona XƏBƏRDARLIQAnkara-Vaşinqton arasında son günlər baş verən böhrandan sonra NATO açıqlama yayıb.
Oxu.Az-ın  Ölkə.az-a istinadən məlumatına görə, alyansın baş katibi Stoltenberq Fransanın xəbər agentliyinə müsahibə verib.
Stoltenberq deyib: ""Türkiyə terrora qarşı mübarizədə böyük rola sahibdir. Hər iki tərəf də dialoq masasına oturub, bu problemi həll etməlidir. Çünki birlikdə çalışmaq önəmlidir"".
www.oxu.az
"
"Rusiyalı nazir Putini güldürdü – VİDEORusiyanın kənd təsərrüfatı naziri Aleksandr Tkaçev prezidentin iştirakı ilə kənd təsərrüfatının inkişaf etdirilməsi məsələləri ilə bağlı keçirilən iclasda İndoneziya və Cənubi Koreyanı səhv salmaqla, Vladimir Putini güldürüb.
Oxu.Az-ın məlumatına əsasən, iclas zamanı Tkaçev Almaniyanın donuzun əksər hissəsini İndoneziyaya satmağını misal gətirib.  
Buna cavab olaraq, Putin qeyd edib ki, İndoneziya müsəlman ölkəsidir, deməli, orada donuz əti yeyilmir. 
“Yaxşı, Cənubi Koreya olsun”,  - deyə Tkaçev düzəliş edib. Daha sonra gülərək, “Nə fərqi var ki?” deyə əlavə edib.
Putin gülüb və əli ilə üzünü örtüb.

N.O.
www.oxu.az
"
"Kanada İranın nüvə proqramının yoxlanılmasına pul ayıracaqKanada hökuməti İranın nüvə proqramının yoxlanılmasına 1,5 milyon Kanada dolları (1,2 milyon ABŞ dolları ) məbləğində vəsait ayıracaq.
Oxu.Az xəbər verir ki, bu barədə Kanada XİN-nin rəhbəri Kristia Frilandın  Xarici İşlər Nazirliyinin saytında dərc olunmuş bəyanatında bildirilir.
""2015-ci ildə imzalanmış Hərtərəfli Birgə Fəaliyyət Planı (HBFP) sülh və təhlükəsizliyə yarana biləcək təhlükənin qarşısının alınmasında mühüm alət olub"", - deyə XİN rəhbəri bildirib .
Oktyabrın 13-də Amerika prezidenti Donald Tramp bildirib ki, ABŞ İrana qarşı olan strategiyasını yenidən nəzərdən keçirib və bu ölkə ilə nüvə sazişini istənilən vaxt poza bilər.
N.O.
www.oxu.az
"
"İslandiya prezidenti vanna qəbul edərkən burnunu sındırdıİslandiya lideri Qvüdni Youhannesson vanna qəbul edərkən burnunu sındırıb, bu barədə Oxu.Az “The Guardian”a istinadən xəbər verir.
“İsti və rahat vanna dünən gecə həddindən çox isti və rahat olub”, - deyə prezident bildirib.
Dövlət başçısı qeyd edib ki, hadisədən sonra dərhal xəstəxanaya çatdırılıb və onun burnuna bir neçə tikiş vurulub.
Youhannesson hazırda özünü yaxşı hiss etdiyini vurğulayıb
N.О.
www.oxu.az
"
"Timoşenko Poroşenkonu oğurluğa görə öz əlini kəsməyə çağırıbUkraynanın ""Batkivşina"" partiyasının lideri Yuliya Timoşenko ölkə prezidenti Pyotr Poroşenkoya silahlı qüvvələrdə etdiyi oğurluğa görə öz əlini kəsməyi təklif edib.
Oxu.Az “Report”a istinadən xəbər verir ki, partiya lideri Poroşenkonu ordunun təmin edilməsi üçün saxta müqavilələr hesabına büdcədən böyük miqdarda vəsaitlər mənimsəməkdə ittiham edib.
Timoşenko xatırladıb ki, Poroşenko bundan əvvəl orduda korrupsiya ilə məşğul olanların əlini kəsəcəyini vəd edib.
""Mən eşidəndə ki, onlar ordudakı bütün korrupsionerlərin əlini kəsəcəklər, fikirləşdim ki, bəs onlar bundan sonra belə müqavilələri necə imzalayacaqlar"", — deyə Timoşenko Ukrayna televiziyasının efirində bildirib.
N.О.
www.oxu.az
"
"Kaliforniyada meşə yanğınlarında ölənlərin sayı 36-ya çatıb ABŞ-ın Kaliforniya ştatında tüğyan edən meşə yanğınları nəticəsində ölənlərin sayı 36 nəfərə çatıb.
Oxu.Az-ın APA-ya istinadən xəbərinə görə, bu barədə “AP” agentliyi xəbər verib.
Son məlumatlara əsasən, yanğın azı 5 700 çox ev və inzibati binanı qismən və yaxud tamamilə məhv edib, təxminən 90 min insan evini tərk etmək məcburiyyətində qalıb. Hazırda bölgədə 17 yanğın ocağı mövcuddur. Alovun söndürülməsinə 9 minə yaxın yanğınsöndürən cəlb edilib. Yerli canlı qüvvəyə Kanada və Avstraliyadan gələn yanğınsöndürənlər kömək edir. 
N.O.
www.oxu.az
"
"Araz Ağalarov iki qabırğasını sındırıbAzərbaycan əsilli rusiyalı oliqarx Azar Ağalarov idman məşğul olarkən iki qabırğasını sındırıb.
Oxu.Az-ın xəbərinə görə, biznesmen bu barədə Zhara TV-yə “Crocus Fitness”in təqdimat zamanı deyib.
“Mən indi güclə dayanmışam. Daha iki həftə idmanla məşğul ola bilməyəcəm”, - Araz Ağalarov bildirib.
“Oğlan voleybol oynayıb”, - Ağalarovun oğlu Emin gülərək əlavə edib.
S.B.
www.oxu.az
"
"KİV: Rakka İŞİD-dən tam azad olunubİŞİD terror təşkilatının paytaxtı sayılan Suriyanın Rakka şəhəri yaraqlılardan tam azad edilib.
Oxu.Az-ın xəbərinə görə, bu barədə cümə günü Əl-Ərəbiyə telekanalı məlumat yayıb.
Bildirilir ki, sağ qalmış terrorçular ""Azad Suriya Ordusu"" silahlı koalisiyasının dəstələrinə təslim olublar.
Rakkanın azad olunması uğrunda əməliyyat iyunun 6-da başlayıb. Əməliyyat zamanı “Azad Suriya Ordusu” ABŞ-ın rəhbərlik etdiyi beynəlxalq koalisiya hava dəstəyi göstərib.
S.B. 
www.oxu.az
"
"Ruhani Trampın çıxışını sərt tənqid edibİran prezidenti Həsən Ruhani Press TV telekanalının efirində canlı yayımda çıxış edərək, ABŞ lideri Donald Trampın sözlərini tənqid edib.
Oxu.Az-ın xəbərinə görə, Ruhani bildirib ki, Trampın İran xalqı barədə çıxışı yalnız təhqir və əsassız ittihamlardan ibarətdir.
Həsən RuhaniABŞ prezidentini beynəlxalq öhdəliklər, qlobal etika və ədəb qaydalarını bilmək üçün dünya tarixi və coğrafiyanı oxumağa dəvət edib.
Ruhani Trampın 2015-ci ildə İranla “altılıq” (Rusiya, Böyük Britaniya, Çin, ABŞ, Fransa və Almaniya) arasında imzalanmış nüvə sazişinə yenidən baxılması tələbini rədd edib. İran prezidenti bəyan edib ki, saziş dəyişilməz qalacaq:
“Bu, İran və ABŞ arasında imzalanmış saziş deyil, onu pozmaq olmaz”.
H.Ruhani həmçinin bildirib ki, ABŞ-ın məqsədi İranda iqtisadiyyat və investisiyaya ziyan vurmaq və Hərtərəfli Birgə Fəaliyyət  Planının pozulmasına nail olmaqdır.
S.B.
www.oxu.az
"
"ABŞ SEPAH-a qarşı sanksiyalar tətbiq edibABŞ Maliyyə nazirliyi İran İslam İnqilabı Keşikçiləri Korpusuna (SEPAH) qarşı sanksiyalar tətbiq edib.
Oxu.Az-ın xəbərinə görə, bu barədə nazirliyin rəsmi saytında bildirilir.
SEPAH terrorçuluğu dəstəkləyən təşkilatların siiyahısına daxil edilib. Bundan əlavə, İranın “Fanamoj”, “Rastafann Ertebat Engineering Company” və “Shahid Alamolhoda Industries” şirkətləri də sanksiyalara məruz qalıblar.
S.B.
www.oxu.az
"
"YUNESKO-nun yeni baş direktoru məlum olubFransanın sabiq mədəniyyət naziri Odre Azule YUNESKO-nun baş direktoru seçilib.
Oxu.Az-ın xəbərinə görə, o, 58 mümkün səsdən 30-nu toplayıb.
Azulenin qətərli rəqibi Həməd bin Ədüləziz Əl-Kavari 28 səs alıb.
Qeyd edək ki, səsvermədə qələbə qazanmaq üçün azı 30 səs toplamaq lazım idi.
S.B.
www.oxu.az
"
"İstanbulda məktəblilərə atəş açıldı – Yaralananlar varİstanbulda Pendik rayonunda naməlum şəxs məktəbli uşaqlara hücum edib.
 
Oxu.Az Modern.az-a istinadan xəbər veru, naməlum şəxs uşaqlar məktəbdən çıxarkən onlara silahla atəş açıb. İnsident nəticəsində 3 uşaq yaralanıb.
Hadisə yerinə polis və tibbi briqada cəlb olunub.
 
Məlumata görə, hadisədən sonra hadisəni törədən şəxs intihar etmək istəyib.
Hadisənin təfərrüatları və yaralı şagirdlərin vəziyyəti barədə detallar verilməyib.
www.oxu.az
 
"
"Gürcüstanda Konstitusiyaya dəyişikliklər qəbul edildiGürcüstan parlamenti prezident Giorgi Marqvelaşvilinin vetosunu aradan qaldıraraq, Konstitusiyaya düzəlişlər barədə qanunu qəbul edib. 
Oxu.Az-ın APA-nın yerli bürosuna istinadən məlumatına görə, qanun layihəsinin lehinə 117, əleyhinə isə 7 deputat səs verib.
Yeni dəyişikliklərə əsasən, Gürcüstanda parlament seçkiləri və prezidentin seçilməsi proseduru dəyişir. Deputatlar proporsional seçki sistemi ilə, prezident isə birbaşa deyil, 300 üzvü olacaq xüsusi seçki kollegiyası tərəfindən seçiləcək.
Yenilənmiş Konstitusiya 2018-ci ilin prezident seçkilərindən sonra qüvvəyə minəcək. Lakin proporsional sistem növbəti seçkilərdə yox, ondan sonrakı seçkilərdə tətbiq ediləcək.
N.О.
www.oxu.az
"
"""Türk Hava Yolları""nın təyyarəsi məcburi eniş etdi""Türk Hava Yolları""  aviaşirkətinə məxsus təyyarə Keniyanın Mombasa hava limanına təcili eniş edib.
Оxu.Az-ın məlumatına görə, İstanbula doğru hərəkət edən THY-nin hava gəmisi mühərriklərdən birinə quşların girməsi səbəbindən yenidən Mombasa aeroportuna enməyə məcbur olub.
121 sərnişini olan təyyarə texniki baxışdan sonra İstanbula uçub.
N.H.
www.oxu.az
"
"İraq Bərzaniyə 48 saat vaxt verdiİraq mərkəzi hakimiyyətinə bağlı ağır hərbi texnika ilə silahlanan “Haşdi Şabi” qüvvələri Kərkük şəhərinin mərkəzindən 20 km aralıda yerləşiblər.
Oxu.Az-ın məlumatına əsasən, bu barədə “Report” ""Hürriyet""ə istinadən xəbər verir. 
Bildirilir ki, onlar Kərkük vilayətinin qərb və cənub bölgələrində dislokasiya olunublar.
2014-cü ilin aprelində terrorçu İŞİD qruplaşması Kərkükün Havicə rayonunu və ona bağlı 4 qəsəbəni ələ keçirmişdi. Bu yaxınlarda İraq ordusu və “Haşdi Şabi” qüvvələri həmin ərazini terrorçulardan təmizləyib. Bu əməliyyatdan sonra Kərkükdə güclər nisbəti dəyişməyə başlayıb.
Kərkük-Bağdad avtomobil yolu “Haşdi Şabi” qüvvələrinin nəzarəti altındadır.
Bəzi bölgələrdə İraqın şimalındakı yerli hökumətin silahlı dəstəsi (“peşmərgə”) ilə bu qüvvə arasındakı məsafə 500 metrdir.
“Peşmərgə”nin 70 birliyinin komandanı Cəfər Mustafa Kərkükdə keçirdiyi toplantıdan sonra bildirib: “Atışma olmaması üçün İbadi (İraqın baş naziri Heydər əl-İbadini nəzərdə tutur - red.) və başqaları ilə danışıqlar apardıq. Savaşın olmasını istəmirik. Ancaq savaş qapımıza dayanarsa, savaşacağıq. Cənub Cəbhəsi komandanı Vesta Resul məktub yazaraq, 48 saat ərzində hərbi bazalar, hava limanı və neft quyularını təhvil verməyimizi istəyib. Federal polis güclərinin bu yerlərə girəcəyini də bildirib. Biz onların istədiklərini heç vaxt etməyəcəyik. Bunu yoxlaya bilərlər"".
İraqın şimalındakı yeri muxtariyyətin başçısı Məsud Bərzaninin oğlu Mansur Bərzani ötən gün silahlanaraq, Kərkükə gedib.
Qeyd edək ki, bir müddət əvvəl İraq ordusu ilə “Haşdi Şabi” qüvvələrinin birlikdə Kərkükdəki neft quyuları və hərbi hava limanının geri qaytarılması istiqamətində əməliyyata başladıqları barədə məlumat yayılmışdı.
İraq ordusu bu xəbəri təkzib edərək, əməliyyatın başlamadığını, Kərkük ətrafında bəzi araşdırmaların aparıldığını bildirib. 
N.O.
www.oxu.az
"
"Ərdoğan: ABŞ dünyaya yalan danışır""ABŞ rəsmiləri - İstanbul konsulluğunun həbs olunmuş əməkdaşı ilə görüşə bilmədiklərini deyənlər yalan danışırlar"".
Oxu.Az TASS-a istinadən xəbər verir ki, bu sözləri Türkiyə prezidenti Rəcəb Tayyip Ərdoğan bildirib. 
Ərdoğan əlavə edib ki, ölkəsinin tərəfdaşı olan dövlətlərin riyakarlığı onu ciddi narahat edir: ""ABŞ bütün dünyaya yalan danışır. Heç kim onun həbsindən sonra konsulluğunun əməkdaşı ilə görüşmək istəməyib. Onlara sənəd lazımdır? Onu XİN deyil, məhkəmə verəcək. Təkbətək görüşlərdə vədlər və təminatlar verirlər. Lakin arxamızca gizlədilməsi mümkün olmayan mümkün çirkin oyunlar aparırlar"".
N.H.
www.oxu.az
"
"Aİ binasında tüstülənməAvropa İttifaqının Brüsseldəki binasında tüstülənmə olub. Оxu.Az bu barədə TASS-a istinadən xəbər verir.
Təşkilat oktyabrın 13-də bəyanat yayıb. 
İşçilər binadan təxliyyə edilib, 10 nəfərdən çox insan tüstüdən zəhərlənib.
N.H.
www.oxu.az
"
"Türkiyə fövqəladə rejimi üç ay uzadılacaqTürkiyədə fövqəladə vəziyyət rejiminin daha üç ay uzadılacağı gözlənilir.
Oxu.Az  NTV-yə istinadən xəbər verir ki, belə bir bəyanatla  hakim Ədalət və İnkişaf Partiyasının (AKP) Türkiyə Böyük Millət Məclisindəki fraksiyasının başçısı Mustafa Elitaş çıxış edib.
Onun sözlərinə görə, fövqəladə vəziyyət rejiminin uzadılması məsələsi oktyabrın 16-da Milli Təhlükəsizlik Şurasının toplantısında müzakirə olunacaq: “Qərar Nazirlər Kabinetində qəbul olunduqdan sonra parlamentdə müzakirə ediləcək”.
Qeyd edək ki, Türkiyədə fövqəladə vəziyyət rejimi 2016-cı il iyulun 15-də dövlət çevrilişinə cəhddən sonra tətbiq olunub.  
N.H.
www.oxu.az
"
"Vikinqlərin dəfn geyimini bəzəyən “Allah” yazısıİsveçdə tədqiqatçılar Vikinq qayıq qəbirlərindəki dəfn geyimi üzərində həkk edilmiş ərəb hərfləri aşkarlayıblar. Bu, İslamın Skandinaviyaya təsiri haqqında yeni suallar ortaya çıxarır.
Oxu.Az BBC-yə istinadən xəbər verir ki, bu barədə jurnalist Tharik Hüseyn yazıb.
Tipik Vikinq dövrü kəfənləri 100 ildir ki, qorunur. Amma IX və X əsr qəbirlərindən tapılan geyimlər üzərində aparılan yeni tədqiqatlar Vikinq və müsəlman dünyaları arasında əlaqə olduğunu göstərir.
Yeni tədqiqatlar nəticəsində geyimlərin üzərində ipək və gümüş saplarla həkk edilən naxışların ""Allah"" və ""Əli"" sözlərini əmələ gətirdiyi məlum olub.
Yazıları Uppsala Universitetindən tekstil arxeoloqu Annika Larsson üzə çıxarıb. O, XIX əsrin sonu - XX əsrin əvvəllərində Birka və Gamla Uppsalada aşkar olunan qayıq və otaq məzarlardakı kişi və qadın dəfn geyimlərinin qalıqlarını tədqiq edərkən naxışlarla qarşılaşıb.
Unudulmuş parçaların Asiya, İran və Çindən gəldiyini müəyyənləşdirdikdən sonra bu, Larssonun diqqətini cəlb edib.
O qeyd edib ki, 1.5 santimetrdən böyük olmayan bu kiçik həndəsi işarələr Skandinaviyada gördüyü heç bir işarəyə bənzəmirdi.
""İspaniyada mavr parçalarını xatırlamayana qədər, onları heç nə ilə tutuşdura bilmirdim"", - deyə Larsson bildirib.
Arxeoloqun sözlərinə əsasən,  qarşısındakıların Vikinq naxışları yox, ərəb-kufi yazılarının və iki sözün təkrarının olduğunu sonradan anlayıb. Onlardan birini iranlı həmkarının köməyi ilə oxuya bilib: ""Əli - İslamın dördüncü xəlifəsi"".
Amma ""Əli"" sözünün yanındakı sözü açmaq asan olmayıb. Bunun üçün Larsson hərfləri böyüdərək, hər bucaqdan yoxlayıb.
""Birdən aynalı yazı ilə həkk olunan “Allah'” sözünü gördüm"", - deyə arxeoloq bildirib.

""Vikinq məzarlarındakı qazıntılardan sonra götürdüyümüz nümunələrin DNT analizləri göstərib ki, dəfn olunan insanlar fars əsillidirlər. Burada da İslam üstünlüyə malik olub. Bununla belə, yeni tapıntılar göstərir ki, İslam ideyaları Vikinq dəfn ənənələrinə böyük təsir göstərib. Məsələn, ölümdən sonra cənnətdə əbədi həyat"", – deyə Larsson bildirib.

Vikinq və müsəlman dünyaları arasındakı əlaqəni əks etdirən çoxsaylı tarixi dəlillər mövcuddur. Buraya şimal yarımkürəsində tapılan İslam qəpikləri də daxildir.
İki il əvvəl tədqiqatçılar Birkadakı qadın məzarından tapılan gümüş üzüyü yenidən yoxlayarkən onun daşı üzərində ""Allah üçün"" ifadəsini aşkarlamışdılar.

Yazı kufcə idi. İraqın Kufə şəhərində VII əsrdə istifadə olunan bu dil ""Quran""ın ilk dəfə qələmə alındığı ərəb dillərindən biridir.
N.O.
www.oxu.az
"
"Dəniz Baykal AŞPA-da Azərbaycana qarşı səs verib - FOTOXəbər verdiyimiz kimi, Avropa Şurası Parlament Assambleyasında (AŞPA) oktyabrın 11-də Azərbaycanla bağlı iki hesabat üzrə qətnamələr böyük səs çoxluğu ilə qəbul edilmişdi.
Oxu.Az xəbər verir ki, həmməruzəçilər Stefan Şennax və Sezar Florin Predanın müəllifləri olduqları “Azərbaycanda demokratik təsisatların vəziyyəti” adlı tənqidi hesabat üzrə Qətnamənin lehinə Türkiyə Böyük Millət Məclisinin CHP partiyasının deputatları -  Dəniz Baykal, Gülsün Bilgəhan, İlhan Kəsici də səs veriblər. 



Xatırladaq ki, Azərbaycan Respublikası Prezidentinin İctimai-siyasi məsələlər üzrə köməkçisi Əli Həsənov Azərbaycana dair qəbul olunmuş sənədlərə münasibət bildirmişdi. Onun sözlərinə görə, AŞPA müəyyən maraqlı anti-Azərbaycan dairələrin subyektiv mülahizələri əsasında hazırlanan və xüsusi məqsəd daşıyan bu sənədləri qəbul etməklə, növbəti dəfə ölkəmizə qarşı öz qərəzli və ədalətsiz mövqeyini nümayiş etdirib.
“Bu gün demokratiya yolu ilə inkişaf edən, Avropa İttifaqı ilə strateji tərəfdaşlıq haqqında saziş imzalamağa hazırlaşan Azərbaycanın süni şəkildə sıxışdırılması bir daha göstərir ki, AŞPA müəyyən məqsədli dairələrin əlində təzyiq vasitəsinə çevrilib və konkret sifariş yerinə yetirir”, - deyə prezidentin köməkçisi vurğulayıb.
N.O.
www.oxu.az
"
"Çində valideynlər oyuncağa görə əlbəyaxa oldular – VİDEOÇində bir neçə ailə başçısı uşaqlarının bölə bilmədiyi oyuncağa görə dalaşıblar.
Oxu.Az 1news.az-a istinadən xəbər verir ki, hadisə Quandun əlayətinin Şençşen şəhərində baş verib. Davaya oyuncağın kimə məxsus olması barədə mübahisə səbəb olub.

E.C.
www.oxu.az
"
"Türkiyə Rusiya ilə birgə  ""S-400""-lərin istehsalına başlayırTürkiyə və Rusiya ""S-400"" zenit-raket komplekslərinin (ZRK) birgə istehsalına başlayacaqlar.
Oxu.Az xəbər verir ki, bu bəyanatla Türkiyə prezidenti Rəcəb Tayyib Ərdoğan çıxış edib.
Dövlət başçısı qeyd edib ki, Moskva və Ankara arasında ""S-400"" raketlərinin əldə edilməsi məsələsində heç bir problem yoxdur.
R.T.Ərdoğan bildirib ki, Türkiyənin özünü müdafiə etmək hüququ var və heç bir ölkə rəsmi Ankaraya göstəriş verə bilməz.
N.H.
www.oxu.az
"
"ABŞ YUNESKO-ya şərt qoyduABŞ YUNESKO-ya qayıtmaqla bağlı şərtlərini açıqlayıb.
Oxu.Az “Rossiya 24”-ə istinadən xəbər verir.
ABŞ dövlət departamentinin nümayəndəsi Hezer Nauert bildirib ki, təşkilat islah edilib, ilkin formata qayıtdığı təqdirdə ABŞ YUNESKO-ya qayıda bilər. 
Qeyd edək ki, YUNESKO-dan çıxmaq barədə qərar vəsaitlərə qənaət etmək və  təşkilatda baş qaldırmış antiisrail fikirlərə etiraz məqsədilə qəbul edilib.
N.О.
www.oxu.az
"
"Kaliforniyada meşə yanğınları zamanı ölənlərin sayı 31 nəfərə çatdı - FOTOABŞ-ın Kaliforniya ştatında tüğyan edən meşə yanğınları nəticəsində ölənlərin sayı 31 nəfərə çatıb.
Oxu.Az xəbər verir ki, bu barədə ""ABC"" telekanalı məlumat yayıb.
Mətbuat bundan əvvəl 29 nəfərin öldüyünü xəbər vermişdi.

















 A.S.
www.oxu.az
"
"ABŞ-ın Türkiyə narahatlığının səbəbi bilindi - “S-400” Türkiyənin Rusiyadan “S-400” zenit-raket kompleksləri almaq qərarı problem yaradıb.
Oxu.Az-ın APA-ya istinadən verdiyi xəbərə görə, bu barədə ABŞ-ın NATO-dakı daimi nümayəndəsi Key Beyli Hatçison bildirib.  
“Bu addım NATO-da narahatlığa səbəb oldu, belə ki, həmin sistemlər Alyansın istifadə etdiyi komplekslərlə uzlaşmır”, - deyə Key Beyli Hatçison “Washington Post” nəşrinə müsahibəsində bildirib. 
Bununla belə, K.Hatçison Türkiyənin ABŞ-ın əsas tərəfdaşı olduğunu, Vaşinqtonun Ankara ilə əməkdaşlıqda maraqlı olduğunu vurğulayıb.
“ABŞ Türkiyənin Rusiya ilə yaxınlaşmasını istəmir. Bu, bizim marağımızda deyil. Bu, heç Türkiyənin özünün də marağında deyil”, - deyə ABŞ-ın NATO-dakı daimi nümayəndəsi qeyd edib.
 A.S.
www.oxu.az
"
"Puerto-Rikoda qasırğa qurbanlarının sayı artırPuerto-Rikoda “Mariya” qasırğasından ölənlərin sayı 49 nəfərə çatıb.
Oxu.Az Report-a istinadla xəbər verir ki, bu barədə ölkənin İctimai Təhlükəsizlik Departamentinə istinadən ""NBC"" telekanalı məlumat yayıb.
“Puerto-Rikoda ölənlərin sayı 49 nəfərə qədər artıb. 45 nəfər “Mariya” qasırğasından, 4 nəfər isə təbii fəlakətin vurduğu zərbədən sonra bakterial xəstəliklərdən ölüb”, - deyə telekanal öz “Twitter” mikrobloqunda yazıb.
Bundan əvvəl ölənlərin 43 nəfər olduğu bildirilirdi.
 A.S.
www.oxu.az
"
"Türkiyə Silahlı Qüvvələri İdlibə daxil olduTürkiyə Silahlı Qüvvələri Suriyanın İdlib şəhərinə daxil olub. 
Oxu.Az-ın xəbərinə görə, bu barədə Trend türk KİV-lərinə istinadən məlumat verir.
Qeyd olunur ki, Ankarada imzalanan saziş əsasında fəaliyyət göstərir və Moskva ilə öz addımlarını uyğunlaşdırır. Bu əməliyyatlar “Azad Suriya Ordusu” ilə birgə aparılacaq.
Daha öncə Türkiyə Silahlı Qüvvələrinin Suriyada hərbi əməliyyatların aparılması üçün hazırlıqları başa çatdırdığı barədə məlumat yayılmışdı.
S.B.
www.oxu.az
"
"YUNESKO-nun baş direktoru dördüncü turda da seçilmədiParisdə baş tutan YUNESKO-nun baş direktoru postuna seçkilərin 4-cü turu da nəticə verməyib. 
Oxu.Az-ın xəbərinə görə, namizədlərdən heç biri qələbə qazanmaq üçün kifayət qədər səs toplamayıb.
YUNESKO-nun yeni rəhbəri vəzifəsinə üç ölkənin nümayəndələri iddia edir. Onlarını sırasında Frananın sabiq mədəniyyət naziri Odri Azule, Misirin sabiq ailə və cəmiyyət məsələləri üzrə naziri Muşira Xəttab və Qətərdən olan diplomat Həməd bin Əbdüləziz əl-Kavari var.
Keçirilən səsvermədə Azule və Xəttab 18, əl-Kavari isə 22 səs toplaya biliblər. Lazımi 30 səsi isə heç bir namizəd toplaya bilməyib.
S.B.
www.oxu.az
"
"Çılpaq rusiyalı turist avtomobildə “striptiz” göstərəkən ölüb – FOTO + VİDEO (18+)Dominikan Respublikasında rusiyalı turist ölüb.
Oxu.Az-ın xəbərinə görə, hadisə oktyabrın 10-da baş verib.
33 yaşlı Çelyabinsk sakini Natalya Borodina avtomobil hərəkətdə olan zaman “striptiz” göstərməyə çalışıb. Yüksək sürətlə Punta-Kana hava limanı tərəfinə hərəkət edən “Kia Picanto”nun pəncərəsindən çıxan Natalya yol nişanına çırpılıb. 
Qadın xəstəxanaya çatdırılsa da onun həyatını xilas etmək mümkün olmayıb. 
Hadisə zamanı sükan arxasında Borodinanın rəfiqəsi Ukrayna vətəndaşı İvanna Boyraçuk olub.



























S.B.
www.oxu.az
"
"Kataloniya müstəqilliyinin tərəfdarları və əleyhdarları arasında dava – VİDEOOktyabrın 12-də, İspan milləti günündə Barselonada Kataloniyanın müstəqilliyinin tərəfdarları və əleyhdarları kütləvi dava salıblar. 
Oxu.Az-ın xəbərinə görə, videonu La Vanguardia nəşri dərc edib.
Dava günorta saatlarında şəhərin mərkəzində baş verib. Toqquşmada futbol azarkeşləri və ultrasağ qruplaşmaların üzvləri iştirak ediblər. Hadisə nəticəsində bir polis yaralanıb, 20 dava iştirakçısı həbs olunub. 
Kataloniyada müstəqillik referendumu oktyabrın 1-də keçirilib. Seçicilərin 90 faizi regionun İspaniyanın tərkibindən çıxmasına səs verib.

S.B.
www.oxu.az
"
"ABŞ-ın ardınca İsrail də YUNESKO-dan çıxırİsrailin ABŞ-ın ardınca YUNESKO-dan çıxmaq niyyətindədir.
Oxu.Az-ın xəbərinə görə, baş nazir Benyamin Netanyahu ölkənin Xarici İşlər Nazirliyinə müvafiq sənədləri hazırlamağı tapşırıb.
Qeyd edək ki, bundan əvvəl Amerika Birləşmiş Ştatları da təşkilatın sıralarını tərk etdiyini elan edib.
ABŞ 31 dekabr 2018-ci ilə qədər UNESСO-da işinə davam edəcək, ondan sonrakı dövrdə isə sadəcə müşahidəçi missiyasını yerinə yetirəcək.
Xatırladaq ki, Birləşmiş Ştatlar 2011-ci ildə Fələstinin təşkilatın sıralarına tamhüquqlu üzv qəbul olunmasından sonra YUNESKO-nun maliyyələşdirilməsində iştirakdan imtina edib.
S.B.
www.oxu.az
"
"Şimali Koreya Krımı Rusiyanın ərazisi kimi tanıyıbKoreya Xalq Demokratik Respublikası Krım yarımadasını Rusiya Federasiyasının regionu kimi tanıyıb.
Oxu.Az-ın xəbərinə görə, bu barədə cümə axşamı, oktyabrın 12-də, Rusiyanın KXDR-dəki səfirliyi məlumat yayıb.
“Respublika yarımadanın Rusiya Federasiyasının tərkibinə daxil olması barədə Krımda keçirilən referendumun nəticələrinə hörmətlə yanaşır. KXDR hesab edir ki, ümumxalq səsverməsi beynəlxalq normalara uyğun keçirilib”, - məlumatda deyilir.
Səfirlikdə əlavə ediblər ki, rəsmi Pxenyan bu məsələ ilə bağlı öz mövqeyini BMT-də səsvermə zamanı bildirib. 
S.B.
www.oxu.az
"
"Kaliforniyada polis meşə yanğınının içindən keçdi – VİDEOABŞ-ın Kaliforniya ştatında polis işçisi hər iki tərəfi alovla əhatə olunan yoldan keçib.
Oxu.Az-ın xəbərinə görə, videonu BFMTV dərc edib.
Avtomobili San-Fransisko ətrafında Sonoma dairəsinin şerifi sürüb.
Son məlumata əsasən, bölgədə 23 nəfər meşə yanğınlarının qurbanı olub. Yanğınla mübarizəyə səkkiz min yanğınsöndürən və xilasedici cəlb olunub.

S.B.
www.oxu.az
"
"Vladimir Putin və onun zooparkı - FOTOTürkmənistan prezidenti Qurbanqulı Berdımuxammedov rusiyalı həmkarı Vladimir Putinə keçmiş ad günü münasibətilə alabay itinin küçüyünü bağışlayıb.
Oxu.Az bu barədə Virtualaz.org-a istinadən xəbər verir.
""İndi bizim bir ümumi dostumuz var. Bu, dünyada yeganə alabay itidir və mən bu gün bu balaca alabayı özümlə gətirmişəm"", - deyib türkmən lideri və əlavə edib ki, itə ""Vernıy"" - ""Vəfalı"" adını qoyub.

Oktyabrın 7-də Rusiya prezidentinin 65 yaşı tamam olub.
17 il ərzində gah prezident, gah da baş nazir olan Vladimir Putinə hədiyyə edilmiş heyvanlardan balaca bir zoopark yaradıla bilərdi.
Hər şey o vaxtlar FHN-nin başçısı olan Sergey Şoyqunun 2000-ci ildə ona bağışladığı Koni adlı qara labrodordan başlayıb.

2000-ci ildə Orlov vilayətinin qubernatoru Yeqor Stroyev Putinə məşhur Orlov yorğası bağışlayıb.
2001-ci ildə Başqırdıstan rəhbəri Murtaza Raximov də prezidentə at bağışlayıb. Bu Axaltəkə cinsindən olan qonur rəngli dayça idi.
Bundan bir il sonra Putin İordaniya kralı 2-ci Abdullahın hədiyyəsi olan üç ərəb cıdır atını qəbul edib. Bu atların adları - İbn Məruf, Hakimə və Ayzis idi.

Daha bir atı prezidentə o vaxtkı Tatarıstan prezidenti Mintimer Şaymiyev 2005-ci ildə bağışlamışdı. Bu Vadik ləqəbli falabella ponisi idi.
2003-cü ildə Moskva meri Yuri Lujkov Putinə ağ keçi hədiyyə etmişdi. Prezident bu keçiyə ""Skazka"" - ""Nağıl"" adı vermişdi.
2008-ci ildə ad günündə Putinə Amur pələnginin balasını hədiyyə etmişdilər. İlk vaxtlar iki yaş yarımlıq Maşa Novo-Oqoryovadakı iqamətgahda yaşasa da, daha sonra Gelencikdəki zooparka köçürülmüşdü.

2010-cu ildə Türkmənistan lideri Putinə iki nadir Asiya qaplanı bağışlayıb. Onlara Alous və General adları verilmişdi. Hazırda bu qaplanlar Qafqazda vəhşi heyvanlar üçün xüsusi mərkəzdə saxlanılır.
2010-cu ildə Bolqarıstan baş naziri Boyko Borisov Putinə qaraqaçan çoban itinin küçüyünü hədiyyə edib. Bu itə ad qoyulması üçün müsabiqə elan edilmişdi. Baffi adını təklif etmiş 5 yaşlı Dima Sokolov müsabiqənin qalibi olmuşdu.

2012-ci ildə Yaponiyanın Akita prefekti Norihisa Satake Putinə Akita itinin Yume adlı küçüyünü bağışlayıb.
Putin zooparkında başqa eksponatlar da var.
2002-ci ildə Moldova prezidenti Vladimir Voronin Putinin 50 illiyi münasibətilə ona büllur timsah bağışlayıb. Bu hədiyyənin üstündə yazı da var idi: ""Timsah yeganə heyvandır ki, geriyə hərəkət etmir"".
2013-cü ildə Almaniya kansleri Angela Merkel Putinə ququ quşlu saat hədiyyə edib. Bəzi jurnalistlər bunu Merkelin, Putinin tədbirlərə gecikmək xasiyyətinə işarə kimi qiymətləndiriblər.
Bundan bir il əvvəl Angela Merkel Putini Berlin görüşü üçün bir saata qədər gözləməli olmuşdu.
N.O.
www.oxu.az
"
"ABŞ YUNESKO-nu tərk edirABŞ yaxın günlərdə YUNESKO-dan çıxdığını elan etmək niyyətindədir.
Bu barədə Oxu.Az TASS-a istinadən xəbər verir.
YUNESKO-dan çıxmaq barədə qərar vəsaitlərə qənaət etmək və  təşkilatda baş qaldırmış antiisrail fikirlərə etiraz məqsədilə qəbul edilib.
Xatırladaq ki, Birləşmiş Ştatlar 2011-ci ildə Fələstinin təşkilatın sıralarına tamhüquqlu üzv qəbul edilməsindən sonra YUNESKO-nun maliyyələşdirilməsində iştirakdan imtina etmişdi.
N.H.
www.oxu.az
"
"Putinin İrana səfərinin tarixi məlum olduRusiya prezidenti Vladimir Putinin noyabrın 1-də İrana səfər edəcəyi planlaşdırılır.
Oxu.Az-ın məlumatına əsasən, bu barədə Rusiya dövlət başçısının sözçüsü Dmitri Peskov bildirib.
“Dövlət başçısının İrana səfərinə hazırlıq gedir”, - deyə Peskov əlavə edib.
Daha öncə V.Putinin ilin sonunadək ""Azərbaycan-İran-Rusiya"" formatında prezidentlərin üçtərəfli görüşündə iştirak etmək üçün İrana səfər edəcəyi bildirilmişdi.
N.O.
www.oxu.az
"
"Fələstin lideri Qəzzaya gedəcəkFələstin Dövlətinin prezidenti Mahmud Abbas ay ərzində Qəzza sektoruna gedəcək.
Oxu.Az-ın məlumatına görə, bu, Fələstin liderinin son 10 ildə anklava ilk səfəri olacaq.
Bundan başqa, M.Abbas Qəzzaya səfərdən bir ay sonra Qahirədə bütün Fələstin hərəkatları nümayəndələrinin görüşündə iştirak edəcək.
N.H.
www.oxu.az
"
"Marqvelaşvili azərbaycanlıları əfv etdi""Gürcüstan prezidenti Georgi Marqvelaşvili 226 məhbusun əfv edilməsi barədə fərman imzalayıb. Onların sırasında azərbaycanlılar da var"".
Oxu.Az-ın məlumatına görə, bunu Report-un Gürcüstan bürosuna açıqlamasında Gürcüstan Əfv Komissiyasının sədri Zviad Koridze deyib. 
Z.Koridze bildirib ki, komissiya sentyabrın 27-dən oktyabrın 4-dək ümumilikdə 1406 məhbusun müraciətinə baxıb: ""Onlardan 226-nın əfv olunması barədə Gürcüstan prezidentinə müraciət olunub. Əfv olunanlar arasında qadınlar və azyaşlılar da var”.
Komissiya sədrinin sözlərinə görə, əfv olunanlardan 141-i həbsxanadan bu gün buraxılacaq, 85 nəfərin isə cəzası yüngülləşdirilib: “Gürcüstan prezidenti zaman-zaman məhbusların əfv olunması barədə fərmanlar imzalayıb. Əfv olunanlar arasında Gürcüstan vətəndaşı olan azərbaycanlılar da olub. Yeni əfv olunanlar arasında da azərbaycanlılar var”.
N.O.
www.oxu.az
"
"Türk mətbuatından Azərbaycana hörmətsizlik - FOTO""Sputnik"" xəbər agentliyinin türk dilində olan bölməsi, eləcə də, Türkiyənin “Hurriyet” qəzeti   Antarktidada meydana gələn dəliyin böyüklüyü ilə bağlı xoşagəlməz müqayisə aparıb. 
Oxu.Az xəbər verir ki, qeyd edilən KİV-lərdə sahildən yüzlərlə kilometr aralıda yaranan dəliyin böyüklüyünün Azərbaycan ərazisi boyda olduğu vurğulanıb.  
Yaranmış böyük dəliklə bağlı danışan Toronto Universitetinin professoru Kent Mur bu cür halların, adətən, qitənin sahilboyu ərazilərində meydana gəldiyini bildirib. Onun sözlərinə görə, peyklər olmasaydı, həmin dəliyin meydana gəlməsi barədə məlumat olmayacaqdı. Doktor həmin ərazidə 1970-ci illərdə də oxşar dəliyin yarandığını bildirib. K.Mur qeyd edib ki, o zaman texnoloji məhdudliyyətlər olduğundan,  elm adamları araşdırma apara bilməyiblər.








N.O.
www.oxu.az
"
"Avropa İttifaqında yeni struktur yaradılırAİ Şurası ümumi Avropa Prokurorluğunun (EPPO) yaradılmasını dəstəkləyib. Bu struktur dələduzluq və Avropa İttifaqının maliyyə maraqları ilə bağlı digər cinayətləri araşdıracaq. 
Oxu.Az-ın məlumatına əsasən, bu barədə təşkilatın yaydığı məlumatda bildirilir. 
Qeyd edilir ki, EPPO-nun mərkəzi Lüksemburqda yerləşəcək.
Yeni strukturun yaradılmasının lehinə Aİ üzvü olan 28 ölkədən 20-si səs verib.
N.О.
www.oxu.az
"
"KTMT-nin qərargah rəisi Qarabağ münaqişəsinin həllindən danışdı""Dağlıq Qarabağ münaqişəsinin həlli yalnız sülh yolu ilə mümkündür"".
Oxu.Az Report-a istinadən xəbər verir ki, bunu Kollektiv Təhlükəsizlik Müqaviləsi Təşkilatının (KTMT) Birləşmiş Qərargah rəisi, general-polkovnik Anatoli Sidorov deyib.
""Paqon daşımağıma baxmayaraq, münaqişələrin həllinin yalnız sülh yolu ilə mümkün olduğuna əminəm. Belə addımlar müxtəlif strukturlarının birgə fəaliyyət göstərəcəyi təqdirdə mümkündür"", - A.Sidorov bildirib. 
O, Rusiya silahlarının Azərbaycana satılmasına da toxunub: ""Rəsmi Bakı belə satınalmalarda maraqlı olduqdan sonra mütləq haradansa tapıb alacaq. Belə bir deyim var: müqəddəs yer heç vaxt boş qalmır. Belə başa düşürəm ki, əsas vəzifə balansı saxlamaq və ya münaqişənin yekun həllinə nail olmaqdır. Bu baxımdan, Rusiya silahlarının Azərbaycana satılmasının öz müsbət tərəfləri də var"".
N.O.
www.oxu.az
"
"ABŞ Dövlət Departamentinin nümayəndə heyəti Türkiyəyə gedirABŞ Dövlət Departametinin nümayəndə heyəti gələn həftə Türkiyəyə gedəcək. 
Oxu.Az TASS-a istinadən xəbər verir ki, heyətə Dövlət Departamenti müşavirinin müavini Conatan Kohen başçılıq edəcək.
Amerikalı diplomatlar və Türkiyə rəsmilərinin Vaşinqtonla Ankara arasında yaranan viza böhranını müzakirə edəcəyi gözlənilir. 
Hazırkı böhranın həlli üçün iki ölkənin təmsilçilərindən ibarət komissiyanın yaradılması təklif olunub.
Qeyd edək ki, oktyabrın 11-də Türkiyə xarici işlər naziri Mövlud Çavuşoğlu ilə ABŞ-ın dövlət katibi Reks Tillerson arasında telefon danışığı olub. 
Tərəflər iki ölkə arasında vizaların verilməsinin qarşılıqlı olaraq dayandırılmasını müzakirə ediblər.
Oktyabrın 10-da isə Türkiyə baş nazirinin müavini Mehmet Şimşek viza böhranından sonra ilk dəfə olaraq ABŞ-a rəsmi səfərə gedib. “ABŞ-la problemlərimizi dialoq yolu ilə həll edəcəyik”, - deyə nazir ""Twitter"" səhifəsində yazıb.
Xatırladaq ki, ABŞ-ın İstanbuldakı Baş Konsulluğunun bir əməkdaşının casusluqda ittiham olunaraq, həbs olunmasından sonra Vaşinqton Türkiyə vətəndaşlarına viza verilməsini dayandırıb. Buna cavab olaraq Türkiyə ABŞ vətəndaşlarına vizaların verilməsini qeyri-müəyyən müddətə qədər təxirə salıb. 
N.H.
www.oxu.az
"
"“Qızıl top” mükafatçısı prezident oldu - FOTOLiberiya yığmasının sabiq futbolçusu və 1995-ci ildə “Qızıl top”un mükafatçısı olan Corce Vea ölkənin prezidenti seçilib.
Oxu.Az-ın məlumatına əsasən, bu barədə nairaland.com xəbər verir.
“Milan”, “Çelsi” və “Mançester Siti”nin sabiq hücumçusu Liberiya prezidenti seçkilərində özünün başlıca rəqibi Cosef Bokaya qəlib gəlib.








N.О.
www.oxu.az
"
"Frankfurtda tarixi qüllə tamamilə yandı - VİDEOAlmaniyanın Frankfurt-Mayn şəhərinin əsas görməli yerlərindən biri olan Höte qülləsi (Goetheturm) tamamilə yanıb.
Oxu.Az ""RİA Novosti""yə istinadən xəbər verir ki, yerli yanğınsöndürmə xidməti Zaksenhauzen bölgəsində baş verən yanğını söndürməyə çalışsa da, qülləni yanğından qorumaq mümkün olmayıb.
Yanğının başqa tikililərə keçməsinin qarşısı alınıb. 
Hadisənin səbəbi məlum deyil. Bununla bağlı araşdırma aparılır. 
Qeyd edək ki, hündürlüyü 43 metr olan Höte qülləsi 1867-ci ildə inşa edilib.1931-ci ildə isə taxta qüllə yenidənqurma işləri sayəsində bərpa edilib.

N.H.
www.oxu.az. 
"
"Rusiya müasir silahlar almaq üçün Ermənistana kredit verəcəkRusiya Ermənistana müasir silahların və hərbi avadanlıqların alınması və daşınmasını maliyyələşdirmək üçün 100 milyon dollar məbləğində dövlət ixrac krediti verəcək.
Oxu.Az-ın Armenpress-ə istinadən verdiyi məlumata görə, iki ölkə arasında belə bir razılaşmanın imzalanması məsələsi Ermənistan hökumətinin bu gün keçiriləcək iclasının gündəliyinə salınıb. 
Müqaviləyə əsasən, 100 milyonluq  dövlət ixrac krediti Ermənistana 20 il müddətinə verilir ki, bunun da 5 ilinin illik 3 faiz dərəcəsi ilə güzəştli olması nəzərdə tutulub.
Xatırladaq ki, 2015-ci ildə də Rusiya ilə Ermənistan arasında silahlarına alınmasına dair 200 milyon dollarlıq kredit razılaşması imzalanıb. 
N.О.
www.oxu.az
"
"Robot Sofiya BMT-nin mənzil-qərargahında keçirilən müzakirələrdə iştirak edib - VİDEOBMT-nin Nyu-Yorkda yerləşən mənzil-qərargahında keçirilən iclasda sürətli robotlaşdırma və digər qabaqcıl texnologiyaların inkişafı ilə bağlı yeni imkanlar və təhlükələr müzakirə edilib.
Oxu.Az xəbər verir ki, həmin müzakirələrdə Sofiya adlı insanabənzər robot da iştirak edib. 
O, diplomatların suallarını cavablandırıb və jurnalistlərə müsahibə verib.
""Mənim 1,5 yaşım var. Sizi görürəm, sizinlə dolğun söhbət edə və üz cizgilərimi bir neçə min dəfə dəyişə bilərəm. Sözlərlə deyilən fikirlərin mənasını başa düşürəm"", - deyə Sofiya özünü auditoriyaya təqdim edərkən bildirib.
Qeyri-adi qonağı BMT baş katibinin birinci müavini Əminə Məhəmməd də salamlayıb. O, sürətli avtomatlaşdırmanın, digər yeni texnologiyaların yaranmasının həyatın bütün sahələrində böyük dəyişikliklərə səbəb olacağını və davamlı inkişafın məqsədlərinə nail olmağa kömək edə biləcəyini qeyd edib.
""Yeni texnologiyalar dünyanın bütün insanları üçün çox faydalı nəticələrə gətirib çıxara bilər. 
Məsələn, onlar ərzaqla təminatın yaxşılaşdırılmasına, tullantıların azaldılmasına, iqtisadi artıma təkan verilməsinə, bazarlara və maliyyə mənbələrinə çıxış imkanlarının asanlaşdırılmasına kömək edə bilər"", - deyə BMT baş katibinin birinci müavini vurğulayıb.
Ə.Məhəmməd qeyd edib ki, Sofiya kimi robotların və digər ""ağıllı maşınlar""ın insanların həyatında hansı rol oynayacağı yalnız insanların özlərindən asılıdır.

N.H.
www.oxu.az
"
"Tramp ölkənin təhlükəsizliyini qadına tapşırdıABŞ prezidenti Donald Tramp daxili təhlükəsizlik naziri vəzifəsinə Kirsten Nilseni təyin edib.
Oxu.Az-ın məlumatına əsasən, bu barədə ""Politico"" xəbər verir.
45 yaşlı Nilsen ümumi və kibertəhlükəsizlik məsələləri üzrə mütəxəssis olub, milli təhlükəsizlik sahəsində geniş təcrübəyə malikdir.
Nilsen MTN-nin sabiq rəhbəri Con Kellinin müavini vəzifəsində çalışıb. Kelli aparatın rəhbəri vəzifəsinə təyin edildikdən sonra Nilsen onunla birlikdə Ağ evdə işləyib.
İndi Nilsenin namizədliyini Konqres təsdiq etməlidir.
Qeyd edək ki, ABŞ-da Milli Təhlükəsizlik Nazirliyi 2001-ci ildə, 11 sentyabr terraktından sonra yaradılıb.
N.О.
www.oxu.az
"
"Ordumuz snayperlərlə atəşə tutulduErmənistan silahlı qüvvələrinin bölmələri cəbhənin müxtəlif istiqamətlərində snayper tüfənglərindən də istifadə etməklə, sutka ərzində atəşkəs rejimini 118 dəfə pozub.
Oxu.Az-ın Müdafiə Nazirliyinin saytına istinadən verdiyi xəbərə görə, Ermənistan Respublikası İcevan rayonu ərazisindəki adsız yüksəkliklərdə yerləşən mövqelərdən Qazax rayonunun Bala Cəfərli kəndində və adsız yüksəkliklərdə, Berd rayonunun Mosesqex kəndində və adsız yüksəkliklərdə yerləşən mövqelərdən Tovuz rayonunun Ağdam, Koxanəbi, Muncuqlu kəndlərində və adsız yüksəkliklərdə, Krasnoselsk rayonu ərazisindəki adsız yüksəkliklərdə yerləşən mövqelərdən Gədəbəy rayonunun Zamanlı kəndində və adsız yüksəkliklərdə yerləşən mövqelərimiz atəşə tutulub.
Tərtər rayonunun işğal altında olan Göyarx, Çiləbürt, Yarımca, Ağdam rayonunun Nəmirli, Şıxlar, Cəvahirli, Kəngərli, Sarıcalı, Novruzlu, Yusifcanlı, Mərzili, Füzuli rayonunun Aşağı Veysəlli, Qaraxanbəyli, Aşağı Seyidəhmədli, Qorqan, Kürdlər, Cəbrayıl rayonunun Nüzgar və Mehdili kəndləri yaxınlığında, həmçinin Göygöl, Goranboy, Tərtər, Ağdam və Xocavənd rayonları ərazisindəki adsız yüksəkliklərdə yerləşən mövqelərdən də Silahlı Qüvvələrimizin mövqeləri atəşə tutulub.
A.M.
www.oxu.az
 
"
"Suriyada britaniyalı terrorçu qadın öldürüldüSuriyada İŞİD-ə qoşulmuş “ağ dul qadın” ləqəbli  Böyük Britaniya vətəndaşı Salli Cons öldürülüb.
Oxu.Az-ın APA-ya istinadla xəbərinə görə, Salli Cons Rakka şəhərində ABŞ-a məxsus pilotsuz uçuş aparatının (PUA) endirdiyi zərbə nəticəsində məhv edilib. Terrorçu qadınla birgə onun 12 yaşlı oğlu da ölüb.
Dörd il əvvəl 45 yaşlı Salli Cons Birminqem şəhərindən olan Cüneyd Hüseynə ərə gedərək, Suriyaya üz tutub. Avropa vətəndaşlarını İŞİD terror təşkilatına cəlb edən əsas şəxs kimi tanınan Cüneyd Hüseynin azı 12 terror aktında əli olduğu məlum olub.
2015-ci ildə C.Hüseyn pilotsuz uçuş aparatı tərəfindən vurularaq, məhv edilib. Onun ölümünə görə intiqam almaq istədiyini deyən S.Cons Qərb ölkələrində terror aktları planlaşdıran diversant qrupuna rəhbərlik etdiyini bəyan edib.
A.S.
www.oxu.az
"
"İtaliyalı məhbuslar Roma Papası ilə nahardan sonra qaçıblarİtaliyanın Bolonya şəhərində Roma Papası Fransiskin şərəfinə təşkil edilmiş xeyriyyə naharından sonra iki məhbus tapılmayıb. 
Oxu.Az-ın xəbərinə görə, bu barədə  Il Resto del Carlino nəşri yazır.
Bildirilir ki, nahara min nəfər dəvət edilib. Təbirdən sonra nəzarətçilər Neapol sakini olan iki məhbusun qaçdığını aşkarlayıblar.
Hazırda yerli polis onların axtarışlarını aparır.
S.B.
www.oxu.az
"
"Şimali Koreya ABŞ-ı “odlu qradla” cəzalandıracağına söz veribKXDR-in xarici işlər naziri Li Yon Ho TASS nəşrinə müsahibəsi zamanı bəyan edib ki, Şimali Koreya xalqı “ABŞ-a odlu qradla cavab verməyi tələb edir”.
Oxu.Az verir ki, nazirin sözlərinə görə, KXDR lideri Kim Çen In “tükənməz gücə malik ölkənin ABŞ-ı cəzasız qoymayacağını” bildirib.
“ABŞ-ın cavab vermək növbəsi çatıb. Bizim bütün ordumuz amerikalılarla sözlə yox, “odlu qradla” hesablaşmağı tələb edir”, - Li Yon Ho deyib.
S.B.
www.oxu.az
"
"Rusiyanın ABŞ-da bağlanan konsulluqlarından bayraqlar çıxarılıbRusiyanın San-Fransiskoda bağlanan diplomatik obyektlərinin üzərindən bayraqları çıxarılıb.
Oxu.Az-ın xəbərinə görə, bu barədə RF-in Vaşinqtondakı səfirliyi öz Twitter səhifəsində yazıb.
“Növbəti biabırçı hadisə. San-Fransiskoda Rusiyanın konsulluq binalarından bayraqlar oğurlanıb”, - səfirlikdə qeyd ediblər.
Hadisə ilə bağlı ABŞ tərəfinə etiraz notası göndərilib.
Xatırladaq ki, avqustun 31-də ABŞ Dövlət Departamenti Rusiyanın San-Fransiskodakı Baş Konsulluğunun obyektlərinin bağlanmasına dair qərar qəbul edib.
S.B.
www.oxu.az
"
"İspaniya Kataloniya liderinə beş gün vaxt verdiKataloniya rəhbəri Karles Puçdemon oktyabrın 16-na qədər çərşənbə axşamı imzalanan  müstəqillik bəyannaməsinə aydınlıq gətirməlidir.
Oxu.Az-ın TASS-a istinadən xəbərinə görə, bu barədə parlamentin aşağı palatasında çıxışı zamanı İspaniya hökumətinin başçısı Mariano Raxoy bəyan edib.
“Əgər müsbət cavab olsa və ya ümumiyyətlə cavab olmasa, Puçdemon bu müstəqillik bəyannaməsini ləğv etməlidir”, - Mariano Raxoy bildirib. 
Onun sözlərinə görə, bunun üçün Kataloniya hökumətinə oktyabrın 19-na qədər vaxt verilir.
S.B.
www.oxu.az
"
"Tanınmış gürcü aktrisa mənzilində ölü tapılıbMəşhur gürcü aktrisa Lika Kavjaradze Tbilisidə yaşadığı mənzildə ölü tapılıb.
Oxu.Az-ın İnterfax-a istinadən xəbərinə görə, 58 yaşlı aktrisanın ölüm səbəbi hələlik açıqlanmır.
Gürcüstan DİN-dən bildiriblər ki, faktla bağlı artıq araşdırma başlanılıb.
Bununla belə, Gürcüstanın Birinci kanalının mərhumun yaxınlarına istinadən məlumatına əsasən, Kavjaradze ürək tutmasından vəfat edib.
Qeyd edək ki, Lika Kavjaradze Tenqiz Abuladzenin 1976-cı ildə lentə aldığı “Arzu ağacı” filmindən sonra məşhurlaşıb. 
S.B.
www.oxu.az
"
"Sarkisyan prezidentlərin görüşündə yatdı – VİDEOErmənistan prezidenti Serj Sarkisyan Rusiyanın Soçi şəhərində keçirilən MDB Dövlət Başçıları Şurasının iclasında diqqətləri özünə çəkib.
Oxu.Az AzVision.az-a istinadən xəbər verir ki, prezidentlərin görüşündə diqqət çəkən məqam Sarkisyanın çıxışı yox, yuxuya getməsi olub. 
Tacikistan prezidenti İmaməli Rahmon çıxış edən zamanı Sarkisyanın yatması gözdən yayınmayıb. Görüşü işıqlandıran operator Sarkisyanın yatmasını ümumi planda efirə verib. 
Qeyd edək ki, bu, Sarkisyanın rəsmi iclaslarda yatması ilə bağlı ilk hal deyil. Belə ki, Belarusun paytaxtı Minskdə MDB Dövlət başçıları Şurasının Sammitində və ATƏT-in iclasında da erməni prezident yatmağı ilə gündəmə gəlib.

S.B.
www.oxu.az
"
"Azərbaycan Dövlət Dəmir Yolları ilə bağlı qalmaqallı işə İsveç məhkəməsində bəraət hökmü İsveç məhkəməsi rüşvətxorluq işində adı hallan “Bombardier” şirkətinin əməkdaşına bəraət verib.
Oxu.Az xəbər verir ki, İsveç məhkəməsi “Bombardier”in əməkdaşı Yevgeniy Pavlovu Azərbaycanda 340 milyon dollarlıq müqaviləni udmaq üçün Monrealda yerləşən iri nəqliyyat şirkətinə “külli-miqdarda rüşvətxorluq” işində iştirakı ilə bağlı məsələ üzrə qərar çıxarıb.
Stokholm məhkəməsi çərşənbə günü təqdim olunan qərarında deyib: 
“Prokurorlar məsuliyyətə cəlb olunan şəxsin müvafiq olmayan gəlir vəd və ya təklif etməsini sübut edə bilməyiblər”.
İttihama əsasən Pavlovun 2013-cü ildə Azərbaycanda Şərq-Qərb qatar xəttində mürəkkəb qatar siqnal avadanlıqlarının quraşdırılması ilə bağlı tenderdə qalib gələn “Bombardier”in yerli konsorsiumu olan “Trans-Siqnal-Rabitə”nin yaradılmasında rolu üzərində cəmlənib.
Burada layihənin əldə edilməsində “Bombardier”in rusiyalı tərəfdaşlarına hər hansı rüşvət verilməsi də daxil olmaqla, başqa suallar mövzudan kənarda qalıb.
Stokholm məhkəməsinin dediyinə görə isə, Yevgeniy Pavlova qarşı prokurorluq rüşvətxorluq və ya bu cinayətə vasitə olma ilə bağlı heç bir dəlil, sübut tapmayıb.
Altı il həbs təhlükəsi ilə üzləşən Pavlov altı ay həbsdə saxlanıldıqdan sonra azadlığa buraxılıb. 
Xatırladaq ki, 2013-cü ildə Bakını Gürcüstan sərhədi ilə birləşdirən dəmiryolunun bir hissəsinin siqnal avadanlığı ilə təchiz etmək üçün keçirilən tenderdə “Bombardier”in başçılıq etdiyi konsorsium qalib gəlmişdi. Baxmayaraq ki, digər iştirakçılar tenderdə daha az qiymətə öz xidmətlərini təklif etmişdilər.
Müqavilə imzalanarkən Azərbaycanda nəqliyyat naziri Ziya Məmmədov idi, ADDY-ə isə Arif Əsgərov rəhbərlik edirdi.
S.B.
www.oxu.az
"
"Konqoda qadını yeməyə görə zorlanmaya məhkum etdilərKonqoda yaraqlılar verdiyi yeməyə görə qadını zorlanmayaa və ölümə məhkum ediblər.
Oxu.Az-ın xəbərinə görə, bu barədə France24 terrorçuların yaydığı videoya istinadən məlumat yayıb.
Hadisə Luebo şəhərində aprelin 8-də baş verib. Şəhər “Kamuina Nsapu” hərəkatına tabe olan qəbilə üsyançıların nəzarəti altında idi. 
Videoda qadının şəhərin mərkəzi meydanına gətirilməsi aydın görünür. Yaraqlıların lideri qadını saçlarından tutaraq ona dövlətə xəyanətə görə ölümə məhkum edildiyini deyir. Qadını ilk ərinin digər arvaddan olan oğlu zorlayır, daha sonra isə onu öldürürlər. şahidlər bildirirlər ki, bəzi qatillər öz qurbanlarının qanını da içiblər.
France24 müəyyən edib ki, terrorçuların narazılığına qadının onlara verdiyi yemək olub. Restoran sahibinin gətirdiyi yeməkdə balıq tikələr olub, terrorçular isə müharibə zamanı ət və balıq yemirlər, sekslə məşğul olmurlar.
Cinayətkarlar hələ də azadlıqdadırlar.
S.B.
www.oxu.az
"
" “Apple” serial çəkəcək “Apple” korporasiyası tanınmış rejissor Stiven Spilberqə məxsus olan “Amblin Television” şirkəti ilə müqavilə imzalayıb.
Oxu.Az Lent.az-a istinadən xəbər verir ki, müqaviləyə əsasən, məşhur “Amazing Stories” (“Qəribə hadisələr”) serialının davamı kimi 10 yeni bölüm hazırlanacaq. Hər bölümün büdcəsi 5 milyon dollardan çox olacaq.
Bu serial “Apple”ın ilk televiziya layihəsidir. Hazırda layihənin detalları və süjet gizli saxlanılır. S.Spilberqin layihədə icraçı prodüser vəzifəsini tutacağı gözlənilir. Populyar ssenarist və prodüser Brayan Fullerin də işə cəlb olunacağı bildirilir.
Qeyd edək ki, “Amazong Stories” S. Spilberqin ideyası ilə çəkilən fantastik teleserialdır. İlk nümayiş 1985-ci ilin sentyabrından 1987-ci ilin aprelinə qədər olub. Serial 5 dəfə “Emmy” alıb.   
L.Ə.
www.oxu.az
"
"Güləş üzrə olimpiya mükafatçısı İstanbulda güllələndiYunan-Roma güləşi üzrə Türkiyə yığmasının üzvü Cenk İldem silahlı hücuma məruz qalıb.
Oxu.Az-ın xəbərinə əsasən, bu barədə Report ""İhlas” agentliyinə istinadən məlumat verir.
Məlumata görə, hadisə gecə saatlarında İstanbulda baş verib. Avtomobillərə yol verməmək üstündə düşən mübahisə insidentə səbəb olub. Nəticədə 31 yaşlı idmançı ayağından güllələnib.
Okmeydanında yerləşən xəstəxanalardan birinə çatdırılan pəhləvan əməliyyat olunub və hazırda sağlıq durumu qaydasındadır.
Qeyd edək ki, 98 kq çəki dərəcəsində çıxış edən Cenk İldem 2016-cı il Rio-de-Janeyro Yay Olimpiya Oyunlarında bürünc medal qazanıb. O, 2010-cu ildə Bakıda, 3 il sonra isə Gürcüstanın paytaxtı Tbilisidə keçirilən Avropa çempionatında 3-cü yeri tutub. 2014-cü ildə Finlandiyanın Vantaa şəhərində təşkil edilən qitə birinciliyində də “bürünc” əldə etmiş pəhləvan indiyə qədər 2 dəfə dünya çempionatında fəxri kürsünün 3-cü pilləsinə yüksəlib.



N.O.
www.oxu.az
"
"Avropada növbəti müstəqillik qalmaqalı: Flandriya Belçikadan ayrılmaq istəyirKataloniyada keçirilən müstəqillik referendumu Avropada müxtəlif regionları hərəkətə keçirib.
Oxu.Az Ölkə.az-a istinadən xəbər verir ki, Belçikanın Flandriya vilayəti də bu barədə addım atmaq istəyir.
Flandriya Belçikadan ayrılmaq imkanını müzakirə edir. Belçika məclisinin hər iki palatasında təmsil olunan ""Flamand marağı"" partiyasının lideri Tomas Van Qriken bəyan edib ki, İspaniya vilayətindəki hadisələr Avropada sonuncu hadisə olmayacaq. Niderland dilinin hakim olduğu Flandriya da bu yolla hərəkət etməyə hazırdır.
Tomasın sözlərinə görə, Belçika əhalisinin böyük hissəsi Kataloniyanın müstəqillik referendumunu dəstəkləyir. Flandriya bölgəsi isə müstəqillik referendumu keçirmək niyyətindədir: ""Biz Flandriyada referendum keçirmək istəyirik. Çünki əhalinin böyük əksəriyyəti bu ideyanı dəstəkləyir"".
A.M.
www.oxu.az
"
"Türkmənistan prezidenti Putinə it hədiyyə etdi - VİDEOTürkmənistan prezidenti Qurbanqulu Berdıməhəmmədov Rusiya prezidenti Vladimir Putinə it hədiyyə edib.
Oxu.Az xəbər verir ki, Rusiya və Türkmənistan prezidentlərinin görüşü MDB ölkələri dövlət başçılarının sammiti çərçivəsində keçirilib.
Berdıməhəmmədov doğum günü münasibəti ilə Putinə Orta Asiyada məşhur “Alabay” cinsindən olan it hədiyyə edib.
Rusiya prezidenti hədiyyəyə görə türkmənistanlı həmkarına təşəkkürünü bildirib.

A.M.
www.oxu.az
"
"Rusiyada azərbaycanlı tələbənin meyiti tapıldıRusiyanın Novosibirsk vilayətinin Dzerjinskiy rayonunda azərbaycanlı tələbənin yaşadığı evdə meyiti aşkarlanıb.
Oxu.Az Report-a istinadən xəbər verir ki, bu, 1999-cu il təvəllüdlü, Rusiya vətəndaşı Vadim İskəndər oğlu Məmmədovdur.
Novosibirsk şəhərindəki universitetlərin birində qiyabi ali təhsil alan V. Məmmədov yaşadığı rayonda reklam firmalarından birində çalışımış. Tək yaşayan azərbaycanlı gəncin saxladığı itin mütəmadi hürməsindən narahat olan qonşuları onun qapısını döyüblər və cavab almadıqda polisə müraciət ediblər. 
Evə daxil olan sahə müvəkkili onun meyitini aşkarlayıb. Meyitin üzərində zorakılıq əlaməti aşkarlanmayıb.
N.O.
www.oxu.az
"
"Türkiyədə neft emalı zavodunda partlayış oldu - VİDEOTürkiyənin İzmir şəhərində ""Tupras"" şirkətinə məxsus neft emalı zavodunda partlayış olub.
Oxu.Az  ""Haber 7""-yə istinadən xəbər verir ki, partlayışdan sonra güclü yanğın baş verib. 
Hadisə nəticəsində iki nəfər ölüb. Hazırda ərazidə xilasedicilər və yanğınsöndürənlər çalışır.
Xatırladaq ki, 2016-cı ilin fevralında da bu zavodda güclü yanğın olmuşdu.

N.H.
www.oxu.az
"
"“Dünyanın xilaskarı” hərraca çıxarıldı - FOTOLeonardo Da Vinçinin şəxsi kolleksiyada aşkar edilmiş sonuncu əsərlərindən biri olan ""Salvator Mundi"" (lat. “Dünyanın xilaskarı”) hərraca çıxarılıb.
Oxu.Az-ın məlumatına görə, əsərə qoyulan başlanğıc qiymət 100 milyon dollar təşkil edir.
Qeyd edək ki, XVI əsrə aid olan bu əsər İsa Məsihin portretidir.



N.O.
www.oxu.az
"
"Serbiyanın XİN rəhbəri Ərdoğan üçün türk dilində mahnı oxudu - VİDEOSerbiya hökumətinin birinci vitse-prezidenti və XİN başçısı İviça Daçiç təntənəli şam yeməyi zamanı Türkiyənin prezidenti Tayyip Ərdoğan üçün türk dilində mahnı oxuyub.
Oxu.Az-ın məlumatına əsasən, videokadrlardan vitse-prezidentin əlində mikrofonla Ərdoğanla yoldaşı Əminə, eləcə də, Serbiya prezidenti Aleksandr Vuçiçlə yoldaşı Tamaranın oturduğu masanın yanında dayanıb, ""Osman Ağa"" mahnısını oxuduğunu görmək olur.
Xatırladaq ki, Türkiyə prezidenti Serbiyada iki günlük səfərdədir. Ərdoğanın şərəfinə verilən təntənəli şam yeməyi zamanı Türkiyə və Serbiya liderləri bir-birinə hədiyyələr bəxş ediblər.  Vuçiçə velosiped və şahmat, Ərdoğana isə ənənəvi Serbiya xalçası “çilim” hədiyyə olunub. 

N.O.
www.oxu.az
"
"Bu gün Soçidə MDB Dövlət Başçıları Şurasının iclası keçiriləcəkBu gün Rusiyanın Soçi şəhərində MDB Dövlət Başçıları Şurasının iclası keçiriləcək.
Oxu.Az Report-a istinadən xəbər verir ki, iclasın əsas hadisəsi quruma sədrliyin Rusiyadan Azərbaycana keçməsi olacaq. 2018-ci ildə MDB-yə Azərbaycan sədrlik edəcək.
Şuranın iclasında MDB üzvlərinin ümumi maraqlarına cavab verən prinsipial məsələlər müzakirə olunacaq.
Azərbaycan, Ermənistan, Belarus, Moldova, Qazaxıstan, Türkmənistan və Özbəkistan prezidentlərinin, həmçinin Qırğızıstan baş nazirinin iclasda iştirakı gözlənilir.
A.M.
www.oxu.az
"
"Meksikada mer qətlə yetirildiMeksikanın Puebla ştatındakı Uitsilan de Serdan bələdiyyə administrasiyasının rəhbəri naməlum şəxslər tərəfindən qətlə yetirilib.
Oxu.Az-ın APA-ya istinadən verdiyi xəbərə görə, bələdiyyə sədri Manuel Ernandes Pasyon avtomobilində güllələnib.
Qeyd edək ki, Meksikada  yaşayış məntəqəsinin rəhbərinin qətlə yetirilməsi birinci hal deyil.  
A.S.
www.oxu.az
"
"Kataloniyada müstəqillik haqqında bəyannamə imzalanıbKataloniya hökumətinin başçısı Karles Puçdemon və muxtariyyətin digər rəhbərləri regionun İspaniyadan müstəqilliyin elan edilməsi barədə sənəd imzalayıblar.
Oxu.Az-ın TASS-a istinadən verdiyi məlumata əsasən, sənəd hələ ki qüvvəyə minmir.
Qeyd edək ki,  Karles Puçdemon bundan əvvəl Kataloniya deputatlarının qarşısında çıxışı zamanı parlamenti müstəqillik elan etməyi dayandırmağa çağırıb.  
S.B.
www.oxu.az
"
"Tramp Üçüncü dünya müharibəsi ilə bağlı ittihamlara cavab veribABŞ prezidenti Donald Tramp onun ölkəni Üçüncü dünya müharibəsinə aparması ilə bağlı ittihamlara cavab verib.
Oxu.Az-ın xəbərinə görə, Ağ Ev rəhbərinin sözlərini NBC News sitat gətirir.
“Biz düzgün yolda deyildik. Əvvəlki administrasiyalar son 25 ildə bizi ciddi problemlər qarşısında qoyublar. İndi isə biz düzgün yolu seçmişik və bu yolla da davam edəcəyik”, -  Tramp deyib.
Qeyd edək ki, senator Bob Korker ABŞ prezidentinin fəaliyyətini qınayaraq bəyan edib ki, Tramp öz işinə realiti-şou kimi yanaşır. 
B.Korker bildirib ki, ABŞ liderinin digər ölkələri hədələməsi Üçüncü dünya müharibəsinə səbəb ola bilər.
S.B.
www.oxu.az
"
"Kataloniya rəhbəri parlamenti rəsmi Madridlə danışıqlara çağırıbKataloniya rəhbəri Karles Puçdemon region parlamentini rəsmi Madridlə danışıqlara başlamağa çağırıb.
Oxu.Az-ın xəbərinə görə, bu barədə Kataloniyanın TV3 telekanalı məlumat yayıb.
“Referendumun nəticələri Kataloniyanın respublika formasında müstəqil dövlət olmağı üçün xalqın mandatıdır. Ölkə parlamentini gələcəkdə rəsmi Madridlə danışıqların aparılması üçün müstəqillik deklarasiyasının qəbul edilməsini dayandırmağı təklif edirəm”, - Puçdemon bəyan edib.
S.B.
www.oxu.az
"
"Rusiya İŞİD-i belə bombalayır – VİDEORusiya Hərbi-Kosmik Qüvvələri Suriyanın Deyr-əz-Zor vilayətində Hatla yaşayış məntəqəsinin yaxınlığında İŞİD terror qruplaşmasının komanda məntəqəsini məhv edib.
Oxu.Az-ın xəbərinə görə, bu barədə Rusiya Müdafiə Nazirliyinin rəsmi nümayəndəsi general-mayor İqor Konaşenkov məlumat verib.
“34 yaraqlı zərərsizləşdirilib, iriçaplı silahla təchiz edilən beş avtomobil texnikası sıradan çıxarılıb”, - İ.Konaşenkov bildirib. 

S.B.
www.oxu.az
"
"Türkiyə baş nazirinin İraqa səfərinin tarixi açıqlandıTürkiyənin baş naziri Binəli Yıldırım cari həftənin sonu İraqa səfər edəcək.
Oxu.Az Türkiyə mətbuatına istinadən xəbər verir ki, bu səfərin oktyabrın 15-də gerçəkləşəcəyi gözlənilir.
B.Yıldırım səfər çərçivəsində İraqın baş naziri Heydər əl-İbadi ilə görüşəcək. Hər iki rəsminin İraqın şimalında keçirilən “referendum”dan sonrakı vəziyyəti, Başika bölgəsində Türkiyə hərbçilərinin qalmasının vacibliyini müzakirə edəcəkləri gözlənilir.
A.M.
www.oxu.az
"
"AŞPA-ya müvəqqəti sədr seçilib
Bu gün Avropa Şurası Parlament Assambleyasının (AŞPA) müvəqqəti sədri şeçilib, Oxu.Az xəbər verir.
AŞPA-nın payız sessiyasının açılışında gizli səsvermə yolu ilə Stella Kiriakides (Kipr) müvəqqəti sədr vəzifəsinə seçilib.
Gizli səsvermə zamanı Stella Kiriakides 132, Emanuelis Zinqerisdir (Litva) isə 88 səs toplayıb.
O, 2018-ci il yanvar ayının 8-dək bu vəzifəni icra edəcək.
Xatırladaq ki, Pedro Aqramuntun istefasından sonra AŞPA-nın prezidenti vəzifəsinə iki namizəd var idi.
N.H.
www.oxu.az
"
"Türkiyə baş nazirinin müavini ABŞ-a rəsmi səfərə gedibTürkiyə baş nazirinin müavini Mehmet Şimşek qarşılıqlı viza ləğvi ilə bağlı yaranan mövcud böhrandan sonra ilk dəfə olaraq ABŞ-a rəsmi səfərə gedib.
Oxu.Az Haber7-yə istinadən xəbər verir ki, M.Şimşek oktyabrın 10-da Dünya Bankının toplantısına qatılmaq üçün ABŞ-a uçub.
“ABŞ-la problemlərimizi dialoq yolu ilə həll edəcəyik”, - nazir ""Twitter"" səhifəsində yazıb.
N.H.
www.oxu.az
"
"Suriya televiziyasının operatoru həlak olduSuriya televiziyasının operatoru ölkənin şərqində yerləşən Homs bölgəsində minaya düşüb.
Oxu.Az bu barədə TASS-a istinadən xəbər verir.
Məlumata əsasən, operator Məhəmməd Milyada vəzifəsini icra edərkən ölüb.
Həmin minanın terrorçu İŞİD qruplaşması tərəfindən qoyulduğu ehtimal edilir.
N.H.
www.oxu.az
"
"Ermənistan Rusiyanın ən çox maliyyə yardımı etdiyi ölkələr siyahısındaErmənistan Rusiyanın ən çox maliyyə yardımı etdiyi üç dövlətdən biridir.
Oxu.Az Report-a istinadən xəbər verir ki, bunu Rusiya Xalq Təsərrüfatı Elmlər Akademiyası və Prezident yanında Dövlət Xidmətinin əməkdaşları Yuri Zaytsev və Aleksandr Knobelin “Vedomosti” nəşrindəki hesabatında vurğulanıb.
Hesabata əsasən, ötən il Rusiya Qırğızıstan Respublikasına 323 milyon dollar, Ermənistana 37,3 milyon dollar Tacikistana isə 21,7 milyon dollar maliyyə yardımı edib. 
N.О.
www.oxu.az
"
"Almazbek Atambayev: ABŞ-a dünyada demokratiyanın bərqərar olması lazım deyil“ABŞ-ın Özbəkistana hərbi texnika verməsi ilə bağlı qərarından heyrətləndim”.
Oxu.Az  ""CA-NEWS”a istinadən xəbər verir ki, bunu Qırğızıstan Respublikasının prezidenti Almazbek Atambayev “Eurasia Group” analitik mərkəzi və “Time” jurnalının icmalçısı İen Bremmerə müsahibəsində bildirib.
“Mən ABŞ prezidenti Barak Obamanın pərəstişkarlarından idim. 2014-cü ildə Özbəkistanın mərhum prezidenti İslam Kərimov da belə demişdi: “Yəqin, bölgədə müharibə olacaq”. Bundan sonra ABŞ Özbəkistana əvəzsiz olaraq 328 zirehli hərbi maşın verəndə heyrətləndim. 
Onda ABŞ hakimiyyəti və Dövlət Departamentinin əməli məndə təəccüb doğurdu. ABŞ-dan demokratik Qırğızıstana sərmayə və yardım  getmir, ancaq Özbəkistana hər birinin qiyməti yarım milyon dollar olan 328 zirehli texnika verilir. Bundan sonra ABŞ-ın o vaxtkı dövlət katibi Con Kerri Qırğız Respublikasına səfər etmişdi. Mən ondan soruşdum: belə olan halda, siz demokratiya ilə bağlı ucadan necə danışa bilirsiniz? Mən 6 ildir prezidentəm. ABŞ xalqı deyil, hakimiyyəti tərəfindən həmişə belə münasibət görmüşəm. ABŞ-a gəldikdə isə, biz başa düşdük ki, onlara neft, təbii qaz və özlərinə lazım olan başqa maraqlar daha vacibdir. ABŞ-a dünyada demokratiyanın bərqərar olması lazım deyil. Barak Obama məni məyus etdi. İndiki prezident isə yalnız ABŞ-ın işləri ilə məşğul olacağını deyir”, - o vurğulayıb.  
N.H.
www.oxu.az
"
"Binəli Yıldırım: ABŞ-ı daha sağlam düşünməyə çağırıram“Türkiyə vətəndaşlarına viza verilməməsi ilə bağlı qəbul edilən qərar ABŞ-a yaraşmayan davranışdır. Bu, müttəfiqlik münasibətlərinə zidd addımdır. Hisslərlə verilmiş qərarlarla dövlət idarə edilməz”.
Oxu.Az-ın  TASS-a istinadən xəbərinə görə, bu sözləri Türkiyənin baş naziri Binəli Yıldırım Ədalət və İnkişaf Partiyasının (AK Partiya) Böyük Millət Məclisindəki qrup yığıncağında deyib.
Baş nazir qərardan çox təəssüfləndiyini dilə gətirib və bildirib ki, dövlətlər arasındakı problemlər danışaraq həll edilməlidir: “Ölkələr arasında davamlı düşmənlik olmaz. Bunlar müttəfiq dövlətlərdirsə, bu cür qərar verib, vətəndaşları cəzalandırmaq ABŞ kimi böyük bir ölkəyə yaraşmaz və bu davranış problemin həllinə heç bir yardım göstərməz. Buna görə ABŞ-ı daha sağlam düşünməyə çağırıram”.
B. Yıldırım ABŞ-ı FETÖ terror təşkilatının rəhbəri Fətullah Güləni hələ də bəsləməkdə ittiham edib: “Ölkəmizdə cinayət törətmiş biri haqqında hüquqi tədbirlər görmək üçün sizdən icazə almalıyıq?! Niyə hələ də Fətullah Güləni orada bəsləyirsiniz? Cinayət törətmiş şəxsin ABŞ hökumətinin işçisi olması ona heç bir üstünlük vermir”.
N.H.
www.oxu.az
"
"AST Telmanın daha bir şirkəti müflis olduMoskva şəhərinin arbitraj məhkəməsi AST Şirkətlər qrupunun təsisçisi, biznesmen Telman İsmayılova məxsus “Praqa-AST” ASC-nin  müflis olması barədə qərar verib.
Bu barədə Oxu.Az “RİA Novosti”yə istinadən xəbər verir.
Xatırladaq ki, bir müddət əvvəl məhkəmə Telman İsmayılova məxsus, Las-Veqasda yerləşən ticarət mərkəzinə həbs qoymuşdu.
N.O.
www.oxu.az
"
"Suriyada Rusiya hərbi təyyarəsi qəzaya uğradıRusiya Hava Kosmik Qüvvələrinə məxsus Su-24 bombardmançı təyyarəsi Suriyanın Hmeymim aerodromundan havaya qalxarkən qəzaya uğrayıb. İki pilot ölüb.
Oxu.Az-ın məlumatına görə, bu barədə Rusiya Müdafiə Nazirliyi xəbər yayıb.
“Oktyabrın 10-da Su-24 bombardmançı təyyarəsi Hmeymim (Suriya) aerodromundan havaya qalxmağa çalışarkən, uçuş-enmə zolağından kənara çıxaraq parçalanıb. Təyyarənin heyəti katapult etməyə imkan tapmayıb və həlak olub”, - deyə məlumatda bildirilir.
Müdafiə Nazirliyinin hadisə yerindən hesabatına əsasən, qəzaya təyyarənin texniki nasazlığı səbəb olub.
N.O.
www.oxu.az
"
" Kaliforniyada yanğın: 100-dən çox adam itkin düşüb - VİDEO + YENİLƏNİBKaliforniyada meşə yanğınları nəticəsində 100-dən çox adam xəsarət alıb, tüstüdən zəhərləndiyinə görə xeyli insana  tibbi yardım göstərilib. 
Bu barədə Oxu.Az ""San Francisco Chronicle"" qəzetinə istinadən xəbər verir.
""St. Joseph Health"" xəstəxanasının nümayəndəsi Vanessa Deqienin sözlərinə görə, 12 yaralının vəziyyəti ağır olaraq qiymətləndirilir.
***
09:00
ABŞ-ın Kaliforniya ştatında tüğyan edən meşə yanğınları nəticəsində ölənlərin sayı 10 nəfərə çatıb.
Oxu.Az-ın APA-ya istinadla xəbərinə görə, bundan əvvəl ştatın şimal bölgəsində baş verən yanğınlar zamanı 3 nəfərin öldüyü bildirilirdi. 

 


A.S.
www.oxu.az
"
"Barselonanın meri Kataloniyanın İspaniyadan ayrılmasına qarşı çıxdıBarselonanın meri Ada Kolau Kataloniyanın İspaniyadan ayrılaraq, müstəqil olmasını dəstəkləmədiyini açıqlayıb.
Oxu.Az-ın məlumatına əsasən, bu barədə “El Pais” xəbər verir.
“Oktyabrın 1-də alınan nəticə Kataloniyanın müstəqilliyini elan etməsinə əsas ola bilməz”, - deyə A.Kolau bildirib.
Merin sözlərinə əsasən, Kataloniyada baş verənlər İspaniya demokratik idarəetməyə keçəndən sonra ən ciddi institutsional böhrandır. 
N.O.
www.oxu.az
"
"Ərdoğan mətbuat konfransında yuxuya getdi - VİDEOKiyevdə Ukrayna prezidenti Petro Poroşenko ilə ortaq mətbuat konfransında Türkiyə lideri Rəcəb Tayyib Ərdoğan yuxulayıb.
Bu baradə Oxu.Az ""Sputnik"" tərəfindən yayımlanan videoya istinadən xəbər verir.
Ukrayna lideri həmkarının yuxuladığını görəndə, bir neçə dəfə masanın üstünə əli ilə toxunur.

N.H.
www.oxu.az
"
"Türkiyə prezidenti SerbiyadaTürkiyə prezidenti Rəcəb Tayyib Ərdoğanın Serbiyaya rəsmi səfəri başlayıb.
Oxu.az-ın TASS-a istinadən verdiyi xəbərə görə, Belqrad hava limanında Türkiyə prezidentini Serbiyanın dövlət başçısı Aleksandr Vuçiç, baş nazir Ana Brnabiç və digər rəsmi şəxslər qarşılayıblar.
Serbiya mətbuatının yazdığına görə, ötən axşam dövlət başçılarının qeyri-rəsmi şam yeməyi olub. Səfər proqramının rəsmi hissəsi bu gün başlayacaq. İki ölkə arasında bir sıra razılaşmaların imzalanacağı gözlənilir. Oktyabrın 11-də isə Ərdoğan Serbiyanın cənubundakı Novi-Pazar şəhərinə səfər edəcək. 
N.H.
www.oxu.az
"
"ABŞ-da polis zabitini öldürən tələbə saxlanıldı ABŞ-ın Lebbok şəhərində, universitetdə odlu silahdan atəş açaraq, polis zabitini qətlə yetirən şəxs saxlanılıb.
Oxu.Az-ın APA-ya istinadən verdiyi xəbərə görə, bu barədə Texas Texnologiya Universitetinin məlumatında bildirilir.
Məlumata görə, universitetin polis məntəqəsində atəş açan şəxs 19 yaşlı tələbə Hollis Denielsdir. 
Cinayətin motivləri məlum deyil. Faktla bağlı araşdırma aparılır.
Qeyd edək ki, bundan əvvəl yoxlama üçün universitetin ərazisindəki polis məntəqəsinə gətirilən tələbə asayiş keşikçilərinə atəş açaraq qaçıb. İnsident nəticəsində  bir polis zabiti ölüb.
 A.S.
www.oxu.az
"
"Səudiyyə Ərəbistanına ballistik raket atıldıYəmən ərazisindən Səudiyyə Ərəbistanına ballistik raket atılıb.
Oxu.Az-ın APA-ya istinadən verdiyi xəbərə görə, raket Səudiyyə Ərəbistanının cənub-qərbindəki Cizan dairəsinə düşüb.
Dağıntı və zərərçəkənlər barədə məlumat verilmir. Rəsmi Ər-Riyaddan  yayılan məlumata dair hələ ki, şərh verilməyib.
Ballistik raketin Yəməndəki husi üsyançıları tərəfindən buraxıldığı ehtimal edilir. Bu ilin iyulunda Yəmən ərazisindən atılan raket Məkkə şəhəri ətrafında vurulub.
Yəməndə üsyançı husilər, sabiq prezident Əli Abdulla Salehi dəstəkləyən ordu qüvvələri və Səudiyyə Ərəbistanının rəhbərlik etdiyi koalisiyanın dəstəklədiyi hazırkı prezident Abd Rabbu Mənsur Hadiyə tabe olan qoşunlar  arasında münaqişə 2014-cü ildən davam edir. Səudiyyə Ərəbistanın rəhbərliyi altında ərəb koalisiyası 2015-ci il, martın 26-dan Yəməndə üsyançı husilərin nəzarəti altında olan ərazilərə hava zərbələri endirir.
 A.S.
www.oxu.az
 
"
"Dağıstanın Şamil rayonunda antiterror əməliyyatı rejimi tətbiq edilibRusiya xüsusi xidmət orqanlarının əməkdaşları Dağıstanın Şamil rayonunda yaraqlıların axtarışını həyata keçirirlər.
Oxu.Az-ın xəbərinə görə, bu barədə İnterfax-a Milli Antiterror Komitəsinin nümayəndəsi məlumat verib.
Onun sözlərinə görə, rayonda antiterror əməliyyatı rejimi tətbiq edilib
“Xüsusi antiterror əməliyyatı rejimi Dağıstanın Şamil rayonu sərhədi çərçivəsində 10 oktyabr yerli vaxtla saat 00.10-da tətbiq olunub. Güc strukturlarının əməkdaşları silahlı qruplaşmaların üzvlərini və onlarla əlbir olan şəxsləri axtarır”, - mənbə deyib.
S.B.
www.oxu.az
"
"Mikroavtobusun Viktoriya gölünə düşməsi nəticəsində 12 nəfər ölübTanzaniyanın şimalında mikroavtobusun Viktoriya gölünə aşması nəticəsində 12 nəfər ölüb.
Oxu.Az-ın RİA Novosti-yə istinadən məlumatına görə, sərnişinləri bərə keçidinə aparan nəqliyyat vasitəsi qəfildən yoldan çıxaraq suya düşüb. 
Üç nəfər hadisə şahidləri tərəfindən xilas edilib.
S.B.
www.oxu.az
"
"GUAM ölkələri arasında azad iqtisadi zona yaradılacaqÖtən 20 il ərzində GUAM ölkələri siyasi və iqtisadi əməkdaşlıq sahəsində müəyyən problemlər, çətinliklərlə üzləşiblər. Buna baxmayaraq, üzv ölkələr GUAM-ı etibarlı təşkilat kimi formalaşdırmağı bacardılar. İnanıram ki, GUAM daha güclü təşkilata çevrilə biləcək
Oxu.Az-ın Report-a istinadən məlumatına görə, bu sözləri Gürcüstanın xarici işlər naziri Mixeil Canelidze söyləyib.
“GUAM ölkələrinin azad iqtisadi zonasının yaradılması istiqamətində bu ilin sonunadək müəyyən irəliləyişlərin olacağını gözləyirik” - deyə, M.Canelidze vurğulayıb.
S.B.
www.oxu.az
"
"YUNESKO-nun baş direktoru postuna seçkilərin ilk turu nəticə verməyibYUNESKO-nun İcraiyyə Şurası bazar ertəsi keçirilən səsvermənin birinci turunda təşkilatın yeni baş direktorunu seçə bilməyib.
Oxu.Az-ın məlumatına görə, namizədlərdən heç biri qələbə qazanmaq üçün kifayət qədər səs toplamayıb.
Baş direktor postuna yeddi ölkədən, o cümlədən Azərbaycandan Polad Bülbüloğlu, Vyetnamdan Fam Sanq Çau, Misirdən Muşira Xəttab, Qətərdən Həməd bin Əbdüləziz əl-Kavari, Çindən Kian Tan, Livandan Vera Əl-Huri Lakoyeuile və Fransadan Odri Azuleyin namizədliyi irəli sürülüb.
Səsvermənin növbəti mərhələsi sabah baş tutacaq. YUNESKO-nun yeni rəhbərinin adı oktyabrın 13-dək məlum olacaq. 
S.B.
www.oxu.az
"
"Ərdoğan: ABŞ-ın qərarı bizi çox  təəssüfləndirdiRəsmi Ankara Vaşinqtonun Türkiyə vətəndaşlarına viza verilməsini dayandırmaq qərarından təəssüf edir.
Oxu.Az-ın xəbərinə görə, bu barədə bazar ertəsi Türkiyə prezidenti Rəcəb Tayyib Ərdoğan ukraynalı həmkarı Petro Poroşenko ilə görüşdən sonra təşkil edilən mətbuat konfransında deyib.
ABŞ-ın Ankaradakı səfirinin qəbul etdiyi bu qərar bizi çox təəssüfləndirdi. Türkiyə qəbilə təşkilatı icması deyil, hüquqi dövlətdir. Türkiyənin Vaşinqtondakı səfirliyi buna cavab verməlidir.
S.B.
www.oxu.az
"
"AŞPA-da prezidenti seçə bilmirlər – YENİLƏNİBAvropa Şurası Parlament Assambleyasının (AŞPA) yeni prezidentini nə birinci, nə də ikinci turda seçmək mümkün olmayıb. 
Oxu.Az-ın məlumatına görə, ilk turda AŞPA-nın 212 üzvü səsvermədə iştirak edib. Stella Kiriakides (Kipr) 126, Emanuelis Zinqeris (Litva) isə 84 səs toplayıb. İkinci Stella Kyriakides 121, litvalı Emanuelis Zingeris isə 69 səs alıb.
Namizədlərdən birinin qalib gəlməsi üçün minimum 152 səs yığması tələb olunur.
Sabah səhər saatlarında səsvermənin sonuncu, üçüncü turu keçiriləcək.
17:46
Avropa Şurası Parlament Assambleyasının (AŞPA) prezidenti vəzifəsinə seçkilərin ilk mərhələsində iki namizəddən heç biri tələb olunan mütləq səs çoxluğunu toplaya bilməyib.
Oxu.Az Report-a istinadən xəbər verir ki, seçkilər bu gün AŞPA-nın Strasburqda keçirilən parlament sessiyası çərçivəsində keçirilib.
Belə ki, Stella Kiriakides (Kipr) 126, Emanuelis Zinqeris (Litva) isə 84 səs toplayıb.
Səsvermənin ikinci mərhələsi bu gün keçiriləcək.
Xatırladaq ki, oktyabrın 6-da Pedro Aqramunt sağlamlığındakı problemləri səbəb göstərərək, könüllü şəkildə AŞPA prezidenti vəzifəsindən istefa verib.
N.O.
www.oxu.az
"
"İŞİD-ə əsir düşən iki rusiyalının yeni görüntüləri – VİDEO“İslam dövləti” (İŞİD) terror təşkilatına əsir düşən iki rusiyalı ilə bağlı ikinci videogörüntü yayılıb.
Oxu.Az-ın xəbərinə görə, videonu terrorçuların fəaliyyətinin monitorinqi ilə məşğul olan “Directorate 4” Telegram kanalı dərc edib.
Görüntülərə əsasən, İŞİD döyüşçüləri əsirlərin şəxsiyyətini müəyyənləşdirirlər. Videoyazıda ruslardan birinin silahla bağlı informasiyaya malik olduğunu dediyi aydın eşidilir.

N.O.
www.oxu.az
"
"Sankt-Peterburqda anonim zənglərə görə vağzallar təxliyə edildi Sankt-Peterburqda anonim zənglərdən sonra bir neçə dəmir yolu vağzalı təxliyə edilib.
Oxu.Az Trend-istinadən xəbər verir ki, bomba qoyulması barədə zəngdən sonra şəhərin Baltik, Fin və Vitebsk vağzalları bağlanıb.
Təxliyədən sonra vağzallarda axtarışlar aparılıb, lakin hər hansı bir şübhəli maddə aşkar edilməyib.
Bundan başqa şəhər administrasiyasnın bir sıra komitə binalarında təxliyələr həyata keçirilib.
Qeyd edək ki, Rusiyada anonim zənglər “dalğası” sentyabrın 11-dən başlayıb. Bugünədək 2 mindən çox obyektdən 960 mindən çox adam təxliyə olunub. Bu zənglərdən heç biri öz təsdiqini tapmayıb.
www.oxu.az
"
"Nazir xeyriyyə marafonu zamanı vəfat etdiTunisin səhiyyə naziri Slim Çaker xeyriyyə marafonu zamanı infarkt keçirərək vəfat edib.
Oxu.Az  bu barədə Vesti.ru-ya istinadən xəbər verir.
Məqsədi uşaqlar üçün onkoloji mərkəzin tikintisinə vəsait toplamaq olan qaçış ölkənin şimal-şərqində yerləşən Nabul kurort şəhərində baş tutmalı idi.
56 yaşlı S.Çaker təxminən 500 metr məsafə qaçdıqdan sonra özünü pis hiss etməyə başlayıb. Naziri təcili surətdə hərbi hospitala göndərsələr də, o, elə xəstəxanada dünyasını dəyişib.
Qeyd edək ki, keçmiş bankir olan S.Çaker 2017-ci ilin avqust ayında Tunisin səhiyyə naziri təyin edilmışdi.
N.H.
www.oxu.az
"
"Vladimir Putin son günlər 9 qubernatoru istefaya göndərib   Rusiya prezidenti Vladimir Putin son 15 gün ərzində 9-cu qubernatoru istefaya göndərib.
Oxu.Az TASS-a istinadla xəbər verir ki, dövlət başçısı oktyabrın 9-da Omsk vilayətinin qubernatoru Viktor Nazarovun istefa ərizəsini qəbul edib.
Kreml onun öz ərizəsi ilə könüllü şəkildə istefa verdiyi barədə məlumat yayıb.
Qeyd edək ki, sentyabrın 25-dən indiydək Dağıstan Respublikası, Samara, Novosibirsk, Orlov, Smolensk vilayətləri, Primorsk və Krasnoyarsk diyarlarının başçıları istefaya göndəriliblər. 
N.H.
www.oxu.az
"
"NATO PA-nın yaz sessiyası Varşavada keçiriləcəkBuxarestdə keçirilən NATO Parlament Assambleyasının 63-cü illik sessiyası başa çatıb.
Oxu.Az Report-а istinadən xəbər verir ki, bu gün keçirilən plenar iclasda NATO-nun baş katibi Yens Stoltenberq və Rumıniya prezidenti Klaus Yohhanis də iştirak edib.
Y.Stoltenberq çıxışında təşkilatın qarşısında duran vəzifələr və yeni çağrışları, Kosovo və Əfqanıstandakı missiyası, Rusiya ilə münasibətlər, Alyansın Şərq cinahı – Qara dəniz regionunun gücləndirilməsi, İŞİD-lə mübarizə və digər məsələlərə toxunub.
İclasın sonunda NATO Parlament Assambleyasının prezidenti vəzifəsinə seçkilər keçirilib. İtaliyanın NATO PA-dakı nümayəndə heyətinin rəhbəri Paolo Alli yenidən qurumun rəhbəri seçilib.
NATO PA-nın növbəti yaz sessiyası isə 2018-ci ilin mayında Polşanın paytaxtı Varşavada keçiriləcək. 
Qeyd edək ki, NATO baş katibi Y.Stoltenberq bu gün Rumıniyanın cənub-qərbindəki Krayova şəhərində təşkilatın çoxmillətli briqadasının yerləşdiyi bazasına da baş çəkib. 
N.H.
www.oxu.az
"
"Türkiyənin ədliyyə naziri ABŞ səfiri ilə görüşdən imtina etdiTürkiyənin ədliyyə naziri Abdulhami Gül ABŞ-ın Ankaradakı səfiri Con Bassla görüşməkdən imtina edib.
Oxu.Az-ın xəbərinə əsasən, bu barədə Report ""Haber7""-yə istinadən məlumat verir. 
Məlumata əsasən, görüş təklifini səfir verib, amma nazir bununla razılaşmayıb. 
Xatırladaq ki, Ankarada səlahiyyət müddəti başa çatmış səfir Con Bass ötən həftənin sonunda Türkiyə hökumətinə qarşı bir sıra ittihamlar səsləndirmişdi. 
Qeyd edək ki, ABŞ-ın Ankaradakı səfirliyinin müvəqqəti işlər vəkili Filip Kosnett Türkiyə Xarici İşlər Nazirliyinə çağırılıb. Diplomatdan ABŞ-ın Türkiyə vətəndaşlarına tətbiq etdiyi viza məhdudiyyətini aradan qaldırması istənilib. 
N.О.
www.oxu.az
"
"AŞPA-nın yeni vitse-prezidentləri seçildiBu gün Avropa Şurası Parlament Assambleyasının (AŞPA) payız sessiyasının açılışında Assambleyanın iki yeni vitse-prezidenti seçilib.
Oxu.Az-ın AŞPA-nın saytına istinadən verdiyi məlumata görə, yeni vitse-prezident Nicole Triss (Fransa) və Maria Obradovic (Serbiya) oldu.
AŞPA-nın başçıları müntəzəm olaraq, hər il seçilir və növbəti iclasın açılışına qədər vəzifədə qalır.
Sessiya 5 gün davam edəcək.
N.H.
www.oxu.az
"
"Türkiyə İdlibə daxil olubTürkiyə Silahlı Qüvvələri Suriya sərhədini keçərək, İdlib əyalətinə daxil olub.
Oxu.Az TASS-a  istinadən xəbər verir ki, bu barədə Türkiyə Silahlı Qüvvələri Baş Qərargahı məlumat yayıb.
Oktyabrın 7-də Türkiyə Silahlı Qüvvələrinin canlı qüvvəsi və texnikası Suriyanın İdlib əyalətinə daxil olmaq üçün sərhədə yerləşdirilib. 
Onlar Qazaxıstanın paytaxtı Astana şəhərində üç təminatçı dövlət - Türkiyə, İran və Rusiya arasında əldə edilən razılaşmaya uyğun olaraq İdlibə giriblər. 
Ərazi Astanada baş tutan altıncı görüşdə “münaqişəsiz” bölgə elan edilib.
Məlumata görə, üç təminatçı dövlətin səlahiyyət verdiyi müşahidəçilər münaqişəsiz bölgələrə nəzarət edəcək. 
Onların əsas vəzifələri Bəşər Əsəd rejimi ilə müxalif qüvvələr arasında atışmanın qarşısını almaqdır.
Türkiyə, İran və Rusiyanın hər biri bölgəyə 500 müşahidəçi göndərəcək. Türkiyə hərbçiləri İdlibin daxilinin, Rusiya isə ətrafının təhlükəsizliyini təmin edəcək.
N.H.
www.oxu.az
"
"Ərdoğanın Ukraynaya rəsmi səfəri başladıTürkiyə prezidenti Rəcəb Tayyib Ərdoğanın Ukraynaya rəsmi səfəri başlayıb.
Oxu.Az ""Anadolu"" Agentliyinə istinadən xəbər verir ki, səfərdə dövlət başçısını baş nazirin müavini Fikri Işık, Silahlı Qüvvələrin Baş Qərargah rəis Hulusi Akar, xarici işlər naziri Mövlud Çavuşoğlu, enerji və təbii ehtiyatlar naziri Berat Albayrak, Avropa İttifaqı üzrə nazir və baş müzakirəçi Ömer Çelik, ətraf mühit və şəhərsalma naziri Mehmet Özhaseki, iqtisadiyyat naziri Nihat Zeybekci, nəqliyyat, dənizçilik və rabitə naziri Ahmet Arslan, meşə və su işləri üzrə nazir Veysel Eroğlu, qida, kənd təsərrüfatı və heyvandarlıq məsələləri üzrə nazir Ahmet Eşref Fakıbaba müşayiət edirlər.
R.T.Ərdoğan Türkiyə-Ukrayna Yüksək Səviyyəli Strateji Əməkdaşlıq Şurasının 6-cı toplantısına qatılacaq, ukraynalı həmkarı Petro Poroşenko ilə görüşəcək, ikitərəfli əlaqələr və regiondakı vəziyyətlə bağlı məsələləri müzakirə edəcək. 
Səfər zamanı Türkiyə ilə Ukrayna arasında strateji əməkdaşlıq əlaqələrinin dərinləşdirilməsini nəzərdə tutan müxtəlif müqavilə və protokollar imzalanacaq.
Türkiyə prezidenti Ukrayna parlamentinin sədri Andrey Prubiy və baş nazir Vladimir Qrosmanla ayrı-ayrılıqda bir araya gələcək.
R.T.Ərdoğan Ukrayna rəsmiləri ilə görüşdə Krım məsələsi və Krım türklərinin vəziyyəti ilə bağlı fikir mübadiləsi aparacaq.
Onun Ukraynadakı Türkiyə vətəndaşları ilə görüşü də nəzərdə tutulub.
N.H.
www.oxu.az
"
"ABŞ-ın Ankaradakı müvəqqəti işlər vəkili Türkiyə XİN-ə çağrılıbABŞ-ın Ankaradakı səfirliyinin müvəqqəti işlər vəkili Filip Kosnett Türkiyə Xarici İşlər Nazirliyinə çağrılıb.
Oxu.Az-ın məlumatına əsasən, bu barədə Report ""Haber7""-yə istinadən xəbər verir.
Görüşdə Türkiyə ilə ABŞ arasındakı viza sanksiyası məsələsi müzakirə olunub.
Müvəqqəti işlər vəkilindən ABŞ-ın Türkiyə vətəndaşlarına tətbiq etdiyi viza məhdudiyyətini aradan qaldırması istənilib.
N.O.
www.oxu.az
"
"Türkiyə millisini də bir azarkeş qarşıladı – VİDEODÇ-2018-in seçmə mərhələsi çərçivəsində sonuncu oyununa çıxacaq Türkiyə millisi Finlandiya səfərinə yollanıb.
Oxu.Az Qafqazinfo-ya istinadən xəbər verir ki, “ay ulduz”lu komandanın futbolçularını Helsinki hava limanında yalnız bir azarkeş qarşılayıb. 
Qeyd edək ki, 2 gün öncə Almaniya səfərinə yollanan Azərbaycan milli komandasının üzvlərini də Maynts hava limanında 1 azarkeş qarşılamışdı. 

N.O.
www.oxu.az
"
"İqtisadiyyat üzrə Nobel mükafatçısının adı açıqlandıBu il iqtisadiyyat üzrə Nobel mükafatı “iqtisadi davranışın tədqiqində roluna görə” amerikalı Riçard Talerə verilir.



Oxu.Az-ın məlumatına görə, bu barədə İsveç Kral Elmlər Akademiyası məlumat verib.
Bu il Nobel mükafatının məbləği 9 milyon İsveç kronu (1,1 milyon dollar) təşkil edir.
N.O.
www.oxu.az
"
"Yerevanın mərkəzində partlayış: Ölən və yaralanan varYerevanın mərkəzində yaşayış evində güclü yanğın baş verib.
Oxu.Az Trend-ə istinadla məlumat verir ki, yanğın nəticəsində bir nəfərin həlak olması barədə xəbər yayılıb. Hadisə nəticəsində daha bir nəfərin xəsarət aldığı bildirilir.
Məlumata görə, yanğın 3-cü mərtəbədə başlayıb. Hazırda yanğının qarşısının alınması üçün 4 yanğınsöndürən maşın cəlb edilib.
N.H.
www.oxu.az
"
"ABŞ-ın İstanbuldakı konsulluğunun daha bir əməkdaşını həbs gözləyirTürkiyə məhkəməsi ABŞ-ın İstanbuldakı baş konsulluğunun daha bir əməkdaşının həbs olunması barədə qərar qəbul edib.
Oxu.Az xəbər verir ki, bu barədə Report Türkiyə KİV-ə istinadən məlumat verir. 
Məlumata əsasən, kimliyi açıqlanmayan həmin şəxs Türkiyə vətəndaşıdır və konsulluqda təhlükəsizlik məsələləri ilə məşğul olur.  
Məlumata görə, şübhəli şəxs konsulluğun binasından çıxmadığı üçün hələlik onu saxlamaq mümkün olmayıb.
İnformasiyaya əsasən, Fətullahçı Terror Təşkilatına (FETÖ) maliyyə dəstəyinin verilməsi ilə bağlı təşkilat rəhbərliyinin çağırışından sonra onun həyat yoldaşı “Bank Asya”ya pul yatırıb. ""Bank Asya"" isə FETÖ-nün nəzarətində olub və bağlanıb. 
Qeyd edəkki, ötən həftə ABŞ-ın İstanbuldakı Baş Konsulluğunun əməkdaşı Metin Topuz FETÖ ilə əməkdaşlıqda şübhəli bilinərək tutulub. Ona qarşı Cinayət Məcəlləsinin Türkiyə konstitusiyasının pozulması, casusluq fəaliyyəti və hakimiyyətin devrilməsinə cəhd maddələri ilə cinayət işi başlanılıb. 
N.O.
www.oxu.az
"
"Bərzanidən geriyə addımİraq Kürdüstanının başçısı Məsud Bərzani Bağdadın regiona qarşı tətbiq etdiyi sanksiyaları geri götürəcəyi təqdirdə, kürd muxtariyyətinin müstəqilliyi haqqında referendumun nəticələrini dondurmağa hazır olduğunu deyib. 
Oxu.Az  ""Əl-Ərəbiyyə"" telekanalına istinadən xəbər verir ki, bu barədə bu gün kürd lideri ilə danışıqların nəticələri barədə danışarkən İraqın vitse-prezidenti Üsamə ən-Nüceyfi bildirib.
Ən-Nüceyfinin sözlərinə görə, Bərzani İraq hakimiyyəti ilə dialoqa hazırdır.
Bərzani İraqın vitse-prezidentləri Üsamə ən-Nüceyfi və Ayad Alaui ilə danışıqlar aparıb. 
Həmin danışıqlarda Bağdadla Ərbil arasında yaranmış böhran vəziyyətindən çıxış üçün yollar axtarılıb.
Bununla belə, İraqın baş naziri ofisinin rəsmi nümayəndəsi Saad əl-Hədisi qeyd edib ki, vitse-prezidentlərin təşəbbüsü Bağdadın rəsmi mövqeyini əks etdirmir və görüşlər mərkəzi hakimiyyətlə razılaşdırılmayıb.
N.H.
www.oxu.az
"
"Ankaradan ABŞ-a “İncirlik” hədəsiTürkiyə “İncirlik” hərbi-hava qüvvələri bazasını ABŞ HHQ üçün bağlaya bilər.
Oxu.Az  bu barədə “Hürriyet”ə istinadən xəbər verir. 
Buna səbəb kimi ABŞ-ın Türkiyə vətəndaşlarına vizaların verilməsinin dayandırılması barədə qərarı göstərilir.
Dünən ABŞ-ın İstanbul konsulluğunun əməkdaşının həbs edilməsindən sonra ABŞ Türkiyə vətəndaşlarına vizaların verilməsini dayandırıb. Buna cavab olaraq, Türkiyə də ABŞ vətəndaşlarına vizaların verilməsinin dayandırıldığını bildirib.
Türkiyə rəsmiləri qeyd edir ki, həbs edilmiş türk əsilli konsulluq əməkdaşı FETÖ terror təşkilatı ilə bağlı olub.
N.H.
www.oxu.az
"
"Rusiyanın raket gəmiləri Xəzər donanmasındaRusiyanın Xəzər donanmasının 20-dən çox gəmi ekipajı Xəzər dənizində təlimlərə başlayıb. Təlimlər zamanı ekipajlar dəniz, sahil və hava hədəflərinə kompleks raket və artilleriya atəşləri üzərində işləyəcək.
Oxu.Az Report-a istinadən xəbər verir ki, bu barədə Rusiya Cənub Hərbi Dairəsinin mətbuat xidmətinin rəhbəri Vadim Astafyev məlumat verib.
Onun sözlərinə görə, təlimlərə ""Dağıstan"" və ""Tatarıstan"" raket gəmiləri, ""Qrad Sviyajsk"" ""Uqliç"", ""Böyük Ustyuq"" kiçik raket gəmiləri, ""Həştərxan"", ""Volqodonsk"" və ""Mahaçqala"" kiçik artilleriya gəmiləri cəlb olunub.
E.Ə.
www.oxu.az
"
"Berluskonidən Putinə qəribə ad günü hədiyyəsiİtaliyanın sabiq baş naziri Silvio Berluskoni Rusiya prezidenti Vladimir Putinin Soçidə keçirilən ad günü mərasimində olub.
Oxu.Az-ın məlumatına görə, bu barədə Trend ""RİA Novosti""yə istinadən xəbər verir.
Eks baş nazir Putinə xüsusi sifarişlə hazırlanmış, hər ikisinin rəsmi əks olunmuş yorğan üzü hədiyyə edib.
N.H.
www.oxu.az
"
"Melburn zooparkının ən yaşlı heyvanı öldüAvstraliyanın Melburn zooparkında Bong Su adlı fil 43 yaşında dünyasını dəyişib. Oxu.Az  bu barədə ""Life""-a istinadən xəbər verir. 
Bong Su Avstraliyanın ən böyük fili olub. Fil Malayziyada anadan olub və iqlim ona uyğun olduğu üçün Avstraliyaya gətirilib.
N.H.
www.oxu.az
"
"YUNESKO yeni baş direktor  seçirBu gün Parisdə YUNESKO-nun İcraiyyə Şurasının (İŞ) 202-ci sessiyası çərçivəsində təşkilatın yeni baş direktoru vəzifəsinə səsvermə keçiriləcək.
Oxu.Az xəbər verir. ki, gizli səsvermənin ilk turu bu gün baş tutacaq.
Namizədlər arasında Rusiyanın Azərbaycandakı səfiri Polad Bülbüloğlu da var.
Namizədlərdən heç biri İŞ-nin tələb olunan ən azı 58 üzvünün səsini qazana bilməsə, səsvermə həftə ərzində növbəti dörd mərhələ ilə davam edəcək.
Qalibin oktyabrın 13-dən gec olmayaraq açıqlanacağı gözlənilir.
İŞ tərəfindən təyin olunan namizəd 10 noyabrda  təsdiq ediləcək. 
Yeni baş direktorun səlahiyyətlərinin icrasına noyabrın 15-dən başlayacaq. O, iki dördillik müddətdə YUNESKO-ya rəhbərlik etmiş bolqarıstanlı İrina Bokovanı əvəzləyəcək. 
N.H.
www.oxu.az
"
"Pişik Yeni Zelandiya polisi sıralarındaYeni Zelandiyada polis əməkdaşları sıralarında xidmət etmiş əfsanəvi dəniz siçanı ""Elliot""un ölümündən bir ay keçdiyindən onun əvəzinə ""Tia"" ləqəbli pişiyi işə götürüblər.
Oxu.Az  bu barədə ""NZ Herald""-a istinadla xəbər verir.
Bu əvəzetmənin layiqli olduğu bildirilir, pişiyin isə çox gözəl işçi olduğu qeyd olunur.
""Tia"" polis əməkdaşlarını yumşaldaraq və ""Elliot""un həlak olmasından sonra qalmış boşluğu doldurmağa kömək edərək, yalnız 30 dəqiqə işləyir, qalan vaxt isə yatır.
Polisin mətbuat xidmətindən qeyd ediblər ki, yuxunun pişik üçün ən xoş məşğuliyyət olmasına baxmayaraq, o, öz vəzifələrini ləyaqətlə icra edir.
""Tia bizim əməkdaşlarımıza bəzi araşdırmaları keçirməyə kömək edir. O inzibatçılığı və sənədləri çox yaxşı anlayır"", - deyə asayiş keşikçiləri bildirib.
N.H.
www.oxu.az
"
"ABŞ Türkiyə vətəndaşlarına viza verilməsini dayandırıbAmerika Birləşmiş Ştatları Türkiyə vətəndaşlarına viza verilməsini dayandırıb.
 
Oxu.Az APA-ya istinadən verdiyi xəbərə görə, bu barədə ABŞ-ın Türkiyədəki səfirliyinin yaydığı bəyanatda bildirilir.
 
Buna səbəb bu günlərdə ABŞ-ın İstanbuldakı baş konsulluğunun əməkdaşının həbsi olub. Qərarın qeyri-müəyyən müddətə qədər qüvvədə qalacağı bildirilir.  
www.oxu.az
"
"Suriyada ABŞ-ın 8 əsgəri həlak olubSuriyada iki vertolyot toqquşub.
Oxu.Az Report-a istinadan xəbər verir ki, bu barədə ""Al-Masdar"" xəbər verib.
Xəbərdə qeyd olunur ki, hadisə Hasaki rayonunda, Təl-Bayda düşərgəsində, qərbi torpaq bəndinin yerləşdiyi ərazidə baş verib.
Agentliyin məlumatına görə, vertolyotlar Əl-Bazalın şimalındakı aerodromdan qalxdıqdan sonra toqquşub. Hər iki vertolyotun heyəti, o cümlədən ABŞ-ın 8 gənc əsgəri qəza zamanı həlak olub. 
www.oxu.az
"
"Ərdoğan Qərbi terror təşkilatlarına dəstək verməkdə günahlandırıb“Balkanlar və Qafqaz ürəyimizin bir parçasıdır. Türkiyə dərin qohumluq və dostluq əlaqələrimizin olduğu bu ölkələrdən kənarda düşünülə bilməz”.
 
Oxu.Az APA-ya istinadan xəbər verir ki, bunu bu gün Afyonda partiya fəallarının toplantısında Türkiyə prezidenti Rəcəb Tayyib Ərdoğan söyləyib.
 
Qərbi İŞİD, PKK, FETÖ kimi terror təşkilatlarına dəstək verməkdə günahlandıran Türkiyə prezidenti bildirib ki, Türkiyə qonşuları Suriya və İraqda baş verənlərə də laqeyd yanaşa bilməz: “Türkiyənin sərhədlərində təhlükə, təhdid var. Hələbi Qaziantepdən fərqləndirmək olarmı? Yox. Hələb bombalanarkən oradakı qardaşlarımız hara getdi? İdlibə getdilər. İdlibdə sülhü, atəşkəsi təmin etməliyik”.
 
Suriyada İdlib əməliyyatında Türkiyə ordusunun müxalif Azad SuriyaOrdusuna dəstək verdiyini bildirən R. T. Ərdoğan deyib ki, PKK terror təşkilatının  Suriya qolu PYD/YPG-nin Türkiyənin sərhədləri boyu terror dövləti yaratmasına imkan verilməyəcək: “Biz yeni bir Kobani olayı yaşamaq istəmirik. İdlibdə buna imkan verməyəcəyik. Yaxud İraqda nə baş verir? Məsələn, 400 min türkmənin yaşadığı bir şəhər olmuş Telafərdə hazırda 8-10 min türkmən var. 100 minə qədər telafərli də hazırda Türkiyədədir. Bu qardaşlarımızın haqqını qorumamalıyıqmı? Bəziləri deyirlər ki, İraq və Suriyada nə işiniz var, Türkiyənin daxili problemləri ilə məşğul olun. Suriya və İraqdan qaçanlar hara üz tutur? Türkiyəyə! Biz Suriya və İraqda baş verənlərə müdaxilə etməsək, sabah daha böyük fəlakətlərlə üzləşərik. Biz Türkiyənin Suriya və İraqdan qaynaqlanan təhdidlərlə küncə sıxışdırılmasına yol verməyəcəyik. Biz təhdidləri mənbəyində aradan qaldıracağıq. “Fərat qalxanı” bunun ilk addımı oldu, bu gün İdlib əməliyyatı ilə davam edir. Bizə dost olmayanlara da sözümüz odur ki, bir gecə xəbərsiz gələ bilərik”. 
www.oxu.az
"
"Moskvada ticarət mərkəzi yanır: Təxliyə aparılır – VİDEOMoskvada Sindika ticarət mərkəzdə güclü yanğın baş verib.
Oxu.Az-ın RİA Novosti-yə istinadən verdiyi məlumata görə, ticarət mərkəzi Stroqino rayonu yaxılnığında yerləşir.
İlkin məlumata əsasən, ticarət mərkəzinin mənfi 1-ci mərtəbəsində avtodayanacaq yanır, təxliyə aparılır.

A.M.
www.oxu.az
"
"Ermənistanda narkotik istehsalı laboratoriyası aşkarlanıbErmənistan polisi sentyabrın 25-də narkotik istifadəçisi olan 25 yaşlı İrəvan sakinində xeyli miqdarda narkotik maddələr aşkarlayıb.
Oxu.Az-ın erməni KİV-lərə istinadən verdiyi xəbərə görə, polisin son günlər ərzində apardığı istintaq-əməliyyat tədbirləri nəticəsində narkotik vasitələrin mənbəyi müəyyən edilib.
İstintaq narkotik vasitələrin istehsalı, emalı və satışı şəbəkəsini ifşa edib. Armavir şəhər sakininin evinə baxış zamanı narkotik istehsalı laboratoriyası aşkarlanıb. İstintaq tədbirləri davam etdirilir.
A.M.
www.oxu.az
 
"
"Maradona qızlarını məhkəməyə verirKeçmiş argentinalı futbolçu Dieqo Maradona qızları Dalma və Caninni məhkəməyə verir.
Oxu.Az xəbər verir ki, ""The Sun"" qəzetinin yazdığına görə, qızlar atasının icazəsi olmadan onun hesabından Uruqvaydakı banka 1,45 milyon funt sterlinq vəsait köçürüb.
Maradona qızlarını onun bank hesabından 1,45 milyon funtsterlinq oğurlmaqda ittiham edir. Argentinalı artıq vəkillərinə iddia ərizəsi üçün sənədləri hazırlamağı tapşırıb.
56 yaşlı futbolçu bu işdə qızlarına onların anası, Maradonanın keçmiş həyat yoldaşı Klaudiya Vilyafanın da kömək edə biləciyini istisna etməyib. Maradona keçmiş həyat yoldaşını 2015-ci ildə 9 milyon dollar oğurluqda da günahlandırmışdı.
Xatırladaq ki, sonuncunu Maradona 2015-ci ildə məhkəməyə verib və sabiq xanımının 9 milyon dollarının mənimsədiyini iddia edib.
E.Ə.
www.oxu.az
"
"Antalyada avtobus qəzaya uğrayıb: Ölənlər var – VİDEOAntalyada avtobus qəzaya uğrayıb. 
Oxu.Az türk mətbuatına istinadən xəbər verir ki, qəza nəticəsində 3 nəfər ölüb, 10 nəfər xəsarət alıb.   
 
Məlumata görə, avtobusda turistlər olub.

E.Ə.
www.oxu.az
"
"Səudiyyə Ərəbistanının kralının sarayına hücum edilibSəudiyyə Ərəbistanı kralı Salman bin-Abdeləziz əl-Səudun Ciddədəki sarayına hücum olub, mühafizəçilər silahlı şəxslərin qarşısını ala biliblər.
Oxu.Az-ın xəbərinə görə, bu barədə ABŞ-ın Səudiyyə Ərəbistanındakı səfirliyi məlumat yayıb.
Səfirlik ABŞ vətəndaşlarını sarayının yerləşdiyi ərazidən kənarda olmağı xahiş edib.
Hadisə zamanı iki mühafizəçi və hücum edən şəxslərdən biri ölüb.
S.B.
www.oxu.az
"
"Moskvada polis Kremlə  gedən yolu bağladıMoskvada polis etirazçıların Puşkin meydanında Kremlə tərəf istiqamətləndiyi üçün Qırmızı meydana gedən yolu bağlayıb.
Oxu.Az-ın xəbərinə görə, bu barədə RTVi telekanalı məlumat yayıb.
Manej meydanına gedən yol da bağlanıb.
Qeyd edilir ki, mitinq iştirakçıları Dövlət Dumasının binasına çatan zaman əraziyə OMON qüvvələri cəlb olunub. 
Rusiya DİN-in məlumatına görə, razılaşdırılmamıış mitinqdə jurnalistlər də daxil olmaqla 700 nəfər iştirak edib. 
Şənbə günü, oktyabrın 7-də, müxalifətçi Aleksey Navalnının tərəfdarları Moskva, Sankt-Peterburq və Rusiyanın digər şəhərlərində mitinq keçirirlər. Etiraz aksiyaları hökumətlə razılaşdırılmayıb.
S.B.
www.oxu.az
"
"İraq Türkiyə və İrana müraciət edibİraq Xarici İşlər Nazirliyi Türkiyə və İranı ölkənin şimalındakı kürd muxtariyyəti ilə sərhəddə buraxılış-keçid məntəqələrini bağlamağa çağırıb.
Oxu.Az  TASS- a istinadən xəbər verir ki, İraq XİN bununla bağlı bu ölkələrə rəsmi müraciət göndərib.
Rəsmi müraciətdə həmçının İraq hökuməti bu bölgə ilə neft ticarəti əməliyyatlarını məhdudlaşdırmağa çağırıb.
N.H.
www.oxu.az
 
"
"NATO PA-nın  komitə iclasları başlayırBu gün Rumıniyanın paytaxtı Buxarestdə NATO Parlament Assambleyasının (PA) 63-cü növbəti illik sessiyasının komitə iclasları keçiriləcək.
Oxu.Az Report-a istinadən xəbər verir ki, iki gün davam edəcək iclaslarda Siyasi, Müdafiə və Təhlükəsizlik, Elm və Texnologiyalar, İqtisadiyyat və Təhlükəsizlik komitələrində Qara dənizdə Siyasi və Təhlükəsizlik İnkişafları, Suriya və İraqda müharibələr və humanitar aspektləri, Ballistik raketdən müadfiə və NATO-Avropa İttifaqı əməkdaşlığı, Avropanın müdafiə sənayesi bazasının vəziyyəti, Yaxın Şərqdə və Şimali Afrikada ərzaq və su təhlükəsizliyi və digər məsələlər müzakirə olunacaq.
Oktyabrın 9-da isə sessiyanın plenar iclası keçiriləcək. İclasa NATO baş katibi Yens Stoltenberq və Rumıniya prezidenti Klaus Yohannis də qatılacaq. 
Sonda plenar iclasının yekun qətnaməsi qəbul olunacaq.
Qeyd edək ki, NATO PA-nın 63-cü illik iclasında Azərbaycanı Milli Məclisin İctimai birliklər və dini qurumlar komitəsinin sədri Siyavuş Novruzov, deputatlar Məlahət İbrahimqızı, Qüdrət Həsənquliyev, Kamran Bayramov təmsil edəcək.
N.H.
www.oxu.az
"
"Nyu-York polisi məktəbi güllələməklə hədələyən yeniyetməni saxladıABŞ-ın Nyu-York şəhərinin polisi Forello La Quardiya adına Musiqi, incəsənət və ifaçılıq məharəti üzrə məktəbin şagirdi Bennet Linni saxlayıb.
Oxu.Az bu barədə xarici KİV-ə istinadən xəbər verir.
Məlumata görə, buna səbəb yeniyetmənin “Instagram” səhifəsində təhsil müəssisəsini güllələmək niyyətini yazmaqla hədələməsi olub.
Qeyd edilir ki, şagirdin təhdidini məktəbin abunəçilər arasında olan şagirdləri görüblər və bu barədə təhsil müəssisəsinin rəhbərliyinə,polisə xəbər veriblər.
Yerli təhsil departamentinin məlumatına görə, yeniyetmənin hərəkətləri ilə bağlı yoxlama aparılıb və aydınlaşıb ki, onun mesajına baxmayaraq, məktəbin təhlükəsizliyini heç nə təhdid etmir.
N.H.
www.oxu.az
"
"Qırğızıstanın baş nazirinin müavini qəzada vəfat etdiОktyabrın 7-də Bişkek – Kara-Balta avtomobil yolunda baş nazirin müavinin içində olduğu avtomobil “KamAZ” markalı yük maşını ilə toqquşub.
Oxu.Az bu barədə Qırğızıstan KİV-inə istinadən xəbər verir.
Məlumata görə, hadisə nəticəsində ölkənin baş nazirinin müavini Temir Cumakadırovla yanaşı, köməkçisi və sürücüsü də vəfat edib.
Baş nazirin müavini qarşıdan gələn prezident seçkisinin keçirilməsi məqsədi ilə yaradılan Respublika Mərkəzi seçki qərargahına başçılıq edirmiş. O, seçki məntəqələrinin hazırlığını yoxlamaq üçün Talas şəhərinə gedirmiş.
Yük maşınının sürücüsü isə xəstəxanaya yerləşdirilib.
Hadisənin səbəbi ilə bağlı heç bir ehtimal irəli sürülməyib. 
N.H.
www.oxu.az
"
"Azərbaycanlı biznesmənə görə Dağıstanda qarşıdurma yarandı – VİDEOMahaçqala şəhərinin yaxınlığında yerləşən Krasnoarmeyski qəsəbəsində dramatik hadisələr yaşanıb. 
Oxu.Az Virtualaz.org-a istinadən xəbər verir ki, yerli sakinlər dövlətin yaşayış məntəqəsi üçün ayırdığı torpaq sahəsi üstündə yerli hakimiyyətlə davaya qalxıb. Əhalinin fikrincə, məmurlar həmin torpağı öz adlarına qeydiyyatdan keçiriblər.
Kənd administrasiyası və tikinti işlərini aparanlarla söz güləşdirmə bir müddət sonra əsl davaya çevrilib. Hadisə yerinə polis əməkdaşları gəlib. Camaat hüquq-mühafizə orqanı əməkdaşlarının maşınını daşa tutublar və avtomobil tərəfə zir-zibil atıblar. Yalnız polis əməkdaşlarının tabel silahına müraciət etməsindən sonra kütlə “özünə gəlib” və dağılışıb. Qeyd olunur ki, polis havaya atəş açıb.
“15 ildən çoxdur ki, bizi bura köçürərkən dövlətin ayırdığı 49 hektar torpaq ərazisini qoruyub saxlamağa çalışırıq”, - Krasnoarmeyski sakinlərindən biri deyir. Onun sözlərinə görə, yerli məmurlar camaatın icazəsi olmadan torpağı öz adlarına qeydiyyatdan keçiriblər, lakin əhali burada tikinti işlərinin aparılmasına yol verməyib.
“Bu ərazidə bizim qəbiristanlığımız da yerləşir. Lakin indi məlum olur ki, torpağın Azərbaycandan gəlmiş yeni sahibi var. O, ağır tikinti texnikasını sahəyə salaraq burada hansısa işləri aparmaq istəyib. Biz buna qarşı çıxdıq və etiraz aksiyası keçirdik. Administrasiyadan məmurlar gəldi. Texnikanı mübahisəli əraziyə buraxmırdıq, lakin polis əməkdaşları araya girdi. Zabitlərin göstərişinə baxmayaraq, geri çəkilmədik. Sonra uşaqlar asayiş keşikçiləri ilə davaya girişdilər. 10 nəfər tutulub”, - yerli sakin qeyd edib.

S.B.
www.oxu.az
"
"Moskvada bomba həyəcanı: Üç vağzal təxliyə olunduMoskvada  bomba qoyulması barədə zənglərə görə üç  dəmiryolu vağzalı təxliyə işləri həyata keçirilib.
Oxu.Az-ın xəbərinə görə, bu barədə cümə günü, oktyabrın 6-da, Lenta.ru nəşrinə hüquq-mühafizə orqanlarındakı mənbə məlumat verib.
Bildirilir ki, “Rijski” vağzalı tam, “Kursk” və “Kiyev” vağzallarının isə müəyyən hissəsi təxliyə olunub. 
Qeyd olunur ki, qatarların hərəkəti dayandırılmayıb.
S.B.
www.oxu.az
"
"Kataloniyadakı referendumun rəsmi nəticəsi açıqlandı2,04 milyondan çox Kataloniya sakini oktyabrın 1-də keçirilən referendumda avtonom vilayətin İspaniyanın tərkibindən çıxmasına səs verib.
Oxu.Az-ın xəbərinə görə, məlumatı bu gün regionun hökuməti yayıb.
Bütün bülletenlər sayılandan sonra məlum olub ki, seçicilərin 90,18%-i Kataloniyanın müstəqilliyini dəstəkləyib.
Qeyd edək ki, Kataloniya parlamenti oktyabrın 9-da müstəqilliyin elan edilməsi ilə bağlı iclas keçirməyi planlaşdırıb.
S.B.
www.oxu.az
"
"FETÖ-nün Azərbaycan üzrə təmsilçisi həbs edilibTürkiyədə Fetullahçı Terror Təşkilatının (FETO) Azərbaycan üzrə təmsilçisi saxlanılıb.
Oxu.Az-ın xəbərinə görə, bu barədə hüquq-mühafizə orqanlarından Anadolu agentliyinə məlumat verilib.
Ad və soyadının baş hərfləri F.Y. kimi qeyd olunan şəxsin polis tərəfindən nəzarətə alındığı bildirilir.
Saxlanılan şəxs Ankara Polis İdarəsinin Terrorla mübarizə şöbəsinə aparılıb.
Ankara Təhlükəsizlik Müdirliyi Terrorla Mübarizə Şöbə Müdirliyi qruplarına təslim olan F.Y. Təhlükəsizliyə aparıldı.
S.B.
www.oxu.az
"
"Jirinovskidən rəsmi Bakıya məsləhət: Fikir verməyin – VİDEORusiya Liberal-Demokrat Partiyasının lideri Vladimir Jirinovski Səudiyyə Ərəbistanının kralı Salman bin Əbdüləziz Əl-Saudun Rusiyaya tarixi səfərini, həmçinin Avropa Şurasının baş katibi Torbyörn Yaqlandın Azərbaycan barədə dediklərini şərh edib.
Oxu.az-ın Moskva-Baku nəşrinə istinadən məlumatına görə, Jirinovski bildirib ki, Səudiyyə Ərəbistanı kralının səfəri Yaxın Şərqin Rusiyaya qarşı meylli olduğunu göstərir.
Avropa Şurasının baş katibi Torbyörn Yaqlandın bəyanatına qaldıqda isə, deputat hesab edir ki, Azərbaycan onun sözlərinə fikir verməməlidir.
“Onlara  fikir verməyin və belə cavab verin: Avropanın özündə insan hüquqlarına ən vəhşi şəkildə riayət olunmur”, -  Jirinpvski bildirib.

S.B.
www.oxu.az
"
"Üçüncü dünya müharibəsinin ehtimal səbəbi açıqlanıbRAND Corporation (ABŞ, Kaliforniya ştatı) analitik mərkəzi hesab edir ki, hipersəsli raketlərin nəzarətsiz yayılması üçüncü dünya müharibəsinə səbəb ola bilər.
Oxu.Az-ın xəbərinə görə, ekspertlərin hesabatına Motherboard nəşri diqqət yetirib.
Hesabatda bildirilir ki, hipersəsli raketlər saatda beş min kilometr sürətə malik olurlar, bu səbəbdən hava hücumundan müdafiə sistemləri onlara vaxtında reaksiya verə bilmirlər.
Hipersəsli silah üzərində ABŞ, Çin və Rusiyada işləyirlər, texnologiya ilə Avropa, Yaponiya, Avstraliya və Hindistanda maraqlanırlar. RAND Corporation adı çəkilən ilk üç ölkəyə hipersəsli silahın yayılmasına dair saziş imzalamağı təklif edir. Mərkəzdə əmindirlər ki, texnologiya 10 ildən az bir müddətdə bütün dünya üzrə yayılacaq.
S.B.
www.oxu.az
"
"Rusiyada avtobus aşıb: 5 nəfər həlak olubRusiyanın Moskva vilayətində avtobus aşıb.
Oxu.Az-ın RF Daxili İşlər Nazirliyinin region üzrə Baş İdarəsinə istinadən verdiyi məlumatına əsasən, hadisə nəticəsində 5 nəfər ölüb, 9 nəfər xəsarət alıb.
Qeyd edilir ki, Ozyor şəhərindən Moskva istiqamətində hərəkət edən avtobusda 39 nəfər olub. 
Hazırda, hadisə yerində polis işləyir.
 
İlkin məlumata görə, qəza sürücünün idarəetməni itirməsi səbəbindən baş verib. 
Dəqiq səbəblər aydınlaşdırılır. 
N.H.
www.oxu.az    
"
"AŞPA prezidenti vəzifəsini bu şəxs icra edəcəkAvropa Şurası Parlament Assambleyasının (AŞPA) prezdienti Pedro Aqramuntun istefasından sonra prezident səlahiyyətlərini müvəqqəti olaraq təşkilatın vitse-prezidenti Rocer Geyl icra edəcək.
Oxu.Az AŞPA-nın mətbuat xidmətinə istinadən xəbər verir ki, Rocer Geyl yeni prezident seçilənə qədərAssambleyanın növbəti plenar iclasında prezident səlahiyyətlərini yerinə yetirəcək.
 AŞPA-nın növbəti payız sessiyası oktyabr 9-dan 13-dək Strasburqda keçiriləcək.
N.H.
www.oxu.az
"
"Venesuela prezidenti TürkiyədədirVenesuela prezidenti Nikolas Maduro Türkiyədə səfərdədir.
Oxu.Az ""Anadolu""  agentliyə istinadən  xəbər verir ki, oktyabrın 6-da prezident iqamətgahının qarşısında onu Türkiyə prezidenti Rəcəb Tayyib Ərdoğan qarşılayıb.
Protokol prosedurlarından sonra onlar arasında əvvəlcə təkbətək, sonra isə geniş tərkibdə görüş olub.
N.H.
www.oxu.az
"
"Bavariya müstəqillik istəyirBavariya Partiyası öz “Facebook” səhifəsində Almaniya Federativ Respublikasından ayrılmaq istədiyini yazıb.
Oxu.Az bu barədə ""Haber7""-yə istinadən xəbər verir. 
Hətta partiya bu istiqamətdə fəaliyyətə başladığını bildirib. 
Siyasi təşkilat Avropa Məhkəməsinə müraciət edərək, bavariya dilinin müstəqil dil kimi tanınmasını istəyəcək. 
N.H.
www.oxu.az
"
"Andrey Karlovun fotoşəkli ""Batman"" oyununda istifadə edildi19 dekabr 2016-cı ildə Ankarada  öldürülən Rusiyanın Türkiyədəki səfiri Andrey Karlovun  fotoşəkli ""Batman The Enemy Within"" oyununda  istifadə edilib.
Oxu.Az bu barədə RİA Novosti-yə istinadən xəbər verir.
Söhbət suiqəsdi əks etdirən fotoşəkildən gedir.
Rəsmi tərəflər hələlik bu hadisə ilə bağlı açıqlama verməyiblər.
N.H.
www.oxu.az
"
"Myanma gözəlinin tacı əlindən alındı –  FOTO “Miss Grand Myanmar - 2017” titulunun sahibi, 19 yaşlı Shwe Eain Sinin tacı Rohinca müsəlmanları ilə bağlı paylaşımından sonra əlindən alınıb.
Oxu.Az xarici KİV-ə istinadla xəbər verir ki, o, Myanma hökumətinin terror təşkilatı olaraq xarakterizə etdiyi Arakan Rohinca Qurtuluş Ordusunun (ARSA) Rakhayn əyalətində şiddətə səbəb olmaqda günahlandıran bir videousunu “Facebook” hesabında paylaşıb. Gözəllik yarışmasını təşkil edən “Hello Madam Group” gözəlin tacını siyasi şərhləri səbəbi ilə geri almağa qərar verib.
Onun paylaşdığı videoda işgəncə çəkmiş uşaqlar görünür və Shwe izləyicilərinə səsləndiyi videoda bu şiddətin səbəbkarının ARSA olduğunu söyləyir.
Qeyd edək ki, Arakan müsəlmanları 2012-ci ildən Myanma hökuməti tərəfindən sıxışdırılır, kütləvi şəkildə qırğınlara məruz qalırlar.











 Aytən Sadıqzadə
www.oxu.az
"
"Moldova Maliyyə Nazirliyində axtarış aparılırMoldova Maliyyə Nazirliyində korrupsiya ilə bağlı iş üzrə axtarış aparılır.
Oxu.Az Report-a istinadən xəbər verir ki, bu barədə Moldovanın Milli Antikorrupsiya Mərkəzinin mətbuat katibi Anjela Starinski məlumat verib.
""Maliyyə Nazirliyində axtarışlar aparılır. Əməliyyat səhər saatlarından başlayıb. Bir neçə nəfərin adının hallandığı korrupsiya işi ilə əlaqədardır. Daha ətraflı informasiya əməliyyat başa çatdıqdan sonra veriləcək"", - A.Starinski bildirib.
Qeyd edək ki, Moldovada ötən ilin payızından etibarən korrupsiya işi üzrə kütləvi həbslər başlayıb.
N.O.
www.oxu.az
"
"Azərbaycan kişilərin ölmə faizinin yüksək olduğu ölkələrin siyahısındaAzərbaycan 65 yaşına qədər kişilərin ölmə faizinin yüksək olduğu ölkələrin siyahısındadır.
Oxu.Az-ın xəbərinə görə, bu barədə Dünya Bankı məlumat verir.
Rusiya 65 yaşına qədər kişilərin ölmə faizinin yüksək olduğu Avropa ölkələrinin siyahısında birinci yerdədir. Dünya Bankının məlumatına əsasən, Rusiyada kişilərin 43%-i 65 yaşına çatmamış ölür.
Qeyd edilən siyahının ilk beşliyində müvafiq olaraq Ukrayna, Belarus Respublikası, Moldova və Litvanın adı çəkilir.
Kişilərin ölmə faizinin yüksək olduğu ölkələrin siyahısında ilk on ikiliyə isə müvafiq olaraq Gürcüstan, Azərbaycan, Bolqarıstan, Macarıstan, Ermənistan, Estoniya daxil edilib.
Avropada kişi ölümünün ən aşağı göstəriciləri  İslandiya və İsveçrədədir.
Dünya Bankının məlumatları BMT-nin 2017-ci ildə əhalinin sayının tədqiqatına əsaslanır. 
N.O.
www.oxu.az
"
"Məşhur model: Tramp mənə sevgili olmağı təklif etdi – FOTO52 yaşlı amerikalı aktrisa Bruk Şilds verilişlərdən birində ABŞ prezidenti Donald Tramp barəsində qalmaqallı açıqlama verib.
Oxu.Az xarici KİV-ə istinadən xəbər verir ki, o, 1990-cı illərdə D.Trampın ona sevgilisi olmaq barədə etdiyi təklifdən danışıb.
“Film çəkilişində idim. Donald ikinci həyat yoldaşından boşandıqdan sonra mənə zəng etdi və dedi ki, biz birlikdə olmalıyıq, çünki sən ABŞ-ın ən sevimli ulduzu, mən isə ən zəngin adamıyam. İnsanlar bu münasibətə həsəd aparacaqlar”.
B.Şilds sevgilisinin olduğunu və bu təklifi rədd etdiyini bildirib.











 A.S.
www.oxu.az
"
"ABŞ-da okeanariumda delfinler dələlərə baxdı - VİDEOABŞ-ın Florida  ştatında yerləşən Sea World  okeanariumunun işçisi Emi Şumaxer öz ""Facebook"" səhifəsində maraqlı kadrlar paylaşıb.
Oxu.Az xəbər verir ki, həmin kadrlarda dörd delfin bir dələyə maraqla baxırlar.
Video ""YouTube""da 1,4 mln. adam tərəfindən izlənilib. 

N.H.
www.oxu.az
"
"Hindistanda hərbi vertolyot qəzaya uğradıHindistanın şimal-şərqində Mi-17 hərbi nəqliyyat vertolyotu qəzaya uğrayıb.
Oxu.Az-ın “Times of India”ya  istinadən verdiyi xəbərə görə, qəza nəticəsində vertolyotda olan 6 nəfərdən 5-i ölüb, 1-i yaralanıb. Qəza Arunaçal Pradeş əyalətindəki Tavanq şəhərinin yaxınlığında baş verib. Yaralanmış şəxsin vəziyyəti ağır qiymətləndirilir.
Qəzanın səbəbləri araşdırılır.
N.H.
www.oxu.az
"
"Rusiyada avtobus qatarla toqquşdu: 21 ölü- YENİLƏNİB+VİDEORusiyanın Vladimir vilayətinin Petuşinski rayonundakı Pokrov dəmiryolu stansiyasının ərazisində baş vermiş qəza nəticəsində ölənlərin sayı 21 nəfərə çatıb. 
Oxu.Az-ın TASS-a istinadən verdiyi xəbərə görə, ölənlərdən üçü uşaqdır. 

***
08:46
Rusiyanın Vladimir vilayətində avtobusun qatarla toqquşması nəticəsində azı 17 nəfər ölüb.
Oxu.Az-ın APA-ya istinadən verdiyi xəbərə görə, qəza Vladimir vilayətinin Petuşinski rayonundakı Pokrov dəmiryolu stansiyasının ərazisində baş verib. Məlumata görə, yol hərəkəti qaydalarını kobud şəkildə pozan avtobus dəmir yolu keçidini keçərkən Sankt-Peterburq - Nijni-Novqorod marşrutu üzrə hərəkət edən sərnişin qatarı ilə toqquşub.
Qazaxıstandan gələn avtobusda 56 nəfərin olduğu bildirilir. Qəza yerli vaxtla saat 03:30-da baş verib. Məlumata görə, avtobusdakı sərnişinlər Özbəkistan vətəndaşları olub.
 A.S.
www.oxu.az
"
"""National Geographic"" Bakı haqqında film çəkdi – VİDEO""National Geographic"" telekanalının Bakı haqqında yeni filmi “Dünyanın tədqiq edilməmiş şəhərləri” filmləri silsiləsini açır. 
Oxu.Az-ın məlumatına görə, 2017-ci ilin sentyabrın 24-dən ""National Geographic"" telekanalında bütün Avropa, Yaxın Şərq və Afrika ərazisində “Dünyanın tədqiq edilməmiş şəhərləri: Bakı” adlı sənədli filmin premyerası gedir.
Bu gündən Azərbaycanın sakinləri ""National Geographic"" telekanalının ölkə ərazisində yayımlanan rus versiyasında filmə baxmaq imkanını əldə edirlər. Son 10 ildə Azərbaycanın paytaxtı Bakı şəhəri ciddi transformasiya yaşayıb. Şəhər inkişafa doğru möhtəşəm sıçrayış edib və dünyanın ən gözəl, inkişaf etmiş şəhərlərindən birinə çevrilib.
""National Geographic"" filmi sayəsində bəşəriyyətin Bakıda ahəngdar şəkildə uzlaşan ən qədim ənənələri və ultramüasir arxitekturası ilə tanış olmaq olar. Bu, Bakının  tarixi və müasirliyi haqqında çəkilmiş və bütün dünyada milyonlarla insanın görəcəyi ilk sənədli filmdir.
""National Geographic"" telekanalının “Dünyanın tədqiq edilməmiş şəhərləri: Bakı” filmində Azərbaycanın paytaxtını nəyin unikal etdiyini, onun küçələrinin gizlətdiyi sirləri özünüz üçün kəşf edin və onun qədim ənənələrinin sizi valeh etməsinə imkan verin.
Filmin treyleri:

Nümayişin cədvəli:
5 oktyabr - 22:45, Bakı (21:45, Moskva) 
6 oktyabr – 15:50, Bakı (14:50, Moskva)
7 oktyabr – 21:15, Bakı (20:15, Moskva)
N.O.
www.oxu.az
"
"Öz dilini bilməyən mer cərimələndi - LatviyadaLatviyanın ikinci böyük şəhəri olan Dauqavpilsin meri Rixard Eyqimis latış dilini kifayət qədər yaxşı bilmədiyinə görə cərimə olunub.
Oxu.Az-ın məlumatına görə, cərimə respublikanın Dövlət Dili Mərkəzi tərəfindən tətbiq edilib.
Mərkəz dörd şikayət əsasında yoxlama aparıb. Eyqimis cəriməni ödəməli və altı ay müddətində öz dil biliklərini təkmilləşdirməlidir.
N.O.
www.oxu.az
"
"Yaponiyada kişi ailəsini yandırdıYaponiyada yaşayış evində yanğın nəticəsində ana və 5 uşağı ölüb.
Oxu.Az-ın APA-ya istinadən verdiyi xəbərə görə, hadisə İbaraki prefekturasının Hitati şəhərində qeydə alınıb. Məlumata görə, 40 yaşlı kişi polisə təslim olaraq, yanğın törətdiyini etiraf edib.
Ölən uşaqların 5-11 yaşlarında olduğu bildirilir. Hadisənin motivləri bəlli deyil.  
 A.S.
www.oxu.az
"
"Mərkəzi Amerikada fırtına faciəyə səbəb olduMərkəzi Amerika ölkələrində “Neyt” tropik fırtınası nəticəsində 22 nəfər ölüb.
Oxu.Az Report-a istinadən xəbər verir ki, hazırda fırtınanın mərkəzi təqribən Hondurasın 64 kilometrliyindədir.
Hakimiyyət orqanlarının məlumatına görə, fırtınanın meydana gətirdiyi yağış və daşqınlar səbəbindən Nikaraquada ən azı 15 nəfər, Kosta-Rikada isə 7 nəfər həyatını itirib.
Fırtına yaxın günlərdə ABŞ-ın cənub ştatlarına çatacaq.
 A.S.
www.oxu.az
"
"Ukrayna parlamentində deputatlar arasında kütləvi dava – VİDEOUkraynanın Ali Radasında Donbas barədə qanun layihəsini müzakirəsi zamanı deputatlar arasında dava düşüb.
Oxu.Az-ın xəbərinə görə, davanın videosunu cümə axşamı, oktyabrın 5-də, “Obozrevatel” portalı dərc edib.
Ukrayna Milli Təhlükəsizlik və Müdafiə Şurasının katibi Aleksandr Turçinov bəyan edib ki, dava edən deputatlar qanun layihəsinin müzakirəsinə mane olmaq istəyiblər: 
“Hazırda parlamentdə bəzi deputatlar Rusiyanın təcavüzkar kimi tanınması barədə qanunun qəbul edilməsinə mane olmağa çalışırlar”.
 Bu sözlərdən sonra parlament üzvləri Turçinovun əlindən mikrofonu alaraq sındırıblar.

S.B.
www.oxu.az
"
"İspaniya Konstitusiya Məhkəməsindən Kataloniya parlamentinə qadağaİspaniya Konstitusiya Məhkəməsi Kataloniya əyalət parlamentinin oktyabrın 9-da keçirilməsi planlaşdırılan iclasını qadağan edib.
Oxu.Az Report-a istinadən xəbər verir ki, bu barədə İspaniya Konstitusiya Məhkəməsi qərar qəbul edib.
Qeyd edək ki, Kataloniya parlamenti oktyabrın 9-da müstəqilliyin elan edilməsi ilə bağlı iclas keçirməyi planlaşdırmışdı.
A.S.
www.oxu.az
"
"Ərdoğan Ukraynaya gedirTürkiyə prezidenti Rəcəb Tayyib Ərdoğan oktyabrın 9-da Ukraynaya rəsmi səfər edəcək.
R.T.Ərdoğan Türkiyə-Ukrayna Yüksək Səviyyəli Strateji Əməkdaşlıq Şurasının 6-cı toplantısında iştirak edəcək, Oxu.Az xəbər verir ki, bu barədə Türkiyə prezidentinin mətbuat mərkəzi açıqlama yayıb.
Türkiyə prezidenti Rəcəb Tayyib Ərdoğan ukraynalı həmkarı Petro Poroşenko ilə ikitərəfli əlaqələr və regionla bağlı məsələləri də müzakirə edəcəklər.
R.T.Ərdoğan Kiyevdə Ukrayna parlamentinin sədri Andrey Prubiy və baş nazir Vladimir Qrosmanla ayrı-ayrılıqda görüşəcək.
Türkiyə lideri Ukrayna rəsmiləri ilə görüşdə Krım məsələsi və Krım türklərinin vəziyyəti ilə bağlı fikir mübadiləsi aparacaq. Onun Ukraynadakı Türkiyə vətəndaşları ilə bir araya gələcəyi də bildirilir.
Н.Г.
www.oxu.az
"
"NATO Əfqanıstana daha 1000 hərbçi göndərirABŞ NATO-nun ""Qətiyyətli dəstək"" missiyasını gücləndirmək üçün alyansdan Əfqanıstana daha 1000 hərbçi göndərməyi xahiş edib.
Oxu.Az  TASS-a istinadən xəbər verir ki, bu barədə ölkənin NATO-dakı yeni daimi nümayəndəsi Key Beyli Hatçinson bildirib.
""ABŞ-ın yeni strategiyası çərçivəsində Əfqanıstanda missiyanı gücləndirmək üçün hərbçilərin ümumi sayı 3 min ABŞ əsgəri və təxminən, min NATO hərbçisi olmalıdır"", - daimi nümayəndə vurğulayıb.
""Qətiyyətli dəstək"" əməliyyatı NATO-nun Əfqanıstan hökuməti qüvvələrinə təlim keçmək və kömək etmək üzrə qeyri-döyüş missiyasıdır. 
N.H.
www.oxu.az
"
"Rusiya erməni yalanlarını ifşa edən alimə qarşı cinayət işi açmaqdan imtina edibRusiya İstintaq Komitəsi erməni tarixi ilə bağlı saxtakarlıqları üzə çıxaran tarixçi-alim, elmi araşdırmaların müəllifi Oleq Kuznetsova qarşı cinayət işi açmaqdan imtina edib.
Oxu.Az-ın APA-nın Moskva müxbirinə istinadən verdiyi məlumata görə, Rusiya İstintaq Komitəsinin Moskva şəhəri Qərb inzibati dairəsi üzrə Baş İstintaq İdarəsinin xüsusi işlər üzrə müstəntiqi Andrey Berlyov oktyabrın 4-də milliyyətçə erməni olan vəkil Ruben Kirakosyanın O. Kuznetsovun ""XX yüzillikdə transmilli erməni terrorunun tarixi"" adlı monoqrafiyasında milli zəmində nifrətə təhrikin olmaması və bunun cinayət tərkibinin mövcudluğu barədə qaldırdığı iddia haqqında qərar çıxarıb.
Qərara əsasən, O. Kuznetsovun ""XX yüzillikdə transmilli erməni terrorunun tarixi"" adlı monoqrafiyasında ermənilərin iddia etdiyi milli zəmində nifrətə təhrik əlamətləri aşkarlanmayıb. Nəticədə İstintaq komitəsi məlum monoqrafiyada cinayət tərkibinin olmamasını əsas gətirərək cinayət işi açmaqdan imtina edib.
Məsələ ilə bağlı APA-ya açıqlama verən O. Kuznetsov bildirib ki, ""XX yüzillikdə transmilli erməni terrorunun tarixi"" monoqrafiyası ilə bağlı ermənilərin iddiası əsasında iki ay müddətində yoxlama aparılıb: ""Kompleks təhqiqat aparılıb, çoxlu sayda insanlar dindirilib. Monoqrafiyanın mətni artıq üçüncü dəfə ekspertizadan keçirilib. Ekspertizanın nəticəsinə görə, monoqrafiyada milli zəmində nifrətə təhrik çağırışları qeydə alınmayıb. Toplanan materialların əsasında cinayət işinin açılmasından imtina edilməsi haqqında qərar çıxarılıb"".
Rusiyalı tarixçi İstintaq Komitəsinin məlum qərarına çox sevindiyini bildirib: ""Rusiya femidası ədalətini göstərdi, Rusiyada qanunlar alidir. İstintaq Komitəsinin son qərarı da bunu bir daha sübut etdi. Bizim ölkədə hüquq-mühafizə orqanları müəyyən etnik qrupların arzu və istəklərini deyil, qanunları icra edir"".  
Qeyd edək ki, Moskvada vəkillik fəaliyyəti ilə məşğul olan Ruben Stepanoviç Kirakosyan bir qrup erməni ilə bilikdə bu ilin iyulun 10-da Rusiya İstintaq Komitəsinin sədri Aleksandr Bastrıkinin qəbulunda olub. Həmin şəxslər İstintaq Komitəsinin sədrinə tarixçi alim O. Kuznetsovun ""XX yüzillikdə transmilli erməni terrorunun tarixi"" adlı monoqrafiyasında milli zəmində nifrətə təhrikin olması və bunun cinayət tərkibinin mövcudluğu ilə bağlı şikayət ediblər. Ermənilər A. Bastrıkinin qəbulunda olan zaman şikayət ərizəsi yazmayıblar. Bu, şifahi müraciət olub. A. Bastrıkin ermənilərin şikayətini İstintaq Komitəsinin Moskva üzrə Baş İstintaq İdarəsinin rəisinə yönəldib, şikayətə baxılması üçün tapşırıq verib.
Bu ilin avqust ayında O. Kuznetsov ermənilərin məlum şikayəti əsasında Rusiya İstintaq Komitəsində dindirilib.
Xatırladaq ki, “XX yüzillikdə transmilli ermәni terrorunun tarixi” kitabı SSRİ Dövlət Təhlükəsizlik Komitəsinin və ABŞ Mərkəzi Kəşfiyyat İdarəsinin xidməti materialları, erməni terrorçularının Azərbaycan və Rusiya ərazisində törətdikləri cinayətlərə dair cinayət işləri əsasında yazılıb.



N.O.
www.oxu.az
"
"Tanınmış müğənni həmcinsi ilə evləndiRusiya KİV-də müğənni Zemfira və aktrisa, rejissor Renata Litvinovanın  İsveçdə evlənməsi ilə bağlı məlumat yayılıb. 
Oxu.Az-ın ""RenTV""-yə istinadən xəbərinə görə, toydan sonra qadınlar Stokholm  və Tallinə səyahətə yollanıblar.
Litvinovanın nümayəndəsi nikahla bağlı yayılan xəbərləri şərh etməkdən boyun qaçırıb.
Xatırladaq ki, İsveçdə 2009-cu ildən həmcins nikahlarına icazə verilib.
N.O.
www.oxu.az
"
"Əfsanəvi tennisçi borcu üçün kuboklarını satırƏfsanəvi tennisçi Boris Bekker borclarını qismən də olsa, ödəmək üçün Uimbldon kubokunda qazandığı fəxri mükafatları satışa çıxarıb.
Oxu.Az Vesti.Ru-ya istinadən xəbər verir ki, tennis üzrə Uimbldon turnirinin üçqat qalibi həm də ona məxsus elit saatlar kolleksiyasını satışa çıxarmağı planlaşdırır.
Mükafatların satışının tennisçiyə milyon avrodan artıq vəsait qazandıracağı deyilir.
B.Bekkerin borclarının ümumi məbləği 60 milyon avrodan çoxdur. Ulduzun maliyyə böhranı yaşamasına uğursuz maliyyə investisiyaları, həmçinin boşanma prosesləri səbəb olub.
N.H.
www.oxu.az
"
"Ədəbiyyat üzrə Nobel mükafatçısının adı açıqlandıƏdəbiyyat üzrə Nobel mükafatının sahibi bəlli olub.
Yapon əsilli, britaniyalı yazıçı Kadzuo İsiquro bu mükafata layiq görülüb.
Oxu.Az  xarici KİV-ə istinadən xəbər verir ki, bu barədə mükafatın saytında məlumat yayılıb.
Qeyd edək ki, mükafatların təqdimat mərasimi dekabrın 10-da Stokholmda keçiriləcək.
N.H.
www.oxu.az
"
"ABŞ-ın sabiq prezidentləri  xeyriyyə tədbirində iştirak edəcəklərABŞ-ın 5 sabiq prezidenti Florida və Texas ştatlarında, eləcə də, ABŞ-ın Virgin adaları və Puerto-Rikoda ""Harvi"", ""İrma"" və ""Mariya"" qasırğaları nəticəsində xəsarət alanlara yardım məqsədilə keçiriləcək xeyriyyə konsertinə toplaşacaq.
Oxu.Az TACC-a istinadən xəbər verir ki, tədbirin təşkilatçısı ABŞ-ın sabiq prezidenti böyük Corc Buşdur.
Xeyriyyə tədbirində sabiq dövlət başçısı ilə yanaşı, onun oğlu - kiçik Corc Buş, həmçinin Cimmi Karter, Bill Klinton və Barak Obama iştirak edəcək.
Həm bilet satışından, həm də konsert zamanı əldə olunacaq bütün vəsait bu il ABŞ ştatlarında tüğyan edən qasırğadan əziyyət çəkmiş sakinlərə yönəldiləcək.
Konsert oktyabrın 21-də, Texas ştatında, ""Bütün qəlbimlə"" şüarı altında keçiriləcək.
N.H.
www.oxu.az
"
"ABŞ səfirliyi  bəyanat yaydı“Əməkdaşlarımızla bağlı əsassız iddiaların irəli sürülməsi Türkiyə ilə uzun zamandan bəri davam edən əməkdaşlığımızı baltalayır”.
Oxu.Az Haberturk-ə istinadən xəbər verir ki, bunu ABŞ-ın Türkiyədəki səfirliyi, ölkənin Baş Konsulluğunun əməkdaşı ilə bağlı yaydığı açıqlamada bildirib.
“Biz iddiaların əsassız olduğuna inanırıq”, - səfirliyin açıqlamasında vurğulanıb.
Qeyd edək ki, ABŞ-ın İstanbuldakı Baş Konsulluğunun əməkdaşı Metin Topuz Fətullahçı Terror Təşkilatı (FETÖ) ilə əməkdaşlıqda şübhəli bilinərək tutulub. 
Ona qarşı “Türkiyə Konstitusiyasının pozulması”, casusluq fəaliyyəti və hakimiyyətin devrilməsinə cəhd maddələri üzrə cinayət işi açılıb. 
N.H.
www.oxu.az
"
"Ermənistan parlamentində davaErmənistan parlamentində deputatlar arasında dava düşüb.
Oxu.Az Ermənistan KİV-ə istinadən xəbər verir ki, bu barədə “Çıxış” müxalifət blokunun rəhbəri Nikol Paşinyan ""Facebook"" səhifəsində məlumat yayıb. O, parlament binasının dəhlizində hücuma məruz qaldığını yazıb.
“Hakim Respublikaçılar Partiyasından olan deputat Artaşes Geqamyan mənə yumruqla hücum etdi. Uğurla müdafiə olundum. İki dəfə ayaqqabılarımı onun ""sifətində parıldatdım"". İctimaiyyətdən üzr istəyirəm, belə şəraitdə işləmək məcburiyyətindəyəm”, - o vurğulayıb. 
N.H.
www.oxu.az
"
"Maduro Türkiyəyə gedirVenesuela Bolivar Respublikasının prezidenti Nikolas Maduro Türkiyəyə səfər edəcək.
Oxu.Az xəbər verir ki, bu barədə Qafqazinfo Türkiyə KİV-ə istinadən məlumat verir.
Məlumata əsasən, Maduro oktyabrın 5-6-da bu ölkədə səfərdə olacaq. Səfər çərçivəsində prezidentlərin və XİN rəhbərlərinin görüşləri planlaşdırılır. 
N.O.
www.oxu.az
"
"Mahaçqalada iki partlayıcı qurğu zərərsizləşdirildiMahaçqalada istehkamçılar ümumi gücü trotil ekvivalentində 200 qr olan bombaları zərərsizləşdirilib.
Oxu.Az-ın məlumatına görə, ölən və yaralanan yoxdur. Küçədə nəqliyyatın hərəkəti bərpa edilib.
A.M.
www.oxu.az
"
"Las-Veqasda 59 nəfəri öldürən şəxsin sevgilisi bəyanat yaydıOktyabrın 2-də Las-Veqasda musiqi festivalında terror aktı törədən 64 yaşlı Stiven Peddokun rəfiqəsi Merilu Denli hadisədən sonra ilk dəfə bəyanat yayıb.
Oxu.Az APA-ya istinadən xəbər verir ki, o, vəkili vasitəsilə yaydığı bəyanatda Stivenin planlarından xəbərsiz olduğu bildirib.
“O, mənə nəsə deməyib. Elə bir hərəkəti olmayıb ki, pis nəsə edəcəyinə dair şübhəm yaransın. Heç vaxt ağlıma gəlməzdi ki, o, kiməsə qarşı belə zorakılıq planlaşdırır. Mən onu sevirdim, ömrümün qalan günlərini onunla birdə keçirmək istəyirdim”, - deyə M. Denli qeyd edib.
M. Denli əlavə edib ki, Stiven hadisəni törətməmişdən iki həftə əvvəl ona Filippinə gedib, ailəsinə baş çəkməsi üçün bilet alıb: ""Açığı, onun bu hərəkəti məni şübhələndirdi. Lakin şübhəm ancaq onunla bağlı idi ki, Stiven mənimlə münasibətlərə son qoymaq istəyir. Ağlıma başqa heç nə gəlmədi"". 
O da məlum olub ki, M. Denli Filippində qaldığı müddətdə Stiven ona 100000 dollar göndərib.
Qeyd edək ki, M. Denli oktyabrın 3-də Filippindən Los-Ancelesə qayıdıb. Federal Təhlükəsizlik Xidmətinə könüllü təslim olub. Las-Veqas Polis Departamentindən bildirilib ki, qadın saxlanılmayıb. Sadəcə, istintaq onun ifadəsini alıb.
Oktyabrın 2-də Las-Veqasda baş vermiş terror aktı nəticəsində 59 nəfər ölüb, 500-dən çox insan yaralanıb. Hadisəni törədən yerli sakin Stiven Peddok polisin əlinə keçməmək üçün özünü öldürüb.
E.Ə.
www.oxu.az
"
"Antiterror Mərkəzi: MDB ölkələri üçün terror təhlükəsi yüksəkdir""MDB ölkələri üçün terror təhlükəsinin səviyyəsi yüksək olaraq qalır"".
Oxu.Az-ın APA-ya istinadən xəbərinə görə, bu barədə MDB-yə üzv dövlətlərin Antiterror Mərkəzinin yaydığı məlumatda deyilir. 
Bildirilir ki, bunun ən kəskin forması beynəlxalq terror təşkilatlarının MDB ölkələrinin vətəndaşlarını əməkdaşlığa cəlb etməsidir: ""İnternet məkanı bu gün terror təşkilatlarında aktiv iştiraka çağırışla yanaşı, MDB ölkələri vətəndaşlarının etirazlara cəlb olunmasına, onların radikallaşmasına və müxtəlif növ tapşırıqların icrasına cəlb olunmasına xidmət edir. 2014-2017-ci illərdə sosial şəbəkələrdə ekstremist mahiyyətli materialların sayı 6 dəfədən çox olub.
Antiterror mərkəzinin analizinə əsasən, MDB ölkələrində daxil olunması qadağan edilən internet resurslarının 90 faizi MDB-dən kənarda fəaliyyət göstərir. Mütəxəssislərin fikrincə, distant “cəlbetmə” texnologiyasından istifadə terrorizmin inkişafına xidmət edən əsas amildir"". 
N.O.
www.oxu.az
"
"Кanada “Maqnitski qanunu”nun analoqunu qəbul etdi“Maqnitski qanunu”nun analoqu Kanada parlamentinin alt palatasında qəbul olunub.
Oxu.Az-ın məlumatına görə, bu barədə ""CBC News"" xəbər yayıb.
Məlumata əsasən, senatda səsvermə gözlənilir.  Daha sonra sənəd Kanadanın general-qubernatoru tərəfində imzalanmağa göndəriləcək. 
Xatırladaq ki, 2012-ci ildə ABŞ ""Maqnitski qanunu"" qəbul edib. ""Maqnitski qanunu”na görə, Rusiyanın insan hüquqlarını pozmuş vəzifəli şəxslərinin adı ""qara siyahı""ya salınıb. ""Qara siyahı""da adı olan şəxslər üçün ABŞ banklarında olan hesablarının dondurulması və ABŞ-a giriş qadağası nəzərdə tutulub. 
Qanun 2009-cu ildə ""Hermitaga Capital"" firmasının hüquqşünası Sergey Maqnitskinin Moskvada təcridxanada ölməsindən sonra təklif olunub. Sergey Maqnitski 2008-ci ildə vergidən yayındığına görə həbs olunmuşdu. 
Maqnitskinin ölümündən sonra Konqresmen Cin Manqover və senator Benjamin Kardin ""Maqnitski qanunu"" təklifini verib.
N.O.
www.oxu.az
"
"Nazir istefa verdi - Hollandiyada Hollandiyanın müdafiə naziri Janin Hennis Malidə xidmət göstərən iki əsgərin qəza nəticəsində həlak olmasından sonra siyasi məsuliyyət daşıdığını bildirərək, istefa verib.
Oxu.Az BBC-yə istinadən xəbər verir ki, onunla birlikdə Hollandiya Baş Qərargah rəisi Tom Middentrop da vəzifəsindən getdiyini açıqlayıb.
Hollandiya BMT-nin Malidə siyasi sabitlik yaratmaq məqsədilə saxladığı beynəlxalq qüvvələrə hərbi dəstək verən ölkələrdəndir.
Qəza ilə bağlı Hollandiya Təhlükəsizliyi Araşdırma Qurumunun hazırladığı hesabat keçən həftə açıqlanıb. Hesabatda deyilir ki, Hollandiyanın Malidəki qüvvələrinin təhlükəsizlik məsələsində ciddi çatışmazlıqlar var.
N.H.
www.oxu.az
"
"Nigeriyada bərə qəzaya uğradı: Ölən və itkin düşənlər varNigeriyada 60 sərnişini daşıyan bərə qəzaya uğrayıb.
Oxu.Az-ın Trend-ə istinadən verdiyi məlumata görə, qəza nəticəsində 17 nəfər həlak olub, 26 nəfər isə itkin düşüb.
Hazırda axtarışlar davam etdirilir. Ölənlərin sayı arta bilər.
 A.S.
www.oxu.az
"
"Bakıdan uçan təyyarə Yerevanda təlaşa səbəb olubBakıdan Yerevana uçan və göyərtəsində Aİ-nin siyasət və təhlükəsizlik komitəsinin nümayəndələri olan təyyarə Ermənistanda təlaş yaradıb.
Oxu.Az-ın News.am-a istinadən məlumatına görə, nümayəndə qrupu Bakının Heydər Əliyev hava limanından çarter reysi ilə Yerevanın “Zvartnoç” aeroportuna uçub. 
Bununla əlaqədar “Zvartnoç”un saytında Bakıdan gələn təyyarə barədə elan yerləşdirilib. Bu elan erməni cəmiyyəti və KİV-də geniş müzakirələrə səbəb olub.
Qeyd edək ki, Aİ-nin siyasət və təhlükəsizlik komitəsinin üzvləri Bakıda Azərbaycan Xarici işlər naziri Elmar Məmmədyarovla görüşdükdən sonra Yerevana yola düşüblər.
S.B.
www.oxu.az
"
"Ərdoğana sui-qəsd cəhdində günahlandırılan 37 nəfərə ömürlük həbs cəzası verilibKeçən il Fətullahçı Terror Təşkilatının (FETÖ) 15 iyul hərbi çevriliş cəhdi zamanı Türkiyə prezidenti Rəcəb Tayyib Ərdoğana sui-qəsdə cəhd edən və bu zaman 2 polisi öldürən dəstə üzvlərinə hökm oxunub.
Oxu.Az APA-ya istinadan xəbər verir ki, general Gökhan Şahin Sönmezateş, polkovnik Şükrü  Seymen, FETÖ imamı olan çavuş Zəkəriyyə Kuzu da daxil olmaqla, 34 hərbçi və 3 texniki işçiyə ömürlük həbs cəzası verilib.
 
Ömürlük azadlıqdan məhrum edilənlər arasında Türkiyə prezidentinin sabiq yavəri Ali Yazıcı da var. 
www.oxu.az
"
"Nazarbayevanın qatıldığı müşavirədə Azərbaycan-İran münaqişəsindən danışdılarQazaxıstanda parlamentin Beynəlxalq əlaqələr, müdafiə və təhlükəsizlik məsələləri üzrə Komitəsinin Manqistausunda keçirilən səyyar iclasında Azərbaycanı da xatırlayıblar və ölkənin dəniz sərhədlərini daha yaxşı qorumağa çağırıblar.
Oxu.Az. xəbər verir ki, bu barədə Qazaxıstan nəşri “Tumba” məlumat yayıb.
Belə ki, Parlament Senatının deputatı, Qazaxıstan prezidenti Nursultan Nazarbayevin qızı Dariqa Nazarbayeva dövlət sərhədinin mühafizəsinin təminatı və Qazaxıstan silahlı qüvvələrinin silahlandırılması sahəsində işlərin durumu ilə tanış olarkən bir sıra çatışmazlıqlara toxunub.
Qeyd edilib ki, Xəzəryanı dövlətlərlə olan geosiyasi məsələlərin böyük bloku öz həllini tapmayıb.
Məsələn, 2001-ci ildə İran və Azərbaycan bir neçə mübahisəli adanın kimə mənsub olması ilə bağlı qeyri-müəyyənliyə görə münaqişə həddində olub (Burada, böyük ehtimalla, adalardan yox, mübahisəli yataqlardan söhbət gedir - red.). 
Yeri gəlmişkən, Xəzərin dibi müasir xətt üzrə ayrılarkən Qazaxıstana 29,6%-dən çox, Azərbaycana 19,5%, Rusiyaya 18,7%, Türkmənistana 18,4%, İrana isə 13,8% pay düşüb. İran bu bölgü ilə razı deyil.
N.H.
www.oxu.az
"
"Ramazan Abdulatipov istefadan sonra nə ilə məşğul olacağını açıqladıDağıstanın keçmiş rəhbəri Ramazan Abdulatipov istefasından sonra mədəni-təhsil layihələri ilə məşğul olmaq niyyətində olduğunu açıqlayıb.
Bu barədə Oxu.Az ""RİA Novosti""yə istinadən xəbər verir.
Xatırladaq ki, daha əvvəl Rusiya prezidenti Vladimir Putin Dağıstan rəhbəri R.Abdulatipovun istefasını qəbul edib və bu vəzifəyə müvəqqəti olaraq ""Vahid Rusiya"" fraksiyasının rəhbəri Vladimir Vasilyevi təyin edib.
""Məncə, Moskvanın yaxşı universitetlərindən birində professor olacağam, mədəniyyət və təhsil layihələri ilə məşğul olacağam. İdeya çoxdur, yəni işsiz qalmayacağam"", - R.Abdulatipov vurğulayıb.
N.H.
www.oxu.az
"
"Türkiyə və İran  arasında hərbi danışıqlar başladıİraqın şimalındakı kürd muxtariyyəti müstəqillik elan edərsə, Türkiyə, İran və İraq bölgədə ortaq hərbi əməliyyat keçirəcək.
Oxu.Az  Haber7-yə istinadən məlumat verir ki, Türkiyə prezidenti Rəcəb Tayyib Ərdoğan və iranlı həmkarı Həsən Ruhani arasında Tehranda keçirilən görüşdə bununla bağlı razılıq əldə olunub.
Dövlət başçıları iki ölkə arasında ticarət həcminin artırılmasını da razılaşdırıblar.
Məlumata görə, R.T.Ərdoğan və H.Ruhani İraqla Suriyanın ərazi bütövlüyünü dəstəklədiklərini vurğulayıblar. 
N.H.
www.oxu.az
"
"Ermənistan ordusunda insident - Əsgər yoldaşını güllələdiErmənistan ordusunda ölümlə nəticələnən insident baş verib.
Oxu.Az-ın Ermənistan KİV-ə istinadən məlumatına görə,  Azərbaycanın işğal altında olan Xocavənd rayonu ərazisində yerləşən işğalçı ordunun postlarından birində şəxsi heyət arasında dava düşüb.
Hadisə zamanı post başçısı, əslən Ermənistanın Dilican rayonundan olan, 1998-ci il təvəllüdlü Seyran Sarkisyan əslən Qarabağ ermənisi olan xidmət yoldaşı tərəfindən açılan atəşlə başından yaralanıb.
S.Sarkisyan hospitala aparılarkən, yolda keçinib.
Ermənistan Müdafiə Nazirliyi tərəfindən insidentin əsl səbəbi gizlədilərək, hadisənin guya qarşı tərəfin atəşi nəticəsində baş verdiyi bildirilib.
N.O.
www.oxu.az
"
"Kimya üzrə Nobel mükafatının sahibləri açıqlandı2017-ci il kimya üzrə Nobel mükafatının sahibləri açıqlanıb.
Oxu.Az-ın TASS-a istinadən məlumatına görə, İsveç Kral Elmlər Akademiyasının Nobel Komitəsinin qərarı ilə mükafat isveçrəli alim Jak Debuşi, amerikalı alim Yoahim Frank və britaniyalı alim Riçard Hendersona verilib.
Onlar “Məhlulda biomolekulların yüksək həll strukturunu müəyyənləşdirmək üçün krioelektron mikroskopiyanın işlənməsi” sahəsindəki tədqiqatlarına görə mükafata layiq görülüblər. 
Nobel mükafatlarının təqdimatı mərasimi ənənəvi olaraq dekabrın 10-da, Stokholmda keçiriləcək. Hər mükafatın məbləği 1 milyon dollardır.  
N.H.
www.oxu.az
"
"Hindistanda selfi çəkdirən tələbələri qatar vurduHindistanın Karnataka ştatında qatar üç tələbəni vuraraq öldürüb.
Oxu.Az-ın NDTV-yə istinadən verdiyi xəbərə görə, relslərin üzərində selfi çəkdirmək istəyən gənclər qatarın altında qalıb.
Ölənlərdən ikisinin kimliyi artıq müəyyən edilib. Onlar Banqalore Milli Kollecinin tələbəsi imişlər.
Faktla bağlı araşdırma aparılır.
A.M.
www.oxu.az
"
"Türkiyədən Dağlıq Qarabağla bağlı ÇAĞIRIŞTürkiyə öz vətəndaşlarını Azərbaycanın işğal olunmuş ərazilərinə səfər etməkdən çəkinməyə çağırır.
Oxu.Az xəbər verir ki, bu barədə Türkiyə Xarici İşlər Nazirliyinin bəyanatında deyilir.
Xatırladaq ki, sentyabrın 29-da Türkiyə XİN bəyanat yayaraq, Türkiyə vətəndaşlarının Azərbaycanın işğal olunmuş ərazilərinə səfərinin Ankaranın rəsmi siyasətini əks etdirmədiyini bildirmişdi.
A.M.
www.oxu.az
"
"Ərdoğan İrana səfər edibTürkiyə prezidenti Rəcəb Tayyib Ərdoğan İrana gedib.
Ərdoğan iranlı həmkarı Həsən Ruhani ilə regional məsələlərə dair müzakirələr aparacaq.
Oxu.Az bu barədə Haber 7-yə istinadən məlumat verir.
Görüşdə İraqın Kürdüstan vilayətində keçirilən referendum da müzakirə mövzusu olacaq.
Qeyd edək ki, hər iki ölkə referendumun nəticələrini tanımayacağını bəyan edib.
N.H.
www.oxu.az
"
"İordaniyanın Fransadakı səfirliyinin binası qarşısında partlayış İordaniyanın Fransadakı səfirliyinin hərbi attaşeliyinin binası qarşısında partlayış olub.
Oxu.Az Haber 7-yə  istinadən məlumat verir ki, bu barədə İordaniya Xarici İşlər Nazirliyi ölkə televiziyasında açıqlama yayıb.
Məlumata görə, Parisdə hərbi attaşeliyin binası qarşısında partlayıcı quraşdırılmış motosiklet partladılıb.
Ölən və yaralananlar, eləcə də, dağıntıların olub-olmaması barədə məlumat verilməyib.
N.H.
www.oxu.az
"
"Türkiyədə terror aktı törədildiTürkiyənin Hakkari əyalətinin Yüksəkova rayonunda törədilən terror aktı nəticəsində 4 hərbçi şəhid olub, 4-ü yaralanıb.
Oxu.Az bu barədə CNN TÜRK-ə istinadən xəbər verir.
Terrorçu PKK qruplaşmasının silahlıları hərbçilərə əl qumbarası atıb.
Yaralı hərbçilər xəstəxanaya yerləşdirilib.
Hazırda terrorçuların tutulması istiqamətində əməliyyat keçirilir.
N.H.
www.oxu.az
"
"Şimali Koreyada  benzin yalnız məmurlara satılırŞimali Koreyada vətəndaşlara benzin satılması dayandırılıb.
Oxu.Az  bu barədə TASS-a istinadən xəbər verir.
Ölkənin yanacaqdoldurma məntəqələrindən yalnız hakimiyyətdəki Əmək Partiyasının, hökumətin, Silahlı Qüvvələrin və xüsusi xidmət orqanlarının yüksək vəzifəli məmurları benzin ala bilirlər.
Ölkə rəhbərliyi BMT-nin sanksiyasından sonra məhdudiyyət tətbiq edib və məqsəd yanacaq ehtiyatı toplamaqdır. 
Şimali Koreya hökumətinin hesablamalarına görə, ölkənin illik neft ehtiyacı 700-900 min tondur.
N.H.
www.oxu.az
"
"Çelyabinskdə azərbaycanlı idmançının qətlində şübhəli bilinən şəxs saxlanıldı26 yaşlı Eldəniz Bağırov oktyabrın 3-də həbs edilib.
Oxu.Az  bu barədə Reporta-a istinadən xəbər verir.
Rusiya İstintaq Komitəsinin Çelyabinsk üzrə İdarəsinin Kurçatov rayonu üzrə İstintaq Şöbəsinin rəisi İqor Mitroxin bildirib ki, hazırda E. Bağırov müvəqqəti istintaq təcridxanasında saxlanılır.
Qeyd edək ki, kikboksinq üzrə beynəlxalq dərəcəli idman ustası Ramil Canıyev sentyabrın 8-də yaşadığı evin qarşısında güllələnib. O, xəstəxanaya çatdırılsa da, həkimlərin səylərinə baxmayaraq, başından güllə yarası almış idmançını xilas etmək mümkün olmayıb.
N.H.
www.oxu.az
"
"İstanbulda antiterror əməliyyatıİstanbul polisi “İnqilabçı Xalq-Azadlıq Partiyası – Cəbhə” təşkilatının üzvlərinə qarşı antiterror əməliyyatı keçirir.  
Oxu.Az ""Anadolu"" agentliyə istinadən xəbər verir ki, bu barədə İstanbul şəhər Polis İdarəsi məlumat verib.
Əməliyyat çərçivəsində 24 nəfər saxlanılıb. Onlar həmin təşkilatla əlaqədə şübhəli bilinirlər.
Qeyd edək ki, DHKP-C 2013-cü ilin mayında Türkiyənin Hatay vilayətinin Reyhanlı şəhərində 46 nəfərin ölümü, 155 nəfərin xəsarət alması ilə nəticələnən terror aktına görə məsuliyyət daşıyır.
N.H.
www.oxu.az
"
"Rusiya aviasiyası ""Cəbhət-ən-Nüsra""nın komandanlığını məhv etdiRusiya Hava Kosmik Qüvvələrinin xüsusi əməliyyatı nəticəsində Suriyada ""Cəbhət-ən-Nüsra"" beynəlxalq terror qruplaşmasının komandanlığı məhv edilib.
Oxu.Az-ın məlumatına görə, Rusiya Müdafiə Nazirliyinin rəsmi nümayəndəsi İqor Konaşenkov bildirib ki, qruplaşmanın başçısı Əbu Məhəmməd əl-Culyani əllərini itirib və ağır vəziyyətdədir.
İ. Konaşenkov əlavə edib ki, Rusiya aviasiyası ""Cəbhət-ən-Nüsra""nın 12 səhra komandirini məhv edib. 
Öldürülənlər arasında əl-Culyaninin ən yaxın köməkçisi, qruplaşmanın təhlükəsizlik xidmətinin rəisi Əhməd əl-Qizai də var.
N.H.
www.oxu.az
"
" “Mariya” qasırğası qurbanlarının sayı artdıPuerto-Rikoda “Mariya” qasırğasının qurbanlarının sayı 34-ə çatıb.
Oxu.Az Trend-ə istinadən xəbər verir ki, əvvəl 16 nəfərin qasırğanın qurbanı olduğu bildirilirdi. Son məlumatda isə itkilərin sayının 2 dəfədən çox artdığı məlum olub.
Qeyd edək ki, ABŞ prezidenti Donald Tramp Puerto-Rikoya gəlib. O, səfəri zamanı qasırğadan zərər çəkənlərə humanitar yardım göstərib.
 A.S.
www.oxu.az
 
"
"İspaniya kralı Kataloniyadakı referendum barədə bəyanat verdiİspaniya kralı VI Felipe bəyan edib ki, Kataloniya hökuməti ölkə konstitusiyasını pozur.
Oxu.Az-ın xəbərinə görə, onun bəyanatı ölkə başçısının rəsmi saytında yerləşdirilib.
“Kataloniyada yerli hakimiyyət özünü qanun və demokratiyadan kənarda göstərdi. Onlar İspaniyanın birliyini sındırmaq istəyirlər. Öz məsuliyyətsiz hərəkətləri ilə onlar Kataloniyanın və bütün İspaniyanın iqtisadiyyatını və sosial stabilliyini təhlükə altına atırlar”, -  bəyanatda deyilir.
Kral kataloniyalılara digər “ispaniyalıların tam dəstəyi”ni söz verib.
Xatırladaq ki, Kataloniyada oktyabrın 1-də keçirilən referendum zamanı seçicilərin 90 faizindən çoxu regionun İspaniyadan ayrılaraq müstəqil olmasına səs verib.
S.B.
www.oxu.az
"
"Dağıstanın yeni başçısı azərbaycanlıdır – İDDİAXəbər verdiyimiz kimi, bu gün Rusiya prezidenti Vladimir Putin Dağıstanın başçısı Ramazan Abdulatipovun istefasını qəbul edib. 
Oxu.Az-ın məlumatına görə, Dağıstan rəhbəri vəzifəsinin səlahiyyətlərinin icrası müvəqqəti olaraq Dövlət Dumasının “Vahid Rusiya” fraksiyasının lideri Vladimir Vasilyevə həvalə olunub. 
Budkav.ru saytı qeyd edir ki, rus soyadına malik olmasına baxmayaraq, V.Vasilyevin atası  Əbdüləli əslən azərbaycanlıdır.
Əbdüləli Dərbənd şəhərində 5-ci mahalda yaşayırdı. Vasilyevin hətta Dərbənddə ögey qardaşı Kamil Hüseynovun yaşadığı da bildirilir. Vladimir onun evinə bir neçə dəfə qonaq gəlib.
S.B.
www.oxu.az
"
"Türkiyə kosmik stansiya inşa etməyi planlaşdırırTürkiyə hökuməti kosmik stansiya inşa edilməsinə dair qərar qəbul edib.
Oxu.Az-ın xəbərinə görə, bu barədə ölkənin baş naziri Binəli Yıldırım bəyan edib.
“Kosmik stansiyanın inşa edilməsi ilə bağlı qanun layihəsi artıq türkiyə parlamentinə göndərilib”, - B.Yıldırım Əskişəhər vilayətində helikopterlər üçün ehtiyat hissələrinin istehsalı zavodunun açılışında deyib. Onun sözlərini Anadolu agentliyi sitat gətirir.
Baş nazir bildirib ki, qərar kosmik və aviasiya texnologiyaları vasitəsi ilə ölkədə inkişaf və təhlükəsizliyi təmin etmək məqsədi ilə qəbul olunub.
B. Yıldırım həmçinin  NATO-ya üzv ölkələrin birgə layihəsi olan “F-35” beşinci nəsil qırıcı-bombardmançı təyyarələrinin istehsalı layihəsini şərh edib.
“Təyyarənin füzelyajının mərkəzi hissəsi ABŞ-la yanaşı Türkiyədə TUSAŞ şirkəti tərəfindən istehsal olunacaq”, - o əlavə edib.
S.B.
www.oxu.az
"
"İŞİD iki rusiyalı hərbçini əsir götürdü – VİDEO“İslam dövləti” terror təşkilatının tabeçiliyində olan “Amak” agentliyi əsir düşmüş rusiyalı hərbçilərin görüntülərini yayıb.
Oxu.Az-ın xəbərinə görə, videonu terrorçuların fəaliyyətinin monitorinqi ilə məşğul olan “Directorate 4” Telegram kanalı dərc edib.
Videoyazıda saqqallı şəxs özünü Zabalotnı Roman Vasilyeviç kimi təqdim edir. O bildirir ki, 1979-cu ildə Rostov vilayəti Aksay rayonu Rassvet qəsəbəsində doğulub. Romanın sözlərinə əsasən, o İŞİD yaraqlılarının əks-hücumu zamanı Suriyanın Şulya qəsəbəsi ərazisində əsir düşüb.
Bundan əlavə Roman yanındakı ikinci şəxsi Surkanov Qriqori Mixayloviç olduğunu bildirir (1978-ci il, Moskva vilayəti, Domodedovo rayonu). Qriqori bütün video zamanı susur. 
Hər iki hərbçinin üzərində döyülmə izləri görünür. 

S.B.
www.oxu.az
"
"Ukraynada 4 azərbaycanlı hosteldə diri-diri yandı – YENİLƏNİBUkraynada Zaporojye şəhərindəki hostellərdən birində baş vermiş yanğın zamanı ölən azərbaycanlıların adları məlum olub.
Oxu.Az-ın APA-ya istinadən məlumatına görə, bunlar Ukrayna vətəndaşı, əslən Saatlı rayonunun Minbaşılı kənd sakini, 1962-ci il təvəllüdlü Zeynalov İlham Nuru oğlu, Azərbaycan vətəndaşı, Cəlilabad şəhər sakini, 1955-ci il təvəllüdlü Yelçiyev Balamirzə Ağamirzə oğlu, Azərbaycan vətəndaşı, Ağdaş şəhər sakini, 1968-ci il təvəllüdlü Əliyev Yaşar Məzahir oğlu və Azərbaycan vətəndaşı, Sabirabad rayonunun Türkadi kənd sakini, 1978-ci il təvəllüdlü Abuşov İntiqam Yaşar oğludur.     
Qeyd edək ki, iki gün əvvəl Ukraynanın Zaporojye şəhərindəki hostellərdən birində baş verən yanğında 4 azərbaycanlı ölüb. Hosteldə baş verən yanğın zamanı 4 nəfər hadisə yerində, bir nəfər isə xəstəxanada ölüb. Ölən digər şəxs hostelin mühafizəçisi olub. Aralarında 2009-cu il təvəllüdlü uşağın olduğu 4 nəfər isə xilas edilib.
Hosteldə əsasən topdansatış tərəvəz bazarının satıcılarının qaldığı bildirilir.
02.10.2017 17:22
Ukraynada baş verən dəhşətli yanğında ölən azərbaycanlılardan biri Ağdaş, biri Cəlilabad, ikisi isə Sabirabad rayonunun sakinləri olub.
Oxu.Az-ın xəbərinə görə, bu barədə Lent.az-a  Ukrayna-Azərbaycan Birləşmiş Diasporunun regional təşkilat sədri Həbib Həsənli tərəfindən məlumat verilib. 
O bildirib ki, ölənlərdən üç nəfəri yanğın zamanı tüstündən boğularaq, dünyasını dəyişib. Bir nəfər isə faciəvi hadisədə tamamilə yanıb.
***
12:30
Ukraynanın Zaparojye şəhərində 4 Azərbaycan vətəndaşı yanıb. 
Оxu.az.  ""Вся власть""a istinadən xəbər verir ki, hadisə şəhərdəki “Anqolenka” bazarındakı hosteldə baş verib.  
Məlumata görə, onlardan biri Bakı şəhər sakinidir. O, bu yaxınlarda vətənə qayıtmalı imiş.
Hadisə zamanı həlak olanlardan biri isə hostelin gözətçisidir.
N.H.
www.oxu.az
"
"Qazaxıstanda təyyarə qəzası: Beş nəfər ölübQazaxıstanın Almatı şəhəri yaxınlığında An-28 təyyarəsinin qəzaya uğraması nəticəsində beş nəfər ölüb.
Oxu.Az-ın xəbərinə görə, bu barədə ölkənin Daxili işlər Nazirliyi məlumat yayıb.
Oktyabrın 3-də axşam saatlarında radarlardan itən East Wing şirkətinə məxsus təyyarə Almatı şəhərindən 28 kilometr kənarda qəzaya uğrayıb.
 Hazırda xilasedicilər hadisə yerində axtarış aparırlar.
S.B.
www.oxu.az
"
"""Avroviziya-2017""nin icraçı prodüseri ""Xrustal mikrofon"" mükafatı aldı - FOTO""Avroviziya-2017"" mahnı müsabiqəsinin icraçı prodüseri ""Xrustal mikrofon"" mükafatına layiq görülüb.
Oxu.Az öllkə.Az-a istinadən xəbər verir ki, beləcə, müsabiqəni təşkil edən və onu yüksək səviyyədə keçirən Ukrayna komandasının işinə qiymət verilib.
""Avroviziya""nın nəzarət şurası və Avropa Yayım İttifaqı (EBU) Pave Qritsaka mükafatı təqdim edib. Bu yaxınlarda Berlin şəhərində ""Avroviziya"" müsabiqəsinin Kiyevdə keçirilməsi barədə son hesabatı bəyənilib.
Pave Qritsak həmçinin 2008-ci ildən Azərbaycanın “Avroviziya” mahnı müsabiqəsindəki iştirakçılarının hazırlanmasında iştirak edir.
Avropa Yayım İttifaqına hesabatda müsabiqənin təşkilati, maliyyə və yaradıcılıq işləri təqdim edilib. EBU tərəfindən qeyd edilib ki, Ukraynada müsabiqənin keçirilməsinə dair şübhələr var idi. Amma yayımçı-təşkilatçı Milli Teleradio şirkəti bu çətinliklərin öhdəsindən qısa müddətə uğurla gələrək 2017-ci ilin may ayında Kiyevdə gözəl ""Avroviziya"" şousu təşkil edib.
Maraqlıdır ki, Ukrayna komandası nəinki uğurlu müsabiqə təşkil edib, eyni zamanda 130 milyon qriven büdcəyə qənaət də edə bilib.
Hazırda bu məbləğin 2018-ci ildə Cənubi Koreyada keçiriləcək Qış Olimpiya Oyunları və 2020-ci ildə Yaponiyada keçiriləcək Yay Olimpiya Oyunlarının yayım hüququ almaq üçün necə istifadə ediləcəyi məsələsi müzakirə edilir.
Qeyd edək ki, bundan əvvəl ""Xrustal mikrofon"" mükafatına Portuqaliyadan Salvador Sobral layiq görülüb.



www.oxu.az
"
"Putindən yüksək təyinatRusiya prezidenti Vladimir Putin Dağıstanın başçısı Ramazan Abdulatipovun istefasını qəbul edib. 
Oxu.Az-ın məlumatına görə, bu barədə Kremlin saytında xəbər verilir.
Dağıstan rəhbəri vəzifəsinin səlahiyyətlərinin icrası müvəqqəti olaraq Dövlət Dumasının “Vahid Rusiya” fraksiyasının lideri Vladimir Vasilyevə həvalə olunub. 
N.O.
www.oxu.az
"
" Cəlal Təlabani dünyasını dəyişdiKürdüstanın Vətənpərvərlik İttifaqının (KVİ) partiyasının lideri, İraqın sabiq prezidenti Cəlal Təlabani 84 yaşında dünyasını dəyişib. 
Oxu.Az-ın xəbərinə görə, bu barədə Rudaw telekanalı ""Twitter"" səhifəsində məlumat verib.



Qeyd edək ki, Cəlal Təlabani 2005-2014-cü illərdə İraqın prezidenti olub. O, 2012-ci ildə iflic keçirib. 
N.О.
www.oxu.az
"
"Saakaşvili Ukraynadan siyasi sığınacaq istədiGürcüstanın sabiq prezidenti Mixail Saakaşvili Ukraynada siyasi sığınacaq almaq üçün müraciət edib.
Oxu.Az Ukrayna KİV-ə istinadən xəbər verir ki, bu barədə Saakaşvilinin vəkili Markiyan Qalabala məlumat yayıb.
“Vətəndaşı əlavə müdafiə və siyasi sığınacaqla təmin etmək haqqında müraciət, əslində, eyni məfhumdur. Sadəcə, gündəmdə “siyasi sığınacaq” anlayışı istifadə olunur”, - deyə vəkil bildirib.
Onun sözlərinə görə, Ukraynanın Dövlət Miqrasiya Xidməti hələlik Saakaşvilinin siyasi sığınacaqla bağlı müraciətinə cavab verməyib. Lakin 24 saat ərzində müraciətə cavab verilməli idi.
Bildirilir ki, Ukrayna hökuməti siyasi sığınacaq istəyən Saakaşvilini ekstradisiya edə bilməz.
N.O.
www.oxu.az
"
"İrəvanda Azərbaycan məscidində farsların Aşura mərasimi - VİDEOMəhərrəm ayının 10-cu günü – Aşura mərasimləri tarixi Azərbaycan şəhəri İrəvanda hər il olduğu kimi, bu il də keçirilib.
Oxu.Az Teleqraf.com-a istinadən  xəbər verir ki, İmam Hüseyn əzadarlığı azərbaycanlılara məxsus olan, 1766-cı ildə İrəvan xanı Hüseynəli xanın əmri ilə tikilən Göy məsciddə baş tutub.
Qeyd edək ki, farsların Məscid-i Kabud adlandırdıqları Göy məscid Azərbaycan memarlıq nümunələrindən biri olmaqla, İrəvandakı 8 məscid arasında ölçüsünə görə ən böyüyü və İrəvan şəhərinin mərkəzi məscidi idi.
Məscid 1995-2006-cı illərdə İran tikinti şirkətlərinin köməyi ilə bərpa olunub və İranın Ermənistandakı mədəniyyət mərkəzlərindən birinə çevrilib. Məsciddə əzadarlıq edənlərin də Ermənistandakı yaşayıb-işləyən İran vətəndaşları olduqları güman edilir.

www.oxu.az
"
"Pike və Ramos Kataloniyadakı referenduma görə dava etdilərİspaniya milli komandasının futbolçuları Serxio Ramos və Jerar Pike siyasi zəmində dava ediblər. 
Oxu.Az ""AS"" nəşrinə istinadən xəbər verir ki, münaqişəyə Kataloniyanın İspaniyadan ayrılaraq, müstəqilliyini elan etməsi ilə bağlı referendum səbəb olub.
Məlumata əsasən, “Real Madrid”in kapitanı Ramos “Barselona”nın müdafiəçisi Pikeni yığmanın düşərgəsində əhval-ruhiyyəni pozmaqda ittiham edib. Bu isə DÇ-2018 seçmə kampaniyalarının Albaniya (6 oktyabr) və İsraillə (9 oktyabr) matçlarına hazırlaşan  komandanın oyununa təsir göstərə bilər.
Xatırladaq ki, Kataloniyanın müstəqilliyinə səs verən Pike milli komandadan getməyə hazır olduğunu deyib.
N.O.
www.oxu.az
"
"Rusiya Türkiyəyə ""S-400""-lərin kodunu verməyəcək — İDDİARusiya mətbuatı Moskvanın Ankaraya satacağı ""S-400"" hava hücumundan müdafiə raketləri barədə yeni iddia ortaya atıb.
Oxu.Az ölkə.az-a istinadla xəbər verir ki, iddiaya əsasən, müdafiə sistemlərinin kodları və nəzarəti Türkiyəyə verilməyəcək. Rusiyalı bir rəsminin ""gazeta.ru"" saytına verdiyi müsahibəyə əsasən, Rusiya tərəfi bu təklifi rədd edib.
Xəbərdə deyilir: ""Türkiyə tərəfinə ""S-400""-lərin sisteminə aid elektron kodların hamısını və daxili mexanizmləri verməyəcəyik. Müqaviləyə əsasən, texniki dəstək və təmir işlərini biz görəcəyik. Onlar isə bu sistemlərin içini açmayacaqlar"".
İddiaya əsasən, radarlar da Rusiya tərəfindən qurulacaq: ""Türklərin ""S-400"" daxili mexanizmalarını görmə tələbini qəbul etmədik. Çünki sistemlərin içərisinə bir cismin düşmənə, yoxsa sizin ölkənizə aid olduğunu göstərən rus istehsalı bir radar sistemi qurulacaq"".
www.oxu.az
"
"Fizika üzrə Nobel mükafatçılarının adları açıqlandıBu il fizika üzrə Nobel mükafatı Rayner Vays, Barri Bariş və Kip Torna verilir. Alimlər mükafata LIGO detektoru ilə qravitasiya dalğalarını aşkar etdikləri üçün layiq görülüblər.
Oxu.Az-ın məlumatına görə, bu barədə İsveş Kral Elmlər Akademiyası məlumat verib.
Bu il Nobel mükafatının məbləği 9 milyon İsveç kronu (1,1 milyon dollar) təşkil edir.
N.O.
www.oxu.az
"
"Qazaxıstanın Hava Hücumundan Müdafiə Qoşunlarının komandanı işdən çıxarılıbQazaxıstan ordusunun Hava Hücumundan Müdafiə Qoşunlarının komandanı Ormanbetov Nurlan Skenoviç işdən çıxarılıb.
Oxu.Az “CA-NEWS”a istinadən xəbər verir ki, ölkə prezidenti Nursultan Nazarbayev onun vəzifədən azad olunması haqqında sərəncam imzalayıb.
Prezidentin digər sərəncamı ilə Nurlan Karbenov Hava Hücumundan Müdafiə Qüvvələrinin komandanı təyin olunub. 
N.H.
www.oxu.az
"
"Zaparojetsdə erməni təşkilatının sədri güllələndiUkraynanın Zaparojets vilayətində fəaliyyət göstərən Erməni İttifaqının sədri Artaşes Sarqsyan güllələnib.
Oxu.Az Forpost-a istinadən  xəbər verir ki, bunu təşkilat sədrinin müavini Rudolf Akopyan bildirib.
Hadisə Zaparojets şəhər parkında, Şevçenko bulvarında baş verib. A.Sarqsyan avtomobildən enərkən, ona odlu silahdan atəş açılıb. 
Güllə A.Sarqsyanın qarın boşluğunu dəlib-keçib. O, xəstəxanaya yerləşdirilib. 
Açılan atəş nəticəsində Erməni İttifaqı sədrinin mühafizəçisi də yaralanıb.
Hadisənin səbəbi araşdırılır. 
N.H.
www.oxu.az
"
"İŞİD-in yeddi səhra komandiri məhv edildiRusiya Hava Kosmik Qüvvələrinin zərbələri nəticəsində son iki sutka ərzində Suriyada İŞİD-in yeddi səhra komandiri öldürülüb.
Oxu.Az-ın məlumatına görə, Rusiya Müdafiə Nazirliyinin rəsmi nümayəndəsi İqor Konaşenkov bildirib ki, İŞİD-in Fərat çayının şərq sahillərində yerləşən mövqelərinə zərbələr  endirilib.
Onun sözlərinə görə, öldürülən səhra komandirləri arasında Qazaxıstan əsilli Əbu İslam əl-Qazaxi də var. Əbu İslam əl-Qazaxi İŞİD-in Fərat vadisindəki silahlı qruplarına rəhbərlik edib.
N.H.
www.oxu.az
"
"Rusiyanın mədəniyyət naziri elmlər doktoru dərəcəsindən məhrum edilə bilərRusiya Federasiyası Ali Attestasiya Komissiyasının tarix üzrə ekspert şurası Rusiyanın mədəniyyət naziri Vladimir Medinskinin dissertasiyasına baxandan sonra onun doktorluq dərəcəsinin ləğv edilməsini məsləhət görüb. 
Oxu.Az-ın məlumatına əsasən, bu barədə TASS AAK-nin mətbuat xidməti Valeriya Antonova xəbər verib.
“Amma burada son nöqtəni Attestasiya Komissiyasının rəyasət heyəti qoyacaq. Attestasiya Komissiyasının rəyasət heyəti RF mədəniyyət nazirinin alimlik dərəcəsinin ləğvi məsələsinə 20 oktyabrda baxacaq”, - deyə Antonova bildirib. 
Xatırladaq ki, 2016-cı ildə “Dissernet” cəmiyyətinin tarixçi alimi İvan Babitski Rusiyanın Təhsil və Elm Nazirliyinə müraciət edərək bildirib ki, Vladimir Medinskinin “XV-XVII əsrlərin ikinci yarısı Rusiya tarixinin işıqlandırılmasında obyektivlik problemləri” adlı dissertasiyası heç bir elmi dəyər kəsb etmir. O, mədəniyyət nazirinin doktorluq elmi dərəcəsindən məhrum edilməsini tələb edib.
N.O.
www.oxu.az
"
"Nevada ştatının Klark dairəsində fövqəladə vəziyyət elan olunduABŞ-da Las-Veqas şəhərinin (Nevada ştatı) yerləşdiyi Klark dairəsində fövqəladə vəziyyət rejimi tətbiq edilib.
Oxu.Az-ın APA-ya istinadla xəbərinə görə, bu barədə dairə administrasiyasının “Twitter” səhifəsində bildirilib.
Məlumata görə, qərarla dairənin müvafiq strukturları faciənin fəsadlarının aradan qaldırılması üçün səfərbər edilir.
Qeyd edək ki, ötən gecə Las-Veqasın “Mandalay Bay” hotel-kazino kompleksi yaxınlığında keçirilən musiqi festivalı zamanı 64 yaşlı yerli sakin Stiven Paddok izdihama atəş açıb, daha sonra isə intihar edib. Hadisə nəticəsində 59 nəfər ölüb, 527 nəfər müxtəlif dərəcəli xəsarət alıb.
A.S.
www.oxu.az
 
"
"Las-Veqasda qətliam törədən şəxsin evində axtarış aparıldıLas-Veqasda qətliam törədən Stiven Paddokun evində 18 ədəd odlu silah, partlayıcı maddə və patronlar aşkarlanıb.
Oxu.Az-ın APA-ya istinadən verdiyi xəbərə görə, bunu Las-Veqasın şerifi Cosef Lombardo keçirdiyi mətbuat konfransında bəyan edib.
Onun sözlərinə görə, cinayətkarın avtomobilindən ammonium-nitrat maddəsi (ammonium şorası) tapılıb. Qeyd edək ki, ammonium-nitrat maddəsindən bomba hazırlanmasında istifadə olunur.
CBS telekanalının məlumatına görə, 64 yaşlı Stiven Paddok altı illik evlilikdən sonra 1990-cı ildə arvadından boşanıb. Cütlüyün uşaqları olmayıb. 2015-ci ildə Meskit şəhərində (Texas ştatı) ev alan S.Paddok Meril Denli adlı qadınla birgə yaşayıb. S. Paddokla qadın arasında rəsmi nikah olmayıb. Həmçinin Stiven Paddokun vaxtilə “Lockheed Martin” aerokosmik korporasiyasında işlədiyi üzə çıxıb. Şirkət artıq S. Paddokla bağlı istintaqa müvafiq xidməti sənədləri təqdim etməyə hazır olduğunu bəyan edib.
A.S.
www.oxu.az
"
"Tanınmış amerikalı rok ifaçısı vəfat etdiABŞ-da tanınmış rok ifaçısı Tom Petti 66 yaşında dünyasını dəyişib.
Oxu.Az-ın xəbərinə görə, T.Petti Malibuda öz evində huşsuz halda tapılıb. Xəstəxanaya çatdırılan musiqiçinin həyatını xilas etmək mümkün olmayıb. Onun ürəyinin dayandığı bildirilir.
Qeyd edək ki, rok-musiqiçi 1976-ci ildə yaradılan məşhur “Tom Petty and the Heartbreakers” qrupunun üzvlərindən biri olub.
S.B.
www.oxu.az
"
"Las-Veqas atıcısının qardaşı qatil-qohumundan danışdıLas-Veqasda musiqi festivalı iştirakçılarını güllələyən şəxsin ailəsinin onun motivləri barədə xəbəri olmayıb.
Oxu.Az xəbər verir ki, bu barədə cinayətkarın qardaşı Erik Peddok The Daily Mail nəşrinə müsahibəsində deyib.
“O sadə insan idi. Biz heç nə bilmirik, yəqin ona təsir edən hansısa hadisə baş verib”, - Peddok izah edib.
Onun sözlərinə görə, Stivvenin heç bir siyasi və dini baxışları olmayıb. Erik qardaşı ilə münasibətlərinin yaxşı olmamasını etiraf edərək bildirib ki, Stivvenin silahlara da o qədər böyük marağı olmayıb. Bu səbəbdən nömrədən tapılan 10 ədəd tüfəng onu da təəccübləndirib.
S.B.
www.oxu.az
"
"Las-Veqas qırğını: 58 ölü – VİDEO + FOTO + YENİLƏNİBABŞ-ın Las-Veqas şəhərində atışma nəticəsində ölənlərin sayı 58, yaralıların isə 515 nəfərə çatıb. 
Oxu.Az-ın xəbərinə görə, bu barədə bazar ertəsi, oktyabrın 2-də, Associated Press nəşri şəhərin şerifinə istinadən məlumat yayıb.
Öz növbəsində, FTB nümayəndəsi bildirib ki, atəş açan şəxsin beynəlxalq terror təşkilatları ilə heç bir əlaqəsi olmayıb.
***
15:03
ABŞ-ın Las-Veqas şəhərində musiqi festivalının iştirakçılarının atəşə tutulması nəticəsində ölənlərin sayı 50-ni keçib.
Oxu.Az TASS-a istinadən xəbər verir ki,  200 nəfərdən çox insan yaralanıb. 
***
14.42
ABŞ-ın Las-Veqas şəhərində musiqi festivalına toplaşanlara atəş açanın şəxsiyyəti məlum olub.  
Oxu.Az-ın xəbərinə görə, bu barədə “NBC News” məlumat verir.
Məlumata əsasən, 64 yaşlı Las-Veqas sakini Stefen Paddok hotelin 32-ci mərtəbəsindən insanlara atəş  açıb.
Hazırda hadisəni törətməkdə şübhəli bilinən daha bir şəxsin - Marilou Danley adlı qadının axtarışları davam etdirilir.
***
13:01
Las-Veqasda festivala toplaşanların atəşə tutulması nəticəsində ölənlərin sayı 20-yə çatıb, 100-dən çox insan yaralanıb.
Oxu.Az xəbər verir ki, bu barədə şəhərin şerifi Cozef Lombarqo mətbuat konfransında məlumat verib.
14 nəfərin vəziyyəti ağırdır. Ölənlər arasında polis məmurları da var.
Şerifin sözlərinə görə, vəziyyət nəzarət altındadır, atəş açan şəxs zərərsizləşdirilib, hadisənin motivləri hələlik məlum deyil.
***
11.18
Las-Veqasda musiqi festivalı iştirakçılarına atəş açmaqda şübhəli bilinən şəxs zərərsizləşdirilib.
Oxu.Az-ın xəbərinə görə, bu barədə Las-Veqas polis departamentinin “Twitter” səhifəsində  bildirilib.
***
11:02
Las-Veqasda baş verən atışma zamanı 2 nəfər ölüb. 
Oxu.Az-ın xəbərinə görə, bu barədə “Reuters” yerli xəstəxanaya istinadən məlumat verib.
Məlumata görə, hadisə nəticəsində 24 nəfər yaralanıb.
***
10:50
""Mandalay Bay Casino""nun konsert salonunda baş verən insident nəticəsində xeyli insanın  öldüyü bildirilir.
Oxu.Az-ın  “RİA Novosti”yə istinadən verdiyi xəbərə görə, indiyədək 20-dən artıq şəxs xəstəxanaya çatdırılıb.
İlkin məlumata əsasən, naməlum şəxs kazinoda konsertə gələn şəxslərə atəş açıb. Polisin yaydığı xəbərdarlıqda insanların həmin ərazidən uzaqlaşması xahiş olunub.
Kazinoya yaxın yollarda hərəkət məhdudlaşdırılıb.













N.H.
www.oxu.az
"
"Las-Veqasda qorxu və ölüm – FOTOREPORTAJAmerikalı təqaüdçü Stiven Peddok Las-Veqasda 50-dən çox musiqi festivalı iştirakçısını güllələyib. O, Mandalay Bay hotelinin 32-ci mərtəbəsindən insanlara atəş açıb. Xüsusi təyinatlı dəstə nömrəyə girəndə Peddok artıq özünü güllələmişdi. Onun otağında 10-dan çox tüfəng aşkarlanıb.
64 yaşlı amerikalının cinayət motivi hələlik məlum deyil. Polisin məlumatına görə, o Las-Veqasdan 1 saatlıq məsafədə yaşayırdı. 
Oxu.Az ABŞ tarixində ən dəhşətli qətliamlardan birinin baş verdiyi yerdən fotoreportajı təqdim edir:
Foto: David Becker / Getty Images
İnsanlar hadisə yerində qaçırlar

Foto: Chase Stevens / Las Vegas Review-Journal via AP
Konsert iştirakçıları Tropicana hotelində yaralı qadına kömək edirlər. Atəş səsini eşidən bir çox qonaqlar məhz bu hotelə qaçıblar. 

Foto: David Becker / Getty Images
Son məlumata əsasən 50 nəfər atışmanın qurbanı olub, ölənlərin sayının artacağı istisna edilmir

Foto: David Becker / Getty Images
Yaralılara ilk köməyi festivalın digər iştirakçıları ediblər

Foto: David Becker / Getty Images
Route 91 musiqi festivalının keçirildiyi Mandalay  kazinosunun yaxınlığında meydan

Foto: David Becker / Getty Images
İnsanlar atəşin hansı tərəfdən açıldığını bilmirdilər

Foto: David Becker / Getty Images
Bəziləri yerində qalaraq gizlənməyə, digərləri isə qaçaraq xilas olmağa çalışıblar.

Foto: David Becker / Getty Images
400 nəfərdən çox insan yaralanıb, onlardan əksəriyyətinin vəziyyəti ağırdır.

Foto: Paul Buck / EPA
Yerli sakinlər zərərçəkənlərə yemək və gecələməyə yer təklif ediblər. Sosial şəbəkələrdə “Srtipdən (kazinonun yerləşdiyi küçə) 10 dəqiqəlik məsafədə yaşayıram. Hər kəsə kömək etməyə hazıram!” kimi paylaşımlar yayılıb.

Foto: David Becker / Getty Images
ABŞ hökuməti hadisəni hələlik terror aktı kimi qiymətləndirməyib. Polis dəhşətli cinayətin motivlərini araşdırır.

S.B.
www.oxu.az
"
"Tbilisidə azərbaycanlıların yaşadığı qəsəbədə xüsusi əməliyyatGürcüstan Daxili İşlər Nazirliyi Tbilisidə azərbaycanlıların yaşadığı Poniçala (Soğanlıq) qəsəbəsində xüsusi əməliyyat keçirib.  
Oxu.Az-ın APA-ya istinadən məlumatına əsasən, əməliyyat nəticəsində narkotik maddələrin qeyri-qanuni dövriyyəsində şübhəli bilinən bir nəfər saxlanılıb.
Saxlanılan şəxsin 5-6 ay bundan öncə həbsxanadan çıxdığı bildirilir.
Qeyd edək ki, Poniçalada son aylarda keçirilmiş xüsusi əməliyyatlar nəticəsində narkotik maddələrin qeyri-qanuni dövriyyəsində ittiham olunan 10-dan çox şəxs saxlanılıb. 
S.B.
www.oxu.az
"
"İŞİD Las-Veqasdakı atışmaya görə məsuliyyəti üzərinə götürübİŞİD terror qruplaşması Las-Veqasda baş verən atışmaya görə məsuliyyəti öz üzərinə götürüb.
Oxu.Az-ın xəbərinə görə, bu barədə Reuters nəşri  yaraqlıların sosial şəbəkələrdəki paylaşımlarına istinadən məlumat yayıb.
Terrorçuların bəyanatında bildirilir ki, atəş açan şəxs bir neçə ay əvvəl İslam dinini qəbul edib.
Qeyd edək ki, Las-Veqasda musiqi festivalının iştirakçılarına atəş açılması nəticəsində 50-dən çox insan həlak olub, 400-dən çox insan yaralanıb. Hadisəni törədən Las-Veqas sakini polislə atışmada öldürülüb.
Onun 64 yaşlı yerli sakin Stiven Paddok olduğu müəyyənləşib.
S.B.
www.oxu.az
"
"Putinin Aşqabada səfəri başladıRusiya Prezidenti Vladimir Putin Türkmənistana səfər edib, Oxu.Az TASS-a istinadən xəbər verir.
Səfər çərçivəsində Putin türkmən həmkarı Qurbanqulu Berdiməhəmmədovla görüşüb.
Görüşün sonunda liderlərin birgə mətbuat konfransı keçirəcəyi bildirilib.
N.H.
www.oxu.az
"
"İran Şimali İraq sərhədinə tank yığırİran ordusu Şimali İraq ilə sərhəd nöqtəsinə tank və ağır texnika cəlb edir.
Oxu.Az ""Ölkə.Az""a istinadla xəbər verir ki, bu barədə nüfuzlu ""Reuters"" agentliyi xəbər yayıb.
Xəbərdə bildirilir ki, İran hökuməti Şimali İraq Kürd Muxtariyyatı ilə sərhəd ərazisinə tankları göndərməyə başlayıb.
N.O.
www.oxu.az
"
" Yerevanda naməlum şəxs xəstəxanada odlu silahdan atəş açıbYerevanda silahlı kişi xəstəxananın üçüncü mərtəbəsində fasiləsiz atəş açıb.
Oxu.Az “Report”a istinadən xəbər verir ki, bu barədə Ermənistan Polisinin mətbuat xidməti məlumat yayıb.
Şübhəli kişi silahı çantasında gizlədərək xəstəxanaya keçirib. O, atəş açdıqdan sonra gizlənə bilməyib və təhlükəsizlik xidmətinin əməkdaşları tərəfindən tutulub.
Polis atəş açan kişinin zərərsizləşdirdiyini bildirib. 
Hadisə nəticəsində ölən və xəsarət alan olmayıb.
Faktla  bağlı araşdırma aparılır. 
N.O.
www.oxu.az
"
"Avrokomissiya: Kataloniyada keçirilən referendum qanunsuzdurOktyabrın 1-də keçirilən Kataloniyanın müstəqilliyi haqqında referendum qanunsuz olub. 
Oxu.Az-ın məlumatına əsasən, belə bir bəyanatla Brüsseldə mətbuat konfransı zamanı Avrokomissiyanın rəsmi nümayəndəsi Marqaritis Shinas çıxış edib.
“İspaniya konstitusiyasına əsasən, Kataloniyada dünən keçirilən səsvermə qanunsuz olub”, - deyə M.Shinas bildirib.
N.O.
www.oxu.az
"
"Tibb sahəsində Nobel mükafatçılarının adları açıqlandıBu il tibb və fiziologiya sahəsində Nobel mükafatı Cefferi Holl, Maykl Rosbaş və Maykl Yanqa verilib.
Oxu.Az TASS-a istinadən xəbər verir ki, mükafatçıların üçü də ABŞ-da anadan olub və yerli universitetlərdə işləyirlər.
Onlar insan orqanizmində “molekulyar saat mexanizminin dövriyyəsi""ni kəşf etdikləri üçün bu mükafata layiq görülüblər.
Qeyd edək ki, oktyabrın 3-də fizika, oktyabrın 4-də isə kimya sahələrində laureatların adları açıqlanacaq. 
Nobel Sülh Mükafatına layiq görüləcək şəxsin adı oktyabrın 6-da elan olunacaq. 
Oktyabrın 9-da isə iqtisadiyyat sahəsində Nobel mükafatını qazanan alimin adı məlum olacaq.
N.H.
www.oxu.az
"
"Səudiyyə Ərəbistanının kralı bu həftə Rusiyaya səfər edəcəkSəudiyyə Ərəbistanının kralı Salman bin Əbdüləziz Al Səud oktyabrın 5-də Rusiyaya səfər edəcək.
Oxu.Az TASS-a istinadən xəbər verir ki, bunu RF prezidentinin köməkçisi Yuri Uşakov deyib.
Kralın səfərinin ikitərəfli münasibətlərin inkişafına güclü təkan verəcəyi bildirilir.
N.H.
www.oxu.az
"
"Qapıçı oyunqabağı öldü - GürcüstandaGürcüstanın “Zuqdidi” komandasının qapıçısı Şota Maminaşvili “VİT Corcia” komandası ilə matç qabağı dünyasını dəyişib.
Oxu.Az bu barədə Vesti.ru-ya istinadən xəbər verir.
Hadisə Mtsheta şəhərində baş verib. 31 yaşlı idmançı məşq zamanı huşunu itirib və  özünə gəlmədən xəstəxanada dünyasını dəyişib.
Maminaşvili özünün futbol karyerasının böyük hissəsini Batuminin “Dinamo” komandasında keçirib. Qolkiper “Zuqdidi” komandasının tərkibinə hazırkı mövsümdən öncə keçmişdi.
N.О.
www.oxu.az
"
"Türkiyə Silahlı Qüvvələrinin Baş Qərargah rəisi İrandaTürkiyə Silahlı Qüvvələrinin Baş Qərargah rəisii Hulusi Akarın İrana səfəri başlayıb.
Oxu.Az ""Anadolu"" agentliyinə istinadən xəbər verir ki, Akarın səfəri iranlı həmkarının dəvəti ilə baş tutub. 
Tərəflər arasında keçirilən görüşdə  dövlət sərhədlərinin qorunması, terrorçuluğa qarşı  mübarizə məsələləri müzakirə olunub.
Hulusi Akar səfər çərçivəsində İran prezidenti Həsən Ruhani, Milli Təhlükəsizlik Ali Şurasının katibi Əli Şamxani və müdafiə naziri Əmir Xatami ilə də görüşəcək.
Qeyd edək ki, gələn həftə Türkiyə prezidenti Rəcəb Tayyib Ərdoğanın da İrana səfəri nəzərdə tutulub.
N.H.
www.oxu.az
"
"Kataloniya referendumunun nəticələri açıqlandıİspaniyanın Kataloniya bölgəsində keçirilən referendumda müstəqillik tərəfdarları qalib gəlib. 
Oxu.Az-ın TASS-a istinadən verdiyi xəbərə görə, bunu Kataloniya hökumətinin rəsmi nümayəndəsi Jordi Turul Barselonada keçirdiyi mətbuat konfransında bəyan edib.
Onun sözlərinə görə, səsvermədə iştirak edənlərin 90%-i müstəqilliyin lehinə səs verib.
“2 milyon 20 min 144 nəfər İspaniyadan ayrılmaq qərarı verdi. Demək olar ki, bu, referendumun yekun nəticələridir”, - deyə J.Turul qeyd edib.
Seçici fəallığı ilə bağlı dəqiq məlumat yoxdur.
Qeyd edək ki, ötən gün Kataloniyada müstəqilliklə bağlı referendum keçirilib. İspaniya hökuməti referendumu qeyri-qanuni hesab edib, polis seçki məntəqələrində səsvermənin qarşısının alınması üçün tədbirlər görüb. 
Kataloniya hökumətinin verdiyi məlumata görə, polislə toqquşmalarda 844 nəfər xəsarət alıb. İspaniya Daxili İşlər Nazirliyi toqquşmalar zamanı 33 asayiş keşikçisinin yaralandığını bildirib. 
 
N.H.
www.oxu.az
"
"ABŞ-da hərbi təyyarə qəzaya uğradıABŞ-ın Tennesi ştatında T-45 hərbi təyyarəsi qəzaya uğrayıb.
Oxu.Az-ın APA-ya istinadla xəbərinə görə, hadisə nəticəsində təyyarədə olan 2 hərbçi ölüb. ABŞ Hərbi-Dəniz Qüvvələrinin nümayəndəsi faktı təsdiqləyib.
Qəzanın səbəbləri hələlik məlum deyil.
A.S.
www.oxu.az
"
"Yəməndə ABŞ-a məxsus PUA vurulubYəmənin paytaxtı Sənada ABŞ-a məxsus pilotsuz uçuş aparatı (PUA) vurulub. 
Oxu.Az-ın APA-ya istinadən məlumtına əsasən, bu barədə “Sinxua” agentliyi məlumat verir. 
PUA-nın üsyançı husilər tərəfindən vurulduğu bildirilir. Kəşfiyyat uçuşu həyata keçirən aparat paytaxtın şimalında vurulub.
Yəməndə üsyançı husilər (""Ənsər Allah"" hərəkatı), sabiq prezident Əli Abdulla Salehi dəstəkləyən ordu qüvvələri və Səudiyyə Ərəbistanının rəhbərlik etdiyi koalisiyanın dəstəklədiyi hazırkı prezident Abd Rabbu Mənsur Hadiyə tabe olan qoşunlar  arasında münaqişə 2014-cü ildən davam edir. Səudiyyə Ərəbistanın rəhbərliyi altında ərəb koalisiyası 2015-ci ildən Yəməndə üsyançı husilərin nəzarəti altında olan ərazilərə hava zərbələri endirir. 
N.О.
www.oxu.az
"
"Kataloniyada səsvermə başa çatdıKataloniyada müstəqillik referendumu ilə əlaqədar səsvermə başa çatıb. 
Oxu.Az-ın xəbərinə görə, bu barədə APA TASS agentliyinə istinadən məlumat verir. 
Məlumata əsasən, səsvermədə seçicilərin 50%-dən çoxu iştirak edib.
Rəy sorğularına görə, seçicilərin 41%-i muxtariyyətin müstəqilliyinin lehinə,  49%-i isə əleyhinə səs verib.
Qeyd edək ki, bu gün Kataloniyada müstəqilliklə bağlı referendum keçirilib. İspaniya hökuməti referendumu qanunsuz hesab edir. 
N.О.
www.oxu.az
"
"Tramp Tillersona “balaca raket-adama” vaxt sərf etməməyi tapşırdıABŞ-ın dövlət katibi Reks Tillerson Şimali Koreyanın lideri Kim Çen Inla danışıqlar aparmaqla vaxt itirir.   
Oxu.Az-ın məlumatına əsasən, bu barədə ABŞ prezidenti Donald Tramp özünün “Twitter” səhfəsində yazıb.
“Mən bizim möhtərəm dövlət katibimiz Reks Tillersona dedim ki, balaca raket-adamla (Kim Çen Inla – red.qeyd) danışıqlar aparmaqla əbəs yerə vaxt itirir. Reks, enerjinizə qənaət edin, biz etməli olanı edəcəyik!” – dövlət başçısı yazıb.
N.О.
www.oxu.az
"
"Pike Kataloniya referendumuna səs verdi""Barcelona"" klubunun ulduz futbolçusu Jerar Pike bu gün Kataloniyada keçirilən müstəqilliklə bağlı referendumda iştirak edib.
Oxu.Az Ölkə.Az-a istinadla xəbər verir ki, 30 yaşlı futbolçu bu barədə Tvitter hesabında ""Mən səs verdim. Birlikdə biz demokratiyanı müdafiə edə bilərik"" - şərhini yazıb.
N.O.
www.oxu.az
"
"Kataloniya polisi Barselonada üç nəfərin öldüyünü bildirirKataloniya polisi Barselonada üç nəfərin ölməsi barədə məlumat verib.
Oxu.Az xəbər verir ki, cəsədləri San-Marti rayonundakı evlərdən birində aşkar olunub.
İnsidentin referendum günündə baş verən iğtişaşlarla əlaqəli olub-olmadığı məlum deyil.
N.О.
www.oxu.az
"
"Səudiyyə Ərəbistanında qadınlar üçün sürücülük məktəbi açılırSəudiyyə Ərəbistanın şahı Salman ibn Əbdül-Əziz Əl Səudun sərəncamına əsasən, ölkədə qadınlar üçün sürücülük məktəbi açılacaq.
Oxu.Az Al Arabiya agentliyinə istinadən xəbər verir ki,  məktəb şahzadə Nuranın universitetinin nəzdində açılacaq.
Xatırladaq ki, sentyabrın 26-da şah Salman ibn Əbdül-Əziz Əl Səud qadınlara avtomobil sürməyə icazə verib.  
N.О.
www.oxu.az
"
"Ərdoğan: Türkiyənin daha Avropa Birliyinə üzv olmağa ehtiyacı yoxdurTürkiyənin dövlət başçısı Rəcəb Tayib Ərdoğan bildirib ki, daha onun ölkəsinin Avropa Birliyinə üzv olmağa ehtiyacı yoxdur.
Oxu.Az-ın məlumatına görə, bu barədə “Sabah” xəbər verib.
“Biz Türkiyənin 1963-cü ildə nümayiş etdirdiyi münasibətin – ölkənin ilk dəfə quruma daxil olması haqda xahişinin Avropa Birliyində düzgün başa düşülmədiyini görürük”, deyə o bildirib.
Daha əvvəl Türkiyədə Avropa Birliyini birləşmə haqqında danışıqları “uşaq oyununa” çevirməməyə çağırıblar.
A.M.
www.oxu.az
"
"Fransada bıçaqlı şəxs metroda insanlara hücum etdi: Ölən və yaralananlar varFransada bıçaqlı şəxs metroda insanlara hücum edib.
Oxu.Az-ın Hürriyet qəzetinə istinadən verdiyi məlumata görə, hadisə Marsel şəhərində baş verib.
Həmin şəxs qarşısına çıxan insanlara bıçaqla zərbə endirib. Bir neçə nəfər bıçaq yarası alıb, 2 nəfər isə bıçaq yarasından ölüb. Polis atəş açaraq cinayətkarı öldürüb.
Fransa daxili işlər naziri Жерар Коллон hadisə ilə əlaqədar Marselə yollanıb.
A.M.
www.oxu.az
"
"Kataloniyada polislə toqquşmalarda xəsarət alanların sayı 337 nəfərə çatıb – VİDEO – FOTO + YENİLƏNİBBarselonada referendum tərəfdarlarına qarşı rezin güllədən istifadə edilib.Bu gün Kataloniyada polislə toqquşmalar zamanı ən azı 337 nəfər xəsarət alıb.
Oxu.Az-ın TASS agentliyinə istinadən verdiyi məlumata görə, bu barədə Kataloniya hökuməti məlmat yayıb.
Qeyd edək ki, bu gün Kataloniyada müstəqilliklə bağlı referendum keçirilir. İspaniya hökuməti referendumu qanunsuz sayır və polis seçki məntəqələrində səsvermənin qarşısının alınması üçün addımlar atır.
15:33
Bu gün İspaniya polisi Barselonada Kataloniyanın müstəqilliyi ilə əlaqədar keçirilən referendumda iştirak etmək istəyənlərə qarşı rezin güllədən istifadə edib.
Oxu.Az xarici mətbuata istinadən xəbər verir ki, polis seçki məntəqələri yaxınlığına toplaşanlara rezin güllələrdən atəş açıb. Barselona küçələrində xəsarət almış insanlar görüntülənib.
15:00
Kataloniyada müstəqillik haqqında referendumun gedişində polis əməkdaşları ilə baş vermiş toqquşmalarda 38 nəfər xəsarət alıb.
Oxu.Az xarici mətbuata istifadən xəbər verir ki, bu barədə Səhiyyə Nazirliyi məlumat yayıb.
“Təcili xidmətlər ispan polisi ilə toqquşmalarda xəsarət almış 38 nəfərə yardım göstərib. Onların 35-nin xəsarəti yüngül, daha 3-nün xəsarəti isə orta ağırdır”, - deyə nazirliyin Twitter-də dərc edilmiş xəbərində bildirilir.
Bildirilir ki, xəsarət alanlardan 9-u xəstəxanaya aparılıb. Onlarda zədələr, başgicəllənmələr və təlaş var.
Qeyd edək ki, bu gün Kataloniyada müstəqilliklə bağlı referendum keçirilir.











































A.M.
www.oxu.az
"
"Kataloniyada müstəqilliklə bağlı referendum keçirilirKataloniyada müstəqilliklə bağlı referendumda səsvermə başlayıb.
Oxu.Az-ın RİA Novosti-yə istinadən verdiyi məlumata görə, məktəblərdə açılan 2300 seçki məntəqəsinin 1300-ü İspaniya polisinin nəzarəti altındadır və bağlanıb.
Buna görə də səsvermə bütün seçki məntəqələrində keçirilmir.  Bəzi seçki məntəqələrinə polislə toqquşmalar başlayıb. Kataloniya muxtariyyətinin hakimiyyəti səsverməyə 1 saat qalmış bəyan edib ki, Kataloniya sakinləri şəxsiyyəti təsdiq edən sənədi təqdim etməklə istənilən seçki məntəqəsində səs verə bilərlər.
A.M.
www.oxu.az
"
"İraqda 320-dən çox İŞİD üzvünü məhv etmiş snayper öldü – VİDEO + FOTOİraqda İŞİD silahlılarına qarşı döyüşən “Əl Həşd Əş-Şəabi” hərbiləşmiş dəstənin baş snayperi “İŞİD ovçusu” ləqəbi ilə tanınan Əbu Tahsin əs Salihi həlak olub.
Oxu.Az-ın APA-ya istinadən verdiyi xəbərə görə, Əbu Tahsin sentyabrın 29-da İŞİD-in İraqdakı sonuncu dayaq nöqtələrindən biri olan Əl Havica yaşayış məntəqəsi uğrunda gedən döyüşdə ölümcül yaralanıb.
Sosial şəbəkələrdə yayılan videoda Əbu Tahsin 321 İŞİD üzvünü məhv etdiyini etiraf edir.
Əbu Tahsin Bəsrə şəhərində dəfn edilib. Onun 1973-ci ildən İraq ordusunda xidmət etdiyi və Bağdadın o vaxtdan apardığı bütün müharibələrdə iştirak etdiyi bildirilir.









A.M.
www.oxu.az
"
"Kim Çen In ABŞ-ı “alov dənizi”nə çevirməklə hədələdiŞimali Koreya ABŞ-ı yenə hədələyib.
Oxu.Az-ın məlumatına görə, bu, Şimali Koreyanın Asiya-Sakit okean regionunda sülh üzrə komitəsinin yaydığı bəyanatda əksini tapıb.
Şimali Koreya Mərkəzi Teleqraf Agentliyinin yaydığı bəyanatda bildirilir ki, Şimali Koreya hərbi qüvvələri tam döyüş hazırlığı vəziyyətindədir, ABŞ-ın sanksiya siyasəti və strateji bombardmançı təyyarələrini Koreya yarımadasına göndərməsi nüvə faciəsinə yol aça bilər. Şimali Koreya bu siyasətini davam etdirəcəyi halda ABŞ-ı “alov dənizi”nə çevirməklə hədələyib. Rəsmi Pxenyan növbəti dəfə ABŞ prezidenti Donald Trampı tənqid edib və onu “dəli amerikalı qoca” adlandırıb.
Qeyd edək ki,  Şimali Koreyanın raket-nüvə proqramını aktiv inkişaf etdirməsi ilə əlaqədar hazırda Koreya yarımadasında vəziyyət gərgin olaraq qalır.
A.M.
www.oxu.az
"
"Avstriyada bu gündən niqab geyinməyə qadağa qoyulurAvstriyada ictimai yerlərdə üzü tam bağlayan müsəlman qadın geyiminə qadağa qüvvəyə minib.
Oxu.Az-ın verdiyi xəbərə görə, rəsmi olaraq oktyabrın 1-dən qüvvəyə minən qadağa həmçinin qeyri-bayram günlərində maskarad maskasına, habelə həkim göstərişi olmadan tibbi maskaların taxılmasına da qoyulub.
Qadağanı pozan şəxslər 150 avro məbləğində cərimələnəcəklər. Hüquq-mühafizə orqanlarının tələblərinə tabe olmayan şəxslər izahat verilməsi üçün polis şöbəsinə aparılacaqlar.
A.M.
www.oxu.az
"
"Yeni danışıb, zarafat edən seks-robot artıq satışa çıxarılıb – VİDEOBritaniyada süni intellektə malik olan yeni seks-robot - ""Samanta""nın satışları başlandı.
Oxu.Az Bakipost.az-a istinadən xəbər verir ki, qeyri-adi oyuncağın dəyəri 4700 dollar təşkil edir. Bu barədə Britaniya qəzeti Daily Mirror yazır.
Biznesmen Treysi Uitmorun sözlərinə görə, ""Samanta” sadə robot deyil, o, seks-rejimindən ""ailə"" rejiminə keçə bilir və məişət mövzularında rahatlıqla ünsiyyəti dəstəkləyir.
Eyni zamanda ""Samanta”, fəlsəfə haqqında danışa bilir, hətta zarafat da edir. O, USB vasitəsilə enerji toplayır, onun başında SD-kart üçün port da var.
Şübhə yoxdur ki, böyüklərin oyuncağı öz alıcısını tapmaqda çətinlik çəkməyəcək. Daha əvvəl bildirilirdi ki, başqa bir sahibkar Bredli Şarve Londonda seks-robotlardan ibarət kafe açmağı planlaşdırır. Orada yalnız qəhvə sifariş etmək və robotların xidmətlərindən istifadə etmək olacaq. Öz cəsarətli ""yaradıcılıq"" planları haqqında möhtərəm biznesmen Huffington Post nəşrinə danışmışdı.
Cənab Şarvenin ağlına bu ideya, onun Bankokun seks-kafesini görməsindən sonra gəlib. Düzdür, Böyük Britaniyada Taylanddan fərqli olaraq fahişəxanalar qanunla qadağandır. Ancaq gözüaçıq sahibkar fikirləşib ki, əgər ziyarətçilərə fahişələr deyil, robotlar xidmət edəcəklərsə, o zaman qanun məhdudiyyətlərini keçə biləcək.

www.oxu.az
"
"Proqnoz: Avro ucuzlaşa bilərİspaniya Mərkəzi Bankı oktyabr ayının 1-də Kataloniya bölgəsinin müstəqilliyi ilə bağlı keçiriləcək referendumun ölkədə yaradacaq risklər barədə xəbərdarlıq edib. 
Oxu.Az Report-a istinadən xəbər verir ki, Mərkəzi Bank referendumun ölkədə istehlak səviyyəsini azalda, xarici investorları qorxuda, avronu isə ucuzlaşdıra bilər. Bundan başqa, turizm gəlirlərinin də azalacağı proqnozlaşdırılır.
Bankın rəhbəri Luis Mariya Lindeyə görə, ""Kataloniyadakı siyasi gərginlik son nəticədə investorların inamını və xərcləri azalda, xarici borc bazarında ölkənin maliyyələşmə şərtlərini ağırlaşdıra bilər"".
""El Pais"" qəzeti bildirib ki, investorlar artıq ölkədə xaosa hazırlaşırlar: ""Qeyri-sabitlik regionda investisiyaların azalmasına yol açacaq. İspaniya suveren istiqrazlarının kütləvi satışı başlaya bilər"".
Rusiyanın ""Loko Bank""ının İdarə Heyətinin sədr müavini Andrey Lyuşinə görə, etiraz aksiyaları genişlənsə, avro ciddi şəkildə dəyərini itirəcək.
Qeyd edək ki, Kataloniya İspaniya büdcəsinə ildə 62 mlrd. avro (73 mlrd. ABŞ dolları) vergi ödəyir. Ölkənin ÜDM-nin 20%-i, ixracının isə 25%-i Kataloniyanın payına düşür. İspaniyanın 47 mln.-luq əhalisinin 16%-i bu bölgədə yaşayır.
Xatırladaq ki, İspaniya 2016-cı ildə 75,6 mln. turist qəbul edib. Ölkənin turizmdən gəliri isə 60 mlrd. avro (71 mlrd. dollar) təşkil edib. Turizm İspaniyanın büdcə gəlirlərinin 11%-ni təmin edir. Bu sektorda İspaniya əhalisinin 13%-i, Kataloniyanın isə 20%-i çalışır.
www.oxu.az
"
"Rusiyada güclü zəlzələ olubRusiyanın Kamçatka diyarında 5,3 bal gücündə zəlzələ baş verib.
Oxu.Az Qafqazinfo-ya istinadən xəbər verir ki, bu barədə “RİA Novosti” məlumat yayıb.
Yeraltı təkanlar yerli vaxtla 19.25-də (Bakı vaxtı ilə 20.25-də), Petropavlovsk-Kamçatka şəhərindən 91 km şərqdə, 47.7 km dərinlikdə qeydə alınıb.
Dağıntı və xəsarət alanlar barəsində məlumat yoxdur.
www.oxu.az
"
"Kürdlərin növbəti hədəfi Türkiyədir?Ərzurumda əhali qarşısında çıxış zamanı Türkiyə prezidenti Rəcəb Tayyıb Ərdoğan Türkiyədə yaşayan kürdlərə müraciət edib.
Oxu.Az Ölkə.Az-a istinadən xəbər veri ki, Ərdoğan kürdləri dostluğa və birliyə çağırıb. Kürdüstan dövlətinin yaradılması məsələsinə toxunan prezident onlara dəstək verən qüvvələrə aldanmamağa çağırıb: “Onlar heç vaxt sizin xidmətçiləriniz olmayacaqlar. Sizi istismar edənlərə aldanmayın”.
Qeyd edək ki, hazırda Orta Doğuda, əsasən Türkiyə sərhədləri ətrafında yeni siyasi şərait yaranıb. Şimali İraqda kürd dövlətinin “elan” edilməsilə əlaqədar regionda siyasi şərait dəyişib. Söhbət tək Türkiyənin kürdlərə münasibətindən getmir. Bu məsələyə İraq, İran və Suriya qarışır. Eyni zamanda kənar güclər də var. ABŞ, Avropa və Rusiya kimi “əlləri” hər yerə çatan dövlətlər məsələyə müdaxilə edirlər. Əlbəttə Türkiyə məsələsində nə baş verəcəkcə, güc dövlətləri kənarda qalmayacaq. Yəni kürdlərin müstəqillik məsələsi birinci növbədə Türkiyəyə təsir edəcək.
Azərbaycanlı siyasətçilər düşünürlər ki, kürdlərin müstəqillik sevdası Türkiyəni narahat etməyə bilməz. Politoloq İlqar Altay “Ölkə.Az”a açıqlamasında bildirib ki, dövlət başçısı kimi Ərdoğan da bu məsələdən narahat olmalıdır. Onun sözlərinə görə, indi əsas məsələ Türkiyədə yaşayan milyonlarla kürdlərin hansı istiqamət götürəcəyidir.
“Bu səbəbdən də, Ərdoğan Türkiyədə yaşayan kürdləri dövlətlə birliyə çağırıb. Kürdləri Şimali İraq Kürd Muxtariyyətinin verdiyi şirin vədlərə uymamağa çağırıb”, - deyə İ.Altay bildirib.
Ərdoğanın kürdlərə çağırışı bir nəticə verəcəkmi? 
İ.Altay deyir ki, Türkiyə rəhbərinin çağırışının kürdlərə təsir edəcəyi hələlik sual altındadır. Lakin kürdlərin Türkiyəni parçalamaq iddiasını politoloq tamamən cəfəngiyyat sayır:
“Kürdlərin Türkiyəni parçalamaq haqqında dolaşan söz-söhbətləri cəfəngiyyat sayıram. Çünki kürdlər bunu bacara bilməzlər. Min ildən çox bir vaxtda mübarizə aparan kürdlər İraq dağılandan sonra “müstəqillik” elan ediblər. Onu da heç kim tanımayacaq. Bu Dağlıq Qarabağın qondarma müstəqilliyi kimi bir şeydir. Ona görə də, bu məsələnin Türkiyə ərazisinə keçməsi və orada cərəyan etməsi mümkün deyil. Təbii ki, müəyyən iğtişaş və qarışıqlıq yarana bilər. Kürdlər mübarizəyə də qalxa bilərlər. Bunun özü də Türkiyə dövləti üçün ziyanlıdır. Bir qrup insanın itaətsizliyi dövləti narahat edir. Lakin Türkiyənin içərisində parçalanma kimi qorxu yoxdur. Çünki bir millətə dünyanın müxtəlif yerlərində bir neçə dövlət qurmaq imkanı da verilmir. Yəni bir millətin bir dövləti olar. Kürdlər də onu Şimali İraq Kürd Muxtariyyətində qurdu. Onların indi digər dövlətlərdən ərazi iddiaları isə tam əfsanədir”.
Qeyd edək ki, sentyabrın 25-də Şimali İraq Kürd Muxtariyyətinin müstəqillik referendumu keçirilib. İraq hökuməti referendumun qanunsuz olduğunu bəyan edib. Türkiyə dövləti referendumu birmənalı olaraq pisləyib. Lakin referendum baş tutub. Səsvermənin nəticələrinə görə, 93 faiz müstəqilliyə “hə”, 7 faiz isə “yox” deyib. Nəticələrə əsasən kürdlər müstəqilliklərini qəbul ediblər.
www.oxu.az
"
"Gürcüstan DİN ermənilərlə polis arasında qarşıdurma ilə bağlı məlumat yayıb – VİDEOGürcüstanın Daxili İşlər Nazirliyi (DİN) Samtsxe-Cavaxeti bölgəsinin Kumudro kəndində yerli erməni sakinlərin iştirakı ilə baş vermiş insidentlə bağlı məlumat yayıb.
Oxu.Az APA-ya istinadən xəbər verir ki, xəbər verir ki, bir qrup yerli sakin Kumudro kəndində X əsrə aid olan və bərpası davam etdirilən kilsəyə daxil olmağa cəhd ediblər: 
“Mühafizə polisi vətəndaşlara kilsə ərazisinə daxil olmağa icazə verməyib və bundan sonra bəzi sakinlər polis əməkdaşlarına qarşı fiziki güc tətbiq edərək onlara daş atıblar. İnsident nəticəsində polis əməkdaşları xəsarət alıb və nazirliyə məxsus maşınlara ziyan dəyib. Daxili işlər naziri Giorgi Mqebrişvili hadisə yerində olub və yerli sakinlərlə görüşüb. Hazırda kənddə vəziyyət sakitdir”.
DİN insidentlə bağlı istintaqa başlayıb.
Qeyd edək ki, Kumudro kəndinin erməni sakinlərinin kilsə ərazisinə daxil olmağa cəhdinin məqsədi orada xaç quraşdırmaq olub.  

www.oxu.az
 
"
"Çində zooparkdan 78 timsah qaçıbÇinin Sıçuan əyalətində heyvanxanadan 78 timsah balası qaçıb.
Oxu.Az Report-a istinadən xəbər verir ki, bu barədə ""Daily Mail"" yazıb.
Bildirilir ki, hadisə terrariumda aparılan təmir işləri zamanı baş verib. Zoopark artıq 73 sürünəni geri qaytara bilib.
Müəssisə əməkdaşlarının sözlərinə görə, qaçan timsahlar böyüməyincə insanlar üçün təhlükə kəsb etmirlər.
İtən sürünənlər nəsli tükənməkdə olan siam timsah növünə aiddirlər. Çində onlar delikates hesab olunur.
www.oxu.az  
"
"Konqoda hərbi təyyarə qəzaya uğrayıb: heyət üzvləri həlak olubŞənbə günü Konqo Demokratik Respublikasının paytaxtı Kinşasada hərbi yük təyyarəsi qəzaya uğrayıb.
Oxu.Az Report-a istinadən xəbər verir ki, nəticədə hava gəmisinin heyət üzvləri həlak olub. 
Göyərtədə neçə nəfərin olduğu məlum deyil.
www.oxu.az  
"
"Hüseyn Büyükfırat TÜİB-in yeni sədri seçildi – FOTOXəbər verdiyimiz kimi, bu gün Türkiyə və Azərbaycan İş Adamları və Sənayeçilər İctimai Birliyinin (TÜİB) növbəti “Ümumi Yığıncağı” baş tutub.
Oxu.Az-ın Yenicag.az-a istinadən məlumatına görə, hesabatdan sonra səsvermə yolu ilə TÜİB-in yeni rəhbəri seçilib.
Səsvermənin nəticələrinə görə, TÜİB-in yeni prezidenti “Büyükfırat Group”un sədri Hüseyn Büyükfırat olub.
Savaş Uzan (Azərsun Holding), Birol Malkoç (Lider (Logistik), Serhat Erdemir (Aselsan Bakü), Ahmet Bennan Batur(Nitzan MMC), Necmettin Taşbağ (Kartaş MMC), Selim Akbay (ZETAS-AGT MMC) isə idarə heyətinə üzv seçiliblər.























S.B.
www.oxu.az
"
"PKK ilə döyüşlərdə dörd türk hərbçisi şəhid olubTürkiyənin şərqində Ağrı vilayətində PKK terrorçularına qarşı əməliyyatda dörd türk hərbçisi şəhid olub.
Oxu.Az-ın xəbərinə görə, bu barədə Anadolu agentliyi məlumat yayıb.
Qubernator Süleyman Elbanının sözlərinə görə, əməliyyat zamanı təhlükəsizlik xidmətinin daha səkkiz əməkdaşı yaralanıb.
Bildirilir ki, bölgədə xüsusi əməliyyat kürdlərin üç miqrantı öldürməsindən sonra başlayıb. 
S.B.
www.oxu.az
"
"Rusiya XİN: Xəzərin hüquqi statusuna dair Konvensiya gələn il qəbul ediləcək2018-ci ildə Xəzərin hüquqi statusuna dair konvensiyanın imzalanması nəzərdə tutulub.
Oxu.Az APA-ya istinadən xəbər verir ki, bu barədə Rusiya Xarici İşlər Nazirliyinin (XİN) xüsusi tapşırıqlar üzrə səfiri İqor Bratçikov Həştərxanda keçirilən III Xəzər mediaforumunda bildirib.
""Rusiya Xəzər istiqamətində xarici siyasətini aktivləşdirir. Xəbərləri mütəmadi izləyənlər bilir ki, bu mövzu daim Rusiya prezidentinin və xarici işlər nazirinin regiondakı həmkarları ilə görüşündə qaldırılır"", - deyə diplomat vurğulayıb.
Səfir əlavə edib ki, Rusiya konvensiyanın gələn il Qazaxıstanda imzalanacağına ümidlidir. Bununla yanaşı, İ. Bratçikov onu da bildirib ki, sənəd imzalanarkən Rusiya subyektlərinin maraqları nəzərə alınacaq.
www.oxu.az
"
"Ağ Ev əməkdaşlarının dindirilməsinə başlanıldıABŞ xüsusi prokuroru Robert Müller Rusiyanın ABŞ-da prezident seçkilərinə müdaxiləsi ilə bağlı Ağ Evin əməkdaşlarını dindirməyə başlayıb.
Oxu.Az APA-ya istinadla xəbər verir ki, bu barədə “Fox News” telekanalı xəbər verib.
Məlumata əsasən, xüsusi prokurorun nümayəndələri Ağ Evdə Milli Təhlükəsizlik Şurası aparatının rəhbəri Kit Kelloqun ifadəsini alıblar. Prezident Donald Trampın sabiq milli təhlükəsizlik üzrə köməkçisi Maykl Flinnin fəaliyyəti diqqət mərkəzində olub.
ABŞ prezidentinin milli təhlükəsizlik üzrə müşaviri, general Maykl Flinn fevralda istefa verib. Buna səbəb onun vəzifəsinin icrasına başlamazdan öncə, prezident Donald Trampın andiçməsindən əvvəl, Rusiyanın ABŞ-dakı səfiri Sergey Kislyakla telefon danışıqlarında ona Rusiyaya qarşı tətbiq olunmuş sanksiyaların ləğv edilə biləcəyi barədə vəd verməsi olub.
Xatırladaq ki, ABŞ Konqresinin hər iki palatasının müvafiq komitələri Rusiyanın seçkilərə müdaxiləsi və Trampın komandasının Rusiya ilə əlaqələrinə dair təhqiqat aparır. Ədliyyə Nazirliyi tərəfindən təyin olunan xüsusi prokuror Robert Müller də analoji təhqiqatı davam etdirir.
www.oxu.az
"
"Dörd Türkiyə vətəndaşının Qarabağa qanunsuz səfəri ilə bağlı – AÇIQLAMADörd Türkiyə vətəndaşının son vaxtlar işğal olunmuş Azərbaycan torpaqlarına səfəri rəsmi orqanlarla müzakirə edilmədən həyata keçirilib.
Oxu.Az Report-a istinadən xəbər verir ki, bunu Türkiyə Xarici İşlər Nazirliyinin sözçüsü səfir Hüseyn Müftüoğlu deyib.
“Son vaxtlar dörd Türkiyə vətəndaşının işğal olunmuş Azərbaycan torpaqlarına səfəri rəsmi orqanlarla müzakirə edilmədən həyata keçirilib. Bu, heç bir halda Türkiyənin rəsmi siyasətini əks etdirmir və Türkiyə, haqlı məsələdə dost və qardaş Azərbaycanın yanında olmağa davam edəcək”, - deyə o bildirib.
Müftüoğlu qeyd edib ki, Türkiyə, Azərbaycan torpaqlarının təxminən beşdə biri üzərində davam edən işğalın sona çatdırılması üçün 25 ildir ki, azərbaycanlı qardaşları ilə yaxın həmrəylik içərisində hərəkət edir.
S.B.
www.oxu.az
"
"Tramp səhiyyə nazirini işdən çıxardıABŞ prezidenti Donald Tramp ölkənin səhiyyə və sosial xidmətlər naziri Tomas Praysı istefaya göndərib.
Oxu.Az-ın TASS-a istinadən xəbərinə görə, nazirliyin baş inspektoru Deniel Levinson ötən həftə Praysa qarşı çarter uçuşlarında büdcə vasitələrindən istifadə etdiyinə görə araşdırmaya başlayıb.
Yoxlamaya “Politico” qəzetinin nazirin ABŞ ərazisində 26 dəfə şəxsi təyyarələrdən istifadə etməsinə dair məqaləsi səbəb olub. 
Məlumata əsasən, nazirin uçuşları dövlətə 400 min ABŞ dollarına başa gəlib. 
S.B.
www.oxu.az
"
"Tanınmış milyarder Rusiya prezidenti olmaq istəyir“Rus Monarxiya Partiyası”nın təsisçisi, milyarder Anton Bakov 2018-ci ildə keçiriləcək ölkə prezidentliyinə namizədliyini irəli sürəcəyini bəyan edib.
Oxu.Az-ın xəbərinə görə, bu barədə məlumatı RİA Novosti- nəşri yayıb.
“Bəli, mən Monarxiya Partiyasından namizədliyimi irəli sürəcəm”, - A.Bakov deyib.
Onun sözlərinə görə, seçkilərə iki şüarla gedəcək. Bakov bildirib ki, birincisi “Romanovlar sülaləsi dirçəlməlidir”. 
“İkincisi isə, biz XIX əsrdə mövcud olan Müqəddəs İttifaqı yenidən yaratmaq niyyətindəyik”, - milyarder əlavə edib.
S.B.
www.oxu.az
"
"Avtomobil sürən qadınları yandırmaqla hədələyən səudiyyəli saxlanıldıSəudiyyə Ərəbistanında qadın sürücüləri yandırmaqla hədələyən şəxs həbs edilib.
Oxu.Az-ın xəbərinə görə, bu barədə Reuters nəşri məlumat yayıb.
“Allaha and olsun, avtomobili xarab olaq qadın görsəm, nəqliyyat vasitəsini və onun özünü yandıracam”, - adı açıqlanmayan vətəndaşın internetdə yerləşdirdiyi videomüraciətdə deyilir.
Qeyd olunur ki, 20 yaşlı gənc Əş-Şarkiyə administrativ dairəsinin qubernatorunun göstərişi ilə saxlanılıb. 
Xatırladaq ki, Səudiyyə Ərəbistanında qəbul edilən qərara əsasən,  qadınlar 2018-ci ilin iyun ayından etibarən avtomobil sürə biləcəklər.
S.B.
www.oxu.az
"
"Rusiyada əsgər 3 yoldaşını güllələyərək qaçdıAmur sakinlərinə ehtiyatlı olmaları barədə xəbərdarlıq edildi.Rusiyanın Amur vilayətində əsgər öz yoldaşlarını avtomatla güllələyib.
Oxu.Az-ın məlumatına görə, hadisə nəticəsində bir zabit və iki əsgər həlak olub.
Daha iki əsgərin yaralandığı bildirilib.
Hadisənin təfərrüatları barədə məlumat verilmir.
A.M.
www.oxu.az
"
"İrandan Bərzaniyə zərbəRəsmi Tehran İran şirkətlərinin İraq Kürdüstanından neft məhsulları daşımasını müvəqqəti olaraq qadağan edib.
Oxu.Az Teleqraf.com-a istinadən xəbər verir ki, bu barədə Türkiyənin sondakika.com saytı məlumat yayıb.
Qeyd edək ki, ixracı əsasən neft və neft məhsullarından ibarət olan İraq Kürdüstanının İranın bu qadağasından ciddi əziyyət çəkəcəyi ehtimal edilir.
N.O.
www.oxu.az
"
"Azərbaycanlı alimə Rusiyada yüksək vəzifə verildiTibb elmləri doktoru, azərbaycanlı alim Məmmədbağır Cavad oğlu Əliyev Rusiya Elmlər Akademiyasının rəyasət heyətinə rəhbər seçilib.
Oxu.Az Teleqraf.com-a istinadən xəbər verir ki, bununla bağlı Rusiya Elmlər Akademiyası məlumat yayıb.
Akademiyada keçirilən səsvermədə Əliyevin namizədliyini 1200 nəfər dəstəkləyib. 70 nəfər isə onun əleyhinə səs verib.
N.O.
www.oxu.az
"
"İraqda tapılan azərbaycanlı uşaqların yeni görüntüsü yayıldı – VİDEO (18+)Bağdadda tapılan azərbaycanlı uşaqlarla bağlı yeni video yayılıb. Yeni kadrda balaca Abdulla baş verənləri danışır.
Oxu.Az femida.az-a istinadən xəbər verir ki, Abdullanın tapıldığı döyüş bölgəsində hərbçilərin yardım etdiyi bir qrup yaralı uşaq kadrlarda görünür. Kadrlarda hərbçilərdən biri Abdullaya türk dilində suallar verir və cavabları ərəb dilinə tərcümə edərək, kameraya danışır.
Həmin görüntüləri təqdim edirik: 

www.oxu.az
"
"Amerikalı aparıcı televiziya tarixində nadir hadisə ilə üzləşdi – VİDEO + FOTO“News4” xəbər proqramının aparıcısı, ana olmağa hazırlaşan Natalie Pasquarella qonaq olduğu proqramda televiziya tarixində nadir görülə biləcək hadisəni yaşayıb.
Oxu.Az bu barədə xarici mətbuata istinadla xəbər verir.
Hamilə qadınlarda suyun gəlməsi doğuş öncəsi əlamətdir. Hamiləliyin səkkizinci ayında olan aparıcı da canlı yayımda bu vəziyyətlə üzləşib. Teleaparıcı proqramda ona ünvanlanan suallara cavab vermədən əvvəl xəcalətlə gülümsəyib, amma həmkarları heç nədən şübhələnməyib. N.Pasquarella xəbər yayımı bitənə qədər dözüb və proqram sona çatdıqdan sonra xəstəxanaya aparılmasını istəyib. Proqramın prodüseri və həmkarları onu xəstəxanaya çatdırıb. Orada onu həkimlərlə yanaşı, həyat yoldaşı da qarşılayıb. Cütlüyün bir övladı dünyaya gəlib.




A.S.
www.oxu.az
"
"Yerli və xarici telekanalların reytinqi açıqlandı – CƏDVƏLBloqer Sabir Məşədizadə yerli və xarici telekanalların reytinqi barədə məqalə hazırlayıb.
Oxu.Az həmin yazını təqdim edir.
Avqust ayında iyul ayına nisbətən TV kanalların daha çox izlənməsi qeydə alınıb. Ötən ayların lideri isə bu ay da dəyişməyib. Başda ümumi siyahının lideri ""ATV"" olmaqla, yerli kanallarımızın sıralaması belədir:




200 kanallıq sıralamada yeri


Kanalın adı


Ay ərzində izlənmə
saatı




1


ATV


40001




4


Xəzər TV


34994




9


AZ TV


17952




14


Space TV


16616




19


ARB TV


13936




21


İdman Az


12708




24


İçtimai TV


10514




29


Lider TV


8556




42


CBC


6143




45


İnter AZ


5887




51


Mədəniyyət


5043




54


ARB Günəş


3861




76


CBC Sport


2388




Avqust ayında həm xarici, həm də yerli kanalar arasında lider ""ATV"" kanalı (“Azad Azərbaycan”) olub. ""ATV"" ötən aya nisbətən təqribən iki dəfə çox izlənilərək, ümumi 40001 izlənmə saatı toplayıb. “Xəzər TV” isə ikinci ən baxımlı Azərbaycan kanalı olub. Eyni zamanda, “Xəzər TV” ümumi siyahının 4-cü baxımlı TV kanalıdır. Növbəti iki TV kanal - “AzTV” və “Space TV” isə ölkənin iki lider TV kanalından dəfələrlə geri qalır və avqust ayı ərzində, demək olar ki, bərabər nəticə göstəriblər. ""ARB TV"" isə 13936 saat izlənib və demək olar ki, hər ay stabil olaraq ümumi siyahının ilk 20-liyinə düşür. Ümumi siyahının 24-cüsü, yerli kanalların isə 6-cısı avqust ayı ərzində 12708 saat izlənilən “İdman Azərbaycan” olub. Ardınca isə bir-birindən çox az fərqlə “İctimai”, “Lider TV”, “CBC” və “İnter AZ TV” kanalları qərarlaşır. Cədvəli “Mədəniyyət”, “ARB Günəş” və “CBC Sport” kanalları tamamlayır.
Türk kanallarına gəldikdə isə, nəticə belədir:




200 kanallıq sıralamada yeri


Kanalın adı


Ay ərzində izlənib
(saat)




3


Star


37321




5


Show TV


26123




8


ATV Türk


18134




13


Kanal 7


16702




22


TV 8


11859




Siyahıda “FOX Türk” və “Kanal D” yoxdur. Bu kanallar artıq Azərbaycanda yayımlanmır.
Avqust ayında “Star TV” ümumi siyahıda bir pillə də itirərək, üçüncü olub, lakin türk kanalları arasında hələ də liderdir – 37321 saat. “Show TV” 26123 saatla öz yerini qoruyur. “TV 8” isə geriləməkdə davam edir. Ötən ay ümumi siyahıda 22-ci olan kanal, bu ay da eyni pillədə qalıb və türk kanalları arasında 11859 saatla 5-cidir. 3-cü baxımlı türk kanalı “ATV Türk” kanalıdır (18134 saat). 4-cü isə “Kanal 7”-dir (8267 saat).
Rus kanallarına baxdıqda isə, nəticə belədir:




200 kanallıq sıralamada yeri


Kanalın adı


Ay ərzində izlənib
(saat)




2


Первый


38477




6


НТВ


20538




7


Россия 1


19036




10


СТС


17855




11


Nickelodeon


17361




12


ТНТ


17055




Rus kanalları ötən ay olduğu kimi, bu ay da türk kanallarına nisbətən müsbət göstəricilərə malikdirlər. Rus kanalları içərisində ən çox izlənilən (38477 saatla) “Первый” kanaldır. “НТВ” kanalı isə ümumi siyahıda ötən ay olduğu kimi 6-cıdır, rus kanalları arasında isə ikincidir (11329 saat). Ardınca isə siyahıda 3-cü rus kanalı “Россия 1”-dir (19036 saat). “СТС”, “Nickelodeon”, “ТНТ” kanalları isə demək olar ki, eyni göstəricilərlə ümumi siyahıda 10, 11, 12-cidilər (ardıcıl olaraq 17855, 17361 və 17055 saat).
“Nickelodeon” kanalı ötən aya nisbətən, demək olar ki, iki dəfə çox izlənib (17361 saat), lakin bu ay ümumi siyahıda ötən dəfə olduğu kimi, 7-ci deyil, 11-cidir.
Uşaq kanallarının cədvəli belədir:




200 kanallıq sıralamada yeri


Kanalın adı


Ay ərzində izlənib
(saat)




11


Nickelodeon


17361




20


Nick Jr


12988




23


Cartoon Net..


10833




30


TRT Çocuk


8454




25


Карусель


10385




31


Disney RUS


8428




Ən baxımlı 6 uşaq kanalı sırasında 5 rus, 1 türk kanalı var. “Nickelodeon” birinci, “Nick Jr” isə 12988 saatla ikincidir. 3-cü yerdə 10833 saatla “Cartoon Network” telekanalıdır. “TRT Çocuk” isə 8454 saatla ümumi siyahıda 4-cü yerdədir. Siyahıda növbəti pillələrdə ardıcıl olaraq 10385, 8428 saatla “Карусель” və “Disney Rus” qərarlaşıb.
Avqust ayı ilə iyulu müqayisə etdikdə, aşağıdakı üç kanalda izlənmə saatlarında artım qeydə alınıb:




Kanalın adı


İyul
(saat)


Avqust
(saat)


Saat fərqi




Первый


18376


38477


20101




Star


18073


37321


19248




ATV AZ


21550


40001


18451




 
A.S.
www.oxu.az
"
"Navalnı Moskvada saxlanıldı - VİDEORusiyada fəaliyyət göstərən Korrupsiya ilə Mübarizə Fondunun (KMF) lideri Aleksey Navalnı Moskvada saxlanılıb.
Oxu.Az-ın məlumatına görə, bu barədə o, özünün ""Instagram"" səhifəsində xəbər verib.

Navalnının sözlərinə əsasən, o, polis əməkdaşları tərəfindən saxlanılanda, Nijni-Novqoroda getməyə hazırlaşırmış.

N.O.
www.oxu.az
"
"ABŞ-ın Rusiyadakı səfiri Con Hantsman ola bilərABŞ senatı Con Hantsmanın ABŞ-ın Rusiyadakı səfiri vəzifəsinə namizədliyinə səs verib.
Oxu.Az-ın məlumatına görə, bu barədə senatın rəsmi ""Twitter"" hesabında məlumat verilib.
“Senat Yuta ştatından olan Con Hantsman-kiçiyi Rusiya Federasiyasında səfir vəzifəsinə təsdiq edib”, -  deyə məlumatda bildirilir.
Rusiya tərəfi diplomatın ölkədə çalışmasına artıq ilkin razılığını (aqreman) verib.
N.O.
www.oxu.az
"
"ABŞ-da körpə silahla atəş açdıABŞ-ın Dirborn şəhərində 2-3 yaşlı körpə təsədüfən tapdığı odlu silahdan atəş açıb.
Oxu.Az-ın Trend-ə istinadən verdiyi məlumata görə, hadisə nəticəsində iki 3 yaşlı körpə ağır yaralanıb.
Məlumata əsasən, yaralananlar hazırda xəstəxanaya çatdırılıb. Onlar vəziyyəti ağır stabil kimi qiymətləndirilir.
A.S.
www.oxu.az
 
"
"Meksikada növbəti güclü zəlzələ olduMeksikanın Çyapas ştatında 5,6 bal gücündə zəlzələ baş verib.
Oxu.Az-ın Trend-ə istinadən verdiyi məlumata görə, yeraltı təkanların episentri Tres Pikos şəhərindən 103 kilometr cənub-qərbdə, ocağı isə 52 kilometr dərinlikdə yerləşib.
Zəlzələ nəticəsində xəsarət alanlar və dağıntılar barədə məlumat verilməyib.
A.S.
www.oxu.az
 
"
"Ərdoğan və Putin danışıqlar aparıblar – YENİLƏNİBTürkiyə Suriya münaqişəsinin nizamlanması ilə məşğul olan Astana prosesindən razıdır. 
Oxu.Az Report-a istinadən xəbər verir ki, bu barədə Türkiyə prezidenti Rəcəb Tayyib Ərdoğan bildirib. 
Ərdoğan qeyd edib ki, prezidentlər görüş zamanı Astana prosesi, Suriya münaqişəsi, de-eskalasiya zonaları və etimadın gücləndirilməsi istiqamətində atılan səylər üzərində diqqəti cəmləşdirmək barədə danışıblar. O, həmçinin Şimali İraqda kürd muxtariyyətinin keçirdiyi referendumdan sonra birgə səylərin vacibliyini vurğulayıb. 
“Kürd muxtariyyəti referendum keçirib. Bu, bölgədə böhrana yol açıb. Referendum qanunsuzdur. Muxtariyyət səhv edib. Biz daha böyük fəsadlara yol aça biləcək addımların qarşısını almalıyıq”, - deyə Ərdoğan qeyd edib. 
Rusiya Prezidenti Vladimir Putin isə Suriya ilə bağlı əldə olunan razılaşmaları ümumi uğur adlandırıb. 
“Bu razılıqlar ümumi uğurumuzdur. Bizim dostumuz Ərdoğanın uğurudur. Çünki o, bunun təşəbbüskarlarından biridir. Vətəndaş müharibəsi dayandırılıb. Dörd de-eskalasiya zonasının yaradılmasına dair hazırlıq təsdiqlənib. Görülən iş nə Suriya, nə də ki, münaqişənin həll olunması ilə bağlı qarant ölkələr üçün asan idi”, - deyə Rusiya Prezidenti qeyd edib.
Bir neçə gün əvvəl İraqda keçirilən referendum məsələsinə toxunan V. Putin ölkəsinin mövqeyinin prinsipial olduğunu və İraqın ərazi bütövlüyünün toxunulmaz olduğunu vurğulayıb. Putinin sözlərinə görə, hər iki ölkə bundan sonra da həm XİN, həm də hərbi qurumların xətti ilə koordinasiyanı davam etdirməlidir. 
Rusiya prezidenti iki ölkə arasında ticarət dövriyyəsinin artığını da vurğulayıb: 
“Yarım il ərzində ticarət dövriyyəmiz 31,5 faiz artıb. Türkiyədə istirahət edən rusiyalı turistlərin sayı 11 dəfə artıb və 2,5 milyon nəfər təşkil edib”.
Dövlət başçıları görüşdə həmçinin kənd təsərrüfatı məsələlərini də, o cümlədən Türkiyədən Rusiyaya pomidor ixracını da müzakirə ediblər. Bununla bağlı isə jurnalistlərə Rusiya prezidentinin mətbuat katibi Dmitri Peskov məlumat verib. Onun sözlərinə görə, müvafiq nazirliklərin nümayəndələri daim təmasdadır və məsələ yaxın vaxtlarda öz həllini tapacaq.
28.09.2017 22:53
Türkiyə prezidenti Rəcəb Tayyib Ərdoğan və onun rusiyalı həmkarı Vladimir Putin arasında Ankarada keçirilən danışıqlar 1,5 saatdan çox davam edib. 
Oxu.Az-ın xəbərinə görə, bu barədə “RİA Novosti”nin müxbiri məlumat verib.
Hər iki prezidentin Suriya münaqişəsi barədə müzakirələr apardığı bildirilir. Görüşün yekunlarına dair mətbuata açıqlama veriləcək.
Hazırda tərəflər arasında geniş tərkibdə görüş keçirilir.
21:06
Ankarada Türkiyə prezidenti Rəcəb Tayyib Ərdoğan və Rusiya lideri Vladimir Putin arasında görüş başlayıb.
Oxu.Az-ın xəbərinə görə, görüş Beştəpədəki prezident iqamətgahında keçirilir.  
Dövlət başçılarının İraqdakı “referendumu”, Suriya böhranını və ikitərəfli əməkdaşlığı müzakirə edəcəkləri bildirilir.
Bundan əlavə, prezidentlər “Türk axını” və Akkuyu Nüvə Mərkəzinin tikintisi layihəsi ətrafında da fikir mübadiləsi aparacaqlar.
Görüşdən sonra birgə mətbuat konfransı təşkil ediləcək.
S.B.
www.oxu.az
"
"İstanbuldakı xarici tələbələr üçün Azərbaycan Günü keçirilib – FOTO“İslahatçı Gənclər” İctimai Birliyinin (İB) təşkilatçılığı ilə İstanbul Aydın Universitetində (İAU) xarici tələbələr üçün “Odlar Yurdu Azərbaycan” adlı təqdimat keçirilib. 
Oxu.Az-ın məlumatına görə, 30 ölkədən 50-dən çox xarici tələbənin qatıldığı təqdimatda Azərbaycanın tarixi, mədəniyyəti, adət-ənənələri, turizm potensialı, keçmişi və bu günü haqqında məlumatlar verilib, tələbələrin təqdimatında maraqlı sənədli filmlər nümayiş olunub. Eyni zamanda Dağlıq Qarabağ münaqişəsi ilə bağlı həqiqətləri özündə əks etdirən filmin nümayiş etdirilib.
Birliyin sədri Fərid Şahbazlı çıxışında bildirib ki, hazırda Türkiyədə təhsil alan 80 mindən artıq xarici tələbə həmçinin təmsil etdikləri ölkələrin könüllü elçiləridir: 
“Bu mənada biz xarici tələbələr arasında Azərbaycan həqiqətlərinin təbliğ edilməsinə, onlara ölkəmizin turizm potensialı haqqında məlumatların verilməsinə çalışmalıyıq. Belə təqdimatları Türkiyənin digər universitetlərində də təşkil etməyi planlaşdırırıq”.
İstanbul Aydın Universitetinin beynəlxalq əlaqələr üzrə direktoru Selman Arslanbaş Azərbaycan və Türkiyə arasındakı tarixi dostluq, qardaşlıq və strateji tərəfdaşlıq münasibətlərinə diqqət çəkərək Azərbaycanla bağlı çoxsaylı tədbirlərin keçirilməsində maraqlı olduqlarını bildirib. 
Azərbaycanla bağlı təqdim olunan film və təqdimatlar xarici tələbələr tərəfindən böyük maraqla qarşılanıb.





























S.B.
www.oxu.az
"
"İstanbulun yeni meri məlum olubİstanbul Böyükşəhər Bələdiyyəsinə yeni sədr seçilib. 
Oxu.Az Report-a istinadən xəbər verir ki, hakim Ədalət və İnkişaf Partiyasının (AKP) namizədi Mövlud Uysal üç turdan sonra üzvlərin lazımi səsini almağı bacarıb. 
O, üçüncü turda 179 səs alaraq Türkiyənin əsas müxalifət - Cümhuriyyət Xalq Partiyasından (CHP) olan rəqibi, Bəylikdüzü bələdiyyəsinin sədri Əkrəm İmamoğluna qalib gəlib. Namizədlərə bu turda 156 səs almaq kifayət edirdi. 
M.Uysal bu vəzifəyə seçilənədək 2009-cu ildən bəri Başakşəhər bələdiyyəsinin sədri vəzifəsində çalışıb. 
Qeyd edək ki, Kadir Topbaş bu günlərdə İstanbul Böyükşəhər Bələdiyyəsi sədrliyindən istefa verib. 
S.B.
www.oxu.az
"
"Əl-Bağdadi sağdırBir neçə ay bundan əvvəl mətbuatda ölüm xəbəri yayılan “İslam dövləti” terror təşkilatının lideri Əbu Bəkr Əl-Bağdadi qruplaşmanın üzvlərinə müraciət edib.
Oxu.Az-ın məlumatına görə, audioyazı terror təşkilatının təbliğatı ilə məşğul olan “Əl-Furkan” nəşrində dərc olunub.
Qeyd olunur ki, Əl-Bağdadi öz çıxışında İŞİD-lə Suriya və İraq hökumət qüvvələri arasında baş verənlərədən xəbərdar olduğunu bildirib.
Nəşr qeyd edir ki, İŞİD liderinin Şimali Koreyanın ABŞ və Yaponiyanı hədələməsindən danışması çıxışın cari ilin sentyabr ayında yazıldığının sübutudur.
Əl-Bağdadinin bundan əvvəlki audioyazısı 2016-cı ilin noyabr ayında yayılmışdır.
S.B.
www.oxu.az
"
"Vladimir Putinin Türkiyəyə səfəri başladıRusiya prezidenti Vladimir Putinin Türkiyəyə işgüzar səfəri başlayıb. 
Oxu.Az-ın xəbərinə görə, bu barədə “Report” TRT-yə istinadən məlumat verir. 
Məlumata əsasən, bu gün Türkiyə prezidenti Rəcəb Tayyib Ərdoğanla Vladimir Putin arasında təkbətək görüş keçiriləcək.
Dövlət başçıları İraqda keçirilən “referendumu”, Suriyadakı vəziyyəti, ikitərəfli əməkdaşlığı müzakirə edəcəklər.
Bundan başqa, prezidentlər Rusiyanın “S-400” zenit-raket kompleksini Türkiyəyə tədarük etməsini, “Türk axını” layihəsini, Akkuyu Nüvə Mərkəzinin tikintisi layihəsi ilə bağlı məsələləri də müzakirə edəcəklər.
Görüşdən sonra R.T.Ərdoğan və V.Putin birgə mətbuat konfransı keçirəcəklər.
N.O.
www.oxu.az
"
"Madrid metrosunda atışma İspaniya paytaxtı Madrid şəhərində metroda atışma olub.
Oxu.Az-ın məlumatına əsasən, bu barədə APA “ Daily Mail” nəşrinə istinadən xəbər verir.
Hadisə ilə əlaqədar metrodakı sərnişinlər evakuasiya edilib.
Yerli hüquq-mühafizə orqanlarının verdiyi məlumata görə, hadisə ilə əlaqədar şübhəli bilinən iki nəfər saxlanılıb. Onların sərxoş olduğu bildirilir. Tərəflər arasında yaranmış mübahisə sonda atışma ilə nəticələnib. Həmin şəxslərin hər hansı terror təşkilatı ilə əlaqəli olmadığı deyilir.
Artıq metroda hərəkət bərpa edilib.
N.О.
www.oxu.az
"
"Ərdoğan: Bərzani özünü oda atdı“İraqın şimalındakı son məsələlər bizi məyus etsə də, öhdəsindən gələ bilməyəcəyimiz bir şey deyil”.
Oxu.Az-ın APA-ya istinadən verdiyi məlumata görə, bunu Türkiyə prezidenti Rəcəb Tayyib Ərdoğan Polis Akademiyasında çıxışında deyib.
O bildirib ki, Şimali İraq bölgəsinin rəhbərliyi lazımsız müstəqillik təşəbbüsü ilə özünü oda atıb: “Dövlət idarə etmək üçün tayfa başçısı olmaq kifayət deyil. Kim sənin müstəqilliyini qəbul edəcək? Otur, oturduğun yerdə! Paran pulun var, neftin var, dinc dayan! Hər halda ona ciddi təşviqlər olub və o, bu addımı atıb. Məsud Bərzani özünü oda atıb. Bizimlə 350 km sərhədin var. Bizimlə və ya İranla bu barədə müzakirə apardınmı? Biz sonuna qədər xəbərdarlıq vəzifəmizi yerinə yetirəcəyik. Suriya məsələsinin ölkəmizə təsir etməsinə imkan vermədiyimiz kimi, İraqda təşəbbüs edilən bu fitnəni də dayandıracağıq”.
A.M.
www.oxu.az
"
"Rusiyada ""telefon terrorçusu"" saxlanıldıMoskva vilayəti polis əməkdaşları Puşkino şəhərində yaşayış binasına bomba qoyulması barədə anonim zənglər etməkdə şübhəli bilinən şəxsi saxlayıb. 
Oxu.Az-ın məlumatına görə, bu barədə RF-nin Moskva vilayəti Polis İdarəsinin xəbərində qeyd eilib.
“31 yaşlı kişi fövqəladə xidmətin operatoruna zəng edərək, Puşkino şəhərində binaya bomba qoyulduğunu bildirib. O, səhəri gün də analoji zəng edib. Lakin hər iki halda informasiya təsdiqini tapmayıb”, - deyə  Polis İdarəsinin məlumatında bildirilir.
N.O.
www.oxu.az
"
"İstanbulda antiterror əməliyyatı: 16 nəfər saxlanıldıİstanbulda keçirilən antiterror əməliyyatı nəticəsində terrorçu PKK qruplaşmasının üzvü olmaqda şübhəli bilinən 16 nəfər tutulub.
Oxu.Az-ın məlumatına görə, bu barədə “Report” ""Haber7""yə istinadən xəbər verir.
Əməliyyat İstanbulun 9 rayonunda eyni vaxtda keçirilib.
Nəticədə bir tapança, ona yaxın fişəng, terrorçu qruplaşmaya dair çoxlu sayda təbliğat materialları və s. götürülüb, 20 nəfər saxlanılıb. Daha sonra şübhəlilərdən 4-ü sərbəst buraxılıb.
N.O.
www.oxu.az
"
"Donald Trampın korteji qəzaya uğradıHadisə İndiana ştatında baş verib.
Oxu.Az bu barədə TASS-a istinadən xəbər verir.
Hava limanına gedən yolda baş verən qəza zamanı motosikletlə korteji müşayiət edən polis əməkdaşı xəsarət alıb. Onun vəziyyəti normal qiymətləndirilir.
Qeyd edək ki, İndiana ştatında səfərdə olan D.Tramp İndianapolis şəhərində vergi islahatı ilə bağlı çıxış edib. 
N.H.
www.oxu.az
"
"Dağıstanın başçısı vəzifəsinə əsas namizədin adı açıqlandıRusiya Federasiyası Milli Qvardiya Qoşunları Federal Xidmətinin (Rosqvardiya) direktorunun birinci müavini Sergey Melikov Dağıstanın başçısı vəzifəsinə başlıca namizəd ola bilər.
Oxu.Az-ın məlumatına görə, belə bir bəyanatla “Qovorit Moskva” radiostansiyasının efirində Rusiya xalqlar konqresinin həmsədri Ruslan Qurbanov çıxış edib.
Onun sözlərinə əsasən, Melikovu bu vəzifəyə bir neçə ildir hazırlayırlar, məhz elə bu səbəbdən də onu Rusiya prezidentinin Şimali Qafqaz Federal Dairəsindəki səlahiyyətli nümayəndəsi təyin ediblər. 
Qurbanovun sözlərinə əsasən, Melikov bir neçə dəfə Dağıstan rəhbəri olmaqdan imtina edib.
Xatırladaq ki, Dağıstanın başçısı Ramazan Abdulatipov dünən istefa vermək niyyətini açıqlayıb. 
N.O.
www.oxu.az
"
"""Playboy"" jurnalının təsisçisi vəfat etdiHyu Hafner 91 yaşında öz evində vəfat edib.
Oxu.Az RİA Novosti-yə istinadən xəbər verir ki, bu barədə dərginin ""Twitter""  səhifəsində yazılıb. 
""Playboy Enterprises"" rəsmisi  Hyu Hafnerin ölümünü təsdiqləyib.
Bir il əvvəl mediada Hafnerin xəstəliyi haqqında məlumat yayılmışdı.
N.H.
www.oxu.az
"
"Qroznıda ticarət mərkəzi yandı - VİDEOÇeçenistanın paytaxtı Qroznıda “Berkat” ticarət mərkəzində yanğın baş verib.
Oxu.Az-ın APA-ya istinadən verdiyi xəbərə görə, bu barədə region üzrə Fövqəladə Hallar Nazirliyinin Baş İdarəsindən bildirilib.
Məlumata əsasən, yanğın 400 kvadrat metr sahəni əhatə edib. Hadisə yerinə cəlb edilən yanğınsöndürənlərin səyi nəticəsində alov söndürülüb, zərərçəkən olmayıb. Yanğının vurduğu zərər və səbəblər barədə məlumat verilmir.
ABŞ 2023-cü ildə kimyəvi silah ehtiyatlarını tam olaraq məhv edəcək.
APA-nın xəbərinə görə, bu barədə ABŞ Dövlət Departamentinin yaydığı açıqlamada bildirilir.
“ABŞ hökuməti Kolorado ştatının Pueblo və Kentukki ştatının Riçmond şəhərindəki anbarlarda kimyəvi silahların qalan hissəsini 2023-cü ilin sonunadək məhv etməyi planlaşdırır”, - məlumatda deyilir.
Qeyd edək ki, ötən gün Udmurtiya Respublikasında Rusiyaya məxsus sonuncu kimyəvi silah ehtiyatları məhv edilib.

A.S.
www.oxu.az
 
"
"Donald Tramp İspaniyanın baş nazirini prezident kimi təqdim etdiABŞ prezidenti Donald Tramp İspaniyanın baş naziri Mariano Rahoyla danışıqlardan sonra onu sosial şəbəkədə prezident kimi təqdim edib və adını yanlış yazıb. “Mənim üçün İspaniya prezidenti Marianor Coyu qəbul etmək şərəfdir”, - deyə Tramp “Twitter”də yazıb.
Oxu.Az-ın APA-ya istinadla məlumatına görə, Donald Tramp birgə mətbuat konfransında da İspaniyanın baş nazirinə “cənab prezident” deyə müraciət edib. ABŞ lideri tərəfindən prezident kimi təqdim edilən Rahoyun özü də təəccüblənib.
Mariano Rahoyun vəzifəsinin rəsmi adı “hökumətin prezidenti”dir. Lakin bu, onun prezident olması anlamına gəlmir. Amerika KİV-i ehtimal edir ki, silsilə yanlışlıqlar Ağ Ev əməkdaşlarının günahı üzündən baş verib.
A.S.
www.oxu.az
"
"Putin Ankaraya Ərdoğanla danışıqlara gedirRusiya prezidenti Vladimir Putin Ankaraya işgüzar səfərə gedir.
Oxu.Az-ın Trend-ə istinadən verdiyi məlumata görə, bu haqda Rusiya liderinin mətbuat katibi Dmitri Peskov xəbər verib.
Məlumata görə, Rusiya prezidenti Türkiyəli həmkarı Rəcəb Tayyib Ərdoğanla görüşəcək.
İki ölkə liderləri arasındakı danışıqlar mövzulardan biri Suriyadakı vəziyyət olacaq.
S.B.
www.oxu.az
"
"ABŞ aviasiyasının səhvi nəticəsində Əfqanıstanda dinc sakinlər ölübABŞ aviasiyasının Əfqanıstanda səhvən endirdiyi hava zərbəsi nəticəsində ölən və yaralananlar var. 
Oxu.Az-ın APA-ya istinadən verdiyi xəbərə görə, insident Pentaqon rəhbəri Ceyms Mettisin Əfqanıstana səfəri zamanı baş verib.
Əfqanıstanın paytaxtı Kabil hava limanının ərazisi raket atəşinə məruz qalıb. Aeroport ərazisinə 30-dək mərmi düşüb. Bundan sonra ABŞ aviasiyası silahlıların mövqeyinə hava zərbəsi endirib. Mərmilərdən biri səhvən mülki şəxslərin olduğu əraziyə düşüb. NATO-nun Əfqanıstandakı missiyası faktı təsdiqləyib.
Qeyd edək ki, bundan əvvəl Əfqanıstanın paytaxtı Kabildə hava limanı ərazisinin raket atəşinə tutulduğu, nəticədə  1 nəfərin öldüyü, 5 nəfərin yaralandığı barədə məlumat yayılıb. 
S.B.
www.oxu.az
"
"İstanbulda leysan yağışları həyatı iflic edib – FOTOİstanbulda dolu yağışı, sel və güclü tufan həyatı iflic edib.
Oxu.Az-ın məlumatına görə, dolunun bir anda başlaması küçədə olan insanları çarəsiz vəziyyətə salıb. 
Şəhərin həm Avropa, həm də Asiya hissələrində demək olar ki, həyat dayanıb, elektrik enerjisinin verilməsində fasilələr yaranıb.
Magistral və şəhər içi yollarda nəqliyyat vasitələrinin hərəkəti tamamilə iflic vəziyyətdədir. 
Bir sıra küçələri və yaşayış evlərinin həyətlərini su basıb. 




















S.B.
www.oxu.az
"
"Uqandada quraqlığa görə insanları qurban gətirirlərUqanda hökuməti bəyan edib ki, quraqlıq ölkədə insanların qurban gətirilməsi hallarını artırıb.
Oxu.Az-ın xəbərinə görə, bu barədə FOX News telekanalı məlumat yayıb.
Sentyabr ayında ritual qətllərdə şübhəli bilinən 44 nəfər həbs olunub. Onlardan biri səkkiz qadını öldürdüyünü etiraf edib. 
“Bu ritual qətllərdir. Digər şübhəli şəxslərin saxlanılması və bu ənənəyə son qoyulması üçün əlimizdən gələni edirik”, - polis generalı Keyl Kayihura deyib.
Qeyd edək ki, Uqandada insan qurban gətirilərkən onun bədəni hissələrə bölünür və damarlarından qan boşaldılır.
Şərqi Afrika son 50 il ərzində ən güclü quraqlıq dövrünü yaşayır. 1,6 milyon Uqanda sakini aclıqla üzləşib. Bu səbəbdən yerli kahinlər insanları tanrılara qurban gətirməyə çağırırlar.
S.B.
www.oxu.az
"
"İraqdakı kürd muxtariyyətində keçirilmiş referendumun nəticələri açıqlanıbİraqın şimalındakı kürd muxtariyyətində sentyabrın 25-də keçirilən müstəqllik referendumunun nəticələri açıqlanıb. 
 
Oxu.Az-ın APA-ya istinadən verdiyi məlumata görə, bölgənin seçki qurumu səsvermədə iştirak edənlərin 92,73%-nin müstəqilliyə ""hə"" dediyini bəyan edib.
 
Səsvermədə seçicilərin 72%-nin iştirak etdiyi bildirilir.
www.oxu.az
"
"Abdullah Gülün keçmiş yavəri azadlıqdan ömürlük məhrum edilibTürkiyənin 11-ci prezidenti Abdullah Gülün keçmiş yavəri, briqada generalı İsmail Güneşer ömürlük azadlıqdan məhrum edilib.
Oxu.Az Report-a istinadən xəbər verir ki, o, Fətullahçı Terror Təşkilatı (FETÖ) ilə əlaqəsi olduğuna görə mühakimə olunub.
İnformasiyaya əsasən, İsmail Güneşerlə yanaşı polkovnik Veli Ceylan və kapitan Nuri Kıyak da eyni ittihamla ömrülük azadlıqdan məhrum ediliblər. Məlumata görə, 7 şübhəli məhkəmədə bəraət alıb.
Xəbərdə bildirilib ki, İsmail Güneşer Türkiyə Silahlı Qüvvələri sıralarında 27 il, Veli Ceylan isə 26 il xidmət edib.  











www.oxu.az
"
"Ukraynada hərbi anbarlarda yanğınlar törətməkdə şübhəli bilinən şəxslər saxlanılıbUkraynanın Vinnitsa vilayətində hərbi anbarlarda baş vermiş yanğından öncə təxribat fəaliyyəti göstərməkdə şübhəli bilinən şəxslərin saxlanıldığı məlum olub. 
Oxu.Az-ın APA-ya istinadən verdiyi məlumata görə, bunu Ukrayna Silahlı Qüvvələrinin inkişaf və material təminatı baş idarəsinin mətbuat katibi Sergey Misyura deyib.
Onun sözlərinə görə, məlum hadisədən öncə vilayətdə antiterror təlimləri çərçivəsində diversiya qruplarının axtarışı əməliyyatı keçirilib: “Qrupların əksəriyyəti aşkarlanıb. Lakin diversantların hamısı hələ tutulmayıb. Qruplardan biri pilotsuz uçuş aparatlarına partlayıcı vasitələri yerləşdirə bilib. Artıq sübut olunub ki, ərazidə pilotsuz uçuş aparatı işləyib. Bu, terror aktıdır”.
S. Misyura bildirib ki, partlayışlar zamanı Ukrayna ordusu üçün vacib olan hərbi sursatlara ziyan dəyməyib, çünki onlar yeraltı anbarlarda olub.
Xatırladaq ki, ötən gün axşam Vinnitsa vilayətində yerləşən hərbi anbarlarda yanğın baş verib. Sonra anbarlarda olan döyüş sursatları partlayıb. Yaxın kəndlərdən 30 mindən çox adam təxliyyə edilib, iki nəfər xəsarət alıb.
N.О.
www.oxu.az
"
"Dağıstan rəhbəri vəzifəsindən azad edilirRusiya Federasiyası Dağıstan Respublikasının prezidenti Ramazan Abdulatipov işdən azad olunması üçün ərizə yazıb.
Oxu.Az RBK-ya istinadən xəbər verir ki  Dağıstan lideri bir qrup qubernatorun işdən azad edilməsi ilə əlaqədar vəzifədən uzaqlaşdırılır. 
Ərizəni yazmazdan öncə R. Abdulatipovu təcili olaraq Kremlə çağırıblar. İddia olunur ki, onunla istefa məsələsini və yerinə kimin təyin olunacağını müzakirə etmək istəyiblər.
Mənbə bildirir ki, R. Abdulatipova bir neçə iş təklif olunub: “Bu, onun üçün gözlənilməz oldu. Ramazan Abdulatipov ömrünün axırına kimi vəzifədə qalacağını düşünürdü”.
N.H.
www.oxu.az
"
"Pilot uçuş zamanı öldüBirləşmiş Ərəb Əmirliklərinin “Etihad Airways” aviaşirkətinin pilotu uçuş zamanı dünyasını dəyişib.
Oxu.Az-ın Trend-ə istinadən məlumatına görə, Əbu-Dabidən Amsterdama uçuş həyata keçirən təyyarə pilotlardan birinin özünü pis hiss etməsi ilə əlaqədar Küveytdə eniş etməli olub.
Göyərtəyə çağırılan həkimlər pilotun həyatını xilas edə bilməyiblər.
Təyyarə yük daşımaları həyata keçirirmiş. Pilotun ölüm səbəbi barədə məlumat verilməyib.
A.M.
www.oxu.az
"
"Rusiya Müdafiə Nazirliyinin Ərzaq Təminatı İdarəsinin rəisi həbs edildiRusiya Müdafiə Nazirliyinin Ərzaq Təminatı İdarəsinin rəisi, polkovnik Aleksandr Berejnoy həbs olunub.
Oxu.Az-ın Lenta.ru-ya istinadən verdiyi xəbərə görə, o, rüşvət və fırıldaqçılıqda ittiham olunur.
A.Berejnoy Sankt-Peterburq şirkəti “Profbiznes” ilə xüsusi avadanlıq təchizatı üçün imzalanmış müqavilənin icrası zamanı  20 milyon rubl mənimsəməkdə, eləcə də biznesmenləri himayə etməyə və yeni müqvilələrin imzalanmasına yardım göstərməyə görə onlardan 368 milyon rubl rüşvət almaqda günahlandırılır.
Onun haqqında Cinayət Məcəlləsinin 159-cu maddəsinin 4-cü bəndi (“geniş miqyasda Rusiya Federasiyasının ictimai vəzifə tutan bir şəxs tərəfindən rüşvət alma”) və 290-cı maddənin 6-cı bəndinə (“mütəşəkkil dəstə tərəfindən və ya xüsusilə geniş miqyasda fırıldaqçılıq”) əsasən cinayət işi açılıb.
A.Berejnoyun vəkili həbs qərarına qarşı çıxsa da, Moskva Rayon Hərbi Məhkəməsi onun etirazını qəbul etməyib.



A.M.
www.oxu.az
"
"DGK miqrantların Bakıdan Avropaya qanunsuz daşınması barədə xəbəri şərh etdi - YENİLƏNİB Bu gün bir sıra kütləvi informasiya vasitələrində Türkiyədə fəaliyyət göstərən media orqanlarına istinadən qonşu ölkənin Çorum əyalətinin Osmancıq bölgəsində polis tərəfindən yük yerində Avropaya mühacirət etmək istəyən miqrantların olduğu nəqliyyat vasitəsinin saxlanıldığı, nəqliyyat vasitəsinin qoşqusunda aşkar edilən Azərbaycan vətəndaşları və əfqanlardan ibarət 200-dən artıq miqrantın Bakıda pul müqabilində nəqliyyat vasitəsinə mindirilərək qeyri-qanuni yollarla Avropaya daşındığı barədə həqiqətə uyğun olmayan məlumatlar yayılıb. 
Bu barədə Oxu.Az-a Dövlət Gömrük Komitəsinin (DGK) Mətbuat Xidmətindən məlumat verilib.
Məlumata əsasən, komitədə aparılan araşdırma zamanı məlum olub ki, yayılan xəbərə əlavə edilən videoda görüntüləri əksini tapan miqrantların daşındığı 34 DH 9435 dövlət nömrəli nişanlı nəqliyyat vasitəsi Azərbaycanın gömrük ərazisinə ümumiyyətlə daxil olmayıb: ""Həmin nəqliyyat vasitəsinin 34 EL 322 dövlət nömrə nişanlı qoşqusu isə sadəcə 1 dəfə, 2010-cu ildə Azərbaycan ərazisində olub"".
""Üstəlik hadisə ilə bağlı Türkiyədə fəaliyyət göstərən kütləvi informasiya vasitələrinin hazırladığı daha ətraflı reportajlarda jurnalistlərə müsahibə verən miqrantlar nəqliyyat vasitəsindəki insanların əfqan, tacik, türkmən və özbəklərdən ibarət olduğunu bildirir, xəbərdə Azərbaycan və ya azərbaycanlılardan ümumiyyətlə bəhs olunmur"", - deyə açıqlamada vurğulanıb.
 
DGK bir daha media qurumları və nümayəndələrinə komitənin fəaliyyət sahələrinə aid olan məlumatların rəsmi mövqe öyrənməklə hazırlanmasını və yayımlanmasını tövsiyə edir.
10:39
Türkiyədən qaçaq yolla Avropaya getmək istəyən azərbaycanlılar saxlanılıb. 
Oxu.Az xəbər verir ki, bu barədə Qafqazinfo Türkiyə KİV-nə istinadən məlumat verir. 
Məlumata əsasən, Çorum şəhərində şübhəli yük maşını saxlanılıb. Bu zaman sürücü qaçıb. Maşının yük yerində azərbaycanlı və əfqan olmaqla, 200 qaçqının olduğu müəyyənləşdirilib. Polis bildirib ki, yük yerindən düşənlər də qaçmağa başlayıb, lakin onların bir hissəsi saxlanılıb. 
Məlum olub ki, həmin şəxslər Avropaya mühacirət etmək üçün yük maşınına külli miqdarda pul ödəyiblər. Polisin məlumatına görə, qaçqınlar yük maşınına Azərbaycanın paytaxtı Bakı şəhərində miniblər və Türkiyə üzərindən gizli olaraq Avropaya keçməyi planlaşdırıblar. 

N.O.
www.oxu.az
"
"Kabil aeroportu raket atəşinə məruz qaldıKabil Beynəlxalq Hava Limanı raket atəşinə məruz qalıb.
Bu barədə Oxu.Az ""Tolonews""a istinadən xəbər verir.
Şahidlərin sözlərinə görə, hava limanına 10-a yaxın raket atılıb.
Hava limanında olan şəxslər təxliyyə edilib, bütün uçuşlar təxirə salınıb.
Xatırladaq ki, bu gün Pentaqon rəhbəri Ceyms Mettis və NATO baş katibi Yens Stoltenberq Kabilə elan edilməmiş səfər ediblər.
N.О.
www.oxu.az
"
"Suriyada ""Təhrir Şam""ın beş səhra komandiri zərərsizləşdirildi - VİDEOSuriyanın İdlib vilayətində ""Heyət Təhrir Şam"" (keçmiş ""Cəbhat ən-Nüsra"") terror təşkilatının beş səhra komandiri zərərsizləşdirilib.
Oxu.Az-ın “RİA Novosti”yə istinadən xəbərinə görə, bu barədə Rusiya Müdafiə Nazirliyi məlumat yayıb. 
Məlumata əsasən, terrorçuların yerinin müəyyənləşdirilməsi üçün çoxsəviyyəli kəşfiyyat sistemindən istifadə еdilib.
Səhra komandirlərinin toplandığı yeri bir neçə kanal təsdiqlədikdən sonra, həmin əraziyə raket-aviasiya zərbələri endirilib. 
“Hava zərbələri nəticəsində səhra komandirləri Əbu Salman Əs-Saudi, Əbu əl-Abbas Anadin, Əbu Həsən, Valid əl-Mustafa, Əbu Mücaid öldürülüb”, - deyə Müdafiə Nazirliyinin məlumatında bildirilir.
Qeyd edilir ki, komandirlərlə birlikdə 32 döyüşçü, döyüş sursatı anbarı və altı avtomobil məhv edilib. 

N.O.
www.oxu.az
"
"Belçikada qadın iki yaşlı qızını qril aparatında bişirdiBelçikada azyaşlı qızını qətlə yetirməkdə şübhəli bilinən 27 yaşlı qadın saxlanılıb.
Oxu.Az Daily Mail-ə istinadən xəbər verir ki, qızın kömürə dönmüş qalıqları qril aparatının içindən tapılıb.
Qadının qonşuları bu barədə polisə xəbər verib. Onlar əvvəlcə uşağın qışqırıq səsini eşidiblər, ardınca isə qarajdan tüstü çıxdığını görüblər.
Hadisə yerinə gələn polis əməkdaşları qril aparatının yanında Afrika mənşəli qadın və yanaraq, külə dönmüş uşaq meyiti aşkar ediblər.
Qadın dindirilmə zamanı bunları deyib: “Cənnətə düşmək üçün ikimiz bir yerdə yanmalı idik”.
Sonradan müəyyən edilib ki, şübhəli şəxs qətli törədərkən depressiyada olub. Polis qadının ruhi xəstə olduğunu istisna etmir.
A.M.
www.oxu.az
"
"Ukraynada silah anbarında güclü partlayış – VİDEOUkraynanın Vinnitsa şəhəri yaxınlığında yerləşən hərbi sursat anbarında partlayışlar baş verib. 
Oxu.Az-ın APA-ya istinadən verdiyi xəbərə görə, bu barədə Ukrayna DİN-in məlumatında bildirilir.   
Məlumata görə, polislər anbarın yerləşdiyi Kalinovka kəndinə aparan yolu bağlayaraq, əhalini təxliyə edirlər.  Ətraf kəndlərin əhalisinin də təxliyə edildiyi bildirilir.
Bundan başqa hadisənin baş verdiyi ərazinin üzərində hava məkanı 50 km radiusunda tam bağlanıb.   
Əməliyyat qərargahı yaradılıb, əhalinin ərazidən çıxarılması üçün sərnişin qatarları hazırlanıb.  
Dövlət əhəmiyyətli  Jitomir-Moqilyov-Podolski “M-21” avtomagistral yolu bağlanıb.
Hadisə yerinə Ukrayna Baş Qərargah rəisi yola düşüb. KİV-lər anbarda “Smerç”, “Uraqan”, “Qrad” tipli yaylım atəşi sistemlərinin raketlərinin saxlanıldığını bildirir.  

S.B.
www.oxu.az
"
"Türkiyə İraqın ərazi bütövlüyünün qorunmasına kömək etməyə hazırdırAnkara İraqın kürd muxtariyyətində keçirilən müstəqillik referendumundan sonra Bağdadın müvafiq sorğusu əsasında bu ölkənin ərazi bütövlüyünün qorunmasına dəstək verməyə hazırdır.  
Oxu.Az-ın APA-ya istinadən verdiyi xəbərə görə, bu barədə Türkiyənin XİN rəhbəri Mövlud Çavuşoğlu bildirib.
“Biz İraqın ərazi bütövlüyünü təkcə sözdə dəstəkləmirik. Əgər İraq hökuməti Ankaraya müvafiq çağırış edərsə, biz qonşu ölkənin bütövlüyünün qorunmasına dair səyləri dəstəkləyəcəyik”, - deyə Çavuşoğlu qeyd edib.    
Türkiyə ordusunun İraqda əməliyyat keçirməsinin mümkünlüyünü şərh edən nazir qeyd edib ki,  Ankara İraq hökumətinin müvafiq müraciəti əsasında addımlar atmaq niyyətindədir: 
“Əgər Bağdad Ankaraya çağırış edərsə, biz beynəlxalq normalara əsaslanan hüququmuzdan yararlanacağıq. Ankara üçün əsas olan İraqın mərkəzi hakimiyyətinin mövqeyidir”, - deyə Çavuşoğlu vurğulayıb.   
O əlavə edib ki, İraqdakı etnik türkmənlərə qarşı yarana biləcək təhlükə Ankara tərəfindən hərbi əməliyyat üçün səbəb kimi qiymətləndiriləcək.   
Mövlud Çavuşoğlu, Türkiyənin xarici ölkələri İraqın kürd muxtariyyətində keçirilən müstəqillik referendumunun nəticələrini tanımağın yolverilməz olması barədə xəbərdar etdiyini qeyd edib. 
S.B.
www.oxu.az
"
"Səudiyyə Ərəbistanında qadınların avtomobil sürməsinə icazə verilibSəudiyyə Ərəbistanı hökuməti qadınlara avtomobil sürməyi qadağan edən qanunu ləğv edib.
Oxu.Az-ın xəbərinə görə, bu barədə The New York Times nəşri yazır.
Yenilik barədə dövlət televiziyası məlumat yayıb. 
Səudiyyə kralı Salman bin Əbdül Əziz Əs-Səud tərəfindən qəbul olunan yeni qərar 2018-ci ilin iyun ayından qüvvəyə minəcək. 
S.B.
www.oxu.az
"
"ABŞ Şimali Koreyaya qarşı yeni sanksiyalar tətbiq edibABŞ Maliyyə nazirliyi KXDR-in səkkiz bankı və onları müxtəlif ölkələrdə təmsil edən 26 şəxsə qarşı sanksiyalar tətbiq edib.
Oxu.Az-ın xəbərinə görə, qurumun məlumatında bildirilir ki, sanksiyalar Şimali Koreyanın BMT Təhlükəsizlik Şurasının qətnamələrinə məhəl qoymaraq raket və nüvə proqramlarını reallaşdırması ilə bağlı tətbiq olunub.  
Sanksiya siyahısına “Agricultural Development Bank”, “Cheil Credit Bank”, “Hana Banking Corporation Ltd”, “International Industrial Development Bank”, “Jinmyong Joint Bank”, “Jinsong Joint Bank”, “Koryo Commercial Bank” Ltd və “Ryugyong Commercial Bank”ın adları daxil edilib. 
S.B.
www.oxu.az
"
"İsveçdə tankla qatar toqquşduİsveçin cənub-qərbində Trusa şəhəri yaxınlığında “Avrora-2017” təlimlərinə cəlb edilən tank qatarla toqquşub.
Oxu.Az-ın TASS-a istinadən məlumatına görə, hadisə nəticəsində dörd nəfər xəsarət alıb. 
Onlardan üçü tank ekipajının üzvü, biri isə qatarın maşinistidir.
Hazırda “Avrora-2017” təlimləri Syodermanland vilayətində davam etdirilir.
S.B.
www.oxu.az
"
"Putin Hərbi-Kosmik Qüvvələrinin baş komandanını işdən çıxardıRusiya prezidenti Vladimir Putin ölkənin Hərbi-Kosmik Qüvvələrinin baş komandanı Viktor Bondarevi vəzifəsindən azad edib. General-polkovnik həmçinin hərbi xidmətdən də kənarlaşdırılıb.
Oxu.Az-ın xəbərinə görə, Rusiya liderinin müvafiq fərmanı sentyabrın 26-da hüquqi informasiyanın rəsmi internet portalında dərc edilib.
Rusiya prezidentinin digər fərmanı ilə Qara Dəniz Donanması komandanının müavini, vitse-admiral Valeri Kulikov və DİN-in Saratov vilayəti üzrə Baş İdarəsinin rəisi, polis general-leytenantı Sergey Arenin də tutduqları vəzifələrdən azad ediliblər. 
S.B.
www.oxu.az
"
"London metrosunda partlayış - VİDEO + YENİLƏNİBLondonda ""Tower Hill"" metrostansiyasında vaqonda sərnişinin telefonunun enerji qurğusu partlayıb.
Oxu.Az Report-a istinadən xəbər verir ki, bu barədə Böyük Britaniyanın nəqliyyat polisinin nümayəndəsi məlumat verib.
Partlayışdan sonra kiçik yanğın meydana gəlib.
Hadisə nəticəsində bir nəfər yüngül xəsarət alıb.
16:35
London metrosunda partlayış olub.
Oxu.Az Report-a istinadən xəbər verir ki, hadisə ""TowerHill"" stansiyasında baş verib.
Şahidlərin sözlərinə görə, partlayış vaqonda qoyulmuş çantada meydana gəlib.
Partlayışdan sonra yaranan sıxlıq nəticəsində 5 nəfər xəsarət alıb. Metronun adıçəkilən stansiyası müvəqqəti olaraq bağlanıb.




N.О.
www.oxu.az
"
"Adolf Hitlerin telefon kitabçası hərracda – FOTOGörkəmli nasist xadimlərininin telefon nömrələri olan kitabça 72 il əvvəl Reyxin dəftərxanasında tapılıb. Orada 200-dən artıq ad qeyd olunub.
Oxu.Az “Dailymail”ə istinadən xəbər verir ki,  onların arasında Henrix Himmler, Yozef Gebbels, Rudolf Gess, Herman Görinq, İoahim fon Ribbentrop, Reynhard Qeydrix, Albert Borman kimi görkəmli nasist xadimlərinin adları var. 
15 min funt sterlinqə (34 400 AZN) hərraca çıxarılan əntiq əşya 33 min funta (76 000 AZN) satılıb.








E.C.
www.oxu.az
"
"Rusiyada adamyeyən ailədən yeni xəbər - Qurbanlar arasında azərbaycanlı da var - VİDEORusiyanın Krasnodar diyarında adamları qətlə yetirərək, yeyən ərlə arvadın yaşadığı evin görüntüləri yayımlanıb.
Oxu.Az APA TV-yə istinadən xəbər verir ki, səliqəsiz vəziyyətdə olan mənzildə ilk gözə dəyən döşəməyə səpələnmiş müxtəlif kitablar, qutular və digər əşyalar olub.
Xatırladaq ki, bir neçə gün əvvəl Krasnodarda qətldə şübhəli bilinən yerli sakin – Dmitri Bakşeyev saxlanılıb. Araşdırmalar nəticəsində məlum olub ki, o, sentyabrın 8-də tanış olduğu qadınla mübahisə zamanı onu qətlə yetirib. Daha sonra isə qadını hissələrə bölərək, selfi çəkdirib. Bundan bir neçə gün sonra isə həmin telefon yol tikintisində çalışan fəhlələr tərəfindən tapılaraq, polisə təhvil verilib.
Sosial şəbəkələrdə yayımlanan bu fotolardan sonra izləyicilərin yazdığı rəylərdən məlum olub ki, uzun zamandır 30 krasnodarlı yoxa çıxıb.
Hazırda Dmitri Bakşeyevlə birgə onunla əlbir olduğu iddia edilən, tibb bacısı işləyən həyat yoldaşı da həbsdədir. Sonuncu qətlə yetirilən qadının kimliyi də məlumdur. O, Omutininsk qəsəbə sakinidir. Qadının yaxınları axtarılır.
Ərlə arvadın uzun zamandır insanları öldürərək, yediyi iddia edilir. Bundan başqa, qətlə yetirilənlərin bölünmüş hissələrindən konservlər hazırlanıb, dondurulmuş vəziyyətə salınıb.
Mənzildən insan ətindən necə yemək hazırlanması barədə yazılan reseptlər də tapılıb.
Aztoday.az xəbər verir ki, qətlə yetirilərək yeyilənlər sırasında bir azərbaycanlı gəncin də olduğu ehtimal edilir. Bir çox ehtimallara görə, azərbaycanlı gənc, 2014-cü ilin dekabr ayında itkin düşmüş, Fyodr Uşakov adına Hərbi Dənizçilik Akademiyasının 5-ci kurs müdavimi olmuş Arif Koroğluyevdir. Arif Koroğluyev sonuncu dəfə 2014-ci ilin dekabr ayının 25-də Novorossiysk-Krasnodar avtobusu ilə hərəkət edib. Ondan sonra A.Koroğluyevi heç kim görməyib. Bu illər ərzində Novorossiysk hüquq-mühafizə orqanları A.Koroğluyevin itkin düşməsi ilə bağlı axtarışlarını davam etdirib.


















N.O.
www.oxu.az
"
"Nobel mükafatının məbləği artırıldıDünyanın ən nüfuzlu ödüllərindən olan Nobel mükafatının məbləği artırılıb.
Oxu.Az-ın xəbərinə görə, bu barədə Nobel Fondunun Direktorlar Şurası qərar qəbul edib.
""4 sentyabr 2017-ci ildə keçirilmiş iclasda qərara gəlinib ki, hər nominasiyada mükafatın məbləği 9 milyon İsveç kronu (təxminən 1 milyon 119 min ABŞ dolları) təşkil etsin. Beləliklə, mükafatın məbləği ötən illə müqayisədə 12,5 faiz artıb”, - deyə fondun sədri Karl Henrik bildirib.
Xatırladaq ki, ötən il Nobel mükafatı laureatları 8 milyon İsveç kronu (931 min dollara yaxın) alıblar. 
N.О.
www.oxu.az
"
"İngiltərədə valideyn avtomobili müəllimin üzərinə sürdü – VİDEOHadisə İngiltərənin Vokin şəhərində baş verib.
Oxu.Az “Dailymail”ə istinadən xəbər verir ki, uşağını məktəbdən götürməyə gələn valideyn avtomobili müəllimin üzərinə sürüb. Çünki müəllim ona avtomobilini park etməyə icazə verməyib. Kapotun üzərinə oturan müəllim avtomobil dayanacağa girərkən, özünü saxlaya bilməyib və yerə yıxılıb.
Sürücü bu hərəkətinə görə 10 ay müddətinə həbs olunub.

E.C.
www.oxu.az
"
"Ərdoğan: Türkiyənin gücünün kifayət qədər olduğunu unutmasınlar“Biz kürd, ərəb qardaşlarımızın sülh, dinclik və təhlükəsizlik şəraitində yaşamasını istəyirik. Bunun üçün əlimizdən gələn hər şeyi etməyə hazırıq. Hətta lazım gələrsə, əl-ələ verib eyni torpaqda qanımızı birlikdə axıtmağa da hazırıq. Yetər ki, birlik, qardaşlıq yolundan ayrılmayaq”.
Oxu.Az APA-ya istinadən xəbər verir ki, bunu Türkiyə prezidenti Rəcəb Tayyip Ərdoğan Türkiyədə “2017-2018 Təhsil ili”nin açılışı mərasimində çıxışında deyib. Ərdoğan bildirib ki, Türkiyənin gücü bütün təhdidlərə qarşı mübarizə aparmağa yetərlidir: “Bu məsələnin sülh yolu ilə həllinin tərəfdarıyıq. Bu yol da bağlansa, o halda əlimizdəki imkanlardan istifadə üçün tərəddüd etməyəcəyik. Bizim kifayət qədər gücümüzün olduğunu unutmasınlar. İraq Kürdüstanı ilə iqtisadi əməkdaşlıq, təhlükəsizlik və digər məsələlər hazırda müzakirə edilir. Ümid edirəm ki, bunların heç birinə ehtiyac qalmaz. İraq Kürdüstanı hökuməti ağlını başına yığıb, bu, sonu qaranlıq olan macəradan əl çəkər”.
Qeyd edək ki, sentyabrın 25-də İraqın şimalındakı Kürd Muxtariyyətinin ərazisində müstəqillik referendumu keçirilib. Səsverməyə 3305925 seçici iştirak edib. İraq hökuməti referendumun qanunsuz olduğunu bildirib. Referendumun ilkin nəticələri bu gün axşam saatlarında açıqlanacaq.
A.M.
www.oxu.az
"
"Ermənistanda müəllimlər aclıq aksiyasına başladılar – VİDEOErmənistanda Varges Petasyan adına orta məktəbin müəllimləri aclıq aksiyasına başlayıblar.
Oxu.Az AzVision.az-a istinadən xəbər verir ki, müəllimlər məktəbin istifadəyə yararsız olduğunu bəyan ediblər.
“2017-ci il sentyabrın 25-də Varges Petasyan adına məktəbin valideyn şurasının sədrlərinin iclasında qərara alınıb ki, bu ilin sentyabrın 26-dan aclıq aksıyasına başlanılsın. Bizim tələblərimiz bunlardan ibarətdir: məktəbin bərpası və ibtidai məktəbi dərhal qonşuluqda yerləşən məktəb binalarından birinə köçürmək”.

A.M.
www.oxu.az
"
"XİN: Rusiya hərbi aviasiyasının ABŞ ərazisi üzərindən uçuşları məhdudlaşdırıla bilərRusiya hərbi aviasiyasının ABŞ ərazisi üzərindən uçuşları məhdudlaşdırıla bilər. 
Oxu.Az ""Report""a istinadən xəbər verir ki, bu barədə Rusiya Xarici İşlər Nazirliyinin Silahların Yayılmaması və Silahlara Nəzarət Departamentinin direktoru Mixail Ulyanov məlumat verib.
Onun sözlərinə görə, Rusiya ABŞ-ın bir sıra məhdudiyyətlər tətbiq etmək planlarından xəbərdardır, məhdudiyyətlər gələn il yanvarın 1-dən qüvvəyə minə bilər: ""Bəli, amerikalıların hansı addımlar atmağa hazırlaşdığını bilirik. Bu gün Vyanada Açıq Səma Komissiyasının plenar iclası keçirilir. Görünür, amerikalılar orada qərarlarını rəsmi şəkildə təqdim edəcəklər. Belə başa düşürəm ki, 2018-ci il yanvarın 1-dən qüvvəyə minəcək bir sıra məhdudiyyətlər tətbiq olunacaq"".
Qeyd edək ki, bundan əvvəl ""Wall Street Journal"" ABŞ hərbi təyyarələrinin Kalininqrad üzərindən uçuşuna məhdudiyyətlər tətbiq edilməsinə cavab addımı olaraq amerikalıların belə planlarının olduğu məlumatını vermişdi.
N.O.
www.oxu.az
"
"Gürcüstan-Rusiya sərhədində partlayış olub, 1 sərhədçi ölüb, 4 nəfər yaralanıbGürcüstan-Rusiya dövlət sərhədinin Dağıstan Respublikası hissəsində baş verən partlayış nəticəsində 1 sərhədçi ölüb, 4 nəfər xəsarət alıb.  
Oxu.Az “Report”а istinadən xəbər verir ki, Gürcüstan Sərhəd Departamenti partlayışın 5-ci idarədə baş verib.
Hadisə qaz balonunun partlaması nəticəsində baş verib. 
N.H.
www.oxu.az
"
"Rusiyanın baş naziri Yerevana gedəcəkRusiyanın baş naziri Dmitri Medvedev oktyabrda Yerevana səfər edəcək.
Bu barədə Oxu.Az Ermənistan KİV-ə istinadən xəbər verir.
Məlumata əsasən, D.Medvedev Avrasiya İqtisadi İttifaqının Hökumətlərarası Şurasının növbəti iclasına qatılacaq.
N.O.
www.oxu.az
"
"Antalyada rus turistlərlə hotel işçiləri arasında dava – VİDEOAntalya hotellərindən birində Rusiyadan olan turistlərin iştirakı ilə kütləvi dava baş verib.
Oxu.Az bu barədə Rusiya KİV-ə istinadən xəbər verir.
Hotel rəhbərliyinin verdiyi məlumata əsasən, münaqişə sentyabrın 23-də baş verib. Administrasiya qeyd edib ki, rusiyalı sərxoş turistlər özlərini aqressiv aparıblar. Qonaqlar  ədəbsiz danışmağa və hotelin işçilərinə hücum etməyə başlayıblar.
Bəzi KİV-lər qeyd edir ki,  rusiyalı turistlər barmenin onlara qarşı qərəzli olduğunu iddia ediblər və ondan şikayət etməyə çalışanda, kütləvi dava başlayıb. Bundan sonra hotelin əməkdaşları davaya qoşulublar.

N.O.
www.oxu.az
"
"Rusiya aviasiyası İŞİD-in texnikasını vurdu – VİDEORusiya aviasiyası Suriyanın İdlib şəhərində yerləşən İŞİD-ə məxsus çoxlu sayda zirehli texnika məhv edib. 
Oxu.Az-ın ria.ru-ya istinadən verdiyi xəbərə görə, İŞİD texnikasının məhv etdirilməsini əks etdirən video Rusiya Müdafiə Nazirliyi tərəfindən “Twitter”də dərc olunub
Həmin görüntüləri təqdim edirik:

 
E.C.
www.oxu.az
"
"Filippin prezidentinin mühafizəçisi öldürüldüFilippin prezidenti Rodriqo Dutertenin mühafizə xidmətinin əməkdaşı qətlə yetirilib.
Oxu.Az-ın Trend-ə istinadən məlumatına görə, mühafizəçinin meyiti dövlət başçısının iqamətgahının yaxınlığında tapılıb.
Hazırda qətlin səbəbləri araşdırılır.
Qeyd olunur ki, mühafizəçiyə atəş açılan vaxt R.Duterte iqamətgahında olmayıb.
N.O.
www.oxu.az
"
"Bərzani referendumdan ""hə"" aldıİraqın şimalında  keçirilən referendumun ilkin nəticələri açıqlanıb.
Oxu.Az  RİA Novosti-yə istinadən xəbər verir ki, İraqın şimalındakı yerli hökumətin referendum və seçkilər üzrə Ali Müstəqil Komissiyasının məlumatına görə, seçkilərdə iştirak edənlərin 93%-dən çoxu regionun müstəqilliyinin lehinə səs verib.
Məlumata görə,  hazırda seçicilərin 9 faizinin səsi hesablanıb.
Seçicilərin cəmi 6,71%-i regionun müstəqilliyinin əleyhinə səs veriblər. Hesablamalar davam edir və buna görə nəticələrin dəyişəcəyi ehtimal olunur.
Rəsmi nəticələr sentyabrın 28-də açıqlanacaq.
N.H.
www.oxu.az
"
"Qazaxıstanda brakonyerlik edən Azərbaycan vətəndaşları saxlanıldıQazaxıstanın Mangistau vilayətində Qazaxıstan Milli Təhlükəsizlik Komitəsinin Sərhəd Xidmətinin sahil mühafizəsinin əməkdaşları dövlət sərhədini qanunsuz keçdiyinə və brakonyerlik fəaliyyətində şübhəli bilindiyinə görə üç Azərbaycan vətəndaşını saxlayıblar.
Oxu.Az Report-a istinadən xəbər verir ki, qanunu pozanların hamısı müvəqqəti təcridxanaya yerləşdirilib.
Qazaxıstan MTK-nın Sərhəd Xidmətindən verilən məlumata görə, qanunu pozanlar Pesçanıy burnundan 17 km aralıda sərhədçiləri görən kimi yüksək sürətlə qaçmağa çalışıb. Amma sərhədçilərin havaya xəbərdarlıq atəşindən sonra brakoneryerlik fəaliyyətində şübhəli bilinənlər qayığı saxlamalı olub. Nəticədə üç nəfər sərhədçilər tərəfindən saxlanılıb.
Məlumata görə, azərbaycanlılar sərhədçiləri görən kimi balıqçı torunu suya buraxıb, amma koordinatlara uyğun suyun altından üzərində 16 min qarmaq olan 35 km uzunluqda tor aşkar edilib.
Hazırda saxlanılanlar barəsində dövlət sərhədini pozmaq maddəsi ilə məhkəməyəqədər istintaq başladılıb.
A.M.
www.oxu.az
"
"Yaponiyanın müdafiə nazirinə xəbərdarlıq – Paytaxtı tərk etməŞimali Koreya ətrafında yaranmış vəziyyətin kəskinləşməsi ilə əlaqədar Yaponiyanın müdafiə naziri İtsunori Onodereyə ölkə paytaxtı Tokionu tərk etməmək əmri verilib.
Oxu.Az Report-a istinadən xəbər verir ki, Yaponiya Müdafiə Nazirliyinin mətbuat xidməti baş nazir Şindzo Abenin bu haqda əmr imzaladığını bildirib.
İnformasiyaya əsasən, oktyabrın 22-də keçiriləcək növbədənkənar parlament seçkiləri ilə əlaqədar müdafiə naziri Tokiodan kənarda olub. Ona görə də baş nazir onun ölkə paytaxtından çıxmamasına dair əmr verib.
“Təhlükəsizliyin təmin olunması baxımından seçki kampaniyası çox ciddi mərhələdir. Hökumət başçısı mənə paytaxtda qalmağım və Yaponiyanın müdafiə problemləri ilə məşğul olmağım barədə göstəriş verib. Belə bir tapşırıq nazirlər kabinetinin baş katibi Yosixide Suqaya da (hökumətdə ikinici şəxs - red.) verilib”, - deyə müdafiə naziri vurğulayıb. 
N.O.
www.oxu.az
"
"Filippin prezidentinin iqamətgahı yaxınlığında insanlara atəş açıldıFilippində naməlum şəxs ölkə prezidenti Rodriqo Dutertenin paytaxt Maniladakı iqamətgahı yaxınlığında insanlara atəş açıb.
Oxu.Az Report-a istinadən xəbər verir ki, insident Malakananq sarayı yaxınlığında yerləşən parkda baş verib.
Nəticədə bir nəfər yaralanıb. Dövlət başçısı həmin vaxt iqamətgahda olmayıb.
Hazırda asayiş keşikçiləri hadisənin başvermə səbəblərini araşdırır.
A.S.
www.oxu.az
 
"
"Türkiyədə terrorçular mikroavtobusu atəşə tutublar: Ölənlər varTürkiyənin Ağrı şəhərində PKK terrorçuları mikroavtobusu atəşə tutublar.
Oxu.Az-ın Türkiyə KİV-ə istinadən məlumatına görə, hadisə nəticəsində üç nəfər ölüb, daha altı nəfər isə yaralanıb.
Məlumata əsasən, mikroavtobus qanunsuz yolla miqrantları daşıyırdı. Sürücü və digər sərnişinlər hadisə yerindən qaçıblar.
Yaralılar yerli xəstəxanaya çatdırılıblar. Onlardan ikisinin vəziyyəti ağırdır.
S.B.
www.oxu.az
"
"Rəsmi Pxenyan: ABŞ Şimali Koreyaya müharibə elan edibŞimali Koreyanın Xarici işlər naziri Li Yon Ho bildirib ki, ABŞ prezidenti Donald Tramp KXDR-ə müharibə elan edib.
Oxu.Az-ın xəbərinə görə, onun sözlərini Reuters nəşri sitat gətirir.
“Amerika Birləşmiş Ştatları ölkəmizə müharibə elan edib. Bu səbəbdən biz onların strateji bombardmançılarını hətta Şimali Koreyanın hava məkanında olmayanda belə vurmaq hüququna malik oluruq”, - KXDR-in XİN rəhbəri xəbərdarlıq edib.
Li Yon Ho bütün dünyanı “məhz ABŞ-ın Şimali Koreyaya müharibə elan etməsini dəqiq yadında saxlamağa” çağırıb. 
S.B.
www.oxu.az
"
"Gürcüstana qızıl keçirən Ermənistan vətəndaşı saxlanıldıGürcüstanın Sadaxlı gömrük-keçid məntəqəsində ölkəyə qanunsuz qızıl məmulatlar keçirməyə cəhd edən Ermənistan vətəndaşı saxlanılıb.
Oxu.Az-ın APA-ya istinadən verdiyi məlumata görə, Ermənistan vətəndaşına məxsus əl yükündə gömrük nəzarətindən gizlədilmiş ümumi çəkisi 95,23 qram olan qızıl məmulatları aşkar olunaraq, müsadirə edilib.
Ermənistan vətəndaşı 11 474 18 lari məbləğində cərimələnib.
N.О.
www.oxu.az
"
"Kərkükə hərbçilər yerləşdirilirİraq parlamenti Kərkükə hərbi qüvvələrin yerləşdirilməsi haqqında qərar qəbul edib.
Oxu.Az  Report-a istinadən xəbər verir ki, İraq parlamentinin Təhlükəsizlik və Müdafiə Komitəsinin sədri Hakim Zamili sentyabrın 25-də keçirdiyi mətbuat konfransında bildirib.
“Parlament Kərkükdəki neft quyularının mərkəzi hakimiyyətin nəzarətinə verilməsi və “referendum”da səs verən dövlət məmurlarının işdən kənarlaşdırılması haqqında qərar qəbul edib”, - o vurğulayıb.
Təhlükəsizlik və Müdafiə Komitəsinin sədri deyib ki, parlament vətəndaşların təhlükəsizliyini təmin etmək məqsədi ilə Kərküklə yanaşı, mübahisəli başqa bölgələrə də hərbi qüvvə yeridilməsi haqqında qərar qəbul edib: “Parlament İraqın şimalındakı yerli hökumətin nəzarəti altında olan bütün sərhəd-keçid məntəqələrinin bağlanmasına dair də qərar qəbul edib”.
N. H.
www. оxu. az
"
"Ərdoğan-Putin görüşünün tarixi açıqlandı Türkiyə prezidenti Rəcəb Tayyip Ərdoğan və Rusiya prezidenti Vladimir Putin arasında telefon danışığı olub.
Oxu.Az-ın xəbərinə görə, bu barədə APA “CNN Türk”ə istinadən məlumat verir 
Tərəflər ikitərəfli danışıqlar və regional problemləri müzakirə ediblər. Prezidentlər Suriya probleminin həllinə dair Astana prosesi və İraqın şimalındakı referendum barədə fikir mübadiləsi apararaq, hər iki dövlətin ərazi bütövlüyünə tərəfdar olduqlarını vurğulayıblar. 
Telefon danışığında sentyabrın 28-də Ankarada görüşməklə bağlı razılıq əldə edilib. Türkiyə prezidentinin mətbuat xidmətindən bildirilib ki, görüşdə gündəmdəki məsələlər başda olmaqla, ikitərəfli münasibətlər və regional məsələlərin geniş şəkildə müzakirəsi gözlənilir.
N.О.
www.oxu.az
"
"Putin Ruhani ilə Rusiya-İran-Azərbaycan əməkdaşlıq formatını müzakirə etdiRusiya prezidenti Vladimir Putinlə İran prezidenti Həsən Ruhani arasında telefon danışığı olub. 
Oxu.Az-ın məlumatına görə, bu barədə APA Kremlin mətbuat xidmətinə istinadən xəbər verir. 
Söhbət zamanı İranın nüvə proqramı ilə bağlı məsələ müzakirə olunub, Birgə Hərtərəfli Fəaliyyət Planının tam reallaşmasının vacibliyi vurğulanıb.
Putinlə Ruhani Rusiya-İran-Azərbaycan formatında əməkdaşlıq və digər məsələlərə də toxunublar. Onlar təmasların gələcəkdə də davam etdirilməsi barədə razılığa gəliblər.
N.О.
www.oxu.az
"
"Ermənistanda hərbçilərlə komandirlər arasında dava: İki əsgər güllələndiHər dəfə Azərbaycanla Ermənistan arasında Dağlıq Qarabağ məsələsinin həlli istiqamətində müəyyən konsensusun əldə edilməsi gündəmə gələndə, Ermənistan tərəfi müxtəlif hadisələr törətməklə, ölkə və beynəlxalq ictimaiyyətin diqqətini yayındırmağa çalışır. 
Oxu.Az-ın məlumatına əsasən, işğal olunmuş torpaqların bir hissəsinin Azərbaycana qaytarılması ilə əlaqədar hər iki dövlətin XİN rəhbərlərinin görüşünün keçirilməsi fonunda Ermənistan ordusunda növbəti bədbəxt hadisənin baş verməsi buna bir daha sübutdur. Nəticə isə məlumdur, Ermənistanın hərbi-siyasi rəhbərliyi orduda neqativ halların baş verməsində bilavasitə maraqlıdır.
Son zamanlar Ermənistan ordusunda neqativ halların durmadan artması sirr deyil və bu barədə məlumatlar erməni sosial mediasında əsas müzakirə edilən mövzulardandır. 
Diqqəti cəlb edən məqamlardan biri isə erməni sosial şəbəkə istifadəçilərinin Ermənistan silahlı qüvvələrində baş verən bir çox hadisələrin ölkə rəhbərliyi və yuxarı komandanlığın tapşırıqlarına əsasən, hərbi hissə komandirləri tərəfindən təşkil olunduğu barədə məlumatların yer almasıdır. 
Erməni sosial mediasında hiddətlə müzakirə olunan növbəti məsələ Laura adlı ""Facebook"" istifadəçisinin qohumunun ağır yaralanması barədə etdiyi paylaşımdır. Onun sözlərinə görə, Madagizdə yerləşən hərbi hissədə xidmət edən qohumu Narek Zarqaryanla digər hərbi qulluqçu Yura Hakopyan döyüş postunda olan zaman post komandiri tərəfindən təhqirlərə və alçaldıcı hərəkətlərə məruz qalıblar. Komandirin bu hərəkətlərinə etiraz edən hərbi qulluqçular güllələnərək, ağır bədən xəsarəti ilə hospitala yerləşdiriliblər. Hazırda hər ikisinin vəziyyəti ağırdır.
N.O.
www.oxu.az
"
"Mixeil Saakaşvili: Xalq Nazirlər Kabinetinin bütün üzvlərini yola salacaqGürcüstanın sabiq prezidenti, Odessa vilayətinin keçmiş qubernatoru Mixeil Saakaşvili oktyabrın 17-də Kiyevdə keçirilməsi planlaşdırılan mitinq zamanı Ukrayna Nazirlər Kabinetinin bütün üzvlərini ""göndərmək"" niyyətində olduğunu bəyan edib. 
Oxu.Az Report-a istinadən xəbər verir ki, bu sözləri  M.Saakaşvili bu gün Kiyevdə keçirilən mitinqdə bildirib.
O, həmçinin bu gün həmfikirlərinin axtarışı ilə əlaqədar Lvova səfər edəcəyini də vurğulayıb.
N.H.
www. оxu. az
"
"Ermənistanda zavodda partlayış: Xəsarət alanlar varErmənistanda alkoqolsuz içkilər zavodunda baş verən partlayış nəticəsində dağıntı təhlükəsi və yaralılar var.
Oxu.Az Report-a istinadən xəbər verir ki, bu haqda yerli Fövqəladə Hallar Nazirliyi məlumat yayıb.
İnformasiyaya əsasən, hadisə yerində xilasedicilər işləyir.
Məlumata görə, partlayış sentyabrın 25-də, yerli vaxtla saat 11:00 radələrində baş verib.
Hadisənin səbəbi araşdırılır. Xəsarət alanların sayı və dağıntının vurduğu ziyan dəqiqləşdirilir.
Qeyd edək ki, “Sipan” zavodu Kotayk vilayətinin Abovyan şəhərində yerləşir. 
N.О.
www.oxu.az
"
"Rusiyada adamyeyənlər ailəsi tutulub - VİDEO + FOTORusiyanın Krasnodar diyarında adamyeyənlər ailəsi tutulub.
Oxu.Az Report-a istinadən xəbər verir ki, bu faktı Rusiyanın İstintaq Komitəsi təsdiqləyib.
Bir neçə gün əvvəl Krasnodarda aviasiya peşə məktəbinin ərazisində içərisində qadın orqanları olan selofan torba və vedrə aşkarlanıb. Hüquq-mühafizə orqanlarının əməkdaşları 35 yaşlı yerli sakindən şübhələniblər.
Polis insan bədəninin doğranmış hissələrinin fotosu olan cib telefonunu onun üstündə aşkar etdikdən sonra şübhəlini tutub.
Rusiya İstintaq Komitəsinin əməkdaşları bir nəfərin qətli faktını təsdiqləyib. Hannibal ailəsinin bölgədə 1999-cu ildən fəaliyyət göstərdiyi ehtimal olunur.
Bir müdət əvvəl mətbuatda yazılmışdı ki, qatillər 7-30-dək qadın və kişini təkcə öldürməyib, onları doğrayıb, qurbanlarını yeyib, hətta konservləşdiriblər. 




N.О.
www.oxu.az
"
"Dünyanın ən kök qadını vəfat etdi – FOTODünyanın ən kök qadını misirli Eman Əhməd Ab El Ati böyrək çatışmazlığından və bağırsaq şokundan vəfat edib.
Oxu.Az xarici mətbuata istinadən xəbər verir ki, bu barədə qadının yatdığı Əbu-Dabinin Burcel xəstəxanası məlumat verib. 
Fevral ayında piylənmədən müalicə almaq üçün qadın xəstəxanaya aparılıb. O zaman onun çəkisi 495 kq idi. Əməliyyatdan sonra Eman 200 kq atıb.

















E.C.
www.oxu.az
"
"Şinzo Abe  parlamentin alt palatasını istefaya göndərirYaponiyanın baş naziri Şinzo Abe parlamentin alt palatasının 28 sentyabrda ləğv ediləcəyini rəsmən açıqladı.
Oxu.Az TASS-a istinadla  məlumat verir ki, parlamentin aşağı palatası  ləğv edildikdən sonra, oktyabrın 22-də  yeni seçkilər təyin olunacaq. 
Parlamentin aşağı palatasının hazırkı tərkibinin səlahiyyət müddəti 2018-ci ilin dekabrında başa çatır.
N.Q.
www.oxu.az
"
"İsveçrədə hava satılırİsveçrə startapı ""Swiss Alpine Air"" maraqlı ideya həyata keçirməyə başlayıb – firma başqa ölkələrə 7 litrlik qablara doldurulmuş təmiz dağ havası satmağa başlayıb. 
Oxu.Az-ın məlumatına əsasən, bu barədə firmanın rəsmi saytı xəbər verir.
7 litrlik qablarda olan “təmiz, 100% xalis İsveçrə Alp havası”nın qiyməti 18 İsveçrə frankıdır (18 dollar). Üç bankaya görə endirimlə 46 frank, 12 flakona isə 172 frank ödəmək lazımdır.
N.О.
www.oxu.az
"
"Ankara İraqdakı vəziyyətə görə narahatdırRəsmi Ankara İraqda  keçirilən referendumun nəticələrindən narahat olduğunu bildirir.  Beynəlxalq hüquq  normalarına  əsaslanaraq,  yaranan təhlükə ilə bağlı Türkiyə parlamenti tərəfindən verilən səlahiyyətlər həyata keçiriləcək.
Oxu.Az-ın ""RİA Novosti""yə istinadla verdiyi xəbərə əsasən,  rəsmi Ankara keçirilən referendumu böyük səhv adlandırır və nəticələrini etibarsız hesab edir.
N.Q.
www.oxu.az
"
"Türkiyə İraqla sərhədi bağladıTürkiyə İraqın kürd muxtariyyəti ilə sərhəddə, Şırnak vilayətində ""Habur"" nəzarət-buraxılış məntəqəsi bağlayıb.
Oxu.Az-ın Trend-ə istinadən məlumatına görə, məntəqə birtərəfli qaydada bağlanıb.
Qeyd edək ki, bu gün Ərbildə İraqın kürd muxtariyyətinin müstəqilliyi haqqında referendum keçirilir. Türkiyə və İraq referendumun qanunsuz olduğunu, nəticələrini tanımayacaqlarını bəyan ediblər.
N.O.
www.oxu.az
"
"Almaniya Bundestaqında yerlərin sayı artacaqAlmaniyanın 19-cu Bundestaqında 709 yer olacaq ki, bu da əvvəlkindən 78 yer çoxdur.
Oxu.Az-ın məlumatına görə, bu barədə ""Wirtschaft"" portalı məlumat verir.



Beləliklə, parlament seçkilərində qalib gəlmiş Xristian-Demokratik İttifaqı Bundestaqda 246 yer alacaq. Sosial-demokratik Partiyanı 153 deputat təmsil edəcək. “Almaniya üçün alternativlər” ultrasağ partiyası 94, Azad Demokratik Partiya 80, Sollar və “yaşıllar” isə müvafiq olaraq 69 və 67 yer alacaqlar.  
N.О.
www.oxu.az
"
"Səudiyyə Ərəbistanının kralı Rusiyaya səfər edəcək Səudiyyə Ərəbistanının kralı Salman bin Əbdüləziz Əl-Saudun Rusiyaya səfəri tarixi hadisə olacaq. Bu barədə  krallığın xarici işlər naziri  Adel Əl-Cubeyr bildirib.
Oxu.Az-ın ""RİA Novosti""yə istinadla verdiyi xəbərə görə, səfərin dəqiq tarixi məlum deyil. Səudiyyə Ərəbistanının xarici işlər nazirinin sözlərinə görə, ""onu ev sahibi müəyyənləşdirir"".
Krallığın xarici işlər naziri qeyd edib ki, rəsmi Moskva və ər-Riyad  İŞİD və əl-Qaidə terror təşkilatlarına qarşı sıx mübarizə aparırlar. Bundan əlavə, ölkələr Yəmən və Fələstin problemlərini həll etmək üçün yanaşmalarının bir olmasında  maraqlıdırlar"", - əl-Cubeyr əlavə edib.
Rusiya prezidentinin  mətbuat katibi Dmitri Peskov səfərin  hazırlıqları barədə məlumatları təsdiqləyib
N.Q.
www.oxu.az
"
"Kürdüstanda referendum başladı: Türkiyə etiraz edirTürkiyə Xarici İşlər Nazirliyi bu gün İraq Kürdüstanında keçirilməsi planlaşdırılan referenduma dair bəyanat yayıb.
Oxu.Az-ın məlumatına görə, bu barədə APA “Milliyyət”-ə istinadən xəbər verir.
Bəyanatda milli təhlükəsizliyinin pozulacağı halda Türkiyənin hərəkətə keçəcəyi bir daha vurğulanıb. 
Bəyanatda deyilir ki, İraq Kürdüstanında bu gün keçiriləcək referendumun nəticələri bütün hallarda əsassız sayılır: “Biz beynəlxalq hüquqa və İraq Konstitusiyasına görə hər hansı qanuni əsas və legitimliyi olmayan bu təşəbbüsü tanımırıq.
Türkiyənin və beynəlxalq ictimaiyyətin xəbərdarlıqlarına baxmayaraq, referendum keçirməkdə israr edən və təkcə İraqın deyil, bütün bölgənin sülh və sabitliyini təhlükəyə atan İraq Kürdüstanının bu təşəbbüsünü təəssüflə qarşılayırıq.  
Bütün beynəlxalq ictimaiyyətin, xüsusilə də region ölkələrinin referenduma ardıcıl yanaşması davam etdirilməlidir. Bu qeyri-qanuni cəhdin nəticələrinin qarşısını almaq vacibdir. Məsud Bərzaninin qısamüddətli siyasi maraqların arxasınca qaçmaq yerinə, bütün İraq xalqının uzunmüddətli dincliyini və rifahını təmin edən siyasət yürütməsi lazımdır. Bir daha vurğulayırıq ki, referendumla bağlı milli təhlükəsizliyimizə yönələcək hər cür təhlükəyə qarşı bütün tədbirləri görəcəyik”.
Qeyd edək ki, İraq Kürdüstanı Yerli Müxtariyyətinin rəhbəri Məsud Bərzani sentyabrın 25-də İraq Kürdüstanında müstəqillik referendumunun keçirilməsi barədə qərar qəbul edib. İraq hökuməti və parlamenti referendumun qanunsuz olduğunu bəyan edib.  ABŞ, Almaniya, Fransa və BMT nümayəndələri M.Bərzani ilə görüşərək, alternativ təklif irəli sürərək, referendumu təxirə salmağa çağırıblar.
M. Bərzani isə geri addım atmayacaqlarını deyib. O bildirib ki, sonunda ölüm də olsa, buna hazırdırlar: “Artıq öz müqəddəratımızı təyin etməyin vaxtı gəldi. Heç kimin bizə yol göstərməsini istəmirik”.
M. Bərzani Türkiyə başda olmaqla, qonşu dövlətlərlə yaxşı əlaqələrə malik olmaq istədiklərini söyləyib: “Ümid edirəm ki, referendum Türkiyə ilə olan münasibətlərimizə təsir etməz. Ancaq heç kimin təhdidini də qəbul etmirik”.  
M. Bərzani rəsmi Bağdadla beynəlxalq qarantiya altında anlaşmaq istədiklərini vurğulayıb.
N.О.
www.oxu.az
"
"İŞİD-dən xilas edilən azyaşlıların qohumları tapıldı - VİDEO + FOTOAzərbaycan Respublikasının İraqdakı səfirliyinin konsulu Zəbi Axundov İraqda uşaq evində saxlanılan, adı Abdulla olduğu deyilən azərbaycanlı uşağa baş çəkib, nəvaziş və qayğı ilə onunla söhbət etməyə çalışıb.
Azərbaycan XİN-dən Oxu.Az-a verilən məlumata görə, sözügedən azyaşlının Azərbaycanda babası və digər qohumları müəyyən edilib.
Azyaşlının valideynlərinin kimliyinin və Azərbaycanda olan şəxslərlə yaxın qohumluq əlaqələrinin dəqiqləşdirilməsi ilə onun Azərbaycana gətirilməsi və qohumlarına təhvil verilməsi üçün İraqdakı Azərbaycan səfirliyinin bu ölkənin müvafiq dövlət qurumları ilə rəsmi yazışmaları və təmasları davam etdirilir.
""Azərbaycan Respublikasının İraqdakı səfirliyi İraqda bu kimi vəziyyətlə üzləşmiş digər soydaşlarımızın da məsələsini diqqətdə saxlayır, zəruri konsulluq dəstəyi göstərir və bu xüsusda İraqın müvafiq dövlət qurumları ilə təmasları davam etdirir"", - deyə XİN-dən bildirilib.












www.oxu.az
"
"Dağıstanda 11 yaşlı qızı zorlayan azərbaycanlı həbs edildiDağıstanda məktəbli qıza təcavüz edən azərbaycanlı saxlanılıb.
Oxu.Az-ın Lent.az-a istinadən verdiyi xəbərə görə, hadisə sentyabrın 23-də baş verib.
Hüquq-mühafizə orqanlarının bildirdiyinə görə, 20 yaşlı azərbaycanlı gənc yaşadığı binaya girən 11 yaşlı məktəbli qıza təcavüz edib.
Hazırda faktla bağlı araşdırma aparılır.
Təcavüzə uğramış məktəbli qıza psixoloji yardım təyin edilib.
www.oxu.az
"
"Tramp miqrasiya ilə bağlı yeni fərman imzaladıABŞ prezidenti Donald Tramp miqrasiya ilə bağlı yeni fərman imzalayıb.
Oxu.Az-ın APA-ya istinadla xəbərinə görə, fərmanla KXDR, Venesuela və Çad vətəndaşlarının ABŞ-a girişinə məhdudiyyət qoyulub. Sudanın adı yeni siyahıdan çıxarılıb. Yeni fərmanda adıçəkilən üç ölkə ilə yanaşı İran, Liviya, Somali, Suriya və Yəmən  yer alır.
Oktyabrın 18-dən etibarən qüvvəyə minən fərmanın müddətsiz olduğu bildirilir.
A.S.
www.oxu.az
 
"
"Hindistanda fabrikdə yanğın: Ölən və xəsarət alanlar varHindistanın Carkxand ştatında fişəng istehsal edən fabrikdə güclü yanğın baş verib.
Oxu.Az-ın APA-ya məlumatına görə, Kumardubi yaşayış məntəqəsində qeydə alınan hadisə nəticəsində azı 8 nəfər ölüb, 25 nəfər xəsarət alıb. Hazırda hadisə yerində 6 yanğınsöndürən briqada çalışır. Yanğının səbəbləri və dəymiş ziyanın miqdarı hələ ki, məlum deyil.
A.S.
www.oxu.az
 
"
"Almaniyada parlament seçkilərinin yekun nəticələri açıqlandıAlmaniyada keçirilən parlament seçkilərində kansler Angela Merkelin başçılıq etdiyi alyans qalib qalıb gəlib.
Oxu.Az-ın APA-ya istinadla verdiyi xəbərə görə, bülletenlərin 100 faizinin hesablanmasından sonra hakim Xristian Demokrat İttifaqı/Xristian Sosialist İttifaqı 33% səs toplayıb. İkinci yerdə Sosial-Demokrat  (20,5%), üçüncü isə Almaniya üçün Alternativ Partiyasıdır – 12,6%.
Beş faizlik seçki baryerini keçən Azad Demokratik Partiya (10,7%) ,  Sol Partiya (9,2%) və Yaşıllar Partiyası (8,9%) Bundestaqda təmsil olunacaqlar.
Qeyd edək ki, Sosialist Demokrat Partiyası 1949-cu ildən bəri ən aşağı nəticə göstərib. Miqrantlara qarşı sərt mövqeyi ilə seçilən sağçı Almaniya üçün Alternativ Partiyası isə tarixində ən yüksək göstəriciyə nail olub. Almaniya qanunveriliciyinə əsasən, yeni formalaşacaq parlament ölkə kanslerini seçəcək.
A.S.
www.oxu.az
 
"
"İran Qərbi Azərbaycan əyalətində irimiqyaslı hərbi təlimlərə başladıİranın İslam İnqilabı Keşikçiləri Korpusu (İİKK) bazar günü sentyabrın 25-də müstəqilliyə dair referendumun keçiriləcəyi İraqın Kürdüstan Muxtariyyəti ilə sərhəddə geniş hərbi təlimlərə başlayıb.
Oxu.Az Report-a istinadən xəbər verir ki, təlimlərin “Məhərrəm” kod adlı əsas hissəsi İranın İraqla sərhəddə yerləşən Qərbi Azərbaycan əyalətindəki Oşnevie şəhəri ərazisində başlayıb.
“Təlimlər zamanı pilotsuz uçan apparat, raket, artilleriya, hərbi hava qüvvələri və zirehli tank bölmələrindən istifadə etməklə əməliyyatların uyğunlaşdırılması uğurla həyata keçirilib”, — deyə İİKK-nin quru qoşunları komandanı briqada generalı Məhəmməd Pakpur bildirib.
A.S.
www.oxu.az
"
"Meksikada zəlzələ nəticəsində ölənlərin sayı 318 nəfərə çatdıMeksikada zəlzələ nəticəsində ölənlərin sayı 318  nəfərə çatıb.
Oxu.Az-ın “RİA Novosti” agentliyinə istinadən verdiyi xəbərə görə, bu barədə Meksika FHN rəhbəri Luis Felipe Puente bildirib. Ən çox – 180 ölüm halı Mexiko şəhərində qeydə alınıb. Təbii fəlakət həmçinin Oaxaka, Puebla, Qerrero, Mexiko və Morelos ştatlarında da qurbanlara səbəb olub.
Sentyabrın 19-da Meksikada 7,1 bal gücündə zəlzələ olub. Yeraltı təkanların episentri ölkənin cənubunda yerləşib. Zəlzələ nəticəsində paytaxt Mexikoda 44 ev dağılıb.
www.oxu.az
"
"Malidə partlayış nəticəsində 3 BMT sülhməramlısı öldüMalidə partlayış nəticəsində 3 BMT sülhməramlısı ölüb.
Oxu.Az-ın xəbərinə görə, bu barədə BMT missiyasının “Feysbuk” səhifəsində bildirilir.
Məlumata əsasən, Qao əyalətində sülhməramlıları daşıyan avtomobil minaya düşüb.
Qeyd edək ki, BMT Təhlükəsizlik Şurasının qərarı ilə Malidə BMT-nin 12 minlik sülhməramlı missiyası (MINUSMA) fəaliyyət göstərir. Həmçinin ölkədə Fransa ordusunun 4 minlik kontingenti yerləşdirilib.
www.oxu.az
"
"ABŞ-da kilsədə atışma: 1 ölü, 8 yaralıABŞ-ın Tennessi ştatında kilsədə silahlı insident baş verib.
Oxu.Az-ın APA-ya istinadən verdiyi xəbərə görə, insident Neşvill şəhəri yaxınlığında qeydə alınıb.
İlkin məlumata əsasən, kilsədə baş verən atışma nəticəsində 1 nəfər ölüb, 8 nəfər yaralanıb. İnsidentlə əlaqədar bir nəfərin saxlandığı bildirilir. Hadisənin digər təfərrüatları barədə hələ ki məlumat verilmir.
www.oxu.az
"
"Aviaşouda təyyarə qəzaya uğradı, pilot öldü - VİDEOİtaliyanın Terraçina şəhərində keçirilən “AirShow 2017” aviaşousunda təyyarə qəzaya uğrayıb.
Oxu.Az-ın məlumatına görə, bu barədə ANSA agentliyi xəbər verib.
Məlumata əsasən “Eurofighter Typhoon” təyyarəsi yüksək pilotaj nümunələri göstərərkən dənizə düşüb.
Qəza nəticəsində bir pilot ölüb, digərinin axtarışları davam edir.

www.oxu.az
"
"Türkiyədə zəlzələ - Bodrum silkələndiTürkiyədə zəlzələ baş verib.
Oxu.Az Türkiyə mətbuatına istinadən xəbər verir ki, yeraltı təkanlara Bodrumda qeydə alınıb. Zəlzələnin gücü Rixter şkalası ilə 4.6 bal gücündə olub.
Yerli vaxtla 19:57-də qeydə alınan zəlzələnin episentri 9 km dərinlikdə olub.
İlkin məlumata görə, ölən və yaralanan yoxdur.
www.oxu.az
"
"Almaniya Bundestaqında hakim partiya liderdir""10 milyondan çox insan Almaniya parlamentinə keçirilən seçkilərdə iştirak edib. İlkin nəticələrə görə, Bundestaqda 6 partiya təmsil olunub. Onlar koalisiya yaradacaqlar. Bu gün ilkin proqnozlazlara görə,  hakim partiyanın yenə lider olaraq qalması müəyyən olunur.
Bu barədə Oxu.Az-a Almaniyanın Azərbaycandakı səfiri Mixael Kindsqrab məlumat verib.
Səfirin sözlərinə görə, hakim partiya yaxın gələcəkdə yeni kansler seçəcək.
N.O.
www.oxu.az
"
"Misirin paytaxtı köçürülürMisirin hazırda tikintisi davam edən yeni inzibati paytaxtı gələn ilin sonlarında dövlət idarələrini qəbul etməyə hazır olacaq.
Oxu.Az-ın APA-ya istinadən verdiyi məlumata görə, bunu bu gün Misirin baş naziri Şərif İsmayıl bəyan edib.
Qeyd edək ki, əhalisi 20 milyon nəfərə çatan paytaxt Qahirədən 45 km şərqdə yerləşən Yeni Qahirənin tikintisi barədə iddialı plan 2015-ci ilin martında elan edilib. Süveyş kanalına qədər uzanan və dünyanın məşhur biznes-mərkəzləri ilə rəqabət aparacağı iddia olunan şəhərin tikintisinin 45 milyard dollara başa gələcəyi və 5 milyon insanın məskunlaşacağı proqnozlaşdırılır.
A.M.
www.oxu.az
"
"Səfirlik əməkdaşı olmuş azərbaycanlı Gürcüstanda icra başçısı ola bilərGürcüstanın hakim “Gürcü arzusu-Demokratik Gürcüstan” partiyası sentyabrın 24-də azərbaycanlıların yığcam yaşadıqları Marneuli rayonun icra hakimiyyəti başçısı postuna namizədini rəsmən təqdim edib.

Oxu.Az Report-a istinadən xəbər verir ki, hakim partiyanın deputatları Savalan Mirzəyev, Ruslan Hacıyev, Tamaz Naveriani, Kvemo Kartli-Borçalı bölgəsi qubernatorunun müavini Zaur Darğallı və digər rəsmi şəxslər bu gün Marneulidə olublar. Rayon ictimaiyyəti nümayəndələrinin də iştirak etdiyi görüşdə Marneuli rayonunda icra hakimiyyəti başçısı vəzifəsinə Tbilisidə anadan olmuş, Gürcüstanın Azərbaycandakı səfirliyində çalışmış Teymur Abbasovun (Temuri Abbazovi) namizədliyi irəli sürülüb. Namizd Teymur Abbasov çıxışında ona göstərilən etimadı doğruldacağını, Marneulinin inkişafına, azərbaycanlıların Gürcüstan ictimaiyyətinə və Avropaya inteqrasiyasını gücləndirməyə çalışacağını bildirib.
A.M.
www.oxu.az

 
"
"İraqda 42 nəfər edam edildiİraqda terror fəaliyyəti ilə əlaqədar 42 nəfər edam edilib.
Oxu.Az APA-ua istinadən xəbər verir ki, bu barədə bu gün “Shafaq News” portalı İraq Ədliyyə Nazirliyinə istinadən məlumat yayıb.
Qeyd edək ki, Mosul, Telafər və digər şəhərin İŞİD terror təşkilatından azad edilməsindən sonra minlərlə terrorçu yaxalanıb.
A.M.
www.oxu.az
"
"Kabildə kamikadze NATO-nun hərbi texnika karvanına hücum etdiƏfqanıstanın paytaxtı Kabilin hökumət binaları yerləşən Əfşar rayonu ərazisində partlayış baş verib.
Oxu.Az Report-a istinadən xəbər verir ki, terrorçu-kamikadze NATO-nun hərbi texnika karvanı yaxınlığında özünü partladıb.
""Terror Events"" nəşrinin məlumatına görə, texnika karvanı Danimarka Silahlı Qüvvələrinə məxsus olub.
A.M.
www.oxu.az
"
"ABŞ bombardmançıları Şimali Koreya yaxınlığında uçuşlar keçirdiABŞ Hərbi-Hava Qüvvələrinə məxsus bombardmançı təyyarələr Şimali Koreya sahillərinin şərqində uçuşlar həyata keçiriblər. 
Oxu.Az APA-ya istinadən xəbər verir ki, bu barədə Pentaqonun bəyanatında bildirilir.
Məlumata görə, uçuşlar ABŞ-ın hərbi potensialının nümayiş etdirilməsi məqsədilə keçirilib.
Uçuşlar beynəlxalq hava məkanında həyata keçirilib. 
E.Ə.
www.oxu.az
"
"ABŞ-da iki polis zabiti güllələndiABŞ-da naməlum şəxs iki polis zabitini güllələyib.
Oxu.Az ""Report""-a istinadən xəbər verir ki, hadisə Konnektikut ştatında, Nyu-Haven şəhərində baş verib.
Xəbərdə qeyd olunur ki, hazırda polis əməkdaşları ilə hüquq-mühafizə orqanlarının əməkdaşlarına atəş açan cinayətkar arasında atışma gedir.
Yaralanan polislərin həyatı üçün təhlükə olmadığı, onların xəsarətinin yüngül olduğu bildirilir. 
E.Ə.
www.oxu.az
"
"Meksikada 6,2 bal gücündə daha bir zəlzələ olduMeksikanın şərqində 6,2 bal gücündə zəlzələ olub.
Oxu.Az ""Report""-a istinadən xəbər verir ki, bu barədə ABŞ-ın Geologiya Xidməti məlumat yayıb.
Qeyd olunur ki, zəlzələnin episentri Oahaka ştatının Matias Romero şəhərinin cənub-şərqində yerləşib. Agentliyin məlumatına görə, zəlzələ ilə əlaqədar Meksikada həyəcan təbili çalınıb.
Daha əvvəl məlum olub ki, sentyabrın 19-da baş vermiş güclü zəlzələnin qurbanlarının sayı 286 nəfərə çatıb.
E.Ə.
www.oxu.az
"
"Tayvanda çərpələng festivalı keçirilib – VİDEOTayvanın şərqində yerləşən Sinju şəhərində çərpələng festivalı keçirilib.
Oxu.Az xarici mətbuata istinadən xəbər verir ki, festivalda Avstraliyadan, Malayziyadan, ABŞ-dan, Sinqapurdan, Yaponiyadan 100-ə yaxın səyahətçi  iştirak edib. Onlar “Nemonun axtarışında”, “Yura dövrü” və “Animasiya” kateqoriyalarında yarışıblar. Festivalın şərtlərinə görə çərpələngi havada ən çox qalan iştirakçı qalib elan olunur.

 
E.C.
www.oxu.az
"
"Bərzani: Sonunda ölüm də olsa, buna hazırıqŞimali İraq Kürd Muxtariyyətinin rəhbəri Məsud Bərzani sentyabrın 25-nə təyin olunan referendumun təxirə salınması barədə beynəlxalq ictimaiyyətin tələblərinə münasibət bildirib.
Oxu.Az APA-ya istinadən xəbər verir ki, M. Bərzani “Amerikanın səsi”nə müsahibəsində geri addım atmayacaqlarını deyib: “Müstəqillik istəməklə hansı günaha yol veririk? ABŞ-ın mövqeyini dəyişdirmək üçün çox cəhd göstərdik. Onlara “gəlin, bu məqsədə necə çata biləcəyimizi müzakirə edək”, - dedik. Ancaq onlar “referendumu təxirə salın, sonra danışaq”, - deyirlər. Nəyi danışacağıq? Bizə hər hansı təminat verilmir. Bunu etmə, təxirə sal deyirlər. ABŞ 14 ildir eyni şeyi deyir. 1960-70-ci illərdə deyilik. Artıq öz müqəddəratımızı təyin etməyin vaxtı gəldi. Heç kimin bizə yol göstərməsini istəmirik. Sonunda ölüm də olsa, buna hazırıq”.
M. Bərzani Türkiyə başda olmaqla, qonşu dövlətlərlə yaxşı əlaqələrə malik olmaq istədiklərini söyləyib: “Ümid edirəm ki, referendum Türkiyə ilə olan münasibətlərimizə təsir etməz. Ancaq heç kimin təhdidini də qəbul etmirik”.
M. Bərzani rəsmi Bağdadla beynəlxalq qarantiya altında anlaşmaq istədiklərini vurğulayıb.
A.M.
www.oxu.az
"
"Əfqanıstanda nəzarət-buraxılış məntəqəsinə hücum: 5 polis öldüƏfqanıstanın Qəzni əyalətində nəzarət-buraxılış məntəqəsinə hücum edilib.
Oxu.Az-ın Trend-ə istinadən verdiyi məlumata görə, hücum nəticəsində 5 polis əməkdaşı həlak olub, daha 8 nəfər yaralanıb.
Hadisə yerinə cəlb olunan əlavə qüvvələr hücumun qarşısını alıb.
Silahlıların zərərsizləşdirildiyi məlumat verilsə də, onların sayı açıqlanmayıb.
Hücumu “Taliban” qruplaşması həyata keçirib.
A.M.
www.oxu.az
"
"Türkiyə prezidentinin sözçüsü: Şimali İraqda referendum ləğv edilməsə, ciddi nəticələri olacaq""İraqın şimalındakı referendum ləğv olunmasa, bunun ciddi nəticələri olacaq"".
Oxu.Az-ın APA-ya istinadən verdiyi xəbərə görə, bu sözləri Türkiyə prezidentinin baş müşaviri və sözçüsü İbrahim Kalın deyib.
İ. Kalın bildirib ki, kürd muxtariyyətinin rəhbərliyi bu böyük xətadan dərhal geri dönməlidir.
Xatırladaq ki, sentyabrın 25-də Şimali İraq Kürd Muxtariyyəti ərazisində müstəqillik barədə ümumxalq səsverməsi keçiriləcək. Türkiyə Milli Təhlükəsizlik Şurasının sentyabrın 22-də keçirilən toplantısında bu referendum qanunsuz elan edilib və baş tutacağı halda, Ankaranın beynəlxalq və ikitərəfli müqavilələrdən irəli gələn hüquqlarından istifadə edəcəyi bildirilib. Türkiyə Silahlı Qüvvələri hazırda İraqla həmsərhəd ərazidə hərbi təlim keçirir.
A.M.
www.oxu.az
"
"Nalbandyan həmsədrlərlə görüşdüErmənistanın xarici işlər naziri Edvard Nalbandyan Nyu-Yorkda ATƏT-in Minsk qrupunun həmsədrləri ilə görüşüb.
Oxu.Az APA-ya istinadla məlumat yayır ki, bu barədə Ermənistan XİN-in mətbuat xidmətinin rəhbəri Tiqran Balayan özünün “Twitter” səhifəsində yazıb. Görüşdə ATƏT-in fəaliyyətdə olan sədrinin şəxsi nümayəndəsi Anjey Kaspşik də iştirak edib.
Bu gün həmsədrlərin iştirakı ilə Azərbaycan və Ermənistan xarici işlər nazirlərinin görüşü gözlənilir.
Qeyd edək ki, Azərbaycan xarici işlər naziri Elmar Məmmədyarov da Nyu-Yorkda həmsədrlərlə görüş keçirib.
www.oxu.az
"
"Meksikada ölənlərin sayı 293-ə çatdıMeksika baş verən zəlzələdə ölənlərin sayı 293 nəfərə çatıb.
Oxu.Az Axar-a istinadən xəbər verir ki, Meksika Qəza-Xilasedici Xidməti ən çox ölüm halının paytaxt Mexikoda baş verdiyini bildirib. Burada ölənlərin sayı 155 nəfər olub.
Qeyd edək ki, Meksikada 19 sentyabrda 7,1 bal gücündə zəlzələ baş verib. Zəlzələ nəticəsində böyük dağıntılar olub.
www.oxu.az
"
"İran yeni ballistik raketi sınaqdan keçirdiİran İslam İnqilabı Keşikçiləri Korpusu ölkədə istehsal olunan “Horamşəhr” yeni ballistik raketi sınaqdan keçirib.
Oxu.Az APA-ya istinadən xəbər verir ki, bu barədə “Tasnim” agentliyi xəbər verib.
Məlumata əsasən, bir neçə döyüş başlığını daşıyan raketin uçuş məsafəsi iki min kilometr təşkil edir.
Qeyd edək ki, ballistik raket sentyabrın 22-də Tehranda keçirilmiş hərbi paradda təqdim olunub. İlin əvvəlində İran ""Fateh-110"" və “Hormuz-2” ballistik raketlərini sınaqdan keçirib.
E.Ə.
www.oxu.az
"
"“Müsəlman qardaşlar” hərəkatının sabiq başçısı vəfat etdiMisirdə “Müsəlman qardaşlar” hərəkatının sabiq başçısı Məhəmməd Mehdi Akif vəfat edib.
Oxu.Az-ın APA-ya istinadla məlumatına görə, bu barədə “Al-Ahram” qəzeti xəbər verib.
88 yaşlı keçmiş hərəkat lideri Qahirə xəstəxanalarının birində vəfat edib.
Məhəmməd Mehdi Akif 2004-2010-cu illərdə “Müsəlman qardaşlar” hərəkatının rəhbəri olub.
Qeyd edək ki, 2013-cü ildə Misir məhkəməsi “Müsəlman qardaşlar” hərəkatının fəaliyyətini  qadağan edib və təşkilatın mülkiyyətinin müsadirə olunmasına qərar verib.
E.Ə.
www.oxu.az
"
"ABŞ-da 5,7 bal gücündə 2 zəlzələ olubABŞ-ın Kaliforniya ştatında 5,7-dək bal gücündə ardıcıl 2 zəlzələ olub.
Oxu.Az-ın Trend-ə istinadən verdiyi məlumata görə, bu haqda ABŞ Geoloji xidməti xəbər verib.
Birinci zəlzələ UTC vaxtı ilə saat 19:50-də 5,7 bal gücündə qeydə alınıb. Yeraltı təkanların mərkəzi Ferndeyl şəhərindən 204 kilometr qərbdə yerləşib. Ocağı 9,1 kilometr dərinlikdə olub.
Onun ardınca Ferndeyl şəhərindən 58 kilometrliyində 5,6 bal gücündə daha bir zəlzələ olub. Ocağın dərinliyi 4,6 kilometr olub.
Tələfat və dağıntılar barədə məlumat daxil olmayıb.
A.M.
www.oxu.az
"
"Saakaşvili 130 dollar mənləğində cərimə olunduLvov vilayətinin Mostiskiy rayon məhkəməsi Gürcüstanın eks-prezidenti, Odessa vilayətinin sabiq qubernatoru Mixeil Saakaşvilini sərhədi qeyri-qanuni keçməkdə təqsirli bilərək 3 400 qrivna (130 ABŞ dollarına yaxın) məbləğində cərimə edib.
Oxu.Az-ın APA-ya istinadən verdiyi xəbərə görə, bunu məhkəməyə sədrlik edən hakim Yuri Bilous bəyan edib.
Bundan əvvəl Ukrayna Dövlət Sərhəd Xidməti M.Saakaşviliyə qarşı sərhədi qeyri-qanuni keçdiyinə görə iddia qaldırıb. Bu inzibati xəta üçün sanksiya 325 dollara qədər cərimə nəzərdə tutur.
Xatırladaq ki, sentyabrın 10-da Mixeil Saakaşvilinin Polşa-Ukrayna sərhədini keçərək Lvov şəhərinə gəlib. M. Saakaşvili ABŞ-da olarkən Ukrayna prezidenti Petr Poroşenko M. Saakaşvilini Ukrayna vətəndaşlığından məhrum edib. Daha sonra ABŞ-dan Polşaya qayıdan M. Saakaşvili sentyabrın 10-da Ukraynaya dönmək niyyətində olduğunu açıqlayıb. Sentyabrın 10-da M.Saakaşvili barəsində Ukrayna Cinayət Məcəlləsinin 332-ci (Ukrayna Respublikasının dövlət sərhədini qanunsuz olaraq keçmə) maddəsi ilə cinayət işi açılıb.
A.M.
www.oxu.az
"
"İstanbul bələdiyyəsinin sədri vəzifəsindən istefa verdiİstanbul Böyükşəhər Bələdiyyəsinin sədri Kadir Topbaş vəzifəsindən istefa verib.
Oxu.Az Report-a istinadən xəbər verir ki, o, qərarını bu gün keçirdiyi mətbuat konfransında açıqlayıb.
K.Topbaş bununla belə Ədalət və İnkişaf Partiyasında (AKP) fəaliyyətini davam etdirəcəyini bildirib.
Qeyd edək ki, K.Topbaş 2004-cü ildən İstanbul Böyükşəhər Bələdiyyəsinin sədri idi.
A.M.
www.oxu.az
"
"Selfi zamanı səfirin smartfonu oğurlandı - HindistandaUkraynanın Hindistandakı səfiri İqor Polixa Dehlinin mərkəzində selfi çəkmək istəyərkən gözlənilməz hadisə baş verib.
Oxu.Az-ın Lent.az-a istinadən verdiyi məlumata görə, hadisə bu gün səhər turistlər arasında populyar olan, orta əsrlərə aid qalada baş verib. Səfir selfi etmək üçün smartfonunu çıxararkən naməlum şəxs ona yaxınlaşaraq smartfonu əlindən alıb və qaçıb. 
Dehli polisi hüquq pozuntusu barədə protokol tərtib edib və təhqiqat aparır. Səfir polisə ifadə verib və oğrunu təsvir edib.
www.oxu.az
"
"İŞİD-ə nə qədər azərbaycanlı qoşulub?Təxminən 900 Azərbaycan vətəndaşı Suriya və İraqda qanunsuz silahlı burləşmələr və terror təşkilatlarına qoşulub. 
Oxu.Az xəbər verir ki, bu barədə “İnterfaks-Azərbaycan” agentliyinə Dövlət Təhlükəsizliyi Xidmətindəki mənbə bildirib.
“Bizdə olan məlumatlara əsasən, Yaxın Şərqdə (Suriya və İraqda – “İF”) hərbi əmliyyatlar başlanandan təxminən 900 Azərbaycan vətəndaşı qanunsuz silahlı birləşmələrə və terror təşkilatlarına qoşulub. Həmçinin bizdə onların əksəriyyətinin əks-terror əməliyyatları zamanı öldürüldüyü barədə məlumat var”, - agentliyin müsahibi bildirib.
Öncə DTX-nin rəis müavini, general-mayor İlqar Musayev agentliyə bildirmişdi ki, terrorçu təşkilatlara qoşulmuş 82 nəfər Azərbaycana qayıtdıqdan sonra cinayət məsuliyyətinə cəlb olunub. “Azərbaycan Respublikasının vətəndaşlığı haqqında” qanuna əsasən, terrorçu təşkilatların tərkibində döyüşdüklərinə görə son bir ildə 151 nəfər ölkə vətəndaşlığından məhrum edilib.
E.Ə.
www.oxu.az
"
"Rusiyanın hərbi gəmiləri Bakı limanını tərk edib - VİDEODostluq səfəri ilə Azərbaycanda olan Rusiya Federasiyası Hərbi Dəniz Donanmasının Xəzər flotiliyasının “Velikiy Ustyuq” kiçik raket və “MB-58” dəniz yedək gəmiləri sentyabrın 22-də Bakı limanını tərk ediblər.
Bu barədə Oxu.Az-a Azərbaycan Müdafiə Nazirliyinin Mətbuat xidmətindən məlumat verilib.

N.O.
www.oxu.az
"
"Pilotsuz təyyarə İŞİD-in açıq edamının qarşısını aldı – VİDEOBritaniyanın Hərbi Hava Qüvvələrinin pilotsuz təyyarəsi Suriyanın Əbu Kamal şəhərində İŞİD-in keçirmək istədiyini açıq edamın qarşısını alıb.
Oxu.Az “Dailymail”ə istinadən xəbər verir ki, 3 km məsafədən idarə olunan pilotsuz təyyarə binanın başında dayanan snayperə raket zərbəsi endirib. Zərbədən sonra oraya zorla toplaşan yerli camaat qaçmağa başlayıb və edam baş tutmayıb.
Həmin görüntüləri təqdim edirik:

 
E.C.
www.oxu.az
"
"Ukraynada qalmaqal — Sərxoş deputat aparıcıya canlı yayımda hücum etdi - VİDEOUkrayna Ali Radasının deputaı İqor Mosiyçuk canlı yayımlanan siyasi tok-şouda qalmaqala səbəb olub.
Oxu.Az ölkə.az-a istinadən xəbər verir ki, aparıcıya hücum edən millət vəkili sonradan spirtli içki içdiyini bəyan edərək, studiyanı tərk edib.
Ukraynanın ""Zik"" kanalında yayımlanan verilişdə Mosiyçuk aparıcı İnna Boqoslovskaya ilə söz duelinə çıxıb. İnna sabiq millət vəkilidir. Mosiyçuk İnnanı müvəqqəti təcridxanaya salınması ilə bağlı spekulyasiya etməkdə ittiham edib.
Deputat studiyanı tərk edəndən sonra Boqoslovskaya məsləhət görüb ki, spirt iyi verən şəxsləri efirə buraxmaq olmaz.

www.oxu.az
"
"Ukraynada azərbaycanlı kriminal avtoritetlər saxlanılıb - FOTOUkrayna Milli Polisinin əməkdaşları Kirovoqrad vilayətində kriminal avtoritetlərin toplaşdığı ""Şaşlıçnıy"" kafe-restoranında reyd keçiriblər.
Oxu.Az-ın Report-a istinadən istinadən verdiyi məlumata görə, əməliyyat zamanı Mərkəzi Ukraynanın, xüsusilə Kirovoqrad, Dnepropetrovsk və Nikolayev vilayətlərinin 27 kriminal avtoriteti saxlanılıb.
Görüşün məqsədi həmin şəxslər arasında təsir dairələrinin bölüşdürülmə məsələsinin həlli olub. Saxlanılanların üzərindən bir neçə ədəd odlu silah, o cümlədən, iki avtomat, qumbara götürülüb.
Saxlanılanlar arasında Azərbaycan əsilli Nəcəb Əhmədov, Əkbər Zeynalov, Şükür Hümmətov və başqaları var.























N.O.
www.oxu.az
"
"Azərbaycanlıların bazasına polis basqını: Onlarla şəxs saxlanıldıRusiyanın Yekaterinburq şəhərində yerləşən 4 saylı mevə-tərəvəz bazasında reyd keçirilib.
Oxu.Az lent.az-a istinadən xəbər verir ki, yerli OMON və polisin bazada qəfil reydi nəticəsində 200-dək miqrant saxlanılıb. Onların böyük əksəriyyəti azərbaycanlılardır.
“OMON və polis bazaya qəfil soxuldu. Heç kimə tərpənməyə imkan vermədilər. Miqrantların sənədlərini aldılar, hamını yeli polisə gətirdilər. Böyük ehtimalla çox adamı deportasiya edəcəklər”,  - deyə mənbə bildirib.
Xatırladaq ki, adıçəkilən baza Ural regionunun ən böyük meyvə-tərəvəz bazası sayılır. Bu baza ətrafında illərdir qalmaqal səngimək bilmir. Ona sahib olmaq üçün mərhum qanuni oğru Rövşən Lənkəranskinin tərəfdarlarından tutmuş Lotu Quli, habelə Ded Xasanın  kürd klanı illərdir amansız mübarizə aparırdı. 
www.oxu.az
"
"Mark Zukerberqdən açıqlama: ""Facebook""dakı çirkab sübut olundu - VİDEO""Sosial şəbəkələr, xüsusilə də ""Facebook"" demokratik dəyərlərin dəstəklənməsinə və inkişafına yönəlib. ""Facebook""dan demokratiyaya qarşı istifadə olunmasına yol verməyəcəyəm. ABŞ-da keçirilmiş prezident seçkiləri zamanı Rusiyada müxtəlif strukturlar ""Facebook""da çoxsaylı siyasi reklam alıblar. Bu reklam elanları barədə məlumatları Birləşmiş Ştatlardakı seçkilərə Rusiyanın müdaxiləsinin araşdırılması ilə bağlı Konqresdə yaradılmış komissiyaya təqdim edəcəyik. ""Facebook""dakı çirkab sübut olundu"". 
Oxu.Az Milli.Az-a istinadən bildirir ki, dünyanın ən populyar sosial şəbəkəsi ""Facebook""un banisi və sahibi Mark Zukerberq bu gün profilində canlı yayımda olarkən belə deyib.
""Facebook""un Kaliforniya ştatındakı Menlo-Park baş ofisindən efirə çıxan Mark Zukerberqin sözlərinə görə, ""Facebook Inc."" korporasiyası pullu siyasi reklamların paylaşılması prinsiplərinə yenidən baxacaq.
Beləliklə, şirkət müxtəlif seçki kampaniyaları zamanı saxta, ""feyk"" akkauntlar vasitəsilə pullu siyasi reklam elanlarının paylaşılmasına son qoymaq üçün ciddi nizamlama tədbirlərinin görüləcəyi ultimatumunu verən rəsmi Vaşinqtona güzəştə gedib.
""Məzuniyyətdə olarkən çalışdım, ABŞ-dakı prezident seçkilərinə Rusiyanın müdaxiləsi məsələsi ilə məşğul oldum. Bununla bağlı bəzi qərarlar qəbul etmişəm. ABŞ Konqresindəki təhqiqatçılara müraciət edərək, 2016-cı ildə ABŞ-dakı prezident seçkiləri zamanı Rusiyadakı təşkilatların ""Facebook""da yaydıqları 3 siyasi reklam elanı barədə məlumatları təqdim edəcəyəm. Həmin seçkilər zamanı ""Facebook""da baş verənləri araşdırmağa davam edəcəyik. Yeni məlumatlar əldə etsək, rəsmi strukturlarla təmaslarımız davam edəcək"", - M.Zukerberq söyləyib.
Onun sözlərinə görə, ""Facebook""da tətbiq olunmuş yeniliklər sayəsində bundan sonra hansı auditoriyaya yönəlməsindən asılı olmayaraq, istənilən siyasi reklamı görmək mümkün olacaq. Bundan başqa, belə siyasi reklam elanlarını yayanlardan ""Facebook"" elana kimin pul verdiyini açıqlamağı tələb edəcək.
""Onlayn reklam kampaniyalarında şəffaflığa nail olmaq üçün əlimizdən gələni edəcəyik"", - Zukerberq söyləyib.

""Facebook""un təhlükəsizlik xidmətinin direktoru Aleks Stamos sentyabrın 6-da bəyan etmişdi ki, Rusiyadakı strukturlar son iki ildə ""Facebook""da böyük miqdarda siyasi reklam satın alıblar.
N.О.
www.oxu.az
"
"Ərdoğanın Nyu-Yorkdakı çıxışına etiraz edən 5 nəfər saxlanıldı - VİDEOTürkiyə prezidenti Rəcəb Tayyib Ərdoğanın Nyu-Yorkdakı çıxışına etiraz edən 5 nəfər saxlanılıb.
Oxu.Az Trend-ə istinadən bildirir ki, R.T.Ərdoğan Türkiyə-ABŞ Milli Komitəsinin tədbirində çıxış edən zaman bir kişi ""Sən terrorçusan. Mənim ölkəmdən rədd ol"" deyə qışqırıb. Bundan sonra zalda dava düşüb.
Nyu-York polisi 5 nəfərin saxlandığını, lakin onların həbs edilmədiyini bildirib. Xəsarət alan yoxdur.
Rəsmi Ankara insidentin ABŞ hakimiyyətinin təhlükəsizlik tədbirləri görməkdən imtina etməsinə görə baş verdiyini bəyan edib.
Türkiyə mətbuatı etiraz edənlərin PKK terror təşkilatının üzvləri olduğu yazır.

 

N.O.
www.oxu.az
"
"AST Telmanın hotelində böyük qalmaqal""Mardan Palace"" hotelinin işçiləri maaşlarını ala bilmədikləri üçün Əmək və İş İdarəsinə şikayət ediblər.
Oxu.Az ""APA-Economics""-ə istinadən xəbər verir ki, müvafiq quruma daxil olan şikayət ərizələrinə hotel personalının mütləq əksəriyyəti qol çəkib.
Bununla yanaşı, hotelin internet saytı üzərindən satışlar da dayandırılıb. İnternet resurs üzərindən rezervasiya etmək istəyənlər ""Aradığınız kriterlere uygun oda bulunamamıştır"" bildirişi ilə üzləşirlər. Bundan başqa, hotelin rezervasiya xətti və elektron poçt vasitəsilə müraciətlərə cavab verilmir.
İnzibatçılar isə iddia edir ki, hotel fəaliyyətini dayandırmayıb, onlayn rezervasiyalara isə 1 həftəlik fasilə verilib.
Qeyd edək ki, azərbaycanlı milyarder Telman İsmayılova məxsus və dəyəri 1,4 mlrd. dollar olan ""Mardan Palace"" 2009-cu ildən etibarən fəaliyyət göstərir.
E.Ə.
www.oxu.az
"
"Meksikada zəlzələdən sonra 200 nəfər itkin düşdüMeksikada güclü zəlzələdən sonra təqribən 200 nəfər itkin düşmüş hesab olunur.
Oxu.Az Report-a istinadla xəbər verir ki, bunu ölkənin mülki müdafiə qüvvələrinin milli koordinatoru Luis Felipe Puente deyib.
O həmçinin əlavə edib ki, zəlzələ paytaxt Mexikoda 44-ə yaxın evi dağıdıb.
Puentenin sözlərinə görə, yaxın vaxtlarda daha bir neçə tikili yeraltı təkanlar nəticəsində dağıla bilər.
Zəlzələ nəticəsində ölənlərin sayının 273 nəfərə çatıb.
A.S.
www.oxu.az
 
"
"Pxenyan Trampa hidrogen bombasının sınağı ilə cavab verəcəyini bəyan etdiNyu -Yorkda BMT Baş Assambleyasının sessiyasında iştirak edən Şimali Koreyanın XİN rəhbəri Li Yon Xo jurnalistlərə bildirib ki, Pxenyan Donald Trampın BMT-dəki nitqinə cavab olaraq, Sakit okeanda hidrogen bombasını sınaqdan keçirə bilər.
Oxu.Az bu barədə APA-ya istinadla xəbər verir.  
Şimali Koreyanın lideri Kim Çen In bundan əvvəl Trampın çıxışını “ağılsız”, onun özünü isə “alovla oynayan xuliqan və quldur” adlandırıb və nitqinə cavab olaraq sərt tədbirlər görəcəyini vəd edib.
Qeyd edək ki, Donald Tramp çıxışında KXDR-in ABŞ-ın təhlükəsizliyinə təhdid yaradacağı təqdirdə bu ölkə yerlə yeksan edəcəyini deyib.   
A.S.
www.oxu.az
 
"
"Tramp və Ərdoğan İraq Kürd Muxtariyyətində referendumun ciddi fəsadlar yaradacağını bildirdilərABŞ prezidenti Donald Tramp və onun türkiyəli həmkarı Rəcəb Tayyip Ərdoğan İraq Kürd Muxtariyyətində müstəqillik referendumuna qarşı çıxış edərək, onun  keçiriləcəyi təqdirdə ciddi fəsadlara səbəb olacağını bəyan ediblər. 
Oxu.Az-ın APA-ya istinadən verdiyi xəbərə görə, bu barədə Ağ Evin Nyu Yorkda D.Tramp və R.T.Ərdoğan arasında baş tutan görüşün yekunlarına dair məlumatda bildirilir. 
“Prezidentlər kürd liderlərini bütün məsələlər üzrə intensiv danışıqlar prosesinə başlamağa çağırıblar. ABŞ və Türkiyə bu prosesi qəbul etməyə və hərtərəfli dəstək verməyə hazırdır”, - deyə Ağ Evin məlumatında bildirilir.   
A.S.
www.oxu.az
 
"
"Tramp Şimali Koreya ilə bağlı qərar qəbul etdiABŞ prezidenti Donald Tramp Şimali Koreya barədə şok qərar qəbul edib.
Oxu.Az xəbər verir ki, Trampın qərarına görə, bundan sonra Şimali Koreya ilə ticarət əlaqəsində olan bütün bank və şirkətlərə qarşı sanksiyalar tətbiq ediləcək.
Bu barədə Tramp Nyu-Yorkda Əfqanıstan prezidenti Əşrəf Qəni ilə görüşdən əvvəl deyib. Onun sözlərinə görə, ABŞ Şimali Koreyaya qarşı əlavə sanksiyalar planlaşdırır.
“Sanksiyalar çərçivəsində Şimali Koreya ilə birlikdə çalışan, onlarla ticarət əlaqələri olan bütün şirkət və banklar bizim dəstəyimizdən məhrum olacaq. Bütün şirkətlərə və banklara sanksiyalar tətbiq ediləcək”, - deyə Tramp bildirib.
Amerika rəhbərinin sözlərinə görə, Şimali Koreya ilə sıx ticarət əlaqəsində olan Çinin Mərkəzi Bankı da sanksiyalara məruz qalacaq.
A.M.
www.oxu.az
 
"
"Tramp: Ərdoğan mənim dostumdur – VİDEONyu-Yorkdakı Lotte New York Palace otelində ABŞ prezidenti Donald Trampla Türkiyə lideri Rəcəb Tayyib Ərdoğan arasında görüş keçirilir.
Oxu.Az-ın məlumatına görə, bu barədə SNN Türk xəbər yayıb.
Görüşdən əvvəl liderlər jurnalistlər qarşısında qısa bəyanatlarla çıxış ediblər.
Donald Tramp öz türk həmkarını dost adlandırıb və bildirib ki, ABŞ və Türkiyə heç vaxt olmadığı kimi yaxındırlar. “O mənim dostum oldu, o öz liderliyinin çox yüksək qiymətini alır”, – deyə ABŞ prezidenti Amerika telekanallarının translyasiya etdikləri görüşdə bildirib.

A.M.
www.oxu.az
 
"
"Atatürk hava limanında təyyarə qəzaya uğrayıb – VİDEO + YENİLƏNİBNəticədə hava limanı bağlanıb.İstanbulun Atatürk adına Beynəlxalq Hava Limanının uçuş-eniş zolağında şəxsi təyyarə qəzaya uğrayıb.
Oxu.Az Doğan agentliyinə istinadən xəbər verir ki, nəticədə hava limanı bağlanıb.
Məlumata görə, təyyarə qəza enişi edib, ardınca yanmağa başlayıb.
NTV telekanalının məlumatına görə, qəza nəticəsində 4 nəfər xəsarət alaraq xəstəxanaya yerləşdirilib.


















21.09.2017 (23:27)
İstanbulun Atatürk hava limanında özəl təyyarə qəzaya uğrayıb.
Oxu.Az Trend-ə istinadən verdiyi məlumata görə, hadisə nəticəsində hava limanında təyyarələrin uçuşu və enişi dayandırılıb.
Ölən və xəsarət alanlar barədə məlumat verilmir.

A.M.
www.oxu.az
 
"
"""Çelsi""nin futbolçusu ağır yol qəzasına düşdüHadisə Bakayoko məşqdən çıxandan sonra baş verib.İngiltərənin ""Çelsi"" klubunun ulduz futbolçusu Tyemue Bakayoko məşqdən sonra dəhşətli avtomobil qəzasına düşüb.

Oxu.Az Report-a istinadən xəbər verir ki, bu barədə Britaniyanın ""The Daily Star"" nəşri məlumat yayıb.
23 yaşlı idmançı futbol klubu ilə ötən ay müqavilə bağlayıb.
A.M.
www.oxu.az

"
"Dünyanın ən varlı qadını öldü“L'Oreal” korporasiyasının şəriki və Amerikanın “Forbes” jurnalının versiyasına görə dünyanın ən zəngin qadını olan Lilian Bettankur 94 yaşında vəfat edib.
Oxu.Az Report-a istinadən xəbər verir ki, bu barədə cümə axşamı “France-Presse” məlumat yayıb.
“Lilian Bettankur bu gecə (çərşənbə günündən cümə axşamına keçən gecə) öz evində dünyasını dəyişib”, – deyə agentlik sahibkarın qızının sözlərini sitat gətirib.
A.M.
www.oxu.az
 
"
"Türkiyə parlamenti növbədənkənar iclas keçirəcəkSentyabrın 23-də Türkiyə Böyük Millət Məclisi İraqın kürd muxtariyyətində planlaşdırılan referendumla bağlı növbədənkənar iclas keçirəcək.
Oxu.Az Trend-ə istinadən xəbər verir ki, bu barədə AKP-nin fraksiya sədri Mustafa Elitaş deyib.
Qeyd edək ki, kürd muxtariyyəti sentyabrın 25-də müstəqilliklə bağlı referendum keçirməyi planlaşdırır.
A.M.
www.oxu.az
 
"
"29 rus əsgəri İŞİD-in mühasirəsinə düşdü - VİDEOSuriyada Rusiyanın 29 hərbçisi İŞİD-in mühasirəsinə düşüb. 
Oxu.Az-ın APA TV-yə istinadən məlumatına görə, hadisə İdlib bölgəsində terrorçulara qarşı keçirilən əməliyyat nəticəsində qeydə alınıb.
Taqım mühasirədən çıxmağa cəhd etsə də, bu mümkün olmayıb. Bir müddət müqavimət göstərən hərbçilərə kömək hadisə barədə mərkəzi komandanlığı məlumat verildikdən sonra göstərilib.
Atışmada üç rus hərbçisi yaralanıb.
Hərbçilərin mühasirədən çıxması üçün terrorçuların mövqeləri vurulub.
Helikopterlər alçaqdan uçaraq onlara raket zərbələri endirib. İŞİD-çilər geri çəkilməyə məcbur olub.

N.O.
www.oxu.az
"
"Ayətullah Xameneyi Donald Trampı aciz və başıboş adlandırdı“ABŞ prezidenti Donad Trampın sözləri onun güclü olmasından deyil, acizliyi və başıboşluğundan irəli gəlir”.
Oxu.Az-ın APA-ya istinadən xəbərinə görə, bu sözləri İranın ali rəhbəri Ayətullah Xameneyi BMT-nin 72-ci sessiyasında ABŞ prezidenti Donald Trampın çıxışına münasibət bildirərkən deyib. O qeyd edib ki, ABŞ-ın qərbi Asiyada uzunmüddətli planları İranın təsiri nəticəsində pozulub, bu isə onları narahat edir və əsəbiləşdirir.
Ayətullah Xameneyi bu əsəbi münasibəti İran İslam Respublikasının gündən-günə inkişafı ilə əlaqələndirib: “Bu səfeh, kobud və “kovboy ədəbiyyatı” üzərində qurulmuş yalanla dolu nitq ABŞ prezidentinin acizliyinin və başıboşluğunun göstəricisidir. ABŞ prezidentinin çıxışı heç də Amerika xalqı üçün fəxredici deyil. ABŞ xalqı belə bir prezidenti olduğu üçün utanır və dəfələrlə bunu bəyan edib. Amerika uzun illər öncə Yaxın Şərqlə bağlı 3 istiqamətdə - İraq, Suriya və Livan üçün böyük planlar cızdı və bunların hamısı uğursuzluqla nəticələndi. Plana əsasən qədim tarixə və sivilizasiyaya malik olan İraq, müqavimət mərkəzi olan Suriya və özünəməxsus yeri olan Livan ABŞ və sionist rejimin siyasəti altına keçməli idi. Lakin bu gün regiondakı həqiqətlər bunun başqa cür olduğunu göstərir. Onlar Livanda heç bir iş görə bilmədilər, İraqda da istəklərinin əksi baş verdi. Suriyada da bu qədər misilsiz cinayətlər törətmək və ölkə əhalisini qətlə yetirmələrinə baxmayaraq, sonda küncə qısıldılar. İran İslam Respublikasının təsiri ABŞ və sionist rejimin planlarını pozdu. Bu isə onların əsəbiləşmələrinin əsas səbəbidir”.
A.S.
www.oxu.az
 
"
"Rusiyada hotel yanır: İnsanlar pəncərədən özünü atır – VİDEO + FOTORostov-na-Donu şəhərinin mərkəzində Semaşko dalanında yerləşən Torn House hotelində baş verib.
Oxu.Az-ın RİA Novosti-yə istinadən verdiyi xəbərə görə, fasad örtüyündən başlayan yanğının alovları bütün binanı – 840 kvadrat metr ərazini əhatə edib. 
Məlumata görə, hoteldən, yaxınlıqda yerləşən evlərdən və uşaq bağçasından 400 nəfərdən artıq insan, o cümlədən 61 uşaq təxliyyə edilib.
Hadisə nəticəsində bir nəfər həlak olub. Şahidlərin sözlərinə görə, adamlar özlərini aşağı mərtəbələrdən yerə atıblar.
“Beş qız ikinci mərtəbədən özünü yerə atırdı, oğlanlar isə onları tuturdular. Onlardan heç biri xəsarət almayıb”, - deyə hadisənin şahidləri bildiriblər. 


















N.O.
www.oxu.az
"
"İstanbulda məhkəmə binasının həyətində atışma: 20 nəfər tutulubİstanbulun Çağlayan rayonunda, məhkəmə binasının həyətində iki qrup arasında baş verən atışma ilə bağlı 20 nəfər tutulub.
Oxu.Az Report-a istinadən xəbər verir ki, atışma bir cinayət işi ilə bağlı iki tərəf arasında baş verib.
Atışma nəticəsində iki nəfər yaralanıb.
N.O.
www.oxu.az
"
"Türkiyəli millət vəkillərindən Sarkisyana cavab Türkiyə Böyük Millət Məclisinin üzvləri Ermənistan prezidenti Serj Sarkisyanın BMT-dəki çıxışına cavab veriblər. Xatırladaq ki, S. Sarkisyan Türkiyə ilə imzalanmış Sürix protokollarını 2018-ci ilin baharına qədər ləğv edə biləcəklərini bəyan edib.   
Oxu.Az-ın məlumatına görə, Ədalət və İnkişaf Partiyası (AKP) Osmaniyə millət vəkili, TBMM Milli müdafiə komissiyasının üzvü Suat Önal APA-ya bildirib ki, Sürix protokollarını Ermənistan özü “öldürərək” gündəmdən çıxarıb: “Sarkisyan bunu BMT-də gündəmə gətirməklə, Ermənistanın işğalçı siyasətini ört-basdır etməyə çalışır. Sürix protokollarının həyata keçirilməsinin Azərbaycan torpaqlarının işğaldan azad edilməsi şərtinə bağlanmasından təbii nə ola bilər ki? Türkiyənin bu şərtini yaxşı bilən Sarkisyan öz ölkəsinin işğalçılığını etiraf edir. Təxminən 8 il əvvəl gündəmdən düşmüş bir məsələni Sarkisyanın BMT-də gündəmə gətirməsi onun və ölkəsinin çarəsizliyini göstərir. Ermənistan işğal etdiyi Azərbaycan torpaqlarını qeydsiz-şərtsiz tərk etmədiyi və Türkiyəyə qarşı iddialarından vaz keçmədiyi təqdirdə, mövcud durumda dəyişiklik olmayacaq və son nəticədə itirən də  onlar özləri olacaqlar”. 
Cümhuriyyət Xalq Partiyasının (CHP) sədr müavini, Ardahan millət vəkili, sabiq səfir Öztürk Yılmaz isə xatırladıb ki, Sürix  protokolları Türkiyədə cəmiyyətin sərt reaksiyasına səbəb olsa da, hökumət prosesi davam etdirmək istəmişdi: “Ancaq Ermənistan Konstitusiya Məhkəməsi 12 yanvar 2010-cu ildə ölkənin Müstəqillik Bəyannaməsinə zidd olduğunu səbəb göstərərək, protokolların həyata keçirilməsinin qeyri-mümkünlüyü barədə qərar qəbul edərək bu sənədləri “şikəst” edib. Bunu dünya-aləm bildiyi halda, Sarkisyanın yenidən gündəmə gətirməsinin səbəbi Ermənistanın işğal etdiyi Azərbaycan torpaqlarından çıxmamasını pərdələməkdir. Əslində Sürix protokollarını gündəmə gətirəndə BMT Sarkisyanın çıxışına son qoymalıydı, çünki Ermənistanın işğal etdiyi Azərbaycan torpaqlarından qeydsiz-şərtsiz çıxmasına dair BMT-nin 4 qətnaməsi olmasına baxmayaraq, Sarkisyan bunu yerinə yetirməyərək, Sürix protokollarından danışır. Bunu suçluluq psixologiyasının verdiyi təlaş kimi qiymətləndirirəm”.
Müstəqil Kayseri millət vəkili, tarixçi alim Yusuf Halaçoğlu qeyd edib ki, işğalçı bir ölkə ilə protokol imzalanmasının ciddi səhv olduğunu o vaxt dəfələrlə deyib: “Birincisi, protokolun həyata keçirilməsini Ermənistan Konstitusiya Məhkəməsi dayandırdı. İkincisi isə, protokol həyata keçsəydi, ac-səfil vəziyyətdə olan Ermənistan əhalisinin hamısı Türkiyəyə axın edib burada bizim ayaqlarımız altında qalacaqdı. Görünür, Sarkisyan bunun nostalgiyasını yaşadığı üçün BMT-də yenidən Sürix protokollarını xatırladıb. Onun yeganə məqsədi və bunun üçün oynadığı bütün oyunlar işğal altındakı Azərbaycan torpaqlarını və Xocalı soyqırımını unutdurmaqdır. Ancaq əmin olsun ki, oynadığı bütün oyunların nəticəsi onun özünə və ölkəsinə qarşı olacaq. Özü tikdiyi çuvallarda özü boğulacaq”.











N.О.
www.oxu.az
"
"Moldova prezidentinin istefası təklif edilibMoldova Liberal Partiyasının fraksiyası ölkə prezidenti İqor Dodonun istefası ilə bağlı layihəni parlamentə təqdim edib.
Oxu.Az Report-a istinadən xəbər verir ki, Moldova prezidenti qanunları təsdiqləmir və nəzərdən keçirmək üçün geri qaytarır.
“Prezident yalnız qanunları təsdiqləməkdən imtina etmir, həm də son zamanlar səhvlər buraxır. Onun tutduğu vəzifədən uzaqlaşdırılması və referendumun keçirilməsi haqqında qərar layihəsi təqdim edirik. Bütün fraksiyalardan olan həmkarımızdan bu təşəbbüsü dəstəkləmələrini xahiş edirik”, - Liberal Partiyanın sədri Mixay Qimpu bildirib.
Məlumata görə, Moldova parlamentinin 101 deputatından 11-i Liberal Partiyanın üzvüdür. Moldova Konstitusiyasına əsasən, prezidentin tutduğu vəzifədən azad edilməsi təklifini deputatların 1/3-i irəli sürə bilər.
Qeyd edək ki, İ.Dodon Rusiya, parlament və hökumət isə qərbyönümlüdür. Ona görə də prezident qərbyönümlü parlament və hökumətin qəbul etdiyi sənədləri təsdiqləmir. Onun təkliflərini isə parlamentdə deputatlar dəstəkləmirlər. 
N.O.
www.oxu.az
"
"Meksikanın Azərbaycandakı səfirliyi: Meksika xalqının həmrəyliyi bir daha bəlli olurMeksikanın Azərbaycandakı səfirliyi Meksikada baş vermiş zəlzələ ilə bağlı məlumat yaydı.
Oxu.Az xəbər verir ki, Meksikanın tarixində ən güclü zəlzələ sentyabrın 7-də baş verdi və onun gücü Rixter şkalası ilə 8,2 bal təşkil etdi. 
Səfirlik məlumatda bildirib ki, bu ilin sentyabr ayı ərzində Meksika, nəticəsində yüzlərlə ölü, yaralı və böyük miqdarda ziyan baş vermiş iki zəlzələ ilə üzləmişdi. 
""Həmin zəlzələ ölkənin cənubunda yerləşən Çiapas və Oaxaka ştatlarında 97 insan tələfatı daxil olmaqla, böyük ziyanlara səbəb oldu. Sentyabrın 19-da Rixter şkalası ilə 7,1 bal gücündə olan digər güclü zəlzələ qeydə alındı. Bu ikinci zəlzələ Respublikanın yeddi ştatında hiss edilmişdi. Zəlzələdən əziyyət çəkmiş ştatların təqdim etdiyi rəsmi son məlumatlara əsasən, zəlzələ nəticəsində 246 insan həlak oldu, Mexiko şəhərində 38 bina dağıldı və yeddi ştatda çoxsaylı ziyanlar yer aldı. Ikinci zəlzələnin episentri Mexiko şəhərindən 120 km məsafəsində yerləşdi, məhz ona görə ölkənin mərkəzində təkanlar güclü şəkildə hiss olundu. Yerin titrəyişi Meksikanın paytaxtında çoxsaylı panika və qorxu səhnələrinə səbəb olmuşdu, belə ki, təkanlar 1985-ci ilin sentyabrın 19-da baş vermiş və minlərlə insan tələfatına gətirmiş, Rixter şkalası ilə 8,1 bal gücündə olmuş zəlzələnin anılması üçün meksikalıların küçələrdə toplanmasından iki saat sonra baş verdi.
Respublika prezidenti Enrike Penya Nieto 19 sentyabr 2017-ci il tarixində MX Planını işə salaraq, silahlı qüvvələrə dağıntılar altında sağ qalanların xilas edilməsində yerli hakimiyyət və vətəndaşlara kömək etmələri üçün əmr verib. Eyni zamanda, 7 sentyabr zəlzələsi nəticəsində ziyan çəkmiş Çiapas və Oaxaka əhalisinə yardımın davamlı şəkildə göstərilməsinə dair təlimat verdi.
Bu məqamlarda, xilasedici işlərdə iştirak etmək üçün küçələrə çıxan soydaşlarımızla Meksika xalqının həmrəyliyi bir daha bəlli olur. Bu, Dövlətin – xalq ilə hökumətin birgə olaraq – təbiətin bu çağırışlarının öhdəsindən gələcəyinin təsdiqidir"".
E.Ə.
www.oxu.az
"
"Meksikada körpə xaç suyuna salınarkən kilsə çökdü - 11 ölüMeksikanın Puebla ştatında yeraltı təkanlar nəticəsində kilsələrdən biri çöküb. 
Oxu.Az-ın Trend-ə istinadən məlumatına görə, hadisə zamanı 11 nəfər, o cümlədən 4 uşaq həlak olub.
Qeyd olunur ki, həmin an kilsədə yeni doğulan körpənin xaç suyuna salınma mərasimi keçirilirmiş.
İnsident nəticəsində daha 3 nəfərin xəsarət aldığı bildirilir.
Son məlumata görə, dağıntılar altında 2 nəfər qalmaqdadır. Hazırda hadisə yerinə xilasedicilər və təcili tibbi yardım cəlb olunub.
N.О.
www.oxu.az
"
"Tramp Afrikada yeni ölkə ""kəşf etdi"" – FOTOABŞ prezidenti Donald Tramp BMT-nin BA-da Afrika ölkələrinin liderləri qarşısında çıxışı zamanı Nambiya adlı ölkəni vurğulayıb.
Oxu.Az-ın məlumatına əsasən, bu barədə ""Mediaite"" portalı xəbər verir.
Tramp Qambiya və ya Namibiyanı nəzərdə tuta bilərdi, lakin Nambiya adlı ölkə mövcud deyil.
“Siz Qvineya və Nigeriyada dəhşətli Ebola virusunun yayılması ilə mübarizə aparmısınız. Nambiyanın səhiyyə sistemi get-gedə təkmilləşir”, -  deyə Tramp Afrika ölkələrində  səhiyyə ilə bağlı vəziyyəti şərh edərkən bildirib.



N.O.
www.oxu.az
"
"Türkiyədə böyük əməliyyat: Azərbaycanlı fahişələr saxlanıldı – VİDEOTürkiyənin Kütahya şəhərində polis böyük əməliyyat keçirib. 
Oxu.az Baku.ws-ə istinadən xəbər verir ki, fahişəlik əməliyyatı zamanı 18 nəfər saxlanılıb. 7 ayrı evə eyni vaxtda basqın edən polis 2-si azərbaycanlı olmaqla, 13 fahişə qadını saxlayıb. Qadınların 50-150 lirə arasında kişilərə xidmət təklif etdiyi məlum olub.
Bu qadınlara fahişəlik etdirən 5 kişi həbs olunub. Saxlanılan şəxslər ifadə verdikdən sonra işləri məhkəməyə göndəriləcək. 

C.İ.
www.oxu.az
"
" “Uçan körpü” piyada estakadası – VİDEO + FOTO“Paryaşiy most” (“Uçan körpü”) piyada estakadası Moskva şəhərində, “Zaradye” parkının ərazisində, sabiq “Rossiya” hotelinin yerində layihələndirilib və tikilib.
“Paryaşiy most” piyada estakadası “Zaradye” parkının ərazisinin, avtomagistralın, Moskva çayının və onun sahilinin üzərindən asılıb. Estakadaya giriş “Zaradye” parkının ərazisindən nəzərdə tutulur.
“Paryaşiy most” piyada estakadasının layihəsi, Bakı şəhərinin “Hidrotransproyekt” hidrotexniki və nəqliyyat qurğuları üzrə elmi-tədqiqat mərkəzinin Moskva filialı olan “Hidrotransproyekt İnstitutu” QSC-nin mütəxəssisləri tərəfindən verilib. Onun tikintisi “EVRASCON” Avro-Asiya İnşaat Korporasiyası tərəfindən həyata keçirilib.
“Paryaşiy most” üç aşırımlı (64,65+138,0+41,75), kəsilməz tir konstruksiyalıdır. Körpünün mərkəzi aşırımı 70 m konsollu Λ-vari formasındadır, 64,65 və 41,75 m iki aşırımın davamı olaraq, dörd massiv dəmir-beton dayaq üzərində oturub.
“Paryaşiy most” piyada estakadasınının konsolun uzunluğu 70 m olduğu üçün unikal qurğulara aid edilir. İndiyə qədər belə konsolu olan qurğular tikilməyib. “Bu göstərici qurğunun unikal cəhətini” nəzərə alsaq, “Paryaşiy most” Ginnesin Rekordlar kitabına daxil edilə bilər.
• Piyada estakadasının uzunluğu (oxlar arası) – 244,4 m;
• Piyada estakadasının tam eni - 6,2 m (dəmir-beton tir – 1,8 m, konsol - 4,4 m);
• Piyada estakadasının hərəkət hissəsinin qabariti - Q -4,0 m;
• Normativ piyada yükü – 400 kq/m2.
Estakadanın hərəkət hissəsi 45 mm qalınlığında qara şam ağacından ibarət döşəmə şəklində verilib. Döşəmə metal tir-konsolları üzərinə düzülür. Hərəkət hissəsi konsolu paslanmayan polad vərəqlərlə üzlənir.  “Paryaşiy most”un uzunluğu boyunca qara şamdan skamyalar quraşdırılıb.
Mənzərə meydançası olan estakada həm daxili, həm də xarici hissədən “tripleks” tipli yüksək davamlı 22 mm qalınlığında və 1,5 m hündürlüyündə  şüşə ilə çəpərlənib.
“Hidrotransproyekt” hidrotexniki və nəqliyyat
qurğuları üzrə ETM-nin baş mühəndisi                                                 Əliyev Qulam Nadir oğlu
 





































































www.oxu.az
"
"Los Ancelesdəki Baş Konsulluqdan Lütfi Zadə ilə bağlı – AÇIQLAMAXəbər verildiyi kimi, sentyabr ayının 6-da dünya şöhrətli azərbaycanlı alim, qeyri-səlis çoxluqlar nəzəriyyəsinin və qeyri-səlis məntiqin banisi, Kaliforniya Universitetinin professoru Lütfi Zadə dünyasını dəyişib. 
Alimin Azərbaycanda dəfn olunması arzuna müvafiq olaraq, onun nəşi vətənə gətiriləcək. Bununla bağlı, sənədləşmə və hazırlıq işləri aparılır. 
Oxu.Az-ın məlumatına görə, Azərbaycanın Los Ancelesdəki Baş Konsulluğundan AZƏRTAC-a bildirilib ki, görkəmli alimin nəşinin Azərbaycana gətirilməsi ilə məşğul olan şirkət hazırlıq tədbirlərini davam etdirir. 
Baş Konsulluqdan deyiblər ki, ""Alimin nəşinin gətirilməsi üçün peşəkar daşınma şirkəti tərəfindən xüsusi soyuducu konteyner hazırlanmaqdadır. Bu daşınmanın bütün yüksək standartlara cavab verməsi üçün hazırlıqlar müəyyən qədər vaxt aparır. Daşınma şirkəti Azərbaycanın Los Ancelesdəki Baş Konsulluğu ilə daim əlaqədədir və hazırlıq işləri bitəndən və konteyner tam hazır olandan sonra mətbuata məlumat veriləcək"". 
Qeyd edək ki, Lütfi Zadənin nəşi təyyarə ilə San Fransisko şəhərindən Azərbaycana yola salınacaq. San Fransiskodan Bakıya birbaşa reys olmadığına görə, daşınma bir neçə gün çəkəcək.
E.Ə.
www.oxu.az
"
"KXDR-in xarici işlər naziri Trampı təhqir etdi Şimali Koreyanın xarici işlər naziri Li Yon Xo ABŞ prezidenti Donald Trampın Birləşmiş Ştatların KXDR-i məhv etməyə hazır olması barədə hədələrini it hürüşünə bənzədib.
Oxu.Az Report-a istinadən xəbər verir ki, nazir “Əgər o hesab edirsə ki, bizi it hürüşü ilə qorxuda bilər, onda bu, it yuxusudur”, - deyə bildirib.
O, bununla “İt hürər, karvan keçər” məsəlinə işarə edib. Qeyd edək ki, Koreya dilində “it yuxusu"" absurd və cəfəngiyat anlamını verir.
Nazir həmçinin Trampın Şimali Koreya lideri Kim Çen Inı “raket insan” adlandırmasını da şərh edib. “Onun köməkçilərinə yazığım gəlir”, - deyə nazir bildirib.
Tramp bir müddət əvvəl bildirib ki, müttəfiqlərini müdafiə etmək üçün onun Şimali Koreyanı məhv etməkdən başqa çıxış yolu qalmayacaq.
A.S.
www.oxu.az
 
"
"Meksikada zəlzələ qurbanlarının sayı 230-a çatdıMeksikada baş vermiş zəlzələ qurbanlarının sayı 230 nəfərə çatıb.
Oxu.Az Report-a istinadla xəbər verir ki, bu barədə respublikanın mülki müdafiə qüvvələrinin milli koordinatoru Luis Felipe Puenteyə istinadən məlumat yayıb.
O, “Twitter”də bildirib ki, 230 nəfər güclü zəlzələnin qurbanı olub.
“Mexikoda ölənlərin sayı 100-ə qədər artıb. Ümumi say (ölənlərin - red) 230 nəfərdir”, - deyə o yazıb.
Meksikanın Milli Seysmologiya Mərkəzinin məlumatına görə, 7,1 bal gücündə zəlzələnin episentri Mexikodan 111 kilometr cənubda yerləşib. Zəlzələdən sonra 10-dan çox yeraltı təkan qeydə alınıb.
A.S.
www.oxu.az
 
 
"
"Kaliforniya prokurorundan Meksika ilə sərhəddə divarın çəkilməsinə qarşı iddia Kaliforniya ştatının prokuroru Xavyer Beserra prezident Trampın qərarı ilə Meksika ilə sərhəddə divarın çəkilməsinə qarşı iddia qaldırıb.
Oxu.Az-ın APA-ya istinadən verdiyi xəbərə görə, dövlət başçısı ABŞ Konstitusiyasını pozmaqda, ətraf mühitinin müdafiəsinə dair qanunların pozulmasında və qərarın federal qanunlara zidd olduğuna görə ittiham edilir.
Xavyer Beserraya görə, divarın çəkilməsi qeyri-qanunidir. Çünki ABŞ Daxili Təhlükəsizlik nazirliyi ətraf mühitin müdafiəsinə dair bir sıra qanunlara əməl etməyib. Bundan əlavə, prokuror ABŞ Konstitusiyasının 10-cu düzəlişinin pozulduğunu iddia edir. Düzəlişə əsasən, mərkəzi hökumətə aid olmayan səlahiyyətlərin icrası ayrı-ayrı ştatların ixtiyarındadır.
Qeyd edək ki, ABŞ prezidenti Donald Tramp qeyri-leqal miqrasiyanın qarşısını almaq üçün Meksika ilə sərhəddə divarın çəkilməsini vəd edib. Ötən həftə Tramp tikintinin artıq başlandığını bəyan edib.
A.S.
www.oxu.az
 
"
"Vanuatu sahillərində 6,5 bal gücündə zəlzələ baş verdiVanuatu sahillərində 6,5 bal gücündə zəlzələ baş verib.
Oxu.Az-ın APA-ya istinadən verdiyi xəbərə görə, yeraltı təkanların episentri Sakit okeanda, Luqanvill şəhərindən 414 kn cənubda,  ocağı isə 196 km dərinlikdə yerləşib.
Dağıntı və zərərçəkənlər barədə məlumat daxil olmayıb.
Vanuatu Respublikası Sakit Okeanda, Yeni Hebridlər arxipelaqının 83 adasında, Avstraliyadan şimal-şərqdə yerləşir.
A.M.
www.oxu.az
 
"
"Rusiyada meriyanın binası təxliyyə edildiRusiyanın Yaroslavl şəhərinin meriyası təxliyyə edilib.
Oxu.Az-ın Trend-ə istinadən məlumatına görə, buna binaya bomba qoyulması ilə bağlı anonim zəngin daxil olması səbəb olub.
Zəngdən sonra binada hüquq-mühafizə orqanları tərəfindən təxliyyə işləri aparılıb və axtarışlar başlayıb. Hazırda ətraf ərazi nəzarət altındadır.
Hüquq-mühafizə orqanlarının yaydığı məlumata görə, şəhərdə, eyni zamanda, bir neçə ticarət mərkəzi və məktəb də təxliyyə edilib.
N.O.
www.oxu.az
"
"Türkiyədə polis helikopteri qəzaya uğrayıb: Bir ölü, bir yaralıTürkiyənin Niğde bölgəsində Ali Polis Məktəbində helikopterin qəzaya uğraması nəticəsində bir polis əməkdaşı ölüb, biri ağır yaralanıb.
Oxu.Az Report-a istinadən xəbər verir ki, bu haqda Türkiyə KİV-i məlumat yayıb.
Hadisə ilə bağlı araşdırma aparılır. 
N.О.
www.oxu.az
"
"Bakıda Koreya kənd təsərrüfatı məhsullarının nümayişi olacaqSentyabrın 27-də Ümumdünya Turizm günü münasibətilə Koreya səfirliyi, Koreya Ticarət və İnvestisiyaların Təşviqi Agentliyi (KOTRA), Dream Trading (koreya qida məhsullarının ixracını həyata keçirən şirkət), Koreya Aqro-Balıqçılıq və Ərzaq Ticarəti üzrə Korporasiyası, Koreya Kənd Təsərrüfatı, Ərzaq və Kənd işləri Nazirliyi tərəfindən Koreya Kənd Təsərrüfatı məhsullarının nümayişi təşkil olunacaq.
Səfirlikdən Oxu.Az-a verilən məlumata görə, Koreya mədəniyyətini özündə əks etdirən tədbir “İçərişəhər” Dövlət Tarix-Memarlıq Qoruğunda, Qız Qalası yaxınlığında, saat 11:00-dan 18:00-a qədər şəhərimizin sakinləri və qonaqlarına təqdim ediləcək.
Tədbirdə şəhər sakinləri Koreya kənd təsərrüfatı məhsullarının dadına baxmaq və Koreya milli çay mədəniyyətinin nümayişini izləmək imkanı əldə edəcəklər.
Tədbirin Programı:
Koreya kənd təsərrüfatı məhsullarından dadmaq.
Koreyanın milli çay mədəniyyətinin nümayişi.
Tədbirdə təqdim olunacaq məhsullar sırasına daxildir:
İçkilər və Çay: Zəngçiçəyi armud şirəsi, innab çayı, sitron çayı, omica şirəsi, Koreya qırmızı jenşen ekstraktı.
Spirtli içkilər: Sitron ətirli socu (Koreyanın milli şərabı), makgeoli (düyüdən hazırlanmış milli likör), liqanqju.
Qəlyanaltılar: qızardılmış şirin kartof, qızardılmış şabalıd, buğda unundan hazırlanmış Koreya milli ballı peçenyeləri, düyü unundan hazırlanmış Koreya şirniyyatları.
E.Ə.
www.oxu.az
"
"Dünyanın ən böyük stadionunda porno qalmaqalıDünyanın ən böyük stadionu Marakanada porno film qalmaqalı yaşanıb.
Oxu.Az Ölkə.Az-a istinadən xəbər verir ki, iddiaya əsasən, Braziliyanın Marakana stadionunda ötən həftə porno film lentə alınıb. İddianı Braziliyanın ""UOL Esporte"" xəbər portalı səsləndirib. Bildirilir ki, Rio-Janeyrodakı dünyanın ən böyük stadionunda porno filmin çəkilişləri reallaşdırılıb.
Çıxan xəbərdə çəkilən videodakı görüntülərdə stadionun Marakana olduğu anlaşılır. Ehtimala əsasən, görüntülər bazar günü günortadan sonra lentə alınıb. Filmdə iki nəfər tribunalardakı oturacaqlarda cinsi əlaqəyə girir.
Qeyd edək ki, 1950-ci ildə Dünya çempionatında istifadə edilən stadion yeniləndikdən sonra 2014-cü il Dünya çempionatında da oyunlara ev sahibliyi edib.
N.O.
www.oxu.az
"
"İŞİD-dən xilas edilən azərbaycanlı uşaqların yaxınları axtarılır - VİDEORT telekanalının əməkdaşlar Bağdadda sığınacaqların birində ehtimala görə valideynləri İŞİD tərəfindən döyüşən iki azərbaycanlı uşaq tapıblar. 
Oxu.Az-ın məlumatına görə, iki yaşlı Xədicə və üç yaşlı Abdulla özləri haqqında heç nə deyə bilmirlər. Amma danışığından da aydın görünür ki, bu qardaş-bacı azərbaycanlı uşaqlardır.
""Biz bu kadrları Bağdaddakı sığınacaqda çəkmişik. Onları bu sığınacağa sentyabrın 12-də Təlafərdən gətiriblər. Onların şəkillərini mənə əvvəlcə Ziyad Səbsəbi (Ramzan Kadırovun Federasiya Şurasındakı nümayəndəsi. O, İŞİD-in nəzarət etdiyi ərazilərdəki bütün uşaqları toplayaraq Rusiya Federasiyasına göndərir - red.) göndərmişdi"", – deyə telekanalın əməkdaşı ""Sputnik Azərbaycan""a bildirib.

Onun təqdim etdiyi videodan da göründüyü kimi, müxbir uşaqlardan rus dilində ""Sonuncu dəfə ata və ananı nə vaxt görmüsən?"" (Когда в последний раз видел папу и маму?) sualına Abdulla ""papa-mama ölüb"" deyə cavab verib. ""Bəs nənə, baba? Onları görmüsən?"", ""Sənin yaşadığın şəhər necə adlanır?"" suallarına isə Abdulla başını yelləyərək, ""bilmirəm"" cavabı verib.
Bundan əlavə, balaca Abdulla ətrafdakı digər uşaqlarla Azərbaycan dilində danışır, onlara nəsə anlatmaq, soruşmaq istəyir. Həm də çox sərrast azərbaycanca…
Telekanalın əməkdaşları xahiş edirlər ki, əgər bu videodakı uşaqları tanıyan varsa, onlara xəbər versinlər. ""Sputnik Azərbaycan"" bu uşaqları və ya qohumlarını tanıyanlardan info@sputnik.az, novosti@sputnik.az ünvanlarına, eləcə də, ""Sputnik Azərbaycan""ın ""Facebook"" (və ya bu) ünvanlarına, habelə redaksiyanın saytda göstərilən şəhər telefonları vasitəsi ilə də məlumat verməyi xahiş edir.
Biz bu uşaqları xilas edə, ölkəmizə gətirib doğmalarına təhvil verə, yaxud da öz ölkəmizdəki uşaq evlərində böyümələrinə kömək edə bilərik!
N.O.
www.oxu.az
"
"Polşa prezidenti: Qarabağ münaqişəsi sülh yolu ilə həll edilməlidir""Qarabağ münaqişəsi yalnız sülh yolu ilə həll edilə bilər"".
Oxu.Az APA-ya istinadən xəbər verir ki, bunu Polşa prezidenti Anjey Duda BMT Baş Assambleyasının 72-ci sessiyası çərçivəsində Ermənistan prezidenti Serj Sarkisyanla görüşü zamanı deyib. “Polşanın bu məsələdə mövqeyi dəyişməyib. Münaqişə sülh yolu və beynəlxalq hüquq normalarına uyğun həll edilməlidir”, - deyə o, söyləyib.
 S. Sarkisyan da öz növbəsində bu məsələdə ATƏT-in Minsk qrupunun həmsədrləri və  Avropa İttifaqının balanslaşdırılmış mövqeyinin əhəmiyyətini vurğulayıb.
www.oxu.az
"
"Dünya çempionunu öldürən Anardan YENİ XƏBƏRPauerliftinq üzrə dünya və Avropa çempionu Andrey Draçovun Xabarovskda qətlə yetirilməsi barədə cinayət işinin fiqurantı Anar Alahverənov istintaq təcridxanasında iki ay keçirəcək. 
Bu barədə Oxu.Az ""Report""-a istinadən xəbər verir.
""Avqustun 23-da məhkəmə təqsirləndirilən şəxs barədə iki ay müddətində həbs qətimkan tədbirinin seçilməsi barədə qiyabi qərar çıxarıb. Müddət RF ərazisinə ekstradisiya olunan andan və ya Rusiya ərazisində faktiki tutulduğu andan hesablanır"", - bunu Xabarovsk Mərkəzi Rayon Məhkəməsinin sədrinin vəzifəsinin müvəqqəti icraçısının köməkçisi İrina Viniçuk bildirib.
Xatırladaq ki, dünən axtarışda olan A.Allahverənov könüllü hüquq-mühafizə orqanlarına təslim olub.
A.Allahverənov dava zamanı Draçovun öldürülməsində ittiham olunur. Hadisə avqustun 20-də Xabarovskda kafelərdən birində baş verib. Gənc oğlan hadisədən dərhal sonra qaçıb və beynəlxalq axtarışa verilib. Onu 20 ilədək azadlıqdan məhrumetmə və ya ömürlük həbs cəzası gözləyir.
E.Ə.
www.oxu.az
"
"Maduro Trampı “Yeni Hitler” adlandırıbVenesuelanın prezidenti Nikolas Maduro ABŞ lideri Donald Trampı “Yeni Hitler” adlandırıb.
Oxu.Az-ın APA-ya istinadən verdiyi xəbərə görə, N. Maduro BMT Baş Assambleyasının 72-ci sessiyasında çıxışı zamanı deyib ki, Tramp özünü dünyanın sahibi zənn edir.
D.Trampın BMT Baş Assambleyasında Venesuela əhalisinə qarşı təcavüzkar nitqlə çıxış etdiyini deyən N. Maduro bildirib ki, heç kim onları təhdid etməyə cəsarət edə bilməz.
Qeyd edək ki, ABŞ lideri N. Maduronu Venesuelanın dağılmasına gətirib çıxaran avtoritar rejim yaratmaqda ittiham edib və ABŞ-ın Venesuelada Maduronun ""korrupsiya rejiminə"" təzyiq göstərməyə davam edəcəyini vurğulayıb.
Venesuelanın Xarici İşlər Nazirliyi də Trampın çıxışını şərh edərək, onun sözlərinin beynəlxalq hüquqa zidd olduğunu deyib.
N.О.
www.oxu.az
"
"Meksikadakı faciə görüntülərdə - VİDEO + FOTOSon məlumatlara görə, dünən Meksikanın cənubunda baş vermiş zəlzələ nəticəsində  224 nəfər həyatını itirib.
Oxu.Az “Dailymail”ə istinadən xəbər verir ki, 7,1 bal gücündəki zəlzələ Meksikanın cənub-şərqində yerləşən Puebla-de-Saraqosa şəhərininin yaxınlığında baş verib. Zəlzələ nəticəsində onlarla bina dağılıb, Mexiko hava limanı fəaliyyətini dayandırıb. Məktəb binasının dağılması nəticəsində 20 uşaq həyatını itirib, 30-dan çox uşaq isə itkin düşüb.



































































































E.C.
www.oxu.az
 
"
"Los-Ancelesdə sikhlərin məbədini təhqir edən erməni axtarışa verildiABŞ-ın Los-Anceles şəhər polisi sikhlərin Hollivuddakı məbədini təhqir edən 27 yaşlı erməni Artyom Manukyanla bağlı axtarış elan edib.
Oxu.Az-ın məlumatına əsasən, bu barədə Report Ermənistan KİV-nə istinadən xəbər verir. 
Artom Manukyan məbədin ağ boyalı divarlarına sikhləri və onların dini inanclarını təhqir edən ifadələr yazıb.
O, bu vəhşiliyi görənləri isə “boğazlarını ülgüclə” üzəcəyi ilə hədələyib.
Məlumatda bildirilib ki, Manukyan əvvəlllər qarətə görə mühakimə olunub. Polis onu artıq bir neçə həftədir, axtarır. 
N.O.
www.oxu.az
"
"Moskvada Kalaşnikovun heykəli ucaldıldı - FOTORusiyanın paytaxtı Moskvada dünyanın ən çox istifadə edilən silahı AK-47-nin yaradıcısı Mixail Kalaşnikovun heykəli ucaldılıb.
Oxu.Az-ın məlumatına görə, müəllifi RF-nin xalq rəssamı Salavat Şerbakov olan  monumental kompozisiya Moskvada “Sadovaya-Karetnaya” və “Dolqorukovskaya” küçələrinin kəsişməsində yerləşir.
Monumentin hündürlüyü 7,5 metr təşkil edir. Bədii kompozisiyada sülh və “şər qüvvələr üzərində” qələbənin rəmzi kimi Yer kürəsinin forması və müqəddəs “Qeorgi Pobedonosec”in obrazı göstərilir.








N.O.
www.oxu.az
"
"Meksikada zəlzələ nəticəsində ölənlərin sayı 224-ə çatdı - YENİLƏNİBMeksikada gücü Rixter şkalası ilə 7,1 bal olan zəlzələ baş verib. Yeraltı təkanlar ən çox paytaxt Mexikoda hiss olunub.
Oxu.Az milli.az-a istinadən bildirir ki, zəlzələnin episentri Meksikanın Morales ştatındakı Aşopiapan şəhərindən 12 km aralıda, 51 km dərinlikdə olub.
Əvvəlcə 7,1 bal, sonra 6,8 bal gücündə iki zəlzələ olub.
Mexikoda 44 bina yerlə yeksan olub.
Zəlzələ nəticəsində 224 nəfər həlak olub, 1,85 milyondan artıq insan elektroenerjidən məhrum olub.
Yeraltı təkanlardan sonra Popokatepetl vulkanı püskürməyə başlayıb.
ABŞ, Kanada və BMT Meksikaya yardım təklif ediblər. Zəlzələdən ziyan çəkmiş bölgələrdə genişmiqyaslı xilasetmə işləri aparılır.
Zəlzələ zamanı Popokatepetl ətəyində olan kilsə dağılıb. Puebla vilayətinin qubernatoru Xose Antonio Qalinin dediyinə görə, kilsədə ibadətdə olan 15 nəfər həlak olub.
Mexikodan savayı, ölkənin mərkəzindəki Puebla və Morales ştatlarında da güclü dağıntılar var.
Mexikoda zəlzələdə orta məktəb dağılıb. 22 nəfər, o cümlədən 20 uşaq həlak olub.
08:38
Yeni məlumatlara görə, Meksikada güclü zəlzələ nəticəsində azı 139 nəfər həyatını itirib.
Oxu.Az Report-a istinadla xəbər verir ki, bu barədə ölkənin Qəza-Xilasetmə Xidmətinin rəhbəri Luis Felipe Puente məlumat yayıb.
“Hazırda 139 nəfərin öldüyü xəbər verilir: 64 nəfər Morelos ştatında, 36 nəfər Mexiko şəhərində, 29 nəfər Puebla ştatında, 9 nəfər Mexiko ştatında və 1 nəfər Qerrero ştatında”, - deyə Puentenin “Twitter”də yazdığı məlumatda bildirilir.
Çərşənbə axşamı Meksikada 7,1 maqnituda zəlzələ baş verib. Nəticədə evlər dağılıb, insanlar təxliyyə olunub və paytaxt Mexikoda fövqəladə vəziyyət rejimi elan edilib.
A.S.
www.oxu.az
"
"ABŞ rəhbərliyini ""bəşəriyyət üçün başlıca təhlükə"" adlandırdılarBoliviya prezidenti Evo Morales hesab edir ki, ABŞ hakimiyyəti dünya və onun çoxqütblülüyü üçün təhlükəyə çevrilib.
Oxu.Az Report-a istinadən xəbər verir ki, o, bu bəyanatla çərşənbə axşamı BMT Baş Assambleyasının ümumsiyasi müzakirələri çərçivəsində çıxış edib.
""Aydındır ki, Yer kürəsi, çoxqütblülük, sülh və azadlıq üçün əsas təhlükə ABŞ rəhbərliyidir"", - deyə Morales KXDR-in nüvə proqramı ilə bağlı vəziyyəti şərh edərkən bildirib.
O, məsələnin hərbi yolla həllindən imtina etməyi və problemin dinc yolla həlli variantlarını tapmağı tələb edib.
N.O.
www.oxu.az
"
"Meksika zəlzələsində bir məktəbdə 22 uşaq vəfat etdiMeksikanın paytaxtı Mexikoda zəlzələ zamanı məktəb binasının uçması nəticəsində 22 uşaq və 2 böyük insan dünyasını dəyişib.
Oxu.Az Report-a istinadla xəbər verir ki, bu barədə yerli “Noticieros Television” telekanalı məlumat yayıb.
“Colegio Rebsamen”in uçması nəticəsində 22 uşaq və 2 böyük dünyasını dəyişib”, - deyə telekanalın “Twitter” səhifəsində məlumat verilib.
Çərşənbə axşamı baş verən zəlzələnin gücü 7,1 maqnituda olub.
A.S.
www.oxu.az
 
"
"Ərdoğan Myanmadakı böhranı soyqırımı adlandırdıTürkiyə prezidenti bunu çərşənbə axşamı BMT Baş Assambleyasının Nyu-Yorkda keçirilən 72-ci sessiyasında çıxışı zamanı bildirib.Türkiyə prezidenti Rəcəb Tayyib Ərdoğan Myanmada yaranmış böhranı terror aksiyaları ilə mübarizə bəhanəsi altında soyqırımı adlandıırıb.
Oxu.Az Report-a istinadən xəbər verir ki, Türkiyə prezidenti bunu çərşənbə axşamı BMT Baş Assambleyasının Nyu-Yorkda keçirilən 72-ci sessiyasında çıxışı zamanı bildirib.
""Myanmada təxribat xarakterli terror aksiyaları ilə mübarizə bəhanəsi altında faktiki olaraq etnik zəmində soyqırımı baş verir. Yüzminlərlə qaçqın hətta birinci dərəcəli ehtiyaclarını belə ödəyə bilmir. Suriyada olduğu kimi, hamı susur. Türkiyə bu insanlara kömək etmək üçün səy göstərir. Biz onlara kömək etməsək, bu fəaliyyətsizlik bütün dünya ictimaiyyəti üçün utancverici bir ləkə olacaq"", – deyə Ərdoğan əlavə edib.
A.M.
www.oxu.az
"
"Meksikada güclü zəlzələ: Ölənlərin sayı artır – VİDEO + YENİLƏNİBBenito Xuares adına hava limanının  fəaliyyətini müvəqqəti dayandırılıb.  Meksikanın Morelos ştatında 7,1 bal gücündə baş verən zəlzələ nəticəsində azı 42 nəfər ölüb.
Oxu.Az-ın APA-ya istinadən verdiyi xəbərə görə, bu barədə ştatın qubernatoru Qrako Ramires bildirib.
Yeraltı təkanlar yerli vaxtla 18.14-də (Bakı vaxtı ilə 22.14-də) qeydə alınıb. Zəlzələnin episentri Puebla de Saraqosa şəhərindən 49 km cənub-qərbdə və Tepeoxuma yaşayış məntəqəsindən 8 km aralıda, yerin səthindən 60 km dərinlikdə qeydə alınıb.
Zəlzələ zamanı əhali arasında çaxnaşma yaşanıb, sakinlər dərhal binaları tərk edib, yollarda uzun tıxaclar yaranıb.
Zəlzələdən sonra yanğınlar, dağıntılar olub, uçqunlar altında insanların qaldığı bildirilir.
Təkanlar paytaxt Mexikoda hiss olunub. Məlumata görə, Benito Xuares adına hava limanının  fəaliyyətini müvəqqəti dayandırılıb.

00:25
Meksikanın paytaxtı Mexikoda baş verən güclü zəlzələ nəticəsində 5 nəfər həyatını itirib.
Oxu.Az Report-a istinadən xəbər verir ki, bu barədə məlumat yerli KİV-də yayılıb.
İlkin məlumata görə, yeraltı təkanların maqnitudası 6,8 təşkil edib.
Zəlzələnin episentri Mexikonun şərqinə düşüb. Öz növbəsində bəzi kütləvi informasiya vasitələri maqnitudanın 7,4 olduğunu yazır.
Digər məlumatlar dəqiqləşdirilir.

A.M.
www.oxu.az
"
"Myanmada 200 kənd oda verildi""Myanmada təcili diqqət tələb edən ciddi böhran baş verir. Məlumatlara görə, təhlükəsizlik qüvvələrinin ölkənin şimalında yerləşən Rakhayn ştatında apardığı əməliyyatlar kütləvi qətllər, işgəncələr və cinsi zorakılıqlarla müşayiət olunur. Hərbçilər rohingiyalıların yaşadığı bütöv kəndləri məhv edirlər. Peyk materiallarına görə, təqribən 200 kənd yandırılıb"".
Oxu.Az Report-a istinadən xəbər verir ki, bu barədə BMT-nin İnsan Haqları Şurasının üzvlərinə Faktların Müəyyən Edilməsi üzrə Missiyanın sədri Marzuki Darusman məlumat verib.
Çərşənbə axşamı Nyu-Yorkda Myanmada vəziyyətə dair interaktiv dialoq baş tutub.
O bildirib ki, Banqladeşlə sərhədə yaxın ərazilər minalanıb və zorakılıqdan qurtulmaq istəyən şəxslər, o cümlədən uşaqlar ölür və ya əlil olurlar. Hakimiyyət nümayəndələri təbliğat zamanı Rohingiya müsəlmanlarını ziyanverici həşəratlarla müqayisə edirlər.
A.M.
www.oxu.az
 
"
"İsveçrədə ictimai yerlərdə üzün bağlanmasına qadağa qoyulduİsveçrənin Sankt Qallen bölgəsinin parlamenti ictimai yerlərdə üzün bağlanmasına qadağa qoyulmasını dəstəkləyib.
Oxu.Az-ın APA-ya istinadən verdiyi xəbərə görə, bu barədə İsveçrə teleqraf agentliyi məlumat yayıb. Məlumata görə, qadağanın təhlükəsizliyə təhdid yaranacağı halda tətbiq ediləcəyi nəzərdə tutulur. Belə ki, şübhəli hesab edilən müsəlman qadınlar polisin tələbi ilə üzünü açmağa məcbur olacaqlar.
Qanun layihəsi ilk oxunuşda qəbul edilib, 59 deputat “leyinə” və 54 nəfər “əleyhinə” səs verib.
Qadağa çadra geyinən müsəlman qadınlara, habelə etiraz aksiyalarında üzü bağlı etirazçılara da tətbiq ediləcək.
Qanun layihəsi parlamentdə çoxluq təşkil edən mühafizəkar Xalq Partiyasının nümayəndələri tərəfindən irəli sürülüb.
A.M.
www.oxu.az
"
"Lavrov isveçli jurnalisti qovdu: Rədd olun – VİDEORusiya Xarici İşlər naziri Sergey Lavrov BMT Baş Assambleyasının 72-ci iclası çərçivəsində Nyu Yorkda isveçli həmkarı Didye Burkxalterlə görüşüb.
Oxu.Az Teleqraf.com-a istinadən xəbər verir ki, görüşdən əvvəl Lavrovla isveçli jurnalist arasında maraqlı dialoq yaşanıb.
Jurnalist ""Burkxalterin son günlərində ona nə arzulayardız” sualına Lavrov belə cavab verib: ""İndi mətbuat konfransı deyil. Sualınıza gəlincə, əsas mənim ona deyil, onun özünə nə arzulamasıdır”.
Cavab İsveç XİN rəhbərinin xoşuna gəlib: ""Əsl rus cavabıdır”.
Bundan sonra, Lavrov jurnalistə gülümsəyərək ""İndi isə rədd olun” sözünü deyib.

A.M.
www.oxu.az
"
"Valideynlərinin “Yuve”nin balaca fanatı ilə acı zarafatı - VİDEOSon günlərdə internetdə İtaliyadan olan valideynlərin doğum günü zarafatı ilə bağlı videoçarx populyarlıq qazanıb.
Oxu.Az-ın məlumatına əsasən, valideynləri doğum günündə “Yuventus”un fanatı olan oğullarına əvvəlcə “İnter”in köynəyini bağışlayırlar.
Lakin uşağın kədərləndiyini görəndə, “Qoca senyora”nın fanatına aldıqları əsl hədiyyəni təqdim edirlər. Uşaq qutunun içində “Yuventus”un köynəyini görəndə sevinci yerə-göyə sığmır.

N.О.
www.oxu.az
"
"Putin “Müharibə Oyunları”nda iştirak etdi – VİDEORusiya prezidenti Vladimir Putin Belarusla birgə təşkil olunan “Müharibə Oyunları” hərbi təlimlərində müşahidəçi kimi iştirak edib.
Oxu.Az AzNews.az-a istinadən xəbər verir ki, dünya mediası bu təlimləri Putinin Qərbə güc nümayişi kimi şərh edir.
Təlimlərin keçirildiyi bölgədən çəkilmiş görüntülər gerçək müharibə mənzərəsini xatırladır.
Rəsmi məlumatlara əsasən, təlimlərə 13 minə yaxın hərbçi qatılıb. Lakin NATO müşahidəçiləri bu rəqəmin daha böyük – 100 minə yaxın olduğunu ehtimal edir.
Təlimlər zamanı tanklardan, müxtəlif zirehli avtomobillərdən, iriçaplı silahlardan və raketlərdən istifadə olunub. Rusiya, eyni zamanda, hərbi gəmilər vasitəsilə Qazaxıstanda yerləşən hədəflərə atəş açıb.
Qeyd edək ki, təlimlərin qeyri-şəffaflığı NATO ölkələrinin, o cümlədən, Polşa və Baltikyanı ölkələrin dərin narahatlığına səbəb olub. Qərb ölkələri rəsmi Moskvanın niyyətini təndiq ediblər.
N.О.
www.oxu.az
"
"Myanma hökuməti BMT-nin müsəlmanlara humanitar yardım çatdırmasına icazə verməyibMyanma hökuməti Arakandakı müsəlmanlara humanitar yardım aparılmasına icazə vermir.
Oxu.Az Report-a istinadən xəbər verir ki, bunu BMT-nin sözçüsü Stefane Dujarric gündəlik mətbuat konfransında bildirib.
Onun sözlərinə görə, BMT Myanma hökumətindən Arakan əhalisinə humanitar yardım aparılması ilə bağlı icazə istəyib: “Hökumət BMT-nin istəyini təmin etmədi. Myanmada hadisə baş verən bölgədə 300 min insanın qidaya, 170 min nəfərin tibbi xidmətə, 55 min hamilə qadının isə əlavə qidalanmaya ciddi ehtiyacı var”.
BMT-nin sözçüsü deyib ki, onlar icazə verilmədiyindən hadisə baş verən bölgələrə girə və ora ilə bağlı xəbərləri təsdiqləyə bilmirlər. 
S.Dujarric avqutsun 25-dən indiyədək Myanmadan Banqladeşə 415 min nəfərin sığındığını vurğulayıb.
N.O.
www.oxu.az
"
"Moskvada 8 idarə təxliyyə olunduMoskvada səhər yenə həyəcanlı açılıb. 
Oxu.Az Trend-ə istinadən məlumat verir ki, paytaxt hüquq-mühafizə orqanlarından verilən xəbərə görə, Moskvada minalanmış obyektlər barədə anonim zəng alındıqdan sonra 8 idarənin əməkdaşları təxliyyə edilib.
Məlumata görə, partlayıcı qurğuların Lyublino, Vnukovo, Basmannıy, Boqorodskoye, Kuzminki, Naqorniy, Solnsevo və Lefortovo rayon idarələrinə qoyulması barədə anonim zənglər qəbul olunub.
Qeyd olunur ki, anonim zənglərlə əlaqədar hər idarədən 50-250 adam təxliyyə edilib.
N.O.
www.oxu.az
"
"Rus-belarus təlimlərində vertolyot tamaşaçıların üzərinə raket buraxdı - VİDEOLeningrad vilayətində yerləşən “Lujskiy” poliqonunda, Rusiya və Belarusun birgə keçirdiyi “Qərb-2017” hərbi təlimlərində baş vermiş insident nəticəsində bir neçə insan xəsarət alıb.
Oxu.Az 66.ru-ya istinadən xəbər verir ki, Ka-52 hərbi vertolyotu nasazlıq nəticəsində, qeyri-ixtiyari olaraq “yer-hava” raketlərini tamaşaçılar olan yerə buraxıb. Hadisə nəticəsində iki nəfər xəstəxanaya yerləşdirilib.
Qeyd edək ki, ""Qərb-2017"" hərbi təlimləri 14-20 sentyabr tarixlərində Belarus ərazisində və Rusiyanın 3 poliqonunda keçirilir. Məlumata görə, hərbi təlimlərdə 12,7 min hərbçidən ibarət şəxsi heyət iştirak edir.

E.Ə, E.C.
www.oxu.az
"
"İşləmək üçün Türkiyəyə gedən azərbaycanlı çayda boğuldu – VİDEOTrabzonda azərbaycanlı çayda boğulub.
Oxu.Az Qafqazinfo-ya istinadən xəbər verir ki, çay tarlasında işləyən azərbaycanlı sərinləmək üçün çaya enib və bu zaman boğulub. O, kəndlilər tərəfindən çıxarılaraq, xəstəxanaya çatdırılsa da, dünyasını dəyişib. Adı dəqiq məlum olmayan şəxsin meyiti yaxınları tərəfindən Azərbaycana gətirilib.

 
E.C.
www.oxu.az
"
"Bitkoinlərə görə ilk qətl törədildi – TürkiyədəTürkiyə təhlükəsizlik qüvvələri tərəfindən ölkə ərazisində kriptovalyutaya görə ilk qətli törətməkdə şübhəli bilinən dörd nəfərdən ibarət dəstə saxlanılıb.
Oxu.Az-ın xəbərinə görə, bu barədə NTV məlumat yayıb.
Kanalın məlumatına əsasən, 22 yaşlı gəncin cəsədi üç gün bundan öncə avtomobildə tapılıb. 
İstintaqın gedişatı zamanı cinayətkarların qətldən sonra onun barmağı vasitəsilə mobil telefonu blokdan çıxarmağa və bitkoinlərlə iş üçün nəzərdə tutulan tətbiqə girməyə cəhd etdikləri aydın olub. Lakin cinayətkarlar öz istəyinə nail ola bilməyiblər.
N.О.
www.oxu.az
"
"ABŞ-da polis tələbəyə atəş açdı – VİDEOHadisə ABŞ-ın Corciya Universitetində baş verib.
Oxu.Az Life.ru-ya istinadən xəbər verir ki, polis balaca bıçaqla silahlanan 21 yaşlı transgender tələbə Skaut Şultsa atəş açıb. Polis onu sakitləşdirməyə çalışsa da, Skaut ona “məni vur” deyə qışqırıb.
Hadisədən 2 gün sonra qız xəstəxanada dünyasını dəyişib. Mərhumun atası hesab edir ki, polis məsələni başqa cür də həll edə bilərdi.

E.C.
www.oxu.az
"
"Qazaxıstanda avtomobil dəvə ilə toqquşdu: 5 ölüQazaxıstanın Alma-Atı vilayətində “Range Rover” markalı avtomobilin dəvə ilə toqquşması nəticəsində 5 nəfər ölüb.
Oxu.Az-ın APA-ya istinadən verdiyi xəbərə görə, bu barədə vilayət üzrə Daxili İşlər Departamentinin mətbuat xidməti məlumat yayıb.
Hadisə bu gecə “Qərbi Avropa-Qərbi Çin” yolunda baş verib. 43 yaşlı qadın tərəfindən idarə olunan avtomobil Aydarlı kəndi yaxınlığında dəvə ilə toqquşub. Baş verən qəza zamanı sürücü və 3 sərnişin hadisə yerində, daha bir nəfər isə xəstəxanada ölüb. Sahibinin hələlik müəyyənləşdirilmədiyi dəvə də hadisə yerində tələf olub. 
N.O.
www.oxu.az
"
"Rusiyada Putinin hüquqlarını məhdudlaşdırmaq istəyirlər""Yabloko"" siyasi partiyasının fraksiyaları üç regional qanunverici iclasda prezidentin hərbi qüvvəni xaricdə istifadə etmək hüququnu məhdudlaşdıran qanun layihəsi təklif edib.
Oxu.Az-ın xəbərinə görə, bu barədə ""Dojd"" məlumat verir.
Partiya tərəfindən təklif olunan düzəlişlərdə deyilir ki, Rusiya silahlı qüvvələrinin ölkə xaricində operativ istifadə müddəti 60 gündən, qeyri-operativ isə bir ildən çox olmamalıdır.
Prezident istifadə müddətlərini uzatmaq uçun Federasiya Şurasına müraciət etməlidir. Düzəlişlərin Müdafiə haqqında qanuna daxil edilməsi planlaşdırılır.
N.O.
www.oxu.az
"
"Yer kürəsi ətrafında 79 günŞotlandiyalı Mark Bomont 79 günə Yer kürəsini velosipedlə dövr edərək, dünya rekordu müəyyənləşdirib.
Oxu.Az Report-a istinadən xəbər verir ki, o, sentyabrın 18-də Parisdə Zəfər tağlarında səyahətinə yekun vurub.
34 yaşlı Bomont dünya səyahətinə iyulun 2-də Parisdən yola düşüb. Bu müddət ərzində velosipedçi 16 ölkənin ərazisindən keçməklə, təxminən 29 min km məsafə qət edib. O, gündə orta hesabla 370 kilometr yol gedib. O, əvvəlki - 44 günlük dünya rekordunu təzələyib. Şotlandiyalı bildirib ki, onu bu addımı atmağa Jül Vernin ""80 gün Yerin ətrafında"" romanı ilhamlandırıb.
N.О.
www.oxu.az
"
"“Mariya” qasırğası Dominikan baş nazirinin evini uçurduKarib dənizində maksimal 5-ci dərəcəyədək güclənən “Mariya” qasırğası  Dominikan Birliyinin baş naziri Ruzvelt Skerritin evini uçurub.
Oxu.Az-ın APA-ya istinadla xəbərinə görə, baş nazir bu barədə özünün “Facebook” səhifəsində yazıb.
“Şiddətli külək evin damını uçurub. Təbii fəlakət qarşısında acizəm. Hazırda evi su basır”, -yazan R.Skerrit daha sonra xilas edildiyini bildirib.
Qeyd edək ki, 2015-ci ilin avqustunda “Erika” qasırğası Dominikan adasında ciddi fəsadlar törədib.
Donald Tramp “Mariya” qasırğası ilə əlaqədar Karib dənizindəki ABŞ-a məxsus Vircin adalarında fövqəladə vəziyyət elan edib.
A.S.
www.oxu.az
"
"Tramp Vircin adalarında fövqəladə vəziyyət elan etdiDonald Tramp “Mariya” qasırğası ilə əlaqədar Karib dənizində ABŞ-a məxsus Vircin adalarında fövqəladə vəziyyət elan edib.
Oxu.Az-ın APA-ya istinadla xəbərinə görə, bu barədə Ağ Evin yaydığı açıqlamada bildirilir.
Dördüncü kateqoriyaya qədər güclənən “Mariya” qasırğası Vircin adalarına yaxınlaşır. Hazırda qasırğanın episentrində küləyin sürətinin saatda 215 kilometrə çatdığı bildirilir.
A.S.
www.oxu.az
"
"İndoneziya prezidentinə qarşı sui-qəsdİndoneziya təhlükəsizlik qüvvələri ölkə prezidenti Coko Vidodoya qarşı sui-qəsd cəhdinin qarşısını alıb.
Oxu.Az-ın APA-ya istinadən verdiyi xəbərə görə, ötən gün Qərbi Yava əyalətində dövlət başçısına sui-qəsdin təşkil edilməsində şübhəli bilinən 31 yaşlı kişi saxlanılıb.
Üzərində partlayıcı qurğu aşkarlanan şəxs Sirebon şəhər hava limanı yaxınlığında saxlanılıb. Məlumata əsasən, şübhəli sui-qəsdi sentyabrın 19-da, prezidentin helikopter meydançasına gəlişi zamanı həyata keçirməyi planlaşdırıb.
İlkin araşdırmalara görə, saxlanılan şəxs İŞİD-lə əlaqəli yerli ekstremist özəyin üzvüdür. Son zamanlar ölkədə baş verən terror aktlarının arxasında İŞİD-lə əlaqəli yerli qruplaşmalarının durduğu güman edilir.
A.S.
www.oxu.az
"
"Poroşenko: ABŞ Ukraynaya 500 milyon dollar dəyərində hərbi yardım ayırıbABŞ Senatının qəbul etdiyi büdcə layihəsi Ukraynaya 500 milyon dollar dəyərində hərbi yardımın ayrılmasını nəzərdə tutur.
Oxu.Az-ın APA-ya istinadla xəbərinə görə, bunu Ukrayna prezidenti Petro Poroşenko özünün “Facebook” səhifəsində yazıb.
O qeyd edib ki, sənədlə rəsmi Kiyevə müdafiə xarakterli letal (öldürücü) silahların verilməsi təsdiqlənib.
Qeyd edək ki, bu gün ABŞ Senatı milli müdafiə xərclərinə dair 700 milyard dollarlıq büdcə layihəsini səs çoxluğu ilə qəbul edib.
A.S.
www.oxu.az
"
"ABŞ İsraildə ilk hərbi bazını açdıBazar ertəsi İsrailin cənubunda ABŞ-ın ilk daimi hərbi bazası açılıb. Orada Amerika əsgərləri və zabitləri xidmət edəcək.
Oxu.Az Report-a istinadən xəbər verir ki, bu barədə İsrail ordusunun mətbuat xidməti məlumat yayıb.
""Biz İsrail dövləti və İsrail ordusunun tarixində ilk dəfə olaraq ABŞ-ın üzərində bayrağı dalğalanan daimi hərbi bazasını yaratdıq"", — deyə açılış mərasimində İsrailin Hava Hücumundan Müdafiə Qüvvələrinin komandanı Svika Haymoviç bildirib.
Qeyd olunur ki, Amerika bazası İsrailin hava hücumundan müdafiə hissələrindən birinin ixtiyarına verilib.
A.M.
www.oxu.az
 
"
"Türkiyədə tanınmış ürək cərrahı intihar etdiTürkiyənin tanınmış ürək cərrahı, professor, doktor İlhan Paşaoğlu Ankarada intihar edib.
Oxu.Az Report-a istinadən xəbər verir ki, cərrahın meyiti Ankarada, yaşadığı mənzildə aşkarlanıb.
O, sentyabrın 18-də dəfn edilib.
Tanınmış cərrahın ölümü ilə bağlı cinayət işi açılıb, araşdırma aparılır.
Qeyd edək ki, İlhan Paşaoğlu Türkiyənin 10-cu prezidenti Ahmet Necdet Sezerin də ürəyinidə cərrahiyyə əməliyyatı keçirib.



A.M.
www.oxu.az
 
"
"Gürcüstanın hakim partiyası azərbaycanlını Marneuli meri vəzifəsinə namizəd irəli sürübGürcüstanın “Gürcü arzusu-Demokratik Gürcüstan” partiyası bələdiyyə seçkiləri ilə bağlı namizədlərinin siyahısına dəyişiklik edib. 
Oxu.Az Report-un Gürcüstan bürosu xəbər verir ki, hakim partiya Marneuli Rayon İcra Hakimiyyəti başçısı vəzifəsinə namizədini dəyişib. Marneulidən əvvəlcə Amiran Giorqadzenin namizədliyi irəli sürülsə, də bu gün namizədlərin siyahısında dəyişiklik olunub.
Bu vəzifəyə Tbilisidə anadan olmuş, Gürcüstanın Azərbaycandakı səfirliyində çalışmış Teymur Abbasovun (Temuri Abbazovi) namizədliyi irəli sürülüb.
Hakim partiyadan “Report”un yerli bürosuna bildiriblər ki, əvvəlcə siyahı tərtib olunarkən bəzi amillər nəzərə alınmayıb. Lakin müzakirələrdən sonra azərbaycanlıların yığcam yaşadıqları bölgələrdən azərbaycanlı namizdələrin irəli sürülməsi barədə qərar qəbul olunub.
Hakim partiyanın siyahısında digər dəyişikliklərin də olunacağı istisna olunmur.
Qeyd edək ki, hazırda “Gürcü arzusu-Demokratik Gürcüstan” partiyasının siyahısında Rustavi şəhərinin meri vəzifəsinə İrakli Tabağua, Qardabani Rayon İcra Hakimiyyəti başçısı vəzifəsinə Ramaz Budaqaşvili, Bolnisi Rayon İcra Hakimiyyəti başçısı vəzifəsinə Davit Şerazadişvili, Dmanisi Rayon İcra Hakimiyyəti başçısı vəzifəsinə Giorgi Tatuaşvili, Tsalka şəhərinin meri vəzifəsinə İlya Sabadze, Tetritskaro şəhərinin meri vəzifəsinə isə Giorgi Koridzenin adları əksini tapıb.
Ermənilərin sıx yaşadıqları Samtsxe-Cavaxetiya regionunda isə “Gürcü arzusu-Demokratik Gürcüstan” partiyası iki nəfər erməni əsilli vətəndaşın namizədliyini irəli sürüb.
Gürcüstanda yerli idarəetmə orqanlarına seçkilər oktyabrın 21-də keçiriləcək.
www.oxu.az
"
"Banqladeşdə fillər rohinca qaçqınlarını tapdalayıblar: Ölənlər varBanqladeşlə Myanma sərhədində vəhşi fillər qaçqınların düşərgəsinə hücum edib. 
Oxu.Az-ın Report-a istinadən verdiyi xəbərə görə, faciə Koks-Bazar şəhərində baş verib.
Nəticədə fillər 2 rohinca qaçqınını tapdalayaraq öldürüb, 5-ni isə yaralayıb. Ölənlər - 55 yaşlı kişi və 2 yaşlı uşaqdır.
Xəsarət alanlar yerli xəstəxanaya çatdırılıb.
Qeyd edək ki, Banqladeş ərazisindəki qaçqın düşərgəsində məskunlaşmış müsəlman rohincalar Myanma Silahlı Qüvvələrinin təqiblərdən qaçırlar. Cari ilin avqustun 25-dən sentyabrın yarısınadək Rakhayn ştatından Banqladeşə 410 mindən artıq rohincalı keçib. Banqladeş ərazisində sərhəd boyu yerləşən qaçqın düşərgələri artıq dolub. 
N.О.
www.oxu.az
"
"İraq hökuməti Kürdüstanın müstəqillik referendumuna dair qərar qəbul edibİraq Ali məhkəməsi bu gün  İraq Kürdüstanının müstəqillik referendumunun dayandırılması barədə qərar qəbul edib. 
Oxu.Az-ın məlumatına görə, bu barədə APA ""Agence France-Presse"" agentliyinə istinadən xəbər verir.
Qeyd edək ki, İraq Kürdüstanı Yerli İdarəçiliyinin rəhbəri Məsud Bərzani sentyabrın 25-də İraq Kürdüstanında müstəqillik referendumunun keçirilməsi barədə qərar qəbul edib. İraq hökuməti və parlamenti referendumun qanunsuz olduğunu bəyan edib.  ABŞ, Almaniya, Fransa və BMT nümayəndələri M.Bərzani ilə görüşərək alternativ təklif irəli sürərək, referendumu təxirə salmağa çağırıblar. İraq Kürdüstanının ali seçki qurumu isə Qərbin müstəqillik referendumunun təxirə salınması təklifini rədd edib.
N.O.
www.oxu.az
"
"Qoada spirtli içkilər qadağa olunduHindistanın Qoa ştatının rəhbərliyi yeni istirahət mövsümünün başlanması ilə ictimai yerlərdə spirtli içkilərin satışını qadağan etmək niyyətindədir.
Oxu.Az Trend-ə istinadən xəbər verir ki, bunu ştatın baş naziri elan edib.
Qadağa artıq bu ilin oktyabrında qüvvəyə minə bilər.
Nazirin sözlərinə görə, bu qərarın məqsədi sərxoş insanların səbəb olduğu xoşagəlməz halların qarşısını almaqdır.
Yeni qərara əsasən, spirtli içkini yalnız qapalı məkanda içmək mümkün olacaq. Mağazaların girişində spirtli içki içiləcəyi təqdirdə mağazanın cərimə olunacağı da bildirilib.
E.Ə.
www.oxu.az
"
"Sibirdə dondurucu həyat - FOTOBBC-nin fotoqrafı Timoti Allen Sibirə 16 günlük səyahətə yollanıb.
Oxu.Az “Dailymail”ə istinadən xəbər verir ki, o, Sibirin Yamalo-Nenets rayonunda, maralların 800 km-lik köçünə qoşulub.   
- 45 dərəcə soyuqda sağ qalmaq üçün qan içən nenets tayfasının həyatını göstərən heyranedici kadrları təqdim edirik:
























































E.C.
www.oxu.az
"
"İngiltərədə əsgər yanan avtomobildən 3 nəfəri xilas etdi – FOTOİngiltərənin Qlosterşir qraflığında baş vermiş dəhşətli qəzada 4 nəfər həyatını itirib.
Oxu.Az “Dailymail”ə istinadən xəbər verir ki, cənuba hərəkət edən yük avtomobili qəza törədərək, daha iki avtomobili vurub. Hadisə yerinə ən tez özünü çatdıran Aleks Morqan adlı dəniz piyadası qəhrəmanlıq göstərərək, yanan avtomobildə sıxılıb qalan 2 uşağı və anasını xilas edib.
































E.C.
www.oxu.az
"
"Türkiyədə gənc nişanından bir gün əvvəl faciəvi şəkildə öldü - VİDEO + FOTOAntalyada bu gün baş tutacaq nişanına hazırlaşan 22 yaşlı tələbə Tolqa Sarıkafa dünən axşam dostları ilə birlikdə spirtli içki və uyuşdurucu maddə istifadə etdikdən sonra qəfil halı pisləşərək, dünyasını dəyişib. 
Oxu.Az-ın məlumatına görə, bu barədə Milli.Az Haberler-ə istinadən xəbər verir.
Polis hadisə ilə əlaqədar Sarıkafanın 6 dostunu nəzarətə alıb. Şübhəlilər ifadələrinin alınması üçün polis bölməsinə aparılıblar.
Hadisə 4 mərtəbəli binanın zirzəmisində, saat 22:30 radələrində baş verib. Kocaeli Universitetinin İqtisadiyyat fakültəsinin tələbəsi Tolqa Sarıkafa sevgilisi Burcu S. ilə bu gün planlaşdırılan nişanları üçün dünən gün ərzində alış-veriş edib, üzük alıb. 












N.O.
www.oxu.az
"
"London terroru: Saxlanılan şəxslər mühacirlərdir – VİDEO + FOTOLondon metrosunda baş vermiş partlayışa görə 2 nəfər şübhəli şəxs qismində saxlanılıb. 
Oxu.Az “Dailymail”ə istinadən xəbər verir ki, bunlar 21 yaşlı suriyalı Yahya Faroukh və adı açıqlanmayan 18 yaşlı iraqlıdır. Onların hər ikisi İngiltərəyə mühacirət edərək, Penelopa və Ronald Cons ailəsinin himayəsi altında yaşayıb. Hazırda saxlanılan şəxslər polis idarəsində dindirilir.
London metrosunun “Parsons Green” stansiyasında 15 sentyabrda baş vermiş partlayışda 30 nəfər xəsarət alıb. Partlayışa görə məsuliyyəti İŞİD terror qruplaşması öz üzərinə götürüb.
Böyük Britaniyada terror təhlükəsinin səviyyəsi kritik həddə yüksəldilib.



























E.C.
www.oxu.az
 
"
"Türkiyə İraq və Suriya ilə sərhəddə hərbi əməliyyatlara başladıTürkiyə Silahlı Qüvvələri (SQ) İraq və Suriya ilə sərhəddə, Şırnak vilayətində genişmiqyaslı hərbi əməliyyatlara başlayıb.
Oxu.Az-ın məlumatına əsasən, bu barədə Trend Türkiyə SQ Baş Qərargahına istinadən məlumat verir.
Hazırda İraq ərazisində PKK terror təşkilatına qarşı hərbi əməliyyatların da aparıldığı bildirilir.
Türkiyə SQ-nin hərbi əməliyyatlara cəlb olunan hərbi texnikasının və şəxsi heyətinin sayı barədə məlumat verilmir.
N.O.
www.oxu.az
"
"Türkiyədə terror planlaşdıran 10 nəfər zərərsizləşdirilibTürkiyə Silahlı Qüvvələri terror törətməyi planlaşdıran 10 terrorçunu zərərsizləşdirib, daha 4-ü isə hərbçilərə təslim olub.
Oxu.Az Report-a istinadən xəbər verir ki, bu barədə Türkiyə Silahlı Qüvvələri Baş Qərargahı məlumat yayıb.
Onların 3-ü Türkiyənin Hakkari əyalətinin Çukurca rayonundakı hərbi hissəyə hücum etmək istəyərkən məhv ediliblər.
Məlumata görə, ölkənin Siirt əyalətinin Eruh rayonuda keçirilən antiterror əməliyyatı nəticəsində 7 terrorçu havadan endirilən zərbələr nəticəsində məhv edilib.
İraqın şimalındakı terrorçuların sığınacaqlarından qaçan 4 terrorçu isə Türkiyənin Şırnak əyalətinin Silpi rayonunda hərbçilərə təslim olub. 
N.O.
www.oxu.az
"
"Venesuela prezidenti özünü ""Karib Stalini"" adlandırdıVenesuela prezidenti Nikolas Madura əmindir ki, onun İosif Stalinlə ümumi cizgiləri var.
Oxu.Az-ın xəbərinə görə, o, belə bir  bəyanatla ""Venezolana de Television"" telekanalının efirində çıxış edib.
“Dünyada məni Karib Stalini zənn edən insanlar mövcuddur. Bəli, mən bənzəyirəm. Mənə profilimdən baxın”, - deyə prezident bildirib.
Daha sonra Maduro qeyd edib ki, onu tənqid edən əksər dünya liderləri  daha da amansızdırlar. O, İspaniya hökumətinin sədri Mariano Rahoyu misal gətirib. Maduronun sözlərinə görə, Rahoy 700 meri həbs etmək üçün Kataloniyaya polis yollayıb.
“Kim diktator kimi hərəkət edir? Müxalifətə plebisit keçirməyə icazə verən Maduro, ya Kataloniyanın öz fikrini bildirməsini istəməyən Rahoy?”, - deyə prezident bildirib.
N.О.
www.oxu.az
"
"Meksikada atışma nəticəsində 9 nəfər öldüMeksikanın Qerrero ştatında hərbi formalı cinayətkarla polis arasında atışma nəticəsində 9 nəfər ölüb.
Oxu.Az-ın Trend-ə istinadən verdiyi məlumata görə, bu haqda yerli hakimiyyət orqanları xəbər verib.
Hücum edənlər polisə Teloloapan bələdiyyəsində patrul apardığı zaman hücum ediblər. Nəticədə 8 cinayətkar və bir hərbçi ölüb.
A.S.
www.oxu.az
"
"Lavrov və Tillerson görüşdüNyu-Yorkda Rusiya XİN rəhbəri Sergey Lavrov və ABŞ dövlət katibi Reks Tillerson arasında görüş keçirilib.
Oxu.Az-ın  APA-ya istinadən verdiyi xəbərə görə, ABŞ tərəfinin təşəbbüsü ilə keçirilən görüş 45 dəqiqə davam edib.
İlkin məlumata əsasən, diqqət mərkəzində Suriya və Ukraynadakı vəziyyət olub.  Rusiyanın BMT-dəki Daimi nümayəndəliyində baş tutan görüş mətbuata qapalı keçirilib.
www.oxu.az
"
"Rumıniyada baş verən fırtına nəticəsində 8 nəfər ölübRumıniyada baş verən fırtına nəticəsində 8 nəfər ölüb, 62 nəfər müxtəlif dərəcəli xəsarət alıb.
Oxu.Az-ın APA-ya istinadən verdiyi xəbərə görə, təbii fəlakət ölkənin qərb bölgəsində ciddi fəsadlar törədib.
Məlumata görə, güclü külək ağacları evlərin, maşınların üstünə aşırıb. Xəsarət alanlar arasında 2 uşağın olduğu bildirilir. Xəstəxanaya yerləşdirilən uşaqların vəziyyəti ağır kimi qiymətləndirilir. 
N.O.
www.oxu.az
"
"ABŞ-da təyyarə qəzası baş verib: Ölənlər varABŞ-da yüngülmühərrikli ""Cirrus SR22"" təyyarəsi qəzaya uğrayıb.
Oxu.Az-ın ""Report""a istinadən məlumatına görə, bu barədə ""Associated Press"" xəbər verib.
Xəbərdə bildirilir ki, Fort-Kollins şəhərindən səmaya qalxaraq Moava (Yuta ştatı) doğru uçan təyyarə Kolorado ştatında, Denverdən 270 kilometr qərbdə qəzaya uğrayıb. 
Hadisə zamanı təyyarədə bir ailənin 4 üzvü olub. Onların hamısı qəzada həlak olub. Ölənlərin şəxsiyyəti açıqlanmır. 
Hadisə ilə bağlı araşdırma aparılır. Qəzanın başvermə səbəbləri məlum deyil. 
N.O.
www.oxu.az
"
"Britaniya səması göy qurşağı ilə örtüldü – VİDEO + FOTOSon günlər yağan aramsız yağışlar və gün işığı göy qurşağının yaranmasına səbəb olub. London üzərində hətta ikili göy qurşağı da müşahidə olunub.
Oxu.Az “Dailymail”ə istinadən həmin görüntüləri təqdim edir :

 
































E.C.
www.oxu.az
"
"ABŞ Kubadakı səfirliyini bağlaya bilərABŞ Kubadakı səfirliyinin bir neçə əməkdaşının akustik hücumun təsirinə məruz qalmasından sonra səfirliyin bağlanması məsələsi gündəlikdədir.
Oxu.Az-ın APA-ya istinadən verdiyi məlumata görə, bunu bu gün ABŞ dövlət katibi Reks Tillerson bildirib.
R. Tillerson ABŞ-ın Kubadakı səfirliyinin bağlanması məsələsinə baxıldığını qeyd edib.
Qeyd edək ki, avqust ayında ABŞ Dövlət Departamenti ABŞ-ın Havanadakı səfirliyinin bir neçə əməkdaşının xüsusi cihaz vasitəsi ilə akustik hücuma məruz qaldığını bəyan edib. Həkimlər həmin diplomatlara yüngül kəllə-beyin travması diaqnozu qoyublar. 
N.O.
www.oxu.az
"
"Pakistanda partlayış: 5 ölüPakistanın şimal-qərbində Navaqay yaşayış sahəsində yol kənarında məsafədən idarə olunan bomba partladılıb.
Oxu.Az-ın Trend-ə istinadən verdiyi məlumata görə, partlayış nəticəsində azı 5 nəfər həlak olub.
Məlumata əsasən, təhlükəsizlik xidməti əməkdaşları ərazini mühasirəyə alıblar və terrorçuların axtarışına başlayıblar. Hələlik heç bir qruplaşma partlayışa görə məsuliyyəti üzərinə götürməyib.
A.M.
www.oxu.az
 
"
"Küveyt Şimali Koreya səfirindən ölkəni tərk etməsini tələb etdiKüveyt yeni raket sınağına etiraz edərək Şimali Koreya səfirindən ölkəni tərk etməsini tələb edib.
Oxu.Az-ın Trend-ə istinadən verdiyi məlumata görə, Küveyt Şimali Koreyanın diplomatik nümayəndəliyinin sayını azaltmağa qərar verib. Ölkədə yalnız diplomatik missiyanın rəhbəri vəzifəsini icra edən və daha üç diplomat qalacaq.
Məlumata əsasən, Şimali Koreyanın səfiri bu qərardan xəbərdar olduğunu və sentyabrın sonuna qədər Küveyti tərk edəcəyini bildirib.
A.M.
www.oxu.az
"
"Ukraynada rus dilində danışan kassir polisə verildiUkrayna hipermarketlərindən birində müştəri ilə kassir arasında rus dilində danışmaq üstündə insident baş verib.
Oxu.Az Report-a istinadən xəbər verir ki, bu barədə alıcı sosial şəbəkələrdə məlumat verib.
Hipermarketin kassiri Ukrayna dilində danışan müştəriyə onu başa düşmədiyini bildirib və alıcı ilə rus dilində danışmağa başlayıb.
Kişi müştəri qadın kassirin Ukrayna qanunlarını pozduğunu hesab edib.
“O utanmadan deyir ki, “mən Ukrayna dilini başa düşmürəm. Ümumiyyətlə mən rusam”. Mən inzibatçını çağırmağı və şikayət kitabçasını tələb etdim”, - deyə o bildirib.
Alıcıya şikayət kitabçası verilməyib, bundan sonra o, polis çağırmaq qərarına gəlib.
A.M.
www.oxu.az
 
"
"Türkiyədə 80 milyon dolları dələduzluqla ələ keçirən vəkil Azərbayana qaçdı – FOTOTürkiyədə dələduzluq yolu ilə 150-dən çox adamı aldadan və onların 250 milyon TL-ni (təxminən 80 milyon dollar) dələduzluq yolu ilə ələ keçirən vəkilin Azərbaycana qaçdığı bildirilir.
Oxu.Az xəbər verir ki, bu haqda Virtualaz.org yazıb.
Konya Barosunun (Vəkillər Kollegiyasının) üzvü olan, lakin törətdiyi dələduzluq əməllərinə görə kollegiyadan xaric edilən Burak Yankınla yanaşı nişanlısı və iki qardaşı da bu dələduzluq işində fiqurantdır. İş üzrə cəmi 9 nəfərin adı keçir. Yankın və digərlərinin barəsində 28 il həbs cəzası tələb edilir. İşə İstanbul məhkəməsi baxır.
Zərərçəkənlərdən İlkay Y. məhkəməyə ifadəsində deyib ki, Burak Yankın üzərinə həbs qoyulmuş avtomobilləri hərracdan ucuz qiymətə alaraq özünə cüzi gəlir götürməklə ona satacağı ilə aldadıb. Digər zərərçəkən Veysi Z. vəkilin avtomobil kirayəsi ilə məşğul olan şirkətlərdən avtomobilləri götürüb onlara verdiyini deyib. Mehmet. A. adlı zərərçən isə deyib ki, dost-tanışdan borc topladığı 5.5 milyon TL-ni dələduza qapdırıb. “Həyatım məhv oldu, borclulardan aldığım təhdidin sayı-hesabı yoxdur. Uşaqlarımla təhdid edilirəm”-o deyib.
Lüks arabalar düşkünü kimi tanınan Yankının Azərbaycana qaçdığı təxmin edilir. Onun barəsində fərqli məhkəmələrdə cəmi 62 iddia qaldırılıb.



A.M.
www.oxu.az
 
"
"ABŞ-da polisin iti cinayətkarı parçaladı – VİDEOABŞ-da şübhəli şəxsin başına dəhşətli faciə gəlib.
Oxu.Az publika.az-a istinadən xəbər verir ki, polisin yanındakı it şübhəlinin üzərinə hücum edib.
Polis isə şübhəlinin qolunu dişləyən iti ayıra bilməyib. Videoda digər iki polisin hadisəyə kənardan tamaşa etməsi də diqqətdən yayınmayıb.

A.M.
www.oxu.az
 
"
"Yəməndə yaşayış məntəqələri atəşə tutulması nəticəsində ən azı 3 uşaq öldüYəməndə yaşayış məhəllələrinin atəşə tutulması nəticəsində 3 uşaq ölüb, 9 uşaq yaralanıb.
Oxu.Az-ın APA-ya istinadən verdiyi məlumata görə, bu barədə bu gün Qırmızı Xaç Komitəsi məlumat yayıb.
Hadisə sentyabrın 15-də Yəmənin Taiz vilayətində Şab-əl-Dubba və Suk-as-Samil yaşayış məhəllələrinin atəşə tutulması zamanı baş verib. Uşaqlardan ikisi futbol oynayan zaman atəş nəticəsində ölüb. Qırmızı Xaç Komitəsi münaqişə tərəflərini dinc sakinlərin qorunması üçün bütün mümkün tədbirləri görməyə çağırıb.
Qeyd edək ki, 2004-cü ilin avqustundan Yəməndə hökumət qüvvələri və qiyamçı husilər arasında qarşıdurma davam edir. 2015-ci ilin martında Səudiyyə Ərəbistanının başçılıq etdiyi koalisiyanın müdaxiləsindən sonra münaqişə daha aktiv mərhələyə keçib.
BMT-nin bu il avqustun 30-a qədər olan dövrü əhatə edən hesabatına əsasən münaqişə nəticəsində 5 min 144 din sakin ölüb, 8 min 749 din sakin isə yaralanıb. Ümumilikdə 20 milyon nəfərin, yəni Yəmən əhalisinin 70 faizinin humanitar yardıma ehtiyacı var, 3 milyon insan ölkə daxilində məcburi köçkün durumuna düşüb. Yəməndə 2 milyon insan aclıq həddindədir, 2 milyon uşaq isə yetərincə qidalanmır.
A.M.
www.oxu.az
"
"Antalyada turist avtobusu dərəyə aşdı: Ölənlər var – FOTO Türkiyədə turistlərin olduğu avtobus qəzaya uğrayıb.
Oxu.Az-ın Türkiyə mətbuatına istinadən verdiyi məlumata görə,  Antalyadan Adrasana gedən avtobus Təkkə dərəsində 25 metrdən uçuruma düşüb.
Nəticədə 2 nəfər ölüb, 29 nəfər yaralanıb. İlkin məlumata görə, qəzada ölən və yaralananlar Türkiyə vətəndaşlarıdır.



A.M.
www.oxu.az
"
"Saakaşvili Kiyevdə mitinq keçirmək niyyətindədirGürcüstanın sabiq prezidenti və Ukraynanın Odessa vilayətinin sabiq qubernatoru Mixail Saakaşvili oktyabrın 17-də Kiyevdə hakimiyyətdə islahatlar tələbləri ilə mitinq keçirmək niyyətindədir.
Oxu.Az-ın APA-ya istinadən verdiyi məlumata görə, M. Saakaşvili bunu bu gün Facebook sosial şəbəkəsindəki səhifəsində yazıb.
M. Saakaşvili yazıb ki, rəhbərlik etdiyi siyasi hərəkat ictimai fəalların təşəbbüsünə qoşulmağa qərar verib: Oktyabrın 17-də Kiyevdə korrupsiyadan azad məhkəmənin yaradılması, deputat toxunulmazlığının ləğv edilməsi və yeni seçki qanunun qəbulu tələbi ilə toplaşacağıq. Digər tələbləri isə oktyabrın 17-dək bütün Ukrayna üzrə görüşlər keçirərək müəyyənləşdirəcəyik”.
Bundan əvvəl M. Saakaşvili ona sentyabrın 19-da Ali Radada çıxış etmək imkanı yaradılmasına çalışacağını bəyan edib.
Qeyd edək ki, Gürcüstanda bir sıra cinayətlərdə ittiham olunan M. Saakaşvili 2015-ci ilin mayında Ukrayna vətəndaşlığı alıb və Odessa vilayətinin qubernatoru təyin edilib. 2016-cı ilin noyabrında isə qubernator postundan istefa verib və hakimiyyəti tənqid etməyə başlayıb. Ukrayna prezidenti Petr Poroşenko bu il iyulun 26-da, M. Saakaşvili ABŞ-da olarkən onu Ukrayna vətəndaşlığından məhrum edib. Ancaq M. Saakaşvili sentyabrın 10-da tərəfdarları ilə birlikdə Polşa sərhədindən Ukraynaya keçməyi bacarıb. Bu zaman Ukrayna təhlükəsizlik qüvvələrinin 22 əməkdaşı xəsarət alıb. Lvov polisi sərhədin qanunsuz keçmək və polisə müqavimət ittihamları il’ 15 ilə qədər azadlıqdan məhrumetməni nəzərdə tutan cinayət işi açılıb.
Ancaq Ukrayna baş prokuroru Yuriy Lutsenko M. Saakaşvilinin sərhədi keçməklə bağlı həbs edilməyəcəyini bildirib. Eyni zamanda baş prokuror deyib ki, M. Saakaşvili ilə bağlı Ukraynada hüquqi məsələlər tənzimlənənə qədər sabiq Odessa qubernatoru Gürcüstana da deportasiya edilməyəcək.
A.M.
www.oxu.az
"
"Tanınmış aktyoru avtomobilində öldürdülər – FOTO“Macros” serialının yeni mövsümü üçün Meksikada çəkiliş üçün məkanlar araşdıran aktyor-prodüser Karlos Muoz Portal qətlə yetirilib.
Oxu.Az metbuat.az-a istinadən bildirir ki, 37 yaşlı aktyor Meksikanın ən təhlükəli bölgələrindən olan Temaskalapa qəsəbəsində avtomobilində güllənərək öldürülmüş halda aşkarlanıb.
Hadisənin şahidləri olmadığına görə, araşdırmalarda çətinlik yaranıb. Onun çəkiliş üçün həmin qəsəbəyə getdiyi söylənilir.



A.M.
www.oxu.az
"
"Suriyanın ordusu Deyr-əz-Zor şəhərinin 2 rayonunu İŞİD-dən azad etdiSuriyanın hökumət qoşunları və müttəfiq qüvvələri Deyr-əz-Zor şəhərinin cənub-şərqində “İslam dövləti” terror qruplaşmasının yaraqlıları tərəfindən nəzarət edilən Mariiya və Xuveycat rayonlarını azad ediblər.
Oxu.Az-ın RİA Novosti-yə istinadən verdiyi məlumata görə, bu haqda şəhərin azad olunması qərargahından xəbər verilir.
Məlumata görə, terrorçular Mayədin şəhəri tərəfə qaçıb, digər hissəsi isə Fərat keçərək Deyr-əz-Zor şəhərinin şimal hissəsində gizlənib.
A.M.
www.oxu.az
"
"Sabiq prezident ömürlük həbsdə qalacaqQahirə Apellyasiya Məhkəməsi Qətərin xeyrinə casusluğa görə azadlıqdan ömürlük məhrum edilən sabiq prezident Məhəmməd Mursi barədə hökmü qüvvədə saxlayıb.
Oxu.Az xarici KİV-lərə istinadən xəbər verir ki, sabiq prezidentin üç tərəfdarı barədə ölüm hökmünü məhkəmə tərəfindən təsdiqlənib.
Cinayət işində Məhəmməd Mursi daxil olmaqla, ümumilikdə 11 nəfərin adı çəkilib. Onlardan üçünü qiyabi mühakimə ediblər.
Qeyd edək ki, sabiq prezident və Misirdə qadağan edilmiş “Müsəlman qardaşlar” hərəkatından olan tərəfdarları Mursi hakimiyyətdə olarkən dövləti zəiflətmək məqsədilə ölkənin xüsusi xidmət orqanlarına və ordusuna aid məxfi sənədləri toplamaqda və Qətər kəşfiyyatına ötürməkdə ittiham ediliblər.
L.Ə.
www.oxu.az 
"
"NATO Türkiyə Rusiya münasibətlərinə reaksiya veribTürkiyənin Rusiyadan “S-400” kompleksləri alması heç də Ankaranın NATO-dan uzaqlaşmasını və ya Rusiya ilə yaxınlaşmasını təsdiqləmir.
Oxu.Az APA-ya istinadən xəbər verir ki, bu barədə NATO  baş katibinin diplomatiya üzrə köməkçisi Taçan İldem bildirib.    
 
“Türkiyənin Rusiyadan “S-400” kompleksləri almasına gəlincə, düşünmürəm ki, bu Türkiyənin NATO və qərb təsisatlardan uzaqlaşmasını və Rusiya ilə yaxınlaşmasını təsdiqləyir. Çünki, Türkiyə rəhbərliyi Ankaranın NATO-nun müttəfiqi olduğunu və həmişə olacağını aydın şəkildə bəyan edib”, - deyə İldem qeyd edib.
 
Qeyd edək ki,  Ankara və Moskva  arasında Rusiya istehsalı olan “S-400” zenit- raket komplekslərinin alınmasına dair saziş imzalanıb. Türkiyə prezidenti Rəcəb Tayyip Ərdoğan “S-400” komplekslərinə görə Ankaranın ilkin ödəniş etdiyini bəyan edib.
L.Ə.
www.oxu.az 
"
"Saakaşvili sentyabrın 19-da mitinq keçirəcəkGürcüstanın sabiq prezidenti, Ukraynanın Odessa vilayətinin keçmiş qubernatoru Mixail Saakaşvili sentyabrın 19-da Ali Radanın binası önündə mitinq keçirməyi planlaşdırır.
 
Oxu.Az APA-ya istinadən xəbər verir ki, bu barədə ""Strana.ua"" saytı Saakaşvilinin ətrafındakı mənbəyə istinadən məlumat yayıb.
Bildirilir ki, saat 10.00 başlayacaq mitinqdə Saakaşviliyə Ali Rada deputatları qarşısında çıxış etməyə imkan verilməsi tələbi irəli sürüləcək. 
L.Ə.
www.oxu.az 
"
"Tbilisinin mərkəzində bina partlayıb Gürcüstan paytaxtı Tbilisidəki Sandro Euli küçəsindəki binada partlayış olub.
Oxu.Az xəbər verir ki, bu barədə Report Gürcüstan bürosuna istinadən məlumat yayıb.
Qeyd edilir ki, binada təmir işləri aparılan zaman qaz balonu partlayıb, bir nəfər ölüb.
Bina əvvəl Kibernetika İnstitutuna məxsus olub və hazırda başqa məqsədlər üçün istifadə olunur.
Hadisə yerində çəkiliş aparılmasına icazə verilməyib.
L.Ə.
www.oxu.az 
 
 
"
"Türkiyədən çamadanda qaçmaq istəyən rusiyalı qadın saxlanılıb – VİDEOGürcüstan vətəndaşı Türkiyədən ölkəsinə qanunsuz yolla rusiyalı qadını keçirmək istəyib.
Oxu.Az-ın IHA agentliyinə istinadən məlumatına görə, gömrükçülər qadını çamadanda aşkarlayıblar.
Hadisə Batumi yaxınlığında Türkiyə-Gürcüstan sərhədinin Sarpi nəzarət-keçid məntəqəsində baş verib. Ağır çamadanı arxasında sürüyən 47 yaşlı kişi gömrük işçilərində şübhə yaradıb. Yoxlama zamanı çamadanın içindən 27 yaşlı Rusiya vətəndaşı Angelina Samusenko çıxıb.
Qeyd edilir ki, Samusenkonun adı cari ilin may ayında Türkiyənin Kəmər şəhərində baş verən qəzada hallanır. İçkili vəziyyətdə sükan arxasında olan rusiyalı qadın Antalyada beş ulduzlu hotellərin birində bağban işləyən altı uşaq atasını avtomobillə vurub öldürüb. Məhkəmənin qərarı ilə Samusenkoya ölkədən çıxış qadağan edilib.

S.B.
www.oxu.az
"
"Rusiyada pansionat yanıb: Ölən və xəsarət alanlar varRusiyada yaşlılar və əlillər üçün nəzərdə tutulmuş pansionatda yanğın baş verib.
Oxu.Az-ın xəbərinə görə, bu barədə APA TASS agentliyinə istinadən məlumat verir.
Məlumata əsasən, yanğın pansionatın üçüncü mərtəbəsində yerləşən istirahət otağındakı televizor və mebelin yanması ilə başlayıb. 
İvanovsk vilayətində baş vermiş hadisə nəticəsində 7 nəfər xəsarət alıb, 2 nəfər ölüb. 112 nəfər təxliyə edilib. 
Hadisə ilə bağlı araşdırma aparılır.
Н.О.
www.oxu.az
"
"Dünyanın ən yaşlı sakini vəfat edibDünyanın ən yaşlı sakini Vayolet Mosse-Braun vəfat edib.
Oxu.Az-ın APA-ya istinadən məlumatına görə, bu barədə Yamayka baş naziri Endryu Holness özünün ""Twitter"" səhifəsində yazıb.
Yamaykalı V. Mosse-Braunun 117 yaşı olub.
Bu ilin aprelin 15-dən V. Mosse-Braun dünyanın ən yaşlı sakini sayılır. Qadın həmçinin Yamaykanın ilk uzun ömürlü sakini hesab olunur.
Onu da əlavə edək ki, V. Mosse-Braunun adı dünya tarixində ən yaşlı insanların ilk ""beşliyi""ndə yer alıb. 
N.O.
www.oxu.az
"
"Çexiyanın xarici işlər naziri avtomobil qəzasına düşdüÇexiyanın xarici işlər naziri Lubomir Zaoralek dünən axşam saatlarında avtomobil qəzasına düşüb.
Oxu.Az  ölkə.az-a istinadən xəbər verir ki, Çexiyanın cənubi-şərqində baş verən qəzada başından xəsarət alan nazir helikopterlə xəstəxanaya çatdırılıb. Müayinədən sonra naziri müalicə üçün evə buraxıblar. Bu barədə məlumatı nazirliyin nümayəndəsi İrena Valentova verib.
Məlumatda deyilir: ""Qəza nəticəsində xarici işlər naziri yaralanıb. O, Brno xəstəxanasına yerləşdirilib. Nazir başından xəsarət alıb. Hazırda onun vəziyyəti yaxşıdır. Lubomir evdə müalicə olunmaq üçün xəstəxanadan buraxılıb"".
Polisin məlumatına əsasən qəzada bir neçə avtomobil, eyni zamanda Zaoralekin içində oluduğu  ""Audi A8"" markalı maşın iştirak edib. 6 nəfər xəsarət alıb.
Zaoralek eyni zamanda Çexiyanın sosial-demokratlar partiyasının lideridir.
www.oxu.az
"
"Odessada uşaq düşərgəsində yanğın – FOTOOdessada uşaq düşərgəsində yanğın baş verib.
Oxu.Az ölkə.az-a istinadən xəbər verir ki, ""Viktoriya"" düşərgəsində yanğın axşam saatlarında başlayıb. Bu barədə Odessa polis rəisinin müşaviri Ruslan Forostyak məlumat verib.
Bildirilir ki, yanğın vaxtı düşərgədə 150 uşaq olub. Yanan korpusda isə 42 nəfər olub. Yerli mətbuat bildirir ki, 3 qız uşağı itkin düşmüş sayılır. İlkin məlumata əsasən bu uşaqlar həlak olub. Hadisə yerindən bir nəfərin yanmış meyiti tapılıb.
4 uşaq isə xəsarət alıb. Onlardan biri pəncərədən tullanarkən yaralanıb. İki nəfər qazdan zəhərlənib. Bir nəfərin də vəziyyəti pisləşib.

















www.oxu.az
"
"Berlində silahlı insident: 1 ölü, 3 yaralıAlmaniyanın paytaxtı Berlində silahlı insident baş verib.
Oxu.Az APA-ya istinadən xəbər verir ki, bu barədə Berlin polisinin məlumatında bildirilir.
Məlumata əsasən, gecə klubunun qarşısında baş verən atışma nəticəsində 1 nəfər ölüb, 3-ü xəsarət alıb. Əlavə məlumat, hələ ki, verilmir.
www.oxu.az
"
"Britaniyada terror təhlükəsinin “kritik” səviyyəsi elan edilibBöyük Britaniyada terror təhlükəsinin səviyyəsi “ciddi”dən “kritik”ə yüksəldilib.
Oxu.Az-ın APA-ya istinadən verdiyi xəbərə görə, bu barədə Böyük Britaniyanın baş naziri Tereza Mey bəyan edib.   
Böyük Britaniyada terror təhlükəsinin 5 səviyyəsi mövcuddur. “Aşağı” səviyyə terror aktının az ehtimal olunduğunu bildirir. Daha sonra “sadə”, “ciddi”, “yüksək” və “kritik” səviyyələri gəlir.
Bu gün London metrosunun “Parsons Green” stansiyasında törədilən partlayış nəticəsində 29 nəfər xəsarət alıb. Partlayışa görə məsuliyyəti İŞİD terror qruplaşması öz üzərinə götürüb. 
S.B.
www.oxu.az
"
"Telman İsmayılovun oğlu birgə yaşadığı qadını iki uşaqla küçəyə atıb – FOTO + VİDEOBir vaxtlar milyardların və fantasitk dəbdəbənin içərisində üzən azərbaycanlı oliqarx Telman İsmayılovla bağlı qalmaqallar bitmək bilmir. 
Oxu.Az Virtualaz.org-a istinadən xəbər verir ki, ötən gün Moskvada Telman İsmayılova məxsus 12 obyektdə axtarışın aparılmasından və onun adının qardaşının sifariş etdiyi deyilən qətllərdə hallandırılmasından sonra bu dəfə biznesmenin oğlu ilə bağlı sensasion fakt üzə çıxıb.
 “360” telekanalının məlumatına görə, Telman İsmayılovun oğlu Sərxan neçə ildir vətəndaş nikahında birgə yaşadığı qadını iki uşaqla küçəyə atıb, onlara sahib durmur.



Telekanalın reportajında deyilir ki, dörd il əvvələ qədər Yekaterina adlı bu qadın Sərxan İsmayılovun vətəndaş nikahında yaşadığı arvadlı və onun iki uşağının-qızının və oğlunun anası idi. Və qadın malikanədə, çoxsaylı qulluqçuların əhatəsində dəbdəbə içərisində yaşayırdı. 2015-ci ildə Telman İsmayılovun biznesi ilə bağlı problemləri başlayanda Sərxan Yekaterinaya malikanədən kiçik mənzilə köçməyi təklif edib. Daha sonra qadını ümumiyyətlə atıb və uşaqlarını oğurlayıb, onun razılığı olmadan aparıb və 4 ay sonra qaytarıb.
Hazırda gənc qadın iki uşağı ilə birlikdə Moskva ətrafında kilsənin nəzdindəki kiçik otağa sığınıb, kilsənin bufetində işləyir və ayda 250 dollar (15 min rubl) maaşla yarıac dolanır. Qadın deyir ki, təsadüfən İsmayılovlar ailəsinin mülklərindən bir neçəsini onun adına rəsmiləşdirdiklərini öyrənib. Belə ki, bir neçə mülk reyestrdə Yekaterinanın adına qeydiyyatdadır. Qadın bildirir ki, Sərxan İsmayılovdan heç bir kömək ummur, yeganə istəyi uşaqlarının gələcəyini geri qaytarmaqdır. Lap məhkəmə yolu ilə də olsa...

S.B.
www.oxu.az
"
"İŞİD Londondakı terrora görə məsuliyyəti üzərinə götürdüİŞİD terror qruplaşması Londonun “Parsons Green” metrostansiyasında baş vermiş partlayışa görə məsuliyyəti öz üzərinə götürüb.
Oxu.Az-ın məlumatına görə, bu barədə Reuters nəşri yaraqlıların Amaq informasiya agentliyinə istinadən xəbər verib.
Qeyd edək ki, cümə günü səhər Londonun qərbindəki “Parsons Green” stansiyasında partlayış törədilib. Nəticədə bir neçə nəfər müxtəlif dərəcəli xəsarət alıb. Şahidlərin sözlərinə görə, əldəqayırma partlayıcı qurğu tam gücü ilə olmamaqla işə düşüb.
Hadisə zamanı 29 nəfər yaralanıb. Onların həyatına təhlükə olmadığı bildirilir.
S.B.
www.oxu.az
"
"London metrosunda partlayış nəticəsində yaralananların sayı artıbLondon metrosunda partlayış nəticəsində xəsarət alanların sayı 29-a çatıb. 
Oxu.Az-ın xəbərinə görə, bu barədə Sky News telekanalı İngiltərənin Dövlət Səhiyyə Xidmətinə istinadən məlumat yayıb. 
Bundan əvvəl 22 nəfərin yaralandığı bildirilirdi.
Xatırladaq ki, cümə günü səhər Londonun qərbindəki “Parsons Green” stansiyasında partlayış törədilib. Polis hadisəni terror aktı kimi qiymətləndirib. 
S.B.
www.oxu.az
"
"İsveçli siyasətçini inanclarına görə zorladılarİsveçin Falun şəhərində sol təmayüllü partiyanın rəhbəri Patrik Lilyeqlod bəyan edib ki, bu ilin yayında öz inanclarına görə zorakılığa məruz qalıb.
Oxu.Az BBC-yə istinadən xəbər verir ki, Lilyeqlodun sözlərinə əsasən, o cari ilin iyul ayında hücuma məruz qalsa da, hadisə barədə yalnız indi danışmağa qərar verib.
“Məni vəhşicəsinə döydülər və bıçaqla hədələyərək zorladılar. Onlar dedilər ki, mənim kimilərin (“solçuların”) bu xoşuna gəlməlidir və məni satqın adlandırdılar”, - xəsarət alan şəxs izah edib. 
O həmçinin bildirib ki, hadisə ilə əlaqədar danışmaq istəməsə də, insidentdə siyasi motivlər olduğundan açıqlama verməli olub. 
Polis faktı təsdiqləyib. İş üzrə araşdırma aparılır.
S.B.
www.oxu.az
"
"Pakistanda sevgili cütlüyü valideynləri edam etdiPakistanın Karaçi şəhərində birlikdə qaçaraq evlənməyə hazırlaşan gənc qız və oğlan öldürülüb.
Oxu.Az-ın xəbərinə görə, bu barədə  The Independent nəşri hüquq-mühafizə orqanlarına istinadən məlumat yayıb.
Hadisə ilə bağlı hər iki ailənin üzvlərindən saxlanılanlar var. Qeyd edilir ki, gənclərin qohumları əvvəlcə 15 yaşlı Bakxt Canı, bir gün sonra isə onun 17 yaşlı sevgilisi Rəhmanı qətlə yetiriblər. Hər iki gənc tokla edam edilib.
Polisdən bildirilib ki, cinayətdə cütlüyün ataları, əmiləri, dayıları, həmçinin yerli Qəbilə Şurasının 30 nümayəndəsinin birbaşa əli var. 
Nəşrin məlumatına əsasən, gənclərin valideynləri əvvəlcə toya razılıq veriblər, lakin sonradan məsələyə Ağsaqqallar Şurası qarışıb. Şura nümayəndələri valideynləri övaladlarını qətlə yetirməyəcəyi təqdirdə böyük problemlərlə hədələyiblər.
Qeyd edək ki, “namus üstündə qətllər”in sayı Pakistanda ildən-ilə artır. Əgər 2013-cü ildə 869 nəfər ənənələrin qurbanı olmuşdusa, 2015-ci ildə bu qurbanların sayı artıq 1184 nəfərə çatıb. Hər dəfə də səbəb eynidir.
S.B.
www.oxu.az
"
"Jirinovski Ağrı dağını ermənilərə “qaytaracağına” söz verib Rusiya Liberal-Demokrat Partiyasının lideri Vladimir Jirinovski erməni mallarının ""Qızıl nar"" yarmarkasında iştirak edib.
Oxu.Az xəbərinə görə, bu barədə Virtualaz.org aysor.am-a istinadən məlumat verir. 
Məlumata əsasən, Moskva erməniləri qarşısında çıxış edən Vladimir Jirinovski Araratın (Ağrı dağı) Ermənistanın tərkibinə qaytarılması məsələsi ilə məşğul olmağa hazır olduğunu bildirib.
""Hər şeyi edəcəyəm ki, biz Kursk vağzalında Yerevan-Moskva qatarlarını qarşılaya bilək. Ona görə ki, Ermənistanda moskvalılar və bizdə ermənilər özlərini evlərindəki kimi hiss etsinlər, elə hiss yaranmasın ki, biz yadlarıq, üstəlik ermənilər rusca belə yaxşı danışırlar"", — V.Jirinovski qeyd edib.
O həmçinin söz verib ki, erməni istehsalı olan malların Rusiya bazarına idxalının həcmini artırmaq üçün də əlindən gələni edəcək.
N.O.
www.oxu.az
"
"Saakaşvili Xersona getdiGürcüstanın sabiq prezidenti, Odessa vilayətinin keçmiş qubernatoru Mixail Saakaşvili Xersona gedib.
Oxu.Az Virtualaz.org-a istinadən bildirir ki, bu barədə siyasətçinin lideri olduğu ""Yeni Qüvvələr Hərəkatı"" partiyasının mətbuat xidmətindən məlumat veriblər.
Ukrayna şəhərlərini gəzməkdə onun məqsədi özünə əlavə tərəfdarlar toplamaqdır.
Partiyadan onu da əlavə ediblər ki, Saakaşvili 19 sentyabrda Kiyevə baş çəkmək niyyətini bir daha təsdiq edib.
N.O.
www.oxu.az
"
"London terrorunda xəsarət alanlar arasında Azərbaycan vətəndaşı varmı?""Londonda metroda baş vermiş terror hadisəsində xəsarət alanlar arasında Azərbaycan vətəndaşlarının olması faktı Azərbaycanın bu ölkədəki səfirliyi tərəfindən araşdırılır və bu xüsusda səfirlik Böyük Britaniyanın müvafiq orqanları ilə təmasdadır"".
Bu barədə Oxu.Az-a Xarici İşlər Nazirliyinin mətbuat xidmətinin rəhbəri Hikmət Hacıyev deyib.
O bildirib ki, ilkin məlumatlara əsasən, xəsarət alanlar arasında Azərbaycan vətəndaşının olması faktı qeydə alınmayıb: ""Səfirlik bu ölkənin müvafiq strukturları ilə təmasları davam etdirir"".
Qeyd edək ki, bu gün London metrosunda ən az 20 nəfərin yanıq xəsarəti alması ilə nəticələnən partlayış olub.
N.О.
www.oxu.az
"
"Alman jurnalı “it” zarafatına görə üzr istədiAlmaniyanın “Fokus” jurnalı Rusiya prezidenti Vladimir Putindən üzr istəyib.
Oxu.Az Teleqraf.com-a istinadla xəbər verir ki, bununla bağlı Rusiyanın Almaniyadakı səfirliyinin mətbuat katibi Denis Mikerin məlumat verib.



O bildirib ki, jurnalın baş redaktoru Robert Şnayder təhqiredici məqaləyə görə səfirliyə üzrxahlıq məktubu göndərib.
Xatırladaq ki, Rusiya tərəfinin qəzəbinə səbəb olan məqalə Almaniya kansleri Angela Merkellə Putinin münasibətlərindən bəhs edirdi. Məqalədə deyilirdi ki, “əlbəttə, Merkel Putinin itlərindən qorxur (prinsipcə Merkel itlərdən qorxur – red.) , amma o, it Putindən qorxmur”.
Bundan sonra “Fokus” verdiyi açıqlamada heç kimi təhqir etmək istəmədiyini, bunun, sadəcə, “ironik söz oyunu” olduğunu açıqladı.
Ancaq bu açıqlama Moskvanı qane etmədi. Putinin mətbuat katibi Dmitri Peskov bu cür yazıların qəzetin nüfuzuna kölgə saldığını bildirdi.
N.O.
www.oxu.az
"
"Gürcüstanda azərbaycanlıların sıx yaşadığı bölgədə təbii artım kəskin azalıbGürcüstanda azərbaycanlıların sıx yaşadığı Kvemo Kartli bölgəsində təbii artımın kəskin azalması qeydə alınıb.
Oxu.Az-ın məlumatına görə, APA-nın yerli bürosu Gürcüstanın Milli Statistika İdarəsinə istinadla xəbər verir ki, cari ilin yanvar-iyun aylarında bölgədə əhalinin təbii artımı 336 nəfər təşkil edib ki, bu da 2016-cı ilin eyni dövrü ilə müqayisədə (ötən il təbii artım 812 nəfər olub) 58,6 % azdır.
Hesabat dövründə Kvemo Kartli bölgəsinin digər əsas demoqrafik göstəricilərinə gəlincə, yanvar-iyun aylarında yeni doğulanların sayı 2 681 nəfər, ölənlərin sayı 2 345 nəfər, nikah və boşanmaların sayı isə müvafiq olaraq 1 213 və 510 fakt təşkil edib.
Qeyd edək ki, Gürcüstanda 2014-ci ildə aparılmış əhalinin son siyahıya alınmasına əsasən, Kvemo Kartli bölgəsində 423 986 nəfər əhali yaşayır.
Əhalinin 177 032 nəfəri azərbaycanlıdır.
E.Ə.
www.oxu.az
"
"Türkiyə Suriyaya girirTürkiyə hərbçilərinin mülki şəxsləri qorumaq üçün Suriyanın İdlib şəhərində hansı ərazilərə yerləşəcəyi Astanada keçirilən görüşdə dəqiqləşib.
Oxu.Az-ın Trend-ə istinadən məlumatına görə, Qazaxıstanın paytaxtı Astanada təşkil edilən Suriya böhranı üzrə görüşlərin 6-cı turunda İdlib şəhərinin aqibəti ilə bağlı önəmli qərar qəbul edilib.
Türkiyə mətbuatı yazır ki, ABŞ-ın ""əl-Qaidə""yə qarşı mübarizə"" adı altında hücuma hazırlaşdığı şəhərdə təhlükəsizliyi Türkiyə, Rusiya, həmçinin İrandan dəstək alan Suriya hökuməti silahlı birləşmələri təmin edəcək.
Görüşdə uzun müddətdir Suriya ilə sərhəddə əməliyyata hazırlıq görən Türkiyə hərbçilərinin İdlibdə hansı ərazilərə yerləşəcəyi də dəqiqləşib. Belə ki, bu ay ərzində keçirilməsi planlaşdırılan əməliyyatla Türkiyə hərbçiləri Hatay vilayətinin Yayladağı və Reyhanlı rayonlarından Suriya ərazisinə daxil olaraq, İdlibin 35-50 kilometrliyinə qədər irəliləyəcəklər.
Türkiyə əməliyyata ""Azad Suriya Ordusu"" qüvvələri ilə birlikdə 25 min hərbçi ilə qatılacaq. Digər ərazilərdə təhlükəsizliyi isə Rusiya və İran-Əsəd rejimi silahlı birləşmələri təmin edəcək.
E.Ə.
www.oxu.az
"
"London metrosunda partlayış baş verib - FOTO + YENİLƏNİBBöyük Britaniya hökuməti London metrosunun  Parsons Green stansiyasında baş vermiş partlayışı terror aktı adlandırıb.
Oxu.Az-ın məlumatına əsasən, bu barədə BBC öz mənbəyinə istinadən xəbər verir.
LBC-nin məlumatına əsasən, stansiyada baş vermiş partlayış nəticəsində 20-ə yaxın insan xəsarət alıb. 
Hazırda minaaxtaranlar ikinci partlayıcı qurğunun zərərsizləşdirilməsi ilə məşğuldurlar, The Sun məlumat verir.
Hadisənin təfərrüatları müəyyənləşdirilir.
12:04
Londonda metroda partlayış baş verib.
Oxu.Az-ın APA-ya istinadla xəbərinə görə, bu barədə “Reuters” məlumat yayıb.
“Sun” qəzetinin yazdığına görə isə partlayış qatarlardan birində baş verib. Bir neçə nəfərin yanıq xəsarəti aldığı bildirilir.
Polis hadisəni təsdiqləsə də, təfərrüatlar açıqlanmır. “Biz metronun ""Parsons-Qrin” stansiyasında insident olması barədə məlumatlıyıq. Əməkdaşlarımız hadisə yerindədirlər”, - deyə polisdən bildirilib.














N.О.
www.oxu.az
"
"Kamal Kılıçdaroğlunun vəkili FETÖ ittihamı ilə saxlanılıbTürkiyənin Cümhuriyyət Xalq Partiyasının (CHP) sədri Kamal Kılıcdaroğlunun vəkili həbs olunub.
Oxu.Az-ın xəbərinə əsasən, bu barədə APA Türkiyə mətbuatına istinadən məlumat verir. 
Məlumata əsasən, vəkil Cəlal Çəlik İstanbul Baş Prokurorluğunun FETÖ terror təşkilatı ilə bağlı başladığı cinayət işində şübhəli şəxs kimi saxlanılıb.
N.O.
www.oxu.az
"
"ABŞ-da polis əlində oyuncaq tapança olan şəxsə atəş açdı – VİDEONyu-York Polis Departamentinin paylaşdığı videoda, polis əməkdaşı oyuncaq tapança və bıçaqla silahlanmış gəncə atəş açıb.
Oxu.Az “Dailymail”ə istinadən xəbər verir ki, 31 yaşlı kollec tələbəsi Miqel Riçards polislə bir saat davam edən qarşıdurmadan sonra öldürülüb.
Departamentin verdiyi bəyanatda bildirilir ki, polis əməkdaşları oğlandan 50 dəfə silahı buraxmağını istəyiblər.

 
E.C.
www.oxu.az
"
"Telman İsmayılovun oğlunun lüks avtomobilinə həbs qoyulduMəşhur azərbaycanlı iş adamı Telman İsmayılovun oğlu Sərxana məxsus lüks avtomobillərdən birinə həbs qoyulub.
Oxu.Az-ın məlumatına görə, bu barədə APA Türkiyə mətbuatına istinadən xəbər verir.
Məlumata əsasən, həbs yerli şirkətlərdən birinin tələbi əsasında həyata keçirilib. Belə ki, S. İsmayılovun şirkətə 465 min lirə məbləğində borcu var.
T. İsmayılova məxsus ""Mardan Palace"" hotelinin baş direktoru Səlcuk Şəntəpə də faktı təsdiqləyib. Onun sözlərinə görə, İsmayılovlar ailəsi maliyyə çətinliyi ilə üzləşib. ""Mardan Palace"" rəsmisi əlavə edib ki, Türkiyə iqtisadiyyatına 1,5 mlrd. dollarlıq sərmayə yatıran bir şəxslə (Telman İsmayılovla - red.) bu cür rəftar yolverilməzdir: ""O, avtomobilinin həbs olunması ilə diqqət mərkəzinə düşməyə layiq deyil"". 
N.O.
www.oxu.az
"
"ABŞ prezidenti irqçiliyi pisləyən qətnamə imzalayıbABŞ prezidenti Donald Tramp irqçiliyi pisləyən qanun imzalayıb.
Oxu.Az Report-a istinadən xəbər verir ki, bu barədə Ağ evin yaydığı bəyanatda deyilir.
O, bu ilin avqustunda Virciniya ştatının Şarlottsvill şəhərində baş verən hadisələrdən sonra zorakılıq nəticəsində həlak olanların ailələrinə və yaxınlarına başsağlığı verib, zərər çəkənlərə dəstəyini bildirib.
Sənəd ağ irqdən olan neonasistlər, ağ irqin üstünlüyü tərəfdarları, ku-kluks-klan, neonasist və nifrət oyadan digər qruplaşmaların hərəkətlərini rədd edir.
Qanunda deyilir ki, prezident və hökumət üzvləri həmin qruplaşmalar tərəfindən təhlükənin aradan qaldırılması üçün bütün mümkün resurslardan istifadə etməlidir.
N.O.
www.oxu.az
"
"Erməni deputat Ermənistan Müdafiə Nazirliyinin rəsmilərini ifşa etdi “Ermənistan ordusu ancaq Rusiyanın hesabına döyüş qabiliyyətinə malikdir”.
Oxu.Az-ın məlumatına görə, bunu NEWS.am saytının müxbiri ilə söhbətində “Tsarukyan” blokunun üzvü, deputat Napoleon Əzizyan bildirib. 
Bununla da ermənistanlı deputat 2016-cı ilin aprel döyüşlərindən sonra Ermənistan və Müdafiə Nazirliyi rəsmilərinin öz ordularının “gücü, qüdrəti, yüksək peşəkarlığı, döyüş qabiliyyəti” barədə bir-birinin ardınca verdikləri pafoslu, reallığı əks etdirməyən bəyanatları ifşa edib. 
“”Bu gün bizim döyüş qabiliyyətli ordumuz var” fikri sizə nəsə demir? Bu cür məhdud büdcə şəraitində döyüş qabiliyyətli ordumuzun olmasında Rusiya faktoru əsas rol oynayır”, - deyə deputat Napoleon Əzizyan fikirlərinə yekun vurub.
N.O.
www.oxu.az
"
"ABŞ Silahlı Qüvvələrinin bazasında təlim zamanı əsgər ölübCümə axşamı ABŞ Silahlı Qüvvələrinin Şimali Karolina ştatındakı bazasında təlim-məşq tədbirləri zamanı bir hərbçi həlak olub, daha yeddisi yaralanıb.
Oxu.Az Report-a istinadən xəbər verir ki, bu barədə ABC teleşirkəti məlumat yayıb.
Hadisə ABŞ Silahlı Qüvvələrinin Fort-Breqdəki bazasında təxribat güllələrindən istifadə etmə üzrə təlim zamanı baş verib.
N.O.
www.oxu.az
"
"Qarabağda 8 erməni hərbçi öldüDünən işğal altındakı Azərbaycan ərazilərində ermənilərin N saylı hərbi hissəsinə aparan yolda hərbi yük maşını uçuruma yuvarlanıb.
Oxu.Az Virtualaz.org-a istinadən xəbər verir ki, bu barədə sosial şəbəkələrin erməni seqmentində hərbi qulluqçulardan biri yazıb. Məlumata görə, içərisi hərbçilərlə dolu yük maşınının uçuruma yuvarlanması nəticəsində 8 hərbçi ölüb, 4-ü yaralanıb. Sürücü son anda avtomaşından atılıb və sağ qalıb. Yaralılar Xankəndi hospitalına aparılıb.
“Armenian army” adlı istifadəçi hadisə barədə yazır: “Bu gün - sentyabrın 13-də, saat 09:40 radələrində N saylı hərbi hissəyə gedən yolda Qarabağ Müdafiə Ordusunun hərbi yük avtomobili uçuruma aşdı. Qəza nəticəsində 8 hərbi qulluqçu öldü, 4-ü yaralandı. Yaralıların vəziyyəti barədə heç nə məlum deyil. Nəyə görəsə xəbərlərdə bu hadisə haqda heç nə deyilmir. Heç xəbər saytlarında da bu barədə məlumat yoxdur. Hər yerdə sakitlikdir. Hətta bizə heç nə demirlər. Hökumət nəyə görəsə bu haqda susur. Mən yaralı əsgərləri çıxarmağa şəxsən yardım etmişəm. 8 ölü, 4 yaralı saydıq. Ölənlərin siyahısı: Artem Ovsepyan, Karen Aloyan , Armen Karapetyan, Ovik Karoyan, Ayvaz Asatryan, Arsen Babayan, Qor Masisyan, Zaven Qriqoryan.
Yaralıların adları: Tiqran Aloyan, Karen Adjabyan, Artur Davoyan, Qrayr Kamovyan.
Onlar hamısı mənim xidmət etdiyim hərbi hissənin əsgərləridir. Qəzada mənim ən yaxşı dostum Artem Ovsepyan həlak oldu. Yaralılardan xəbər olmadığına görə mən qərara aldım ki, hadisəni burada yazım”.
İstifadəçilərin bəziləri bu məlumatı paylaşıb, bəziləri isə istifadəçidən yazdıqlarını dərhal silməyi tələb edib.
N.O.
www.oxu.az
"
"Şri-Lankada timsah jurnalisti parçaladıŞri-Lanka cəngəlliklərində “Financial Times”ın jurnalisti Pol Makkleynin axtarışları gedir.
Oxu.Az Report-a istinadla xəbər verir ki, insident Timsah dağı körfəzi ərazisində baş verib. İlkin məlumatlara görə, Amerika nəşrinin sörfinqlə ciddi maraqlanan müxbiri əllərini yumaq üçün tualetə gedən zaman itkin düşüb.
Hadisə şahidlərinin sözlərinə görə, onu timsah aparıb. Onlar müxbirin kömək çağırdığını eşidiblər.
Jurnalistin tanışları və xilasedicilər timsahın Makkleynin cəsədini göldə gizlətdiyini və onu xilas etməyin mümkün olmayacağını düşünürlər.
A.S.
www.oxu.az
"
"Türkiyə Aİ ilə sammit keçirmək niyyətindədirAnkara Avropa İttifaqına üzvlük məsələsində irəliləyişə nail olmaq və ikitərəfli münasibətlərin möhkəmləndirmək məqsədilə Aİ-yə sammit keçirməyi təklif edib.
Oxu.Az-ın APA-ya istinadən verdiyi xəbərə görə, bu barədə Türkiyənin Aİ məsələləri üzrə naziri Ömər Çelik bildirib. 
“Türkiyə Aİ-nin tamhüquqlu üzvü olmaq məqsədindən imtina etməyib, biz irəliləmək üçün addımlar atmağa hazırıq”, - deyə Çelik qeyd edib.
Nazir qeyd edib ki, Aİ ölkələrində Türkiyənin bloka üzv olması məsələsində fərqli mövqelər mövcuddur. Onun sözlərinə  görə, Avropa Qonşuluq Siyasəti və Genişlənmə Danışıqları üzrə Komissarı Yohanes Xan Ankaranın ittifaqa üzv seçilməsinə fəal şəkildə əngəllər törətməkdə davam edir. 
“Merkel və digər avropalı siyasətçilər Ankaranı çox məyus etdilər, belə ki, tarixinin ən ağır məqamlarından birində dostlar və müttəfiqlər Türkiyəni tək qoydu”, - deyə Çelik əlavə edib.  
“Aİ-də ciddi problemlər yaşanmaqdadır – Böyük Britaniyanın blokdan çıxmasının hansı fəsadlarla nəticələnəcəyini bilmirik, onlar qanunsuz miqrasiya problemini həll edə bilmirlər, terrorla mübarizə sahəsində çoxlu boşluqlar mövcuddur, islahatların aparılmasına çox ciddi ehtiyac var. Onlar isə bunları kənara qoyaraq, mühüm daxili problemlərini pərdələmək üçün  Türkiyə ilə antaqonizm yaradırlar”, - deyə nazir əlavə edib.     
A.S.
www.oxu.az
"
"BMT Rakkada dinc sakinlərin vəziyyətinin pisləşməsindən narahatdırBMT Suriyanın Rakka şəhərində dinc sakinlərin vəziyyətinin pisləşməsindən narahatdır.
Oxu.Az-ın Trend-ə istinadən verdiyi məlumata görə, bu haqda BMT baş katibinin rəsmi nümayəndəsi Stefan Cüjarrik bildirib.
Onun sözlərinə görə, BMT əksəriyyəti qadın və uşaqlar olan hələ də Rakka şəhərində qalan 15 min insan təhlükəsizliyi və müdafiəsindən narahatdı: ""Şəhərdə humanitar vəziyyət çox acınacaqlıdır. Şəhərdə qalan insanların əksəriyyəti humanitar və tibbi şəraitin pisləşməsi ilə üzləşir""
Qeyd edək ki, BMT-nin məlumatına görə, iyul ayından başlayaraq Rakkada ümumilikdə 51 mindən çox insan evlərini tərk ediblər.
S.B.
www.oxu.az
"
"KXDR Yaponiya istiqamətində raket buraxdıŞimali Koreya cümə günü, sentyabrın 15-də, Pxenyanın Sunan rayonundan şərq istiqamətində naməlum tipli raket buraxıb.
Oxu.Az-ın xəbərinə görə, bu barədə Reuters agentliyi Cənubi Koreyanın hərbi dairələrindəki mənbəyə istinadən məlumat yayıb.
Hazırda ABŞ və Cənubi Koreya hərbçiləri raket buraxılışın təfərrüatlarının araşdırırlar.
Yaponiyanın NHK telekanalının məlumatında isə bildirilir ki, raket ölkənin Hokkayda adasının üzərindən yerli vaxtla 7:06-da keçib.
S.B.
www.oxu.az
"
"Dünyanın ən gənc naziri - REKORDBirləşmiş Ərəb Əmirliklərinin (BƏƏ) gənclərin işləri üzrə naziri Şamma bint Süheyl Faris Al Mazruinin adı dünyada ən gənc nazir kimi Ginnesin Rekordlar Kitabına daxil edilib. BƏƏ KİV-lərinin verdiyi məlumata görə, 22 yaşlı Şamma bint Süheyl Faris Al Mazrui bu vəzifəyə 2016-cı ilin fevral ayında BƏƏ-nin vitse-prezidenti və baş naziri, Dubay hökmdarı şeyx Məhəmməd bin Rəşid Al Maktum tərəfindən təyin edilib.
Oxu.Az AZƏRTAC-a istinadən xəbər verir ki, Al Mazrui Abu-Dabidə doğulub və orada böyüyüb, “New York University Abu Dhabi” Universitetində humanitar elmlər üzrə bakalavr dərəcəsi alıb. BƏƏ hökumət portalının məlumatına görə, gənclərin işləri üzrə nazirə hökumətdə gənclərin mənafelərini təmsil etmək, habelə gəncliyin inkişafına dair strategiya və planlar hazırlamaq, müxtəlif sahələrdə gənclərin potensialından istifadə etmək vəzifələri həvalə olunub.
www.oxu.az
"
"Myanma müsəlmanlar üçün təhlükəsiz zonaları yaratmayacaqMyanma hökuməti Banqladeşin Rohingya müsəlmanlarının təhlükəsizliyini təmin etmək üçün iki ölkə arasındakı sərhəd boyunca təhlükəsizlik zonalarının yaradılması təklifi ilə razılaşmayıb.
Oxu.Az RİA Novosti agentliyinə istinadla xəbər verir ki, Myanma hökumətin nümayəndəsi U Zo Txai açıqlamasında deyib: 
“Hökumət təqdim edilən planı qəbul etməyib. Əgər belə bir zona yaradılsa, o, beynəlxalq təşkilatların nəzarətinə keçəcək”.
Banqladeş hökumətinin sərhəddə təhlükəsiz zonaların yaradılması təklifini Myanma tərəfinə Beynəlxalq Qırmızı Xaç Cəmiyyəti vasitəsi ilə çatdırdığı bildirilir.
S.B.
www.oxu.az
"
"Telman İsmayılovun obyektlərində axtarış aparılırMəşhur azərbaycanlı iş adamı, Moskvadakı “Çerkizovo” bazarının keçmiş sahibi Telman İsmayılovun obyektlərində axtarış aparılır.
Oxu.Az-ın xəbərinə əsasən, Virtualaz.org RİA “Novosti”yə istinadən məlumat verir.
Məlumata görə, istintaq tədbirləri 12 ünvanda həyata keçirilir. Bu barədə agentliyə sahibkarın vəkili Aleksandr Dobrovinski məlumat verib.



N.О.
www.oxu.az
"
"Rusiyada 110 mədən işçisi yerin altında qaldıKomi respublikasında mədəndə qəza baş verib. 
Oxu.Az-ın Trend-ə istinadən məlumatına görə, qəza ilə bağlı regionun fövqəladə xidməti xəbər yayıb.
Son məlumata görə, qəza nəticəsində təxminən 110 mədən işçisi yerin altında qalıb. Dəqiq olaraq, həmin anda 109 işçinin mədəndə olması bildirilir.
Verilən ilkin məlumata görə, mədən ""Lukoyl"" şirkətinin strukturuna daxildir.
Mədəndə qəzanın baş vermə səbəbləri barədə hələlik məlumat yoxdur. Hadisə yerinə xilasedicilər və tibbi heyət cəlb edilib.
N.O.
www.oxu.az
"
"Yerevanda cinayətkar qruplar arasında atışma: Ölən və yaralanan varYerevanda iki kriminal qruplaşma arasında silahlı qarşıdurma nəticəsində bir nəfər ölüb, biri yaralanıb.
Oxu.Az-ın məlumatına əsasən, bu barədə “Report” Ermənistan KİV-inə istinadən xəbər verir.
Məlumata əsasən, hadisə gündüz saatlarında şəhərin mərkəzində, “Tufenkyan” mehmanxanasının çıxışında, “Vernisaj” ticarət mərkəzinin yaxınlığında olub.
Onlar avtomat silahdan və tapançadan yoldan keçənlərə də atəş açıblar. Atışmada iştirak edənlər hadisə yerindən avtomobillə uzaqlaşblar. Onların tutulması istiqamətində axtarış-əməliyyat tədbiri keçirilir.
Öldürülən Q.M. 1974-cü ildə Ermənistanın Lori vilayətinin Alaverdi rayonunda anadan olub.
Ermənistan polis rəisinin müavini Unan Poqosyan və qurumun başqa rəhbər vəzifəliləri hadisə yerinə baş çəkiblər.
Hadisənin səbəbi araşdırılır. 











N.О.
www.oxu.az
"
"ABŞ dörd ölkənin vətəndaşlarına viza verməyi dayandırdıABŞ hökuməti Kamboca, Eritreya, Qvineya və Serra-Leonaya qarşı sanksiya tətbiq edib.
Oxu.Az-ın məlumatına əsasən, bu barədə ABŞ-ın Daxili Təhlükəsizlik Nazirliyi məlumat yayıb.
Bəyanata əsasən, bu ölkələr ABŞ-dan deportasiya olunmuş vətəndaşlarını qəbul etmək istəmədikləri üçün sanksiyalara məruz qalıblar. 
“Kamboca, Eritreya, Qvineya və Serra-Leona hökumətləri ABŞ-dan deportasiya olunmuş vətəndaşlarını qəbul etməyiblər, yaxud qəbulu gecikdiriblər. Nəticədə dövlət katibi Tillersonun göstərişinə əsasən, bu ölkələrdə konsulluq işçiləri ərizəçilərin bəzi kateqoriyaları üzrə viza verməkdə məhdudiyyət tətbiq ediblər”, - nazirliyin məlumatında bildirilir.
ABŞ Dövlət departamenti bu dörd ölkənin hazırkı siyasətini davam etdirəcəyi təqdirdə sanksiyaların genişləndiriləcəyi ilə bağlı xəbərdarlıq edib.
N.О.
www.oxu.az
"
"Türkiyədə fotoqraf həbs olunduTürkiyədə xarici mətbuat üçün çəkdiyi şəkilləri ilə məhşur olan fotojurnalist Çağdaş Ərdoğan həbs olunub.
Oxu.Az türk mətbuatına istinadən xəbər verir ki, Çağdaş 2 sentyabrda Kadıköydə yerləşən “Fenerbahçe Stadium”un yaxınlığında şəkil çəkən zaman saxlanılıb. Milli Kəşfiyyat Təşkilatının (MİT) binasının şəkillərini çəkməkdə günahlandırılan fotoqraf 12 gün saxlanıldıqdan sonra Çağlayan Ədliyyəsinin qərarı ilə həbsə göndərilib. 
Çağdaş Ərdoğan  ""Associated Press"", ""Agence France Press"", ""Getty Images"", ""New York Times"", ""The Guardian"", ""Wall Street Journal"" kimi məhşur mətbuat orqanları ilə çalışıb.
E.C.
www.oxu.az
"
"İspaniya hökuməti Kataloniya sərhədinə hərbçilər yerləşdiribİspaniya hökuməti sentyabrın 14-də Kataloniya əyaləti ilə sərhədə hərbçilər yerləşdirməyə başlayıb. 
Oxu.Az-ın məlumatına əsasən, bu barədə “Report” ""Haber7""yə istinadən xəbər verir.
Məlumata görə, rəsmi Madrid Kataloniya hökumətinə müstəqilliklə bağlı referendum keçirəcəkləri təqdirdə hərbi müdaxilə edəcəklərini də bildirmişdi.
Hərbçilərin sərhədin sıfır nöqtəsində yerləşdirilməsinə Kataloniya hökuməti hələlik açıqlama verməyib.
“Bu referendumun keçirilməsinin qarşısını almaq üçün bütün vasitələrdən istifadə edəcəyəm. Bunun keçirilməsinə mane olmaq üçün ən sonuncu üsuldan belə yararlanacağıq”, - bir müddət əvvəl İspaniya hökumətinin başçısı Mariano Rajoy vurğulamışdı.
Xatırladaq ki, ötən gün referendumun keçirilməsinin qarşısının alınması məqsədi ilə Kataloniya hökumətinin bütün təmsilçiləri, güc strukturlarının rəhbərləri Madridə çağırılıb.
Qeyd edək ki, Kataloniyanın əyalət parlamenti bu il oktyabrın 1-də “bölgənin müstəqilliyi” ilə bağlı referendum keçirilməsi haqqında qərar qəbul edib. 
N.O.
www.oxu.az
"
"Moskvada bomba həyəcanı: 3 məktəb təxliyyə olundu – VİDEOMoskvada 3 orta məktəb təxliyə olunub.
Oxu.Az Trend-ə istinadən xəbər verir ki, buna məktəblərə bomba qoyulması ilə bağlı anonim zənglərin daxil olması səbəb olub.
Məktəblərdə dərhal təxliyyə həyata keçirildikdən sonra axtarışlar aparılıb.
Qeyd edək ki, ötən gün Moskvada anonim təhdid zəngləri kütləvi şəkildə qeydə alınıb. Ümumilikdə 100-ə yaxın obyektə bomba qoyulduğu bildirilib. 50 mindən çox adam təxliyyə edilib.
Zənglərin heç biri öz təsdiqini tapmayıb.

A.M.
www.oxu.az
 
"
"“İnterfax”ın redaktorunun meyiti tapıldı“İnterfax” agentliyinin redaktoru Yuri Nikifirovun meyiti tapılıb.
Oxu.Az-ın life.ru-ya istinadən verdiyi məlumata görə, Y. Nikifirovun meyitini Moskva vilayətinin Odintsevo şəhərində Marşal Krılov küçəsində həyətdə asılı vəziyyətdə həyat yoldaşı aşkarlayıb.
33 yaşlı jurnalistin ölümünün səbəbləri müəyyənləşdirilir.
Meyit “morq”a göndərilib.
A.M.
www.oxu.az
 
"
"Tacikistanda hava limanının rəisi prezident yolunda öldüTacikistanda Horo şəhərinin hava limanının rəisi Dildor Maksudşoyev ölkə prezidenti Emomali Rahmonun içində olduğu vertolyotu Düşənbəyə yola salarkən həlak olub.
Oxu.Az bu barədə “RİA Novosti”yə istinadla xəbər verir.
“Prezidentin vertolyotu havaya qalxarkən Dildor Maksudşoyev ona çox yaxın məsafədə dayanıb. Vertolyotun pərləri altında yaranan güclü hava axını nəticəsində o yıxılıb və başı yaxınlıqdakı iri daşa dəyib”, - Tacikistan DİN-nin mətbuat xidməti bildirib. 
DİN-nin məlumatına əsasən, Maksudşoyev xəstəxanaya çatdırılarkən yolda dünyasını dəyişib.
N.О.
www.oxu.az
"
"Aleksandr Lapşin Azərbaycanı tərk etdiBloqer Aleksandr Lapşin Azərbaycanı tərk edib.
Oxu.Az-ın APA-ya istinadən məlumatına görə, o, bir qədər əvvəl Heydər Əliyev Beynəlxalq hava limanından Bakı-Tel Əviv reysi ilə İsrailə yollanıb. A.Lapşini anası Bella Lapşina müşayiət edib.
Qeyd edək ki, Azərbaycan prezidenti İlham Əliyev sentyabrın 11-də Aleksandr Lapşinin əfv edilməsi haqqında sərəncam imzalayıb. Sərəncama əsasən, Bakı Ağır Cinayətlər Məhkəməsinin 2017-ci il 20 iyul tarixli hökmü ilə azadlıqdan məhrumetmə cəzasına məhkum edilmiş İsrail vətəndaşı Lapşin Aleksandr Valeryeviç cəza çəkməkdən azad edilib.  Onu da əlavə edək ki, A. Lapşin sentyabrın 10-da cəzaçəkmə müəssisəsində intihara cəhd edib.
Ayrı-ayrı dövlətlərin vətəndaşlığını daşıyan A. Lapşin Azərbaycanın dövlət sərhədini qanunsuz olaraq keçmə, ərazi bütövlüyünü parçalamağa yönələn açıq çağırışlar etmə əməllərinə görə Azərbaycan Baş Prokurorluğunun Ağır Cinayətlərə Dair İşlər üzrə İstintaq İdarəsində istintaqı aparılan cinayət işi əsasında təqsirləndirilən şəxs qismində cəlb edilərək, beynəlxalq və dövlətlərarası axtarışa verilməsi ilə əlaqədar 2016-cı il dekabrın 15-də Belarus Respublikasının hüquq-mühafizə orqanları tərəfindən Minskdə saxlanılıb. O, 2017-ci il fevralın 7-də Azərbaycan Respublikasına ekstradisiya edilib.
A.Lapşin Cinayət Məcəlləsinin 281.2-ci (dövlətə qarşı açıq çağırışlar) və 318.2-ci (sərhədi qanunsuz keçmək) maddələri üzrə ittiham olunub. Bakı Ağır Cinayətlər Məhkəməsi Cinayət Məcəlləsinin 281.2-ci (Hakimiyyətin zorla ələ keçirilməsinə, zorla saxlanılmasına və ya Azərbaycan Respublikasının konstitusiya quruluşunun zorla dəyişdirilməsinə və ya ərazi bütövlüyünün parçalanmasına yönələn açıq çağırışlar etmə, habelə bu cür məzmunlu materialları yayma - Eyni əməllər təkrar və ya bir qrup şəxs tərəfindən törədildikdə) maddəsi üzrə irəli sürülən ittihama xitam verib, bu maddə üzrə ittihamın təsdiqini tapmaması qənaətinə gəlib. A. Lapşin Cinayət Məcəlləsinin 318.2-ci (sərhədi qanunsuz keçmək) maddəsi ilə təqsirli bilinərək Bakı Ağır Cinayətlər Məhkəməsinin 20 iyul tarixli hökmü ilə cəzasını ümumi rejimli cəzaçəkmə müəssisəsində çəkməklə 3 il müddətinə azadlıqdan məhrum edilib.
A.S.
www.oxu.az
"
"Malayziyanın müsəlman məktəbində yanğın nəticəsində 25 nəfər öldü - FOTOMalayziyanın paytaxtı Kuala-Lumpurda müsəlman ailələrdən olan uşaqlar üçün nəzərdə tutulmuş məktəbdə yanğın nəticəsində azı 25 nəfər həyatını itirib.
Oxu.Az Report-a istinadən xəbər verir ki, hadisə şəhərin şimal-şərqində baş verib.
Ölənlər arasında təhsil müəssisəsinin tələbə və müəllimləri var. Hadisə yerində xilasedici və yanğınsöndürənlər işləyir.











A.S.
www.oxu.az
"
"Rusiyada dünya çempionunu döyərək öldürən azərbaycanlı beynəlxalq axtarışa verildiRusiyada pauerlifting üzrə dünya çempionu Andrey Draçyovu döyərək öldürən azərbaycanlı beynəlxalq axtarışa verilib.
Oxu.Az-ın APA-ya istinadən verdiyi məlumata görə, Anar Allahverənov barəsində qiyabi həbs qərarı verilib.
Avqustun 22-də federal axtarışa verilən Xabarovsk diyar sakini A.Allahverənovu hələlik yaxalamaq mümkün olmayıb.
Xatırladaq ki, avqustun 20-də qarışıq döyüş növləri ilə (MMA) məşğul olan Anar Allahverənov və pauerlifting üzrə dünya çempionu Andrey Draçyov arasında Xabarovskun ""Qalereya"" kafesində baş verən mübahisə dava ilə nəticələnib. Ağır kəllə-beyin travması alan A.Draçyov xəstəxanada keçinib, A.Allahverənov isə hadisə yerindən qaçıb.
A.S.
www.oxu.az
"
"ABŞ-da məktəbdə atışma, ölən varABŞ-ın Vaşinqton ştatının Spokan şəhərində məktəbdə baş verən silahlı insident zamanı bir nəfər ölüb, daha dörd nəfər isə yaralanıb.
Oxu.Az-ın RİA Novosti nəşrinə istinadən məlumatına görə, atəş açan şəxs saxlanılıb, lakin onun kimliyi hələlik açıqlanmır.
Yaralılar xəstəxanaya çatdırılıblar. Hadisə yerinə hüquq-mühafizə orqanlarının əməkdaşları cəlb edilib, araşdırma aparılır.
S.B.
www.oxu.az
"
"Larri Kinq xərçəngə qalib gəldiTanınmış amerikalı jurnalist Larri Kinq bəyan edib ki, ağ ciyərində xərçəng şişinin götürülməsinə dair əməliyyat olunub.
Oxu.Az-ın xəbərinə görə, o bu barədə US Weekly nəşrinə danışıb.
Həkimlər onda erkən dövrdə xərçəng şişi aşkarlayıblar. İyulun 17-də Larri Los-Ancelesdə əməliyyat olunub və bir ağ ciyərinin 20 faizini itirib. 
İki həftədən sonra jurnalist öz işinə qayıdıb. Kinqin sözlərinə görə, 30 ildən artıqdır ki siqaret çəkməyir, lakin məhz bu pis vərdiş xəstəliyə səbəb olub.
S.B.
www.oxu.az
"
"Seks turları təşkil edən Azərbaycan vətəndaşı saxlanılıbAzərbaycan vətəndaşı Türkiyədən Ukraynaya elmi konfrans adı altında seks turları təşkil edib.
Oxu.Az-ın məlumatına görə, bu barədə çərşənbə günü, sentyabrın 13-də, Ukrayna Milli Polisinin Dnepropetrovsk vilayəti üzrə İdarəsinin məlumatında deyilir.
“Xarici vətəndaşları Zaporojye və Xarkov hava limanlarında qarşılayaraq Dneprə yola salırdılar. Sonradan, əsasən Türkiyə vətəndaşı olan şəxsləri seks turu üçün qız seçməyə aparırdılar”, - insan alveri cinayətləri ilə mübarizə üzrə bölmənin rəisi Roman Zaxarov deyib.
Turun qiyməti bir neçə min dollar təşkil edirdi. Bu xidmətdən istifadə edən Türkiyə vətəndaşları adətən Ukraynaya həftəsonu gəlirdilər.
İş üzrə saxlanılan 1991-ci il təvəllüdlü Azərbaycan vətəndaşını beş ilə qədər azadlıqdan məhrumetmə cəzası gözləyir.
S.B.
www.oxu.az
"
"Moskvada bomba həyəcanı: 20 min insan təxliyyə edildiMoskvanın müxtəlif ictimai yerlərində bomba xəbərdarlığından sonra 20 mindən çox insan təxliyyə olunub.
Oxu.Az-ın xəbərinə görə, bu barədə TASS nəşrinə hüquq-mühafizə orqanlarından məlumat verilib.
“Paytaxtın 30-dan çox obyektində bomba xəbərdarlığından sonra insanlar təxliyyə edilib”, - agentliyin həmsöhbəti bildirib.
O qeyd edib ki, bomba barədə məlumatların əsas hissəsi “Afimoll”, “Metropolis”, “Qorod”, Mərkəzi Univermaq, “Festival”, “Varşavski” və “Kojevniki” kimi ticarət mərkəzlərinə aiddir. 
Həmçinin “Kosmos”, “Zvyozdnaya” və “Azimut” mehmanxanalarından da insanlar çıxarılıb. Bundan əlavə naməlum şəxslər “Kiyevski” və “Kazanski” vağzallarında da bomba olduğunu bildiriblər.
S.B.
www.oxu.az
"
"Yüzdən çox müsəlman Myanma sərhədini keçmək istəyərkən ölüb – VİDEOAvqustun sonlarından etibarən Myanmanın Rohingya ştatından olan ən azı 102 qaçqın Banqladeş sərhədini keçmək istəyərkən ölüb.
Oxu.Az-ın xəbərinə görə, bu barədə məlumatı bdnews24 xəbər portalı yayıb.
Onların hamısı Myanma-Banqladeş sərhədində Naf çayını keçmək istəyərək batıb. Rohingya müsəlmanları nasaz vəziyyətdə olan və həddən artıq yükləndiyi üçün tab gətirməyib batan qayıqlarla sərhədi keçməyə çalışırlar. 
Rohingyada münaqişənin gərginləşdiyi gündən (25 avqust) sutka ərzində iki-üç belə hadisə barədə məlumat gəlir. Ümumilikdə isə, bu müddət ərzində ümumilikdə 400 nəfər ölüb, 370 min nəfər isə Banqladeşə qaçıb.
Qeyd edək ki, Arakan müsəlmanları 2012-ci ildən Myanma hökuməti tərəfindən sıxışdırılır, kütləvi şəkildə qırğınlara məruz qalırlar.

S.B.
www.oxu.az
"
"12 meymun qorxudan öldü - VİDEOHindistanın meşə təsərrüfatı idarəsi 12 ölü meymun aşkarlayıb.
Oxu.Az Lent.Az-a istinadən  xəbər verir ki, bu haqda lenta.ru saytı yazıb.
Onlar meymunların zəhərlənməsindən şübhələnərək onları veterinara aparıblar. Hindistanın Uttar-Pradeş ştatında yerləşən veterinar klinikasında isə məlum oldu ki, meymunlar ürək dayanmasından ölüblər. Mütəxəssislərin rəyinə görə, heyvanları pələng qorxutmuş ola bilər. Yerli sakinlər iddia edir ki, sözügedən müddətdə meşədə pələng nəriltisi eşidilib. Fevralda isə məlum oldu ki, Hindistanda altı nəfəri öldürən pələngi yaxalayıblar.

www.oxu.az
"
"Yunker: Avropa İttifaqına yeni üzv qəbul edilməyəcək“2019-cu ilədək Avropa İttifaqına (Aİ) yeni üzv qəbul edilməyəcək”.
Oxu.Az-ın APA-ya istinadən verdiyi xəbərə görə, bu barədə Avropa Komissiyasının sədri Jan Kloud Yunker bildirib. Sədr qeyd edib ki, hazırda heç bir namizəd buna hazır deyil: “Lakin gələcəkdə Avropa İttifaqının tərkibinə 27-dən çox ölkənin qoşulacağı gözlənilir”.
Yunker əlavə edib ki, Türkiyənin də gələcəkdə Aİ-yə üzvlüyü istisna deyil. O, Aİ-yə üzv olmaq istəyən dövlətlərə mesaj göndərib. Komissiya sədri bildirib ki, Aİ-yə üzv olmaq üçün müraciət edən hər bir dövlət ərazisində hüququn, ədalətin və insan haqlarının üstünlüyünü prioritet halına gətirməlidir.
“Avropa İttifaqı keçmiş Yuqoslaviya ölkələri - Serbiya, Bosniya və Herseqovina, Monteneqro, Makedoniyanın inteqrasiya siyasətini rədd edir. Çünki onları eyni region - Qərb Balkanları kimi qəbul edirik. Düşünürəm ki, sərhədlərimizdə daha çox sabitlik arzulayırıqsa, biz Qərb Balkanları üçün genişlənmə perspektivini saxlamalıyıq”, - deyə o əlavə edib. 
N.О.
www.oxu.az
"
"Qızıl axtaranlar 10 hindunu öldürüblərCinayəti Amazoniyanın çətinliklə keçilə bilən ərazilərində qeyri-qanuni qızıl axtaran braziliyalı qrup törədib.
Oxu.Az “The New York Times”a  istinadən xəbər verir ki, saxlanılan şübhəli şəxslər bunu özlərini qorumaq məqsədilə etdiklərini bildirsələr də, içlərində qadınlar və uşaqlar olmaqla, 10-dan çox hindunu qətlə yetiriblər. Dünya ilə heç vaxt əlaqəsi olmayan qəbilənin az sayda üzvü olduğu üçün hüquq müdafiəçiləri hadisəni soyqırım kimi qiymətləndirirlər.
E.C.
www.oxu.az
"
"Ermənistanda 180-dən çox vəkil tətil edirErmənistanda vəkillər kütləvi tətil elan ediblər.
Oxu.Az-ın APA-ya istinadən xəbər verir ki, bu gün keçirilən tədbirdə 180-dən çox vəkilin sentyabrın 13-dən tətil elan etdiyi açıqlanıb. Onlar məhkəmələrdə və cəzaçəkmə müəssisələrində qanunsuz axtarışlara və baxışlara məruz qalmalarına narazılıq bildiriblər.
Vəkillərin adından yayılmış bəyanatda deyilir ki, onlar bu addımları ilə Ermənistanda hüquq müdafiəsi sahəsində qanunsuzluqlara, vəkillərə təzyiqlərə, onların peşəkar və şəxsi toxunulmazlıq hüquqlarına hörmət olunmamasına etiraz edirlər.
A.M.
www.oxu.az
"
"Ermənistanda ana iki aylıq körpəsinin 420 dollara satıbErmənistanın Aştarak şəhərinin 32 yaşlı sakini, Alvard A. adlı qadın 2 aylıq körpəsini 420 dollara (200 min drama) satıb.
Oxu.Az-ın məlumatına görə, bu barədə “Report” Ermənistan KİV-inə istinadən xəbər verir.
İnformasiyaya əsasən, 2016-cı il oktyabrın 4-də Yerevanda Alvard A.-nın oğlan körpəsi dünya gəlib. 2 ay sonra qadın uşağı Karpi kəndinən olan ər-arvada (49 yaşlı Ohsen T. və 36 yaşlı Yepraksiya B.) 200 min drama satıb.
Məlumata görə, hadisə ötən il baş versə də, yerli polis bundan sentyabrın 12-də xəbər tutub. 
N.O.
www.oxu.az
"
"İspaniyalı aparıcı canlı yayımda həmkarına qayçı ilə “hücum çəkdi” – VİDEOİspaniya telekanallarının birində yayımlanan “La tarde, aqui y ahora” verlişinin aparıcısı Xuan Medio, həmkarı Eva Ruizi canlı yayımda ələ salmaq istəyərək, qayçı ilə onun üstünə atılıb. 
Oxu.Az “Dailymail”ə istinadən xəbər verir ki, studiya boyunca qızın arxasınca qaçan aparıcı, onun paltarını bir neçə yerdən kəsib. Gülərək ondan qaçmağa çalışan xanımın asissenti özünü qabağa verərək, Medionun çatmaq istədiyi yerləri bağlayıb.
Aparıcı bunu edərək, həmkarı ilə canlı yayımda rəqs etməkdən imtina etdiyi üçün, onun şalvarını kəsən Ruizdən intiqam aldığını deyib.

A.S., E.C.
www.oxu.az
"
"Sinqapurun tarixində ilk qadın prezident seçildiSinqapurun tarixində qadın ilk dəfə prezident olub.
Oxu.Az TASS-a istinadən xəbər verir ki, bunu səsvermənin nəticələrini açıqlayan ölkənin Mərkəzi Seçki Komissiyasının sədri En Vay Çun bildirib.
Məlumata əsasən, parlamentin sədri Həlimə Yakub Sinqapurun yeni prezidenti seçilib.
Məlumata görə, 63 yaşlı H.Yakub həm də 47 il ərzində malay icmasından seçilən ilk prezidentdir.
A.M.
www.oxu.az
"
"Alman jurnalı ""Focus"" Putini təhqir etdi - FOTOAlman jurnalı ""Focus"" Rusiya prezidenti Vladimir Putini özünün sonuncu nömrəsindəki  Angela Merkelə həsr olunmuş məqaləsində təhqir edib.
Oxu.Az bu barədə “RİA Novosti”yə istinadən xəbər verir.
Məqalədə belə bir parça verilib: “Əlbəttə, o, Putinin itindən qorxur, lakin o, it-Putindən, sözsüz ki, qorxmur” (Sie hat zwar Angst vor Putins Hund, aber keine Angst vom Hund Putin). Görünür, müəllif effektli söz oyununa nail olmaq istəyib”. 
Məqalədən parça Rusiyanın Almaniyadakı səfirliyinin ""Twitter"" səhifəsində paylaşılıb.



“Focus"" bunu provokasiya məqsədilə etdiyini düşünür. Belədirmi? Xeyr. Açıqcasına axmaqlıqdırmı? Birmənalı şəkildə. Bəs buna @RegSprecher (AFR hökuməti yanında mətbuat məsələləri üzrə qurum) nə deyəcək?”, - dipmissiyanın məlumatında bildirilir.
Səfirliyin nümayəndələri ""twit""də Almaniya hökumətində mətbuat və informasiya şöbəsinin rəhbəri Şteffen Zaybertə müraciət ediblər, lakin o, hələ cavab verməyib.
N.О.
www.oxu.az
"
"Mixeil Saakaşvili qaldığı hoteldən yoxa çıxıb - YENİLƏNİBBu gün yoxa çıxan Mixail Saakaşvili tapılıb.
Oxu.Az axar.az-a istinadən xəbər verir ki, Saakaşvili öz Feysbuk səhifəsi vasitəsilə tərəfdarlarını Çernovtsov şəhər meydanına toplanmağa səsləyib.
""Ukraynada dəyişikliklər Çernovtsovdan başlayır. Sizi sentyabrın 13-də saat 18:00-da Mixail Saakaşvili ilə görüşə dəvət edirəm. Görüş şəhərin mərkəzi meydanında keçiriləcək”, – deyə o bildirib.
Qeyd edək ki, bu gün Ukrayna mətbuatı Mixail Saakaşvilinin Lvovdan çıxaraq naməlum istiqamətə getdiyini və ondan hələ də xəbər alınmadığı haqqında informasiya yaymışdı.
11:02
Odessanın sabiq qubernatoru Mixeil Saakaşvili gecə saatlarında Lvovda qaldığı hoteldən naməlum istiqamətdə yola çıxıb.
Oxu.Az Ölkə.Az-a istinadla məlumat verir ki, bu barədə Ukrayna mətbuatı xəbər yayıb. Axşam saatlarında Saakaşvilinin qaldığı hotelin foyesində izdiham olub. Onlar arasında eks-qubernatorun mühafizəçiləri və silahdaşları olub. Sonra isə onlar qəflətən küçəyə çıxıblar və ""Donbass"" batalyonunun mikroavtobusu və digər nəqliyyat vasitələrinə əyləşərək, naməlum istiqamətdə hərəkət ediblər.
Saakaşvilinin bir neçə cangüdəni hoteldə qalaraq, jurnalistlərə bildiriblər ki, siyasətçi heç yerə getmək fikrində deyil və hoteldə gecələyəcək. Amma qəflətən liftdən çıxan Mixeil hotel qapısından çölə çıxıb. Mühafizəçi Saakaşvilinin iş dalınca getdiyini bildirib. Bir müddət sonra mikroavtobus hotelə qayıdıb. Amma jurnalistlər Saakaşvili və nümayəndə heyətini görə bilməyiblər. Hotelin işçiləri də siyasətçinin geri qayıtmadığını bildiriblər.
N.O.
www.oxu.az
"
"Keçmiş model Ağ evin ictimaiyyətlə əlaqələr üzrə katibi təyin edilibKeçmiş model, 28 yaşlı Houp Hiks Ağ evin ictimaiyyətlə əlaqələr üzrə direktoru vəzifəsinə təyin olunub.
Oxu.Az Report-a istinadən xəbər verir ki, o, bir müddət idi, həmin vəzifəni müvəqqəti olaraq icra edirdi. 
İnformasiyaya əsasən, H.Hiks ABŞ prezidenti Donald Trampın keçmiş köməkçilərindəndir. O, Trampın bu vəzifəyə təyin etdiyi 4-cü şəxsdir. H.Hiksdən əvvəl Entoni Skaramuççi bu vəzifədə cəmi 10 gün işləyib.
Trampın seçki qərargahının mətbuat katibi vəzifəsindən sonra H.Hiks prezidentin strateji əməkdaşlıq üzrə direktoru işləyib. Bundan başqa, Hiks Trampın etibar etdiyi köməkçilərindən sayılır.
Məlumata görə, Hiks keçmişdə model işləyib, Donald Trampın qızı İvanka Trampın modalar evinin mətbuat katibi olub. 



N.О.
www.oxu.az
"
"Aİ-nin Cənubi Qafqaz üzrə sabiq nümayəndəsi səfir təyin olunubAvropa İttifaqının (Aİ) Cənubi Qafqaz üzrə sabiq xüsusi nümayəndəsi Herbert Salber Almaniyanın Bolqarıstandakı səfiri təyin olunub.
Oxu.Az-ın Report-a istinadən məlumatına görə, Dağlıq Qarabağ münaqişəsinin həlli ilə məşğul olan sabiq xüsusi nümayəndə bu postda sələfi Detlef Linqemanı əvəz edib. 
Qeyd edək ki, H. Salber 2014-cü ildən 2017-ci ilin avqustunadək Aİ-nin Cənubi Qafqaz üzrə xüsusi nümayəndəsi vəzifəsini tutub. Bundan əvvəl isə 63 yaşlı diplomat Almaniyanın NATO və Brüsseldəki daimi nümayəndəsinin müavini postunda çalışıb.
N.O.
www.oxu.az
"
"ABŞ-da “İrma” qasırğası qurbanlarının sayı 55-ə çatdıABŞ-nın Florida ştatında tüğyan edən “İrma” qasırğası qurbanlarının sayı 12 nəfərə çatıb.
Oxu.Az Report-a istinadən xəbər verir ki, qasırğa qurbanlarının ümumi sayı 55 nəfərdir.
ABŞ prezidenti Donald Tramp “İrma” və “Xose” qasırğalarından zərər çəkmiş insanlara maddi yardımın göstırilməsinə dair fərman imzalayıb.
A.S.
www.oxu.az
"
"Suriyada 11 dinc sakin həlak oduABŞ-ın rəhbərlik etdiyi beynəlxalq koalisiyanın Suriyanın İŞİD-in nəzarəti altında olan Rakkaya endirdiyi zərbə nəticəsində 11 dinc sakin həlak olub.
Oxu.Az Report-a istinadən xəbər verir ki, bu barədə Suriyanın hüquq müdafiəçiləri məlumat veriblər.
Hüquq müdafiəçilərinin məlumatına görə, koalisiya zərbəni səhər saatlarında endirib.
BMT-nin Suriyada humanitar vəziyyət üzrə müşaviri Yan Eqeland öz bəyanatında 20 mindən çox dinc sakinin təxliyyə edilməsi üçün ABŞ-ın rəhbərlik etdiyi koalisiyanı Rakka ərazisinin bombardmanını dayandırmağa çağırıb.
BMT-nin Beynəlxalq Müstəqil Təhqiqat Komissiyası da öz növbəsində ABŞ-ın rəhbərlik etdiyi koalisiyanın bombardmanları nəticəsində dinc sakinlərin həlak olmasından narahatlığını ifadə edib.
A.S.
www.oxu.az
"
"ABŞ Ankaradan narazıdırABŞ Ankaranın Rusiyadan S-400 zenit-raket kompleksləri almaq qərarından narazıdır. 
Oxu.Az APA-ya istinadən xəbər verir ki, bunu Türkiyənin “S-400” komplekslərinə görə artıq ilkin ödəniş etməsi barədə xəbəri şərh edərkən Pentaqonun rəsmi nümayəndəsi Conni Maykl bildirib.
“Biz məsələ ilə bağlı rəsmi Ankaraya narahatlığımızı ifadə etmişik. Bu məsələ ilə bağlı Türkiyə ilə açıq dialoq aparırıq və hərbi texnikaların, silahların alınması proqramlarının icrası zamanı  NATO çərçivəsində operativ uyğunluğun saxlanılmasının vacibliyini vurğulamışıq”, - deyə Conni Maykl   qeyd edib.      
“Türkiyə NATO-nun əsas müttəfiqidir. Hərbi satınalmalar sahəsində ABŞ və Türkiyə arasında əməkdaşlıq yüksək səviyyədə qalmaqdadır. Türkiyə raketdən müdafiə sahəsindəki tələbatlarını ödəmək üçün  ABŞ da daxil olmaqla, NATO üzrə müttəfiqlərinin istehsalı olan raket əleyhinə sistemlərə maraq göstərməkdə davam edir”, deyə  Conni Maykl  bildirib. 
E.Ə.
www.oxu.az
"
"Parisdə mitinq başladıBu saatlarda Parisdə geniş etiraz aksiyası keçrilir.
Oxu.Az Trend-ə istinadən xəbər verir ki, aksiya Fransanın baş naziri Eduar Filipp hökuməti tərəfindən təklif edilmiş əmək qanunvericiliyində islahatlara etiraz olaraq keçirilir.
Son məlumata görə, çox sayda iştirakçı hazırda Bastiliya meydanından İtaliya meydanına doğru irəliləyir.
Aksiyanın gedişatı təhlükəsizlik qüvvələri və polis tərəfindən nəzarətdə saxlanılır. Məlumata görə, aksiyanı müşayiət edən polislər dubinkalar, gözyaşardıcı qaz balonları və dəbilqələrlə təchiz ediliblər.
A.M.
www.oxu.az
"
"Aparıcı DNT testi sayəsində canlı yayımda doğma anasına qovuşdu - VİDEO Türkiyəli aparıcı Cem Sünbül əsl ailəsini tapmaq üçün “Həyatdan hekayələr” (“Yaşamdan  hikayeler”) adlı verilişə müraciət edib.
Oxu.Az xəbər verir ki, teleaparıcı 1975-ci ildə, İstanbulda Zeynep Kamil xəstəxanasında dünyaya gəlib. O, doğulanda anasının 17 yaşı olub. İddiaya görə, həmin xəstəxananın əməkdaşı anaya körpənin öldüyünü söyləyib və Cem Sünbül uşağı olmayan başqa bir ailəyə övladlığa verilib. C.Sünbül bu həqiqəti 28 il sonra öyrənib.
O, əsl ata-anasını tapmaq üçün onu övladlığa götürən valideynlərinin ölümünü gözləyib. Hər ikisi vəfat etdikdən sonra “TV8”-də yayımlanan “Həyatdan hekayələr” adlı canlı yayıma qatılıb.
Daha sonra bir qadın telefonla proqrama bağlanaraq, C.Sünbül ilə eyni həyatı yaşadığını bildirib və onun anası ola biləcəyini iddia edib. Onlar DNT testi vermək qərarına gəliblər. Testin nəticələri canlı yayımda səsləndirilib və həmin qadının C.Sünbülün anası olduğu təsdiqini tapıb. 
Qadın telefonla canlı yayıma bağlanaraq, “Sən mənim oğlumsan. Sənə qurban olum. Çox şükür” deyib.
Cem Sünbül “Artıq rahatlıqla “Anam,  Allaha çox şükür” deyirəm. Həqiqətən, əksini heç düşünmək istəmirdim, amma yüzdə bir ehtimal var idi. Biz görüşdük. Simamız da çox bənzəyir. Öz aramızda testin nəticələri mənfi olarsa, yenidən etdirərik, deyirdik” söyləyib.
Beləliklə, aparıcı 42 ildən sonra doğma anasına qovuşub.

Aytən Sadıqzadə
www.oxu.az
"
"Kreml Putinin prezidentliyə namizəd olacağı barədə xəbərlərə münasibət bildiribKreml Vladimir Putinin qarşıdakı prezident seçkilərində növbəti dəfə namizədliyini irəli sürəcəyi ilə bağlı yayılan xəbərlərə münasibət bildirib.
Oxu.Az-ın APA-ya istinadən verdiyi məlumata görə, Rusiya prezidentinin mətbuat katibi Dmitri Peskov Putinin prezident seçkilərində iştirak etməsi ilə bağlı qərarını hələlik elan etmədiyini deyib: ""Bu məsələdə heç kim qabağa qaçmağa hazırlaşmır. Prezident hələlik qərarını açıqlamayıb. Putinin prezidentliyə namizədliyini irəli sürməsi ilə bağlı KİV-də yayılan məlumatlar hipotetik müzakirələrdir"".
Qeyd edək ki, ""Kommersant"" qəzeti Rusiya Prezident Administrasiyasındakı mənbəyinə istinadən Putinin qarşıdakı prezident seçkilərində namizədliyini irəli sürməyə hazırlaşdığını yazıb. Qəzetin yazdığına görə, namizədliyin irəli sürülməsi iki mərhələdən ibarət olacaq.
Rusiyada prezident seçkiləri 2018-ci ildə keçiriləcək. 
N.О.
www.oxu.az
"
"Spiker: Rusiya Allahın Yer üzündə sonuncu ümididirSankt-Peterburq Qanunvericilik Məclisinin sədri Vyaçeslav Makarov Rusiyanı Allahın Yer üzündə sonuncu ümidi adlandırıb.
Oxu.Az-ın ""Fontanka"" nəşrinə istinadən verdiyi xəbərə görə, Makarov belə bir bəyanatla “xaç yürüşü”nə hazırlaşan pravoslav xristianlarını Aleksandr Nevski meydanından təbrik edərkən çıxış edib.
“Rusiya Allahın Yer üzündə sonuncu ümididir. Tanrı Rusiyanı düşmənlərdən ilahi iradə üçün qoruyur”, - nəşr siyasətçinin sözlərini sitat gətirir. 
Makarov Rusiyanın 100 il bundan əvvəl iki inqilabdan keçməsini xatırladıb: “İmperatorun nüfuzu Rusiyanı məğlubedilməz edirdi”. 
S.B.
www.oxu.az
"
"Tbilisidə qətlə yetirilən ""Lotu Quli""nin sağ əli çıxdı - FOTO + YENİLƏNİBTbilisidə gecə saatlarında qətlə yetirilən azərbaycanlının şəxsiyyəti müəyyənləşib.
Oxu.Az Rustavi 2 kanalına istinadən xəbər verir ki, qətlə yetirilən şəxs 1975-ci il təvəllüdülü Elçin Məmmədov adlı şəxsdir.
Yayılan xəbərə görə, Elçin Məmmədov kriminal aləmdə “Lotu Quli” kimi tanınan Nadir Səlifovun sağ əli olub.
Onun adı Rövşən Lənkəranskinin qətlində hallanırmış.
 
 10:51
Ötən gecə Gürcüstanın paytaxtı Tbilisi şəhərinin Abanotubani rayonunda  azərbaycanlı odlu silahla qətlə yetirilib.
Oxu.Az APA-ya istinadən xəbər verir ki, onun meyiti “Toyota” markalı avtomobildə aşkar olunub. Həmin şəxsin Rusiyada cinayət əməllərinə görə axtarışda olduğu bildirilir.
Digər məlumatlara əsasən, qətlə yetirilən şəxs Azərbaycan vətəndaşıdır.
Hadisə şahidlərinin sözlərinə görə, atəş səslərindən öncə qətlə yetirilmiş şəxs başqa şəxslə restoranda olub və onlar mübahisə ediblər.
Bütün gecə ekspert-kriminalistlər hadisə yerində istintaq tədbirləri həyata keçiriblər.
Faktla bağlı hələlik saxlanılan yoxdur.
Gürcüstan Daxili İşlər Nazirliyi faktla bağlı hələ rəsmi məlumat yaymayıb.











www.oxu.az
"
"Van Dammın kiçik oğlu həbs edildi – FOTOABŞ-ın Arizona ştatının Tempe şəhər polisi məşhur aktyor Jan-Klod Van Dammın kiçik oğlunu həbs edib.
Oxu.Az-ın TMZ nəşrinə istinadən xəbərinə görə, 21 yaşlı Nikolas Van Varenberq qonşusuna bıçaqla hücum etməkdə ittiham olunur.



Hüquq-mühafizə orqanlarının əməkdaşları gəncin evindən bıçaq, qan izləri və narkotik maddə tapıblar. Van Varanberqin qonşusu isə bildirib ki, Nikolas onu polislərə qapını açdığı üçün bıçaqla hədələyib.
Hazırda Nikolas Van Varenberq polis tərəfindən saxlanılıb. 
Qeyd edək ki, Van Dammın (əsl adı Jan-Klod-Kamil-Fransua Van Varenberq) üç övladı var. Nikolas onun ikinci evliliyindən (hollivud aktrisası Darsi Linn Lya Pyerlə) olan oğludur.
{gallery}
S.B.
www.oxu.az
"
"Rusiya və Türkiyə S-400 komplekslərinin tədarükü barədə müqavilə imzaladılarRəsmi Moskva və Ankara Türkiyəyə S-400 “Triumf” zenit-raket komplekslərinin tədarükü barədə müqavilə imzalayıblar.
Oxu.Az-ın xəbərinə görə, bu barədə ""İnterfax"" nəşri Hərb-texniki Əməkdaşlıq üzrə Federal Xidmətə istinadən məlumat yayıb.
“Hazırkı mərhələdə məsələnin həssaslığını nəzərə alaraq, bütün detalları açıqlaya bilmərik”, - mənbə deyib.
Qurumdan bildiriblər ki, müqavilənin şərtlərini yalnız müştəri şərh edə bilər.
“Bununla belə, onu da qeyd etmək lazımdır ki, S-400 komplekslərinin Türkiyəyə tədarükü Rusiya Federasiyasının geosiyasi maraqlarına uyğundur”, - mənbə əlavə edib.
S.B.
www.oxu.az
"
"Ukraynada dördgünlük komanda-qərargah təlimləri başladıBu gün Ukrayna Silahlı Qüvvələrinin (USQ) ""Sarsılmaz dayanıqlıq - 2017"" komanda-qərargah təlimləri başlayıb.
Oxu.Az Report -a istinadən xəbər verir ki, bu barədə Ukrayna Silahlı Qüvvələrinin Baş Qərargah rəisi, ordu generalı Viktor Mujenko məlumat verib.
Onun sözlərinə görə, sentyabrın 15-dək qoşunların və əməliyyat ehtiyatlarının cəlb edilməsi ilə bir sıra təlimlər keçiriləcək: ""Manevrlərin məqsədi hərbi idarəetmə orqanlarının döyüş zamanı qoşunların idarə edilməsi üzrə imkanlarının artırılmasıdır. Bundan başqa, sentyabrın 15-dək Ukrayna ərazi müdafiə qüvvələrinin və vasitələrinin qərargahların düzülməsi ilə təlimlər təşkil olunacaq"".
""Sarsılmaz dayanıqlıq - 2017"" təlimləri sentyabrın 14-dən 20-nə qədər keçirilməsi planlaşdırılan Rusiya və Belarusun ""Qərb-2017"" birgə strateji təlimləri ilə üst-üstə düşür.
A.M.
www.oxu.az
 
"
"Argentinada erməni mafiyasının üzvləri yaxalandı Argentina polisi tərəfindən 2017-ci ilin 2 sentyabr tarixində həyata keçirilmiş əməliyyat nəticəsində “üzüklərin hökmdarı” adı ilə tanınan, ""Bulgary"", ""Tiffany´s"" və  ""Armani"" kimi məşhur markalara məxsus zinət əşyalarının saxta nümunələrinin hazırlanması ilə məşğul olan cinayətkar qrupun 6 üzvü həbs olunub.
Oxu.Az news.az-a istinadən xəbər verir ki, bu barədə Argentina KİV-i məlumat yayıb.
Əməliyyat eyni zamanda üç yerdə - zinət əşyalarının hazırlandığı emalatxanada, onların satış məntəqəsində və qiymətli metalların saxlandığı mənzildə aparılıb.
Argentina mətbuatında yayılmış xəbərlərə əsasən, həbs olunmuş 6 nəfərdən 5-i ermənidir.
Argentina Təhlükəsizlik Nazirliyinin yaydığı məlumata əsasən, hüquq-mühafizə orqanları cari ilin aprel ayından həmin cinayətkar qrupun axtarışındadır.
N.O.
www.oxu.az
"
"Ərdoğan: S-400 raketlərinə görə Rusiyaya beh verilibRusiya və Türkiyə S-400 zenit-raket sisteminin tədarükü haqqında saziş imzalayıblar.
Oxu.Az-ın Trend-ə istinadən məlumatına görə, bunu Türkiyə prezidenti Rəcəb Tayyib Ərdoğan deyib.
Dövlət başçısı qeyd edib ki, buna görə Rusiya tərəfinə beh də verilib: ""Mən və Putin bu mövzuda qərarlıyıq"".
RF prezidentinin hərbi-texniki əməkdaşlıq məsələləri üzrə köməkçisi Vladimir Kojin də tərəflər arasında saziş imzalandığını bildirib: ""Hazırda razılaşma icraya hazırlanır"".
N.O.
www.oxu.az
"
"Ərdoğandan TƏKLİF: Türkdilli dövlətlərin vahid universiteti yaradılsınTürkiyə prezidenti Rəcəb Tayyib Ərdoğan Qazaxıstana səfərindən sonra türkdilli dövlətlərin vahid universitetinin yaradılması təklifini irəli sürüb.
Oxu.Az Trend-ə istinadən xəbər verir ki, Türkiyə lideri belə bir vahid universitetin yaradılmasının türkdilli ölkələrin marağına cavab verdiyini qeyd edib.
R.T.Ərdoğan deyib: ""Bütün türkdilli ölkələr, Azərbaycan, Qazaxıstan, Qırğızıstan, Türkmənistan və Türkiyə daxil olmaqla, yeni universitetin təsisçiləri ola bilərlər"".
Qeyd edək ki, Türkiyə prezidenti sentyabrın 8-10-da Qazaxıstanda səfərdə olub.
www.oxu.az
"
"Türkiyədə 152 nəfər kimyəvi maddədən zəhərləndiTürkiyənin Siirt vilayətinin Akbaş kəndində kimyəvi maddədən kütləvi zəhərlənmə baş verib.
Oxu.Az-ın APA-ya istinadən verdiyi məlumata görə, tərkibində kimyəvi maddə olduğu bildirilən qazın sızması nəticəsində 152 nəfər zəhərlənib.
Səhiyyə Nazirliyinin məlumatına görə, kənd sakinlərində kütləvi ürək bulanması və qusma halları qeydə alınıb, müvafiq xidmətlərin əməkdaşları hadisə yerinə cəlb olunub. 92 nəfər zəhərlənmə diaqnozu ilə xəstəxanalara yerləşdirilib, 60 sakin kənd yaxınlığında qurulan çadırlara köçürülüb.
Hadisə ilə bağlı araşdırmalara başlanılıb.
A.S.
www.oxu.az
"
"ABŞ Myanma hakimiyyətini zorakılığa son qoymağa çağırdıMyanmadakı vəziyyət onu göstərir ki, bu ölkənin təhlükəsizlik qüvvələri dinc əhalinin müdafiəsi ilə bağlı vəzifənin öhdəsindən gələ bilmir.
Oxu.Az Report-a istinadən xəbər verir ki, bu fikir Ağ evin mətbuat katibi Sara Sandersin bazar ertəsi yayılan yazılı bəyanatında ifadə olunub.
Onun sözlərinə görə, ABŞ Myanmanın Rakhayn ştatında davam etməkdə olan böhrandan dərin narahatdır.
Sanders qeyd edib ki, Amerika hakimiyyəti Rakhayn ştatında məhkəməsiz divan tutma, kəndlərin yandırılması, qırğın və zorakılıq halları da daxil olmaqla insan haqlarının pozulması barədə iddialardan narahatdır.
“Biz Birma hakimiyyətini qanun aliliyinə hörmətlə yanaşmağa, zorakılığı dayandırmağa və bütün icmaları təmsil edən dinc insanlara qarşı təzqiylərə son qoymağa çağırırıq”, - deyə ABŞ prezidentinin nümayəndəsi bildirib.
A.S.
www.oxu.az
"
"BMT Şimali Koreyaya qarşı yeni sanksiyalar tətbiq edibBMT Təhlükəsizlik Şurası KXDR-yə qarşı yeni sanksiyaların tətbiqinə dair qətnamə qəbul edib. Bu, Pxenyanın idxal və ixrac imkanlarını əhəmiyyətli dərəcədə məhdudlaşdıracaq.
Oxu.Az Report-a istinadən xəbər verir ki, 2375 saylı müvafiq qətnamə Nyu-York vaxtı ilə bazar ertəsi axşam (Bakı vaxtı ilə çərşənbə axşamına keçən gecə) yekdilliklə qəbul edilib.
Sənədə əsasən, Şimali Koreyaya neft məhsulları tədarükünə məhdudiyyət qoyulacaq. Həmçinin KXDR-yə xam neft tədarükünün limiti də müəyyən edilib – həcmlər ötən 12 ayın göstəricilərini üstələməməlidir. Şimali Koreya, o cümlədən kondensat və qazkondensat maye ala, həmçinin toxuculuq məhsulları sata bilməyəcək.
S.B.
www.oxu.az
"
"Meksikada zəlzələ qurbanlarının sayı 95 nəfərə çatıbMeksikada güclü zəlzələ nəticəsində həlak olanların sayı 95 nəfərə çatıb.
Oxu.Az RİA Novosti-yə istinadla xəbər verir ki, Meksika Xarici İşlər Nazirliyinin məlumatına görə, zəlzələ ən çox Oaxaka, Çyapas və Tabasko ştatlarına zərər vurub. Təbii fəlakət 95 nəfərin ölümü, yüzlərlə insanın yaralanması və ciddi maddi itkilərlə nəticələnib.
Xatırladaq ki, Meksika sahillərində 8,2 bal gücündə zəlzələ cümə günü baş verib. Zəlzələ ocağı 33 kilometr dərinlikdə yerləşib. Sunami nəticəsində yaranmış dalğaların maksimal hündürlüyü bir metrə çatıb.
S.B.
www.oxu.az
"
"Peru Şimali Koreya səfirini “persona non-qrata” elan edibPeru Limadakı Şimali Koreya səfiri Kim Hak Çolu “persona non-qrata” elan edib.
Oxu.Az-ın xəbərinə görə, bu barədə məlumat sentyabrın 11-də Peru XİN-nin rəsmi saytında yerləşdirilib.
Səfirə ərazisini tərk etmək üçün beş gün vaxt verib.
Qərar Şimali Koreyanın nüvə proqramına etiraz olaraq qəbul edilib.
“KXDR-in nüvə proqramı beynəlxalq normaları açıq şəkildə pozur və bütün dünya üçün ciddi təhlükə yaradır”, - qurumun məlumatında deyilir.
Xatırladaq ki, oxşar qərar sentyabrın 7-də Meksika tərəfindən də qəbul olunub.
S.B.
www.oxu.az
"
"Almaniya Türkiyədən silah tədarükünü dayandırıbAlmaniya Türkiyə ilə münasibətlərdə yaşanan böhrana görə, bu ölkəyə silah tədarükünü dayandırıb. Tərəflər arasında mövcud razılaşmalar dondurulub.
Oxu.Az-ın xəbərinə görə, bu barədə jurnalistlərə açıqlamasında Almaniyanın xarici işlər naziri Ziqmar Qabriel deyib.
“Əslində NATO üzrə tərəfdaşa tədarük həyata keçirmək öhdəliyimiz var, lakin biz hər şeyi tamamilə dondurmuşuq”, nazir bildirib.
O əlavə edib ki, müqavilələr üzrə bəzi bəndlər qüvvədədir - söhbət silahlardan yox, məsələn, yük maşınlarından gedir.
S.B.
www.oxu.az
"
"Azərbaycanlı İŞİD-ə avtomobilini satmaq istəyibRusiyanın Sankt-Peterburq şəhərində hüquq-mühafizə orqanları Suriya və İraqda satmaq məqsədilə “lüks” avtomobillərin oğurluq sxemini aşkarlayıb.
Oxu.Az Virtualaz.org-a istinadən xəbər verir ki, avtomobillər qondarma şəxslərin adına alınır, sonradan onlarda quraşdırılmış qaçırılmaya qarşı COM mühafizə sistemi söndürülür, maşınlar özləri isə digər ölkələrə, o cümlədən İŞİD-in nəzarəti altında olan bölgələrə aparılır.
Hazırda “Lexus LX570” markalı avtomobilin oğurlanması barədə məlumat vermiş Azərbaycan vətəndaşı Ədalət Qənbərov barəsində istintaq hərəkətləri aparılır. Avtomobildə iki mühafizə sistemi quraşdırılıb ki, bunlardan biri onu qaçıranlar tərəfindən söndürülüb, lakin yeni sahibindən xəlvəti yerdə quraşdırılmış ikinci mühafizə sistemi işlək vəziyyətdə qalıb. 
Bu səbəbdən də avtomobili satan salonun rəhbərliyi onun İraqın Ərbil şəhərində olmasını müəyyən edə bilib. Maşının keçmiş sahibi isə avtomobilinin qaçırılması faktına görə avtomobilin dəyəri həcmində (6,7 milyon rubl – təxminən 110 min dollar) sığorta haqqı almaq niyyətində idi.
Mənbə bildirir ki, oxşar sxem üzrə “Toyota Land Cruiser”, “BMW X5” və daha təxminən 15 avtomobil qaçırılıb. Onların izlərinə sonradan Tacikistanda, İraqda və Suriyada rast gəlinib. Bütün bu maşınlar qondarma şəxslərin adlarına əldə olunub.
S.B.
www.oxu.az
"
"11 sentyabr hadisəsi zamanı çəkilmiş nadir – FOTOLAR2997 insanın həyatını itirdiyi 11 sentyabr hadisəsindən 16 il ötür.
Oxu.Az xarici mətbuata istinadən 11 sentyabrda hadisə zamanı çəkilmiş nadir fotoları təqdim edir:















































E.C.
www.oxu.az
"
"Rusiyanın Ermənistandakı bazasının hərbçiləri arasında dava olubErmənistanın Gümrü şəhərində yerləşən 102-ci hərbi bazasının hərbçiləri arasında dava olub. 
Oxu.Az-ın məlumatına əsasən, bu barədə APA shamshyan.com-a istinadən xəbər verir.
Məlumata əsasən, hadisə ötən gecə Alabyan küçəsində yerləşən binalardan birinin həyətində baş verib.
Polisə dava barədə məlumat daxil olub. Polis əməkdaşları hadisə yerinə yaxınlaşdıqda ciddi bədən xəsarətləri almış bir nəfərin yerdə uzandığını aşkar ediblər. Daha 3 nəfər isə hadisə yerindən qaçıb.
Xəsarət almış şəxsin Rusiya vətəndaşı, 26 yaşlı Yuri Nikolayev olduğu aydınlaşıb. Polis davanın digər iştirakçılarının - Rusiya vətəndaşları, 23 yaşlı Vladislav Karasovski, 22 yaşlı Viktor Yudin və 26 yaşlı Nursultan Qizatulayev olduğunu da müəyyən edib, onlar saxlanılıb.
N. Qizatulayev polisə ifadəsində xəsarət alan şəxsi döydüyünü etiraf edib.
Onların hamısının 102-ci hərbi bazanın bölmə komandirləri olduğu bildirilir.
N.О.
www.oxu.az
"
"Azərbaycanlı qadın və uşaqların da olduğu 1400-dən çox İŞİD-çi əsir düşdü – VİDEOİraq ordusu Mosulda İŞİD terror təşkilatının tərkibində olan döyüşçülər, onların yoldaşları və uşaqlarının da olduğu 1400 nəfəri əsir götürüb.
Oxu.Az baku.ws-ə istinadən xəbər verir ki, iraqlı səlahiyyətlilər saxlanılan şəxslərin böyük bir qisiminin Türkiyə, Tacikistan, Azərbaycan və Rusiyadan gəldiyini ifadə edir. Asiyadan, Fransadan və Almaniyadan da az sayda əsir var.
Norveçli Sığınacaq Düşərgəsi sözçüsü Melani Marxam mövzu ilə əlaqədar bunları söyləyib: “Onların vəziyyəti çox pisdir. Biz onların, su, qida və sığınacaq kimi təməl ehtiyaclarını qarşılayırıq. Buradan çölə çıxmalarına icazə verilmədiyi üçün onların gələcəyi naməlumdur. Biz İraq hökumətinin əsas insan hüquqlarına hörmət göstərərək, ən qısa zamanda onların gələcəyi ilə bağlı qərar verməsini gözləyirik”.
İŞİD terrorçularının ailələrinin böyük bir hissəsi Mosulun şərqindəki bu düşərgəyə 30 avqustdan sonra gəlib.

A.M.
www.oxu.az
"
"ABŞ-ın ən gözəl qızı seçildi – FOTOSentyabrın 10-da ABŞ-ın Atlantik-Siti şəhərində “Miss Amerika - 2018” gözəllik müsabiqəsi keçirilib.
Oxu.Az xarici KİV-ə istinadən xəbər verir ki, birincilik uğrunda 51 model yarışıb. Müsabiqənin qalibi Şimali Dakota ştatından 23 yaşlı Kara Mund seçilib. Karaya tacı “Miss Amerika - 2017”-nin qalibi Seyvi Şilds təqdim edib.
Qeyd edək ki, Kara Mund bu il ABŞ-ın Braunovski Universitetini bitirib. O, elmlər doktoru olmaq üçün hazırlaşmağa başlayıb.























A.S.
www.oxu.az
 
"
"Mayami su altında – VİDEOMayaminin mərkəzi küçələri “İrma” qasırğası nəticəsində su altında qalıb.
Oxu.Az lenta.ru-ya istinadən xəbər verir ki, şəhərdə küləyin sürəti saatda 200 km-ə qədər çatıb. Ştat ərazisində qasırğa nəticəsində 3 milyondan çox insan işıqsız qalıb.
Sakinlərin hadisə yerindən çəkdikləri videogörüntüləri təqdim edirik:







 
E.C.
www.oxu.az
"
"Papa Fransisk “papamobil”də qaşını partlatdı – VİDEORoma Papası Fransisk Kolumbiyaya apostol səfəri zamanı travma alıb. 
Oxu.Az-ın məlumatına əsasən, bu barədə ""Euronews"" xəbər verir.
Bazar günü ölkənin şimalında, Kartahen şəhərində zirehli “papamobil”in qəfil dayanması nəticəsində, o, üz nahiyyəsindən zərbə alıb və Papanın sol qaşı partlayıb. 
80 yaşlı pontifik çapığa buz qoyub və dindarları salamlamaqda davam edib. 

N.O.
www.oxu.az
"
"Meksikada zəlzələ nəticəsində ölənlərin sayı 90 nəfərə çatıbMeksika sahillərində 8,2 bal gücündə baş verən zəlzələ nəticəsində ölənlərin sayı 90 nəfərə çatıb. 
Oxu.Az-ın verdiyi xəbərə görə, bu barədə ölkənin Daxili İşlər Nazirliyi məlumat yayıb.  
“Məlumata əsasən, ölənlərin sayı 90 nəfərə çatıb, onlardan 71 nəfəri Oahaka, 15-i Çyapasa və dördü isə Tabasko ştatındandır”, - deyə nazirliyin bəyanatında  bildirilir.
Qeyd edək ki,  8,2 bal gücündə zəlzələ sentyabrın 8-də, saat 04.49-da baş verib. Zəlzələnin episentri Tres-Pikos yaşayış məntəqəsindən 119 km cənub-qərbdə, yerin səthindən 33 km dərinlikdə qeydə alınıb.  
Zəlzələdən sonra sunami xəbərdarlığı verilib.
N.О.
www.oxu.az
"
"İsveçdə son 20 ilin ən böyük hərbi təlimləri başlayıbİsveçdə ""Aurora-2017"" adlı son 20 ilin ən böyük hərbi təlimləri start götürüb.
Oxu.Az Report-a istinadən xəbər verir ki, bu barədə ölkənin müdafiə idarəsi məlumat yayıb.
""Aurora-17"" təlimləri həm hava, hər yer, həm də dənizdə keçiriləcək. Təlimlərdə İsveçin bütün ərazilərindən olan bölmələr iştirak edəcək, lakin əsas iştirakçılar Stokholm, Qotland adası və Göteburq şəhəridir"", - deyə İsveçin Müdafiə Nazirliyinin məlumatında bildirilir.
N.O.
www.oxu.az
"
"Fars körfəzində İran və ABŞ gəmiləri arasında insident baş veribİran Hərbi Dəniz Qüvvələrinə (HDQ) məxsus ""Falaken"" raket kateri İslam Respublikasına aid digər gəmiyə yaxınlaşan ABŞ gəmisinə xəbərdarlıq edib.
Oxu.Az Report-a istinadən xəbər verir ki, bu barədə bazar günü İran HDQ-nin İctimaiyyətlə əlaqələr şöbəsinin bəyanatına istinadən ""Mehr"" agentliyi məlumat yayıb.
Məlumata görə, Fars körfəzində, Cask liman şəhərinin təqribən 72 km-də texniki nasazlıq səbəbindən qəzaya uğrayan ""Şəms"" balıqçı gəmisi İran HDQ-dən kömək istəyib. Xilasetmə əməliyyatı üçün əraziyə ""Falaken"" raket kateri göndərilib. Əməliyyat zamanı balıqçı gəmisinə yaxınlaşan ABŞ HDQ-nə məxsus gəmi ""Falaken"" tərəfindən xəbərdarlıq alıb və həmin ərazini tərk etmək məcburiyyətində qalıb.
N.О.
www.oxu.az
"
"“İrma”qasırğası Floridada milyonlarla sakini elektrik enerjisiz qoyduABŞ-ın Florida ştatında tüğyan edən “İrma” qasırğası 3 milyondan çox sakini elektrik enerjisiz qoyub.
Oxu.Az-ın APA-ya istinadən verdiyi xəbərə görə, ştatın bəzi ərazilərində suyun səviyyəsi 2,5 m qalxıb.
Ən çox zərər çəkmiş ərazilərdən əhalinin evakuasiyası davam edir. İkinci kateqoriyayadək zəifləyən  qasırğanın sürəti saatda 175 kilometrədək enib. ABŞ prezidenti Donald Tramp “İrma” qasırğası ilə əlaqədar Florida ştatını təbii fəlakət zonası elan edib.
A.S.
www.oxu.az
"
"ABŞ-da baş verən 11 sentyabr terror aktlarından 16 il ötür – VİDEO2001-ci ildə ABŞ-da törədilmiş 11 sentyabr terror aktlarından 16 il ötür. Bazar ertəsi kişi, qadın və uşaqlar da daxil olmaqla 2977 nəfərin ölümü ilə nəticələnən faciə qurbanlarının xatirəsi anılacaq.
Oxu.Az Report-a istinadla xəbər verir ki, matəm mərasimi Manhettendə terror aktları qurbanlarının xatirəsinə ucaldılmış memorialın qarşısında başlayacaq.
Bakı vaxtı ilə 16:46-da birinci bir dəqiqəlik ümumşəhər sükutu elan olunacaq. Ardınca memorial ərazisində həzin musiqi sədaları altında bütün həlak olanların adları sadalanacaq. Sükut cəmi altı dəfə olacaq, onlar hər il elan edilir.
2001-ci ilin 11 sentyabrında “Əl-Qaidə” terror qruplaşmasından olan 19 terrorçu 4 sərnişin təyyarəsini ələ keçirib. Onlardan ikisi Ümumdünya Ticarət Mərkəzinin qoşa binalarına, daha biri Pentaqonun binasına yönləndirilib. Digər dördüncüsü isə Vaşinqton istiqamətində yönləndirilsə də Pensilvaniya ştatının Şenksvill şəhəri yaxınlığında qəzaya uğrayıb.

 
A.S.
www.oxu.az
"
"Mixail Saakaşviliyə qarşı cinayət işi açıldıGürcüstanın sabiq prezidenti və Ukraynanın Odessa vilayətinin sabiq qubernatoru Mixail Saakaşviliyə qarşı cinayət işi açılıb.
Oxu.Az-ın APA-ya istinadla məlumatına görə, bu barədə Ukrayna polisinin “Tvitter” səhifəsində bildirilir.
Cinayət işi Cinayət Məcəlləsinin 332-ci (Ukrayna Respublikasının dövlət sərhədini qanunsuz olaraq keçmə) maddəsi ilə açılıb.
Qeyd edək ki, ötən axşam Mixail Saakaşvilinin Polşa-Ukrayna sərhədini keçərək Lvov şəhərinə gəlib. M. Saakaşvili ABŞ-da olarkən Ukrayna prezidenti Petr Poroşenko M. Saakaşvilini Ukrayna vətəndaşlığından məhrum edib. Bu qərar M. Saakaşvilinin Ukrayna vətəndaşlığı alarkən qeyri-dəqiq məlumatlar təqdim edilməsi ilə əsaslandırılmağa çalışılıb. Daha sonra ABŞ-dan Polşaya qayıdan M. Saakaşvili sentyabrın 10-da Ukraynaya dönmək niyyətində olduğunu açıqlayıb.
A.S.
www.oxu.az
"
"Rza Zərrab həbsdən azad olundu ABŞ-da həbsdə olan İran əsilli iş adamı Rza Zərrab azad edilib.
Oxu.Az mətbuat.az-a istinadla bildirir ki, bu barədə ABŞ Federal Həbsxana Bürosu məlumat yayıb.
Məlumata görə, Rza Zərrab 09135-104 qeydiyyat nömrəsi ilə dünən azad edilib.
A.S.
www.oxu.az
"
"Saakaşvili Ukrayna ərazisinə keçibGürcüstanda axtarışda olan sabiq prezident və Odessa vilayətinin eks-qubernatoru Mixail Saakaşvili Ukraynanın dövlət ərazisinə keçib.
Oxu.Az Report-a istinadən xəbər verir ki, o, Ukrayna-Polşa sərhədində yerləşən ""Şeqeni"" beynəlxalq buraxılış məntəqəsini ora toplaşan tərəfdarlarının köməkliyi ilə polisin barrikadasını yararaq keçməyə müvəffəq olub.
Sərhədi keçən zaman Ukrayna polisi ilə fəallar arasında toqquşma baş verib.
Bundan əvvəl Ukrayna tərəfi sərhədin minalanması səbəbindən buraxılış məntəqəsi ilə giriş-çıxışı müvəqqəti olaraq bağlamışdı. Sərhədin Polşa tərəfindən isə Mixail Saakaşvili Ukrayna ərazisinə keçməyə hazırlaşırdı.
www.oxu.az
"
"İtaliyada güclü yağış 6 nəfərin ölümünə səbəb olubİtaliyada şiddətli yağıntılar və güclü külək nəticəsində 6 nəfər ölüb, 2 nəfər itkin düşüb.
Oxu.Az-ın APA-ya istinadən verdiyi xəbərə görə, ölüm faktları ölkənin mərkəzi bölgəsində qeydə alınıb.
 
Qeyri sabit hava şəraitindən ən çox əziyyət çəkən Livorno şəhəri olub. Şəhərin meri İtaliya hökumətinə  bölgədə fövqəladə vəziyyət rejiminin tətbiq edilməsi üçün müraciət edib. Bir neçə saat ərzində Livornoya 400 millimetrədək yağıntı düşüb. İtaliyada qeyri-sabit hava şəraiti sentyabrın 9-dan davam edir.
www.oxu.az
"
"Saakaşvili Polşa-Ukrayna sərhədini növbəti dəfə keçməyə cəhd edəcək - YENİLƏNİBGürcüstanın sabiq prezidenti və Ukraynanın Odessa vilayətinin sabiq qubernatoru Mixail Saakaşvilinin Polşa-Ukrayna sərhədini qatarla keçmək cəhdi baş tutmayıb.
 
Oxu.Az-ın APA-ya istinadən verdiyi məlumata görə, M. Saakaşvili Polşanın Pşemıslye yaşayış məntəqəsində qatardan düşürülüb.
 
Ukrayna vətəndaşlığından məhrum edilmiş M. Saakaşvili yenidən öncəki planına qayıdıb və sərhədi avtomobil sərhəd-keçid məntəqəsindən keçməyə qərar verib. M. Saakaşvilinin tərəfdarları onu “Krakoveç” sərhəd-keçid məntəqəsində  qarşılamaq üçün Mostiska yaşayış məntəqəsinə toplaşıblar. M. Saakaşvili keçirdiyi mətbuat konfransında deyib ki, qanuni yolla Ukrayna ərazisinə daxil olmağa çalışacaq: “Bunun üçün mənə ukraynalı sərhədçilərlə əlaqə yaratmaq lazımdır. Dəmir yol vağzalında bunu etmək mümkün olmadı”.
 
“Batkivşina” partiyasının lideri Yuliya Timoşenko da M. Saakaşvili ilə birlikdədir. Y. Timoşenko deyib ki, M. Saakaşvilini qanunsuz Ukrayna vətəndaşlığından məhrum edildiyi üçün onunla birlikdədir: “Biz buradja həm də Ukraynamnı kriminal diktaturadan qoruyuruq”.
 
Qeyd edək ki, M. Saakaşvili ABŞ-da olarkən Ukrayna prezidenti Petr Poroşenko M. Saakaşvilini Ukrayna vətəndaşlığından məhrum edib. Bu qərar M. Saakaşvilinin Ukrayna vətəndaşlığı alarkən qeyri-dəqiq məlumatlar təqdim edilməsi ilə əsaslandırılmağa çalışılıb. Daha sonra ABŞ-dan Polşaya qayıdan M. Saakaşvili sentyabrın 10-da Ukraynaya dönmək niyyətində olduğunu açıqlayıb. 
15:56
Gürcüstanın sabiq prezidenti və Ukraynanın Odessa vilayətinin sabiq qubernatoru Mixail Saakaşvili ilə əlaqədar Polşa-Ukrayna sərhədində avtomobillərin hərəkəti dayandırılıb.
Oxu.Az-ın APA-ya istinadən verdiyi məlumata görə, Ukrayna hakimiyyətinin vətəndaşlığını ləğv etdiyi M. Saakaşvili şənbə günü bəyan edib ki, bu gün “Krakoveç” sərhəd-keçid məntəqəsi vasitəsi ilə Polşadan Ukraynaya gələcək.
Hazırda sərhəd-keçid məntəqəsində Ukraynadan Polşaya və əks istiqamətə avtomobillərin hərəkətinə icazə verilmir.
A.M.
www.oxu.az
 
"
"Əfqanıstanda 33 dinc sakin oğurlandı""Taliban"" hərəkatının və İŞİD terror qruplaşmasının silahlıları Əfqanıstanın şimalındakı Cauzdan vilayətində, Quş Təpə rayonunda 33 dinc sakini oğurlayıb.
Oxu.Az-ın Report-a istinadən verdiyi məlumata görə, bu barədə Quş Təpə administrasiyasının rəhbəri Aminulla Amin xəbər verib.
Bildirilir ki, dinc sakinlərdən 13-ü Çakma Çuxur yaşayış məntəqəsində oğurlanıb. İŞİD silahlıları Quş Təpədən Şibarqan şəhərinə gedən nəqliyyat vasitəsini saxlayaraq, sərnişinləri taliblərlə əlaqədə ittiham ediblər. Bundan sonra onları oğurlayıblar.
Eyni zamanda taliblər də Quş Təpənin Qardan vilayətində 20 dinc sakini İŞİD-lə əlaqədə ittiham edərək oğurlayıblar. Dinc sakinlərin olduğu avtobus Cauzdan vilayətinin Derzab rayonundan Şibarqana gedirmiş.
Aminin sözlərinə görə, oğurlananların yeri məlum deyil.
A.M.
www.oxu.az
 
"
"Fransada vağzalda atışma: 4 nəfər öldürüldüFransanın şimalında naməlum şəxslər 4 nəfəri güllələyib.
Oxu.Az-ın “Le Parisien” nəşrinə istinadən verdiyi məlumata görə, hadisə Uaz departamentində dəmiryol vağzalında baş verib.
Öldürülənlər yerli qadın, onun üç və beş yaşlı övladları və ailənin dostudur.
İlkin məlumata görə, atəş açanlar iki nəfər olub. Onlardan biri hadisədən sonra özünü öldürüb, digəri isə qaçıb. Cinayətkarın tapılması üçün axtarış başlayıb, axtarışa vertolyot cəlb edilib.
A.M.
www.oxu.az
 
"
"Azərbaycanlı teleaparıcı dağıntıların baş verdiyi Hyustonda – VİDEO + FOTOAzərbaycanın ATV telekanalının “5-ci element” verilişinin aparıcısı Ranar Musayev, bir neçə gün əvvəl güclü qasırğanın baş verdiyi Texas ştatının ən böyük şəhərlərindən olan Hyuston şəhərində olub.
Oxu.Az-ın məlumatına görə, aparıcı sosial şəbəkələrdə yerləşdirdiyi görüntülərlə “Harvi” qasırğasının Hyustona vurduğu ziyanı göstərib.
Qeyd edək ki, “Harvi” ABŞ ərazisində son 12 ildə ən dağıdıcı qasırğa olub. Onun vurduğu ziyan 100 milyard dollar həcmində qiymətləndirilir.

































A.M.
www.oxu.az
 
"
"Saakaşvilinin Lvovdan olan tərəfdarları onu Polşa ilə sərhəddə qarşılamağa çıxdılarOdessa vilayətinin keçmiş qubernatoru Mixail Saakaşvilinin tərəfdarlarının olduğu yüzlərlə avtomobil və mikroavtobus karvanı Ukraynanın Lvov şəhərində - Polşa ilə sərhəddə onu qarşılamağa çıxıb.
Oxu.Az Report-a istinadən xəbər verir ki, bu barədə RİA Novosti məlumat yayıb.
Qeyd edilir ki, Saakaşvilinin tərəfdarları siyasətçinin sərhədi keçəcəyinə və buraxılış məntəqəsində sərhədçilərin keçmiş qubernatoru ölkə ərazisinə buraxacaqlarına qədər qalacağına əmindirlər.
Polis nümayəndələri bildiriblər ki, gecə ərzində Polşayla sərhəddə, buraxılış məntəqəsi yaxınlığında qanun pozuntusu və bu qəbildən olan digər hər hansı hadisə qeydə alınmayıb.
Daha əvvəl bildirilib ki, Ukraynanın polis əməkdaşları Polşayla sərhəddə Saakaşvilini gözləyərək növbə çəkməyə başlayıblar.
A.M.
www.oxu.az
 
"
"Dağıdıcı “İrma” qasırğası ABŞ-ın Florida ştatına yaxınlaşdı6,3 milyon sakinin təxliyyə edilməsi barədə göstəriş verildi.Fırtına və leysan ABŞ-ın Florida ştatının cənubuna çatıb.
Oxu.Az Report-a istinadən xəbər verir ki, dağıdıcı “İrma” qasırğası yarımadaya yaxınlaşıb.
Ştatın sahillərində suyun səviyyəsi artır. Qasırğanın alçaq ərazilərin su basmalarına gətirib çıxaracağı gözlənilir.
Yerli hakimiyyət orqanları 6,3 milyon sakinin təxliyyə edilməsi barədə göstəriş verib. Bu, Florida əhalisinin dörddə birindən çox hissəsi deməkdir.
“İrma” qasırğasının Birləşmiş Ştatların sahilinə bu gün, günortaya yaxın çatacağı gözlənilir.
A.M.
www.oxu.az
"
"Virginya adalarında qasırğa zamanı dağılan türmədən 100-dən çox məhbus qaçdıBöyük Britaniyanın Virginya adalarında həbsxanadan 100-dən çox məhbus qaçıb.
Oxu.Az Report-a istinadla xəbər verir ki, türmə beşinci dərəcəli “İrma” qasırğası nəticəsində dağılıb.
A.S.
www.oxu.az
 
 
"
"Meksikada “Katya” qasırğası nəticəsində 2 nəfər vəfat etdiMeksikada “Katya” qasırğasının yaratdığı sürüşmə nəticəsində 2 nəfər vəfat edib.
Oxu.Az Report-a istinadla xəbər verir ki, bunu Verakrus ştatının qubernatoru Migel Anhel Yunes bildirib.
İnsident ştatın paytaxtı Halapa şəhərində baş verib.
Qubernator bildirib ki, ümumilikdə ştatda təhlükəli ərazilərdən 2,8 mindən çox insan təxliyyə edilib, 254 binaya ziyan dəyib.
A.S.
www.oxu.az
 
"
"İspaniyada meşə yanğınları səbəbindən 500-dən çox insan təxliyə edildi İspaniyanın Uelva əyalətində geniş meşə yanğınları səbəbindən 500-dən çox insan təxliyyə edilib.
Oxu.Az Report-a istinadla xəbər verir ki, bu barədə şənbə günü EFE xəbər agentliyi məlumat yayıb.
Bildirilir ki, yanğın cümə günü Əndəlusiya muxtar birliyinin Uelva əyalətində yerləşən La-Qranda-de-Rio-Tinto yaşayış məntəqəsi yaxınlığında qeydə alınıb.
Ərazidən 500-dən çox sakin təxliyyə edilib. Yanğın ilə 350 yanğınsöndürən mübarizə aparır, hadisə yerinə xüsusi hava texnikası cəlb olunub.
A.S.
www.oxu.az
 
 
"
"Türkiyə Myanma müsəlmanlarına yardım etdiTürkiyənin insan hüquq və azadlıqlarının müdafiəsi və humanitar yardım Fondu Arakandan Banqladeşə yerləşən 45 min qaçan müsəlmanlara humanitar yardım edib.
Oxu.Az-ın Trend-ə istinadla məlumatına görə, Türkiyə avqustun 25-dən regionda humanitar böhran başlayandan sonra ehtiyacı olan qaçqınlara yardım göndərməyə başlayıb.
A.S.
www.oxu.az
 
 
"
"Rusiyada sərnişin qatarı ilə yük maşını toqquşdu, 17 nəfər yaralandıRusiyanın Xantı-Mansiysk muxtar dairəsində sərnişin qatarı ilə “KamAZ” yük maşınının toqquşması nəticəsində 17 nəfər yaralanıb.
Oxu.Az bu barədə Trend-ə istinadən xəbər verir.
Bildirilir ki, yaralılardan 3-nün vəziyyəti ağırdır.
A.S.
www.oxu.az
 
 
"
"Meksikada zəlzələ nəticəsində ölənlərin sayı 61 nəfərə çatdıMeksika sahillərində 8,2 bal gücündə baş verən zəlzələnəticəsində ölənlərin sayı 61 nəfərə çatıb. 
Oxu.Az-ın APA-ya istinadən verdiyi xəbərə görə, bu barədə ölkə prezidenti Enrike Penya Nyeto bildirib.  
Qeyd edək ki,  8,2 bal gücündə zəlzələ ötən gün saat 04.49-da (Bakı vaxtı ilə 08.49-da baş verib. Zəlzələnin episentri Tres-Pikos yaşayış məntəqəsindən 119 km cənub-qərbdə, yerin səthindən 33 km dərinlikdə qeydə alınıb.  
Zəlzələdən sonra sunami xəbərdarlığı verilib.
A.S.
www.oxu.az
 
"
"Suriya ordusu Deyr-əz-Zor aviabazasının blokadasını yardıSuriya ordusu ölkənin Hərbi Hava Qüvvələrinin Deyr-əz-Zor şəhərində yerləşən aviabazasının blokadasını yarmağa müvəffəq olub.
Oxu.Az Report-a istinadən xəbər verir ki, hazırda döyüşlər aviabazanın perimetrində gedir.
A.S.
www.oxu.az
 
"
"Saakaşvili Ukrayna ərazisinə daxil olub – FOTOUkrayna vətəndaşlığından məhrum edilən Odessa vilayətinin keçmiş qubernatoru Mixeil Saakaşvili Polşadan Ukraynaya keçməsi barədə məlumat verib.
Oxu.Az-ın xəbərinə görə, Gürcüstanın sabiq prezidenti bu barədə Facebook sosial şəbəkəsində yazıb.
“Hazırda biz Krakoveç, Ukraynaya keçirik”, - Saakaşvili yazıb.

Bundan əvvəl, Ukrayna hökuməti bəyan edib ki, Saakaşvilini ölkəyə buraxmayacaq. 
Xatırladaq ki, sabiq qubernator iyulun 26-da Ukrayna vətəndaşlığından çıxarılıb. 
S.B.
www.oxu.az
"
"Fransada kilsədə “müqəddəs suyu” konyakla dəyişiblərFransanın Şato-Şalon kəndində naməlum şəxslər kilsədə “müqəddəs suyu” konyakla ilə dəyişiblər.
Oxu.Az-ın xəbərinə görə, bu barədə şənbə günü, sentyabrın 9-da, AFP nəşri yerli turizm mərkəzinə istinadən məlumat yayıb.
Hadisə avqustun sonlarında baş verib, lakin KİV-ə bu barədə yalnız ötən gün məlum olub. Yerli kilsəyə girişdə turistlər spirtli içkinin iyini hiss ediblər və bunun ənənə olması barədə maraqlanıblar.
Araşdırma zamanı məlum olub ki, naməlum şəxslər “müqəddəs suyu”n saxlandığı qaba bir litr konyak töküblər. Kilsədə xidmət aparılmadığı üçün, bu barədə heç kimin məlumatı olmayıb.
Hadisəni törədənləri şəxsiyyəti indiyə qədər müəyyən olunmayıb.
S.B.
www.oxu.az
"
"İsveçrədə bütöv bir kənd hotelə çevrilirİsveçrənin ən kiçik kəndini hotelə çevirməyə hazırlaşırlar.
Tiçino kantonundakı Korippo adlı balaca kəndin əsası 6 əsr bundan əvvəl qoyulub. Lakin hazırda bu kənddə cəmi 16 nəfər yaşayır, hamısı da ahıl adamlardır.
Oxu.Az AZƏRTAC-a istinadla bildirir ki, İsveçrənin hakimiyyət orqanları bu qədim kəndi xilas etmək üçün orada mehmanxana yaratmağı, buraya gələn turistlərə mehmanxana nömrələri əvəzinə yerli sakinlərin tərk edib getdiyi evləri təklif etməyi qərara alıblar. Kənddəki binalar qaydaya salınacaq, bərpa olunacaq, müasir sanitariya texnikası ilə təchiz olunacaq. Yeni hotelin qeydiyyat otağı yerli barda yerləşəcək.
Tiçino kantonu üzrə turizm ofisinin rəhbəri Elia Frappollinin sözlərinə görə, bu kənd müasir həyatın gərgin ritmindən uzaqlaşıb, sakit istirahət etmək istəyənlər üçün əla məkan olacaq.
www.oxu.az
 
"
"ABŞ-da polis avtomobili qadının üzərinə çıxıb – VİDEOHadisə ABŞ-ın Nyu Meksiko ştatının Albukerke şəhərində baş verib.
Oxu.Az xarici mətbuata istinadən xəbər verir ki, iyun ayında baş vermiş bu hadisə zamanı polis əməkdaşları 20 dəqiqə ərzində avtomobil oğrusunu təqib etdikdən sonra onu dayandıra biliblər. Avtomobildə sürücüdən başqa iki qadın da olub. Polis qadınlardan birinin qoluna qandal taxmaq istəyən zaman yaxınlıqda olan polis avtomobili hərəkət edib və qadının üzərinə çıxıb.
Ciddi xəsarətlər almayan qadın xəstəxanaya çatdırılıb.
 

 
E.C.
www.oxu.az
"
"İngiltərədə 13 yaşlı qız ölümü ilə 8 nəfəri xilas etdiİngiltərədə 13 yaşında dünyasını dəyişən Jemima Layzell adlı qız 8 nəfərin həyatını xilas edib.
Oxu.Az Lent.az-a istinadən xəbər verir ki, xəstəlikdən ölən 13 yaşlı qız orqanlarını 8 nəfərə bağışlayıb, onlardan 5-i uşaqdır. İngilis Milli Sağlamlıq Təşkilatı bunun rekord olduğunu bildirib.
Jemimanın ürəyi, kiçik bağırsağı üç insana köçürülüb, böyrəkləri isə iki insanın həyatını xilas edib. Qaraciyəri ikiyə bölünərək iki şəxsə, ağciyərlərindən biri başqa xəstəyə köçürülüb.
İngilis Milli Sağlamlıq Təşkilatı heç bir donorun bu cür çox sayda orqan bağışlamadığını bildirib.
www.oxu.az
"
"Daşkənddə səkkiz ton ağırlığında plov hazırlandı - FOTOSentyabrın 8-də Daşkənddə “Uzbegim” ənənəvi mədəniyyət festivalı keçirilib. Tədbirə bir sıra ölkələrin və beynəlxalq təşkilatların təmsilçiləri, “Ginnesin Rekordlar Kitabı”nın nümayəndələri, səfirlər, yerli və xarici jurnalistlər qatılıb.
Oxu.Az xəbər verir ki, festivalda ölkəmizi mədəniyyət və turizm nazirinin birinci müavini Vaqif Əliyev və Mirzə Fətəli Axundzadə adına Milli Kitabxananın direktoru Kərim Tahirov təmsil edib.
Tədbir çərçivəsində tətbiqi sənət və qastronomik yarmarka, tətbiqi sənət üzrə ustad dərsləri, folklor şou proqramı, kəndirbazların əyləncəli tamaşaları olub və digər xalq oyunları, “Uzbegim” kitabının təqdimatı keçirilib.
“Ginnesin Rekordlar Kitabı”na düşmək üçün 4,2 metr diametri olan qazanda hazırlanan plov dünyada ən böyük plov olacaq. Səkkiz tonluq plovun hazırlanmasında Özbəkistanın hər yerindən 50 aşpaz iştirak edib.
Təşkilatçıların məlumatına görə, plovun hazırlanmasına 1500 kiloqram qoyun, 450 kiloqram mal əti, 400 kiloqram bitki yağı, 200 kiloqram quyruq yağı, 1900 kiloqram düyü, 270 kiloqram kök, 220 kiloqram soğan, 57 kiloqram duz, 350 litr su, həmçinin müxtəlif ədviyyatlar işlənib.
Xatırladırıq ki, xüsusi olaraq Özbəkistanda hazırlanan böyük qazanın diametri 4,2 metr, ağırlığı 7070 kiloqram, dərinliyi 1,5 metrdir.
“Ginnesin Rekordlar Kitabı”nın nümayəndəsi Steninq Riçard jurnalistlərə bildirib ki, özbək milli yeməkləri dünyada yüksək qiymətləndirilir. Yeməklərlə bağlı Rekordlar Kitabına düşmək üçün ərzağın çəkisi dörd tondan artıq olmalıdır. Bu gün isə səkkiz ton ağırlığında plov hazırlandı. Əminəm ki, bu gün Daşkənddə bişirilən plov “Ginnesin Rekordlar Kitabı”na düşəcək.








www.oxu.az
"
"Hollivud aktrisası qasırğalara görə Trampı ittiham etdiABŞ aktrisası Ceniffer Lourens ""İrma"" və ""Harvi"" qasırğalarının meydana gəlməsində ABŞ prezidentini ittiham edib.
Oxu.Az xəbər verir ki, bu barədə FOX telekanalı məlumat yayıb.
O bildirib ki, bu, təbiətin prezident Donald Trampa olan qəzəbinin təzahürüdür.
E.Ə.
www.oxu.az
"
"Angela Merkelin avtomobilini pomidor atəşinə tutdular – VİDEOAlmaniyanın Volqast şəhərində Almaniyanın kansleri Angela Merkeli pomidor atəşinə tutublar.
Oxu.Az xarici mətbuata istinadən xəbər verir ki, 24 sentyabrda keçiriləcək seçkilərlə əlaqədər seçkiqabağı tədbirlərdə iştirak edən Merkel kütlənin aqressiv davranışı ilə qarşılaşıb. Onlarla insan əvvəlcə Merkeli fitə basıb, sonra isə avtomobilinə pomidor atıblar.
Xatırladaq ki, bu, həftə ərzində baş verən ikinci belə hadisədir. Analoji hadisə sentyabrın 5-də Heydelberq şəhərində də baş verib.

 
E.C.
www.oxu.az
"
"Səudiyyə Ərəbistanı Qətərlə dialoqdan imtina etdiSəudiyyə Ərəbisanı Qətər hökuməti ilə danışıqlar aparmaqdan imtina edib.
Oxu.Az Ölkə.Az-a istinadən xəbər verir ki, əmirlik dialoqun başlanması üçün açıq mövqeyini ortaya qoymayana qədər Səudiyyə danışıqlar masasına oturmayacaq. 
Bu barədə Krallığın xarici işlər nazirliyi məlumat verib.
9 sentyabr tarixində Qətər əmiri Təmim ben Hamad Əl Tani ilə Səudiyyənin vəliəhd şahzadəsi Məhəmməd ben Salman Əl Səud arasında telefon danışığı baş tutub. Rəsmi Doha ərəb ölkələrinin Qətərə qarşı tələbləri barədə danışıqlar təklif edib. Bu tələblərin yerinə yetirilməsindən sonra ərəb ölkələri Dohaya tətbiq edilən siyasi və iqtisadi blokadanı aça bilərlər.
Səudiyyənin xarici işlər nazirliyi isə bəyan edib ki, Qətər hökumətinin bəyanatı həqiqətə uyğun deyil. Rəsmi Doha ciddi dialoqa hazır deyil və əvvəli düşmənçilik siyasətinə davam edir. Bu səbəbdən Səudiyyə Ərəbistanı Qətər hökuməti rəsmi mövqeyi ilə bağlı dəqiq bəyanat səsləndirməyənə qədər əmirliklə istənilən danışıqların olmayacağını bildirib.
E.Ə.
www.oxu.az
"
"ABŞ-da cinayətkarın yaxalanmağı diqqət mərkəzində – VİDEOİnternetdə ABŞ-ın Detroyt şəhərində cinayətkarın polis əməkdaşları tərəfindən epik yaxalanma anının vertolyotdan çəkilmiş görüntüləri yayılıb.
Oxu.Az Report-a istinadən xəbər verir ki, videokadrlarda görünür ki, cani hüquq mühafizəçilərindən qaçmaq istəyərkən sürətli avtomobil yoluna çıxır.
O, hansısa məqamda avtomaşınlardan birinin altında qalmaqdan son anda qurtulur və özündə cəsarət taparaq, avtomobilin üzərinə atılır. Polislər onu əhatəyə alırlar və asayiş keşikçisi ani vəziyyətdə canini tutaraq yerə salır, cinayətkar yaxalanır.



E.Ə.
www.oxu.az
"
"Meksikada üç günlük matəm elan olunduMeksikada  baş verən zəlzələ nəticəsində ölənlərin sayı 60 nəfərə çatıb.
Oxu.Az APA-ya istinadən xəbər verir ki, ölkə prezidenti Enrike Penya Nyeto fəlakət bölgəsinə yollanıb. O, dağıdıcı zəlzələ nəticəsində ölənlərin xatirəsinə ölkədə 3 günlük matəm elan edib.
Meksikada sentyabrın 8-nə keçən gecə 8,2 bal gücündə zəlzələ baş verib. Yeraltı təkanların episentri Tres-Pikos yaşayış məntəqəsindən 119 km cənub-qərbdə, ocağı isə 33 km dərinlikdə yerləşib.
E.Ə.
www.oxu.az
"
"Qətər mövqeyini yumşaldıbQətər əmiri Tamim bin Həməd əl-Tani və Səudiyyə Ərəbistanının şahzadəsi Məhəmməd bin Salman Əl Saud arasında telefon danışığı olub. Söhbət rəsmi Dohanın təşəbbüsü ilə baş tutub.
Oxu.Az-ın APA-ya istinadən xəbərinə görə, bu barədə Səudiyyə Ərəbistanının rəsmi “SPA” agentliyi məlumat verib.
Məlumata əsasən, söhbət zamanı Qətər əmiri ərəb ölkələrinin tələblərinə dair danışıqlara başlamağa hazır olduğunu bəyan edib. Səudiyyə Ərəbistanının şahzadəsi əmirin təklifini alqışlayıb. Söhbətin detallarının az sonra açıqlanacağı bildirilir.
Xatırladaq ki, iyunun 5-də Səudiyyə Ərəbistanı, Birləşmiş Ərəb Əmirlikləri, Bəhreyn və Misir Qətərlə diplomatik və iqtisadi münasibətləri kəsdiklərini elan edib. Onlar rəsmi Dohanı terrorçu təşkilatları dəstəkləməkdə və Yaxın Şərqdə qeyri-sabitlik yaratmaqda ittiham edib.  Daha sonra adıçəkilən ölkələr Qətərə 13 bənddən ibarət ultimatum veriblər. Rəsmi Doha ölkəyə qarşı irəli sürülən ittihamları və ultimatumu qətiyyətlə rədd edib.
S.B.
www.oxu.az
"
"Meksikada 8 ballıq zəlzələ: Ölənlər var - VİDEO + FOTO + YENİLƏNİB Meksikada baş verən zəlzələ nəticəsində ölənlərin sayı 58-ə çatıb.
Oxu.Az-ın  məlumatına görə, bu barədə ölkənin Milli Xilasetmə Xidmətinin rəhbəri Luis Felipe Puente deyib.
Xatırladaq ki, Meksikada sentyabrın 8-ə keçən gecə 8,2 bal gücündə zəlzələ baş verib. Yeraltı təkanların episentri Tres-Pikos yaşayış məntəqəsindən 119 km cənub-qərbdə, ocağı isə 33 km dərinlikdə yerləşib.
Meksika prezidenti Enrike Penya Neto yeraltı təkanları son 100 ildə ölkədə baş verən ən böyük zəlzələ adlandırıb.
08.09.2017 15:40
Meksikada baş vermiş güclü zəlzələnin qurbanlarının sayı 15 nəfərə çatıb.
Oxu.Az-ın “Foro” telekanalına istinadən verdiyi məlumata əsasən, bu barədə ölkə prezidenti Enrike Penü Nyeto bəyanat verib.
Telekanal xəbər verir ki, on nəfər Maksikanın Oahaka ştatında həlak olub.
12:01
Meksikada güclü zəlzələdə 5 nəfər ölüb.
Oxu.Az-ın məlumatına görə, bu barədə APA “Daily Mail”ə istinadən xəbər verir. 
Məlumata əsasən, ölənlərdən ikisi uşaqdır. Ölü sayının artacağı gözlənilir.
Zəlzələ paytaxt Mexikoda və digər yerlərdə dağıntılara səbəb olub.
11:37
Meksika sahillərində 8,2 bal gücündə baş verən zəlzələdən sonra ən azı iki insan həlak olub.  
Oxu.Az-ın məlumatına görə, bu barədə “Dailymail” xəbər verir.















09:59
Meksika sahillərində 8,1 bal gücündə zəlzələ baş verib. 
Oxu.Az-ın Trend-ə istinadən məlumatına görə, Sakit Okean Sunami Xəbərdarlığı Mərkəzi dağıdıcı dalğaların yaranacağını elan edib.
Seysmoloqlar Meksika, Qvatemala, Salvador, Kosta-Rika, Nikaraqua, Panama, Honduras və Ekvador sahillərində yaxın saatlarda sunami olacağını istisna etmirlər.
N.O.
www.oxu.az
"
"Kiyevin mərkəzində avtomobil partladılıb: Ölən var – FOTO + VİDEOKiyevin mərkəzində avtomobilin partladılması zamanı Donbasda döyüşlərdə iştirak edən çeçen əsilli Timur Mahauri ölüb.
Oxu.Az-ın xəbərinə görə, bu barədə məlumatı 112 Ukrayna telekanalı yayıb.
T.Mahaurinin Gürcüstan vətəndaşı olduğu bildirilir.



Hadisə nəticəsində avtomobildə bir qadın və uşaq da olub. Qadın xəstəxanaya yerləşdirilib, azyaşlı isə partlayış zamanı xəsarət almayıb.
Faktla bağlı araşdırma aparılır.

S.B.
www.oxu.az
"
"İraqda öldürülən azərbaycanlı terrorçuların pasport fotoları yayıldı – FOTOİraqın İŞİD-dən azad edilmiş Təlafər şəhərində öldürülən azərbaycanlı terrorçuların pasportlarını əks etdirən fotolar yayılıb.
Oxu.Az Eastnews-a istinadən xəbər verir ki, cərgə ilə düzülmüş fotolarda şəxsiyyət vəsiqələri ilə birgə xarici vətəndaş pasportları da var. 30-a yaxın İŞİD-çinin əks olunduğu fotolarda bəzilərinin adlarının oxunması çətin olsa da anadan olduqları yerlərin – Qubadlı, Sumqayıt, Oğuz, Ağdam və Xaçmaz şəhərləri olduğu aydın görünür.
Xatırladaq ki, İraqın təhlükəsizlik qüvvələri Təlafər şəhərinin azad olunması zamanı iki mindən çox İŞİD silahlısını məhv edib. Bu barədə İraq ordusunun bəyanatında bildirilir. Şəhərin azad edilməsi əməliyyatı İraqın şimal-qərbində, avqustun 20-də başlayıb. Ölkənin baş naziri Heydər əl-Abadi avqustun 31-də İraq ordusunun İŞİD üzərində qələbə çaldığını və Təlafərin yerləşdiyi Neynəvanın şimal hissəsinin terrorçulardan tam azad edildiyini bildirib.
Birgə əməliyyatın komandanlığının general-leytenantı Abdul Əmir Yarəllə qeyd edib ki, avqustun 20-dən 31-dək 2000-dən çox terrorçu və 50 terrorçu kamikadze öldürülüb, həmçinin partlayıcı qurğunun olduğu 77 avtomobil, 71 minalanmış tikili və yol kənarına qoyulmuş 990 mina partladılıb.
Onun sözlərinə görə, əməliyyatda İraq ordusunun əsgərləri, federal polisin və onun xüsusi bölmələrinin, həmçinin “Xalq Səfərbərliyi”nin döyüşçüləri iştirak edib. İraqın güc strukturlarının itkisi 115 nəfər olub, döyüşlər zamanı demək olar, 680 nəfər yaralanıb. 

















S.B.
www.oxu.az
"
"İti ilə birlikdə Britaniya sahillərini təmizləyən şəxs – VİDEO45 yaşlı britaniyalı Ueyn Dikson Britaniyanın bütün sahillərini zibillikdən təmizləmək arzusundadır.
Oxu.Az BBC-yə istinadən xəbər verir ki, Ueyn 18 ay ərzində iti Koda ilə birlikdə 2000 mil (3220 km) ərazini zibildən təmizləyib. Onun məqsədi isə 7000 mil (11265 km) qət etməkdir.
Onun sözlərinə görə, sahilləri təmizləmək həm turizm, həm insanlar, həm də təbiət üçün faydalıdır.

 
E.C.
www.oxu.az
"
"Maduro dollara alternativ valyuta yaratmaq istəyirVenesuela hökuməti dollara alternativ dünya valyutası yaratmaq niyyətindədir.
Oxu.Az AZƏRTAC-a istinadla xəbər verir ki, bu barədə Venesuela prezidenti Nikolas Maduro ölkənin Konstitusiya Assambleyasında çıxışı zamanı deyib.
""Venesuela yeni beynəlxalq ödəmələr sistemi tətbiq edəcək və dollardan azad olmaq üçün valyuta səbəti yaradacaq. Valyuta səbəti Rusiya rublu, yen, yuan, avro və hind rupisi kimi valyutalardan ibarət olacaq"", - deyə N.Maduro bildirib.
N.О.
www.oxu.az
"
"Moldova prezidentindən tələb: Nazir müavini istefa versinMoldova prezidenti İqor Dodon milli orduya xaricdə istənilən hərbi təlimlərdə iştirak etməyi qadağan edib və müdafiə nazirinin müavini Qeorgi Qalburun tez bir zamanda istefasını tələb edib.
Oxu.Az xəbər verir ki, bu barədə APA “İzvestiya”ya istinadən məlumat yayıb.
Məlumata əsasən, prezident bildirib ki, ali baş komandan kimi onun ilkin razılığı olmadan Moldova hərbçilərinin ölkədən kənar istənilən əməliyyatlarda iştirakını qadağan edən sərəncam imzalayıb: “Bununla yanaşı, mən müdafiə nazirinin müavininin istefasını və hərbçilərimizin müharibənin getdiyi Ukraynaya qanunsuz göndərilməsində iştirakı olan digər şəxslərin cəzalandırılmasını tələb edirəm”.
Prezident hökumət tərəfindən 57 moldovalı hərbçinin Ukraynada NATO Rapid Trident təlimlərində iştirak üçün göndərilməsinə etiraz edib: “İlk dəfədir ki, hökumət silahlı qüvvələrin ali baş komandanına zidd əmr verir. Bu, yolverilməzdir”. 
N.О.
www.oxu.az
"
"İran Azərbaycandan İsraildə səfirlik açmamağı tələb edirİranın dini liderinin Şərqi Azərbaycan vilayəti üzrə nümayəndəsi Məhəmməd Əli Əl-Haşem Azərbaycanı İsraildə səfirlik açmamağa çağırıb.
Oxu.Az Ölkə.Az-a istinadla xəbər verir ki, bu barədə məlumatı ""Farsnews"" agentliyi yayıb.
İslam ölkələrinin mətbuat nümayəndələrinin Təbrizdə keçirilən görüşündə Əl-Haşem bəyan edib ki, bəzi ölkələr Azərbaycan və İranı bir-birindən ayırmağa çalışır: ""Bu səbəbdən biz Azərbaycan Respublikasını düşmənin tələsindən ehtiyatlı olmağa səsləyirik"".
Dini lider qeyd edib ki, KİV iki ölkə hökumətini və xalqını bir-birinə daha da yaxınlaşdıra bilər. Bu isə ümumi mədəniyyətin inkişafına və möhkəmlənməsinə effekiv təsir edər.
""İsrail müsəlmanlar üçün qırmızı xətdir. Biz Azərbaycanı İsraillə münasibət qurma məsələsində heç bir addım atmamağa səsləyirik. Deyirlər ki, Azərbaycan İsraildə səfirlik açmağa hazırlaşır. Amma bunu etməməlidir"", - deyə Əl-Haşem söyləyib. Dini lider vurğulayıb ki, İran və Azərbaycan arasında siyasi və sosial münasibətlər inam üzərində qurulub. Amma düşmənlərin siyasəti narahatlıq yaradır.
Bu, İranın ali dini liderlərinin Azərbaycanı İsraillə münasibət qurmamağa ilk çağırışları deyil. Ötən ilin dekabr ayında İsrailin baş naziri Netanyahunun Bakıya rəsmi səfərində də Qərbi Azərbaycan vilayətinin dini lideri Seyid Mehdi Qoreyşi bu səfəri pisləmişdi. Ərdəbil vilayətinin dini lideri Seyid Həsən Aməli isə Azərbaycanın İranla qonşu olduğuna görə İsrailə maraq göstərdiyini bildirmişdi. Əl-Haşemin sələfi Müctəhid Şəbəstəri isə rəsmi Bakıdan Netanyahunun səfərini ləğv etməyi tələb etmişdi.
N.О.
www.oxu.az
"
"Avropada 500 funta Britaniya pasportu satılır – VİDEOAvropada kriminal dəstələr Britaniya pasportunu 500 funt və daha ucuz qiymətə satır. Onların əsas müştəriləri miqrantlardır.
Oxu.Az “Dailymail”ə istinadən xəbər verir ki, qara bazara 20 min sənəd daxil olub, bundan sonra oğurlanmış pasportların qiyməti 2000 funtdan aşağı düşüb. Nəticədə Britaniyada terror aktları törətmək istəyən islamçılar üçün oraya çatmaq asanlaşıb.
Araşdırmaçı jurnalist yunan kriminal dəstələrinin bu əməllərini videoya çəkə bilib. Həmin videonu təqdim edirik:

 
E.C.
www.oxu.az
"
"Gürcüstanda hakim partiyanın mer vəzifəsinə namizədləri bəlli oldu - Azərbaycanlı yoxdurGürcüstanın hakim “Gürcü arzusu” partiyası azərbaycanlıların sıx yaşadığı Kvemo Kartli bölgəsinin icra başçıları vəzifələrinə namizədləri məlum olub.
Oxu.Az APA-ya istinadən xəbər verir ki, Rustavi şəhərinin meri vəzifəsinə İrakli Tabağua, Qardabani rayon icra hakimiyyəti başçısı vəzifəsinə Ramaz Budaqaşvili, Marneuli rayon icra hakimiyyəti başçısı vəzifəsinə Amiran Qiorqadze, Bolnisi rayon icra hakimiyyəti başçısı vəzifəsinə Davit Şerazadişvili, Dmanisi rayon icra hakimiyyəti başçısı vəzifəsinə Giorgi Tatuaşvili, Tsalka şəhərinin meri vəzifəsinə İlya Sabadze, Tetritskaro şəhərinin meri vəzifəsinə isə Giorgi Koridzenin namizədliyi irəli sürülüb.
Siyahıdan göründüyü kimi, hakim partiyanın Kvemo Kartli bölgəsinin ən yüksək vəzifələrinə təqdim etdiyi namizədləri arasında azərbaycanlı yer almayıb.
Ermənilərin sıx yaşadığı Samtsxe Cavaxetiya regionunda isə “Gürcü arzusu” icra başçıları vəzifələrinə iki erməni əsilli vətəndaşın namizədliyini irəli sürüb. Bunlar Axalkalaki və Ninotsminda şəhərlərinin meri vəzifəsinə namizədlər İurik Unanyan və Anivard Mosoyandır.
Gürcüstanda yerli idarəetmə orqanlarına seçkilər oktyabrın 21-də keçiriləcək.
www.oxu.az
"
"Gürcüstanın sabiq xarici işlər naziri mer olmaq istəyirGürcüstanın müxalif “Vahid Milli Hərəkat” partiyası sabiq xarici işlər naziri Qriqol Vaşadzenin Kutaisi şəhərinin meri vəzifəsinə namizədliyini irəli sürüb.
Oxu.Az APA-ya istinadən xəbər verir ki, partiya Q. Vaşadze ilə bir ay ərzində məsləhətləşmələr aparıb. 
Qeyd edək ki, Gürcüstanda yerli idarəetmə orqanlarına seçkilər oktyabrın 21-də keçiriləcək. Seçkilərdə Gürcüstan vətəndaşları Tbilisi meri, 11 şəhər və rayonun başçılarını seçəcəklər. Paralel olaraq yerli idarəetmə orqanlarının məşvərətçi orqanları olan sakrebulolara da seçkilər keçiriləcək.
Qriqol Vaşadze 2008-2012-ci illərdə Gürcüstanın xarici işlər naziri olub. 
www.oxu.az
"
"Cənubi Koreyada polislə etirazçılar arasında toqquşma – VİDEO Cənubi koreyalılar, hökumətin ABŞ-a məxsus raketdən müdafiə sistemlərini yerləşdirmə qərarına etiraz olaraq küçələrə çıxıblar.
Oxu.Az ""Guardian""a istinadən xəbər verir ki, paytaxt Seuldan 300 km məsafədə yerləşən Soncu şəhərində baş vermiş ixtişaşlarda 6-sı polis olmaqla, 38 nəfər xəsarət alıb.
Cənubi Koreya hökuməti bildirib ki, müdafiə sistemləri Şimali Koreyanın hücumlarından qorunmaq məqsədi ilə quraşdırılır.

E.C.
www.oxu.az
"
"Myanma ordusu müsəlmanlar olan qayığa atəş açıb: Ölənlər varMyanma ordusu Naf çayı ilə Banqladeşə keçməyə cəhd edən Arakan ştatından olan müsəlmanlarla dolu qayığa atəş açıb.  
Oxu.Az-ın ""Anadolu"" xəbər agentliyinə istinadən verdiyi məlumata əsasən, çoxlu sayda ölən və yaralananlar var.
Məlumata əsasən, atəş açılan zaman qayıq çevrildiyi üçün insanların əksəriyyəti boğularaq ölüb. 
N.O.
www.oxu.az
"
"MN: Rusiya aviasiyası İŞİD-in ""müharibə naziri""ni məhv edibRusiya aviasiyasının İŞİD-in Suriyanın Deyr-ez-Zor şəhərində yerləşən komanda məntəqəsinə zərbələr endirməsi nəticəsində terror qruplaşmasının ""müharibə naziri"" məhv edilib. 
Oxu.Az-ın APA-ya istinadən xəbərinə görə, bu barədə Rusiya Müdafiə Nazirliyi məlumat yayıb.
""İŞİD-in komanda məntəqəsinə endirilən aviazərbələr nəticəsində ""müharibə naziri"" Gülmurod Halimov öldürülüb. Hava zərbələri zamanı beynəlxalq terror qruplaşmasının ""müharibə naziri"" müşavirədə olub. O, aviazərbələr nəticəsində aldığı yaralardan həlak olub"", - deyə Rusiya MN-nin məlumatında bildirilir.
Qeyd edək ki, G. Halimov Tacikistan ""OMON""-un sabiq komandiri, polkovnik olub. O, İŞİD-ə qoşulduqdan sonra ""əl-Taciki"" adı ilə tanınıb.
Rusiyanın aviazərbələri nəticəsində ""Deyr-əz-Zorun əmiri"" Əbu Məhəmməd Əş-Şimali də öldürülüb. Avropanın bəzi xüsusi xidmət orqanları onu 2015-ci il noyabrın 13-də Parisdə törədilmiş terror aktlarının əsas təşkilatçısı sayır.
N.O.
www.oxu.az
"
"Mayamidə aeroport bağlandı - Atışma varMayami beynəlxalq hava limanının terminalı atışma səbəbindən bağlanıb.
Oxu.Az-ın Trend-ə istinadən xəbərinə görə, bu haqda hava limanının rəsmi ""Twitter"" səhifəsində məlumat verilib.
Məlumata görə, hadisədə 1 nəfər şübhəlinin iştirak etdiyi bildirilir. Polis artıq hadisə yerindədir.
Hava limanının J terminalı müvəqqəti olaraq fəaliyyətini dayandırıb.
N.O.
www.oxu.az
"
"Fransa hərbi büdcəsini 1,6 mlrd. avroyadək artırırFransa 2018-ci ildə hərbi büdcəsini 1,6 mlrd. avroyadək artıracaq. 
Oxu.Az-ın APA-ya istinadən verdiyi xəbərə görə, bunu ölkənin baş naziri Eduar Fillip bildirib.
Onun sözlərinə görə, bu, son 6 ildə müdafiə xərclərində ən böyük artım olacaq.  
“Bu proses 2019-2010-ci illərdə də davam etdiriləcək, çünki yaşadığımız dünya təhlükəlidir”, - deyə baş nazir bildirib.  
İyunda prezident Emmanuel Makronun hərbi büdcəni 850 mln. avroyadək artırmaq planı bu təklifə qarşı çıxış etmiş Baş Qərargah rəisi Pyer de Vilyenin istefası ilə nəticələndi.
N.O.
www.oxu.az
"
"ABŞ-ın 15 ştatı Tramp administrasiyasını məhkəməyə verdiABŞ-ın on beş ştatı və Vaşinqton immiqrant uşaqların müdafiəsi proqramının ləğvinin qarşısını almaq cəhdinə görə prezident Donald Tramp administrasiyasını məhkəməyə verib.
Oxu.Az Report-a istinadən xəbər verir ki, baş prokurorlar Nyu-York ştatının Bruklin Federal Məhkəməsində bununla bağlı iddia qaldırıblar.
Onlar təkid edirlər ki, immiqrant uşaqlar üçün təxirə salınmış hərəkət proqramının (“Deferred Action for Childhood Arrivals” - DACA) ləğvi haqqında qərar qeyri-konstitusiondur. Bir halda ki, insanları lazımi məhkəmə təhqiqatında hüquqdan məhrum edir.
Nyu-York ştatının baş prokuroru Erik Şnayderman prezidenti meksikalılara və Latın Amerikası ölkələrinin vətəndaşlarına qarşı qərəzli münasibətdə ittiham edərək Trampın planlarını “amansız, uzağı görməyən və insafsız” adlandırıb.
A.S.
www.oxu.az
"
"Meksika prezidenti Şimali Koreyanın səfirinə 72 saat vaxt verdiMeksika prezidenti Enrike Penya Nyeto Şimali Koreyanın ölkədəki səfiri Kim Xyenq Qilanın “persona-non qrata” elan edib və ona Meksika ərazisini tərk etmək üçün 72 saat vaxt verib.
Oxu.Az-ın xəbərinə görə, bu barədə məlumat sentyabrın 7-də Meksika XİN-nin rəsmi saytında yerləşdirilib.
Qərar Şimali Koreyanın nüvə proqramına etiraz olaraq qəbul edilib.
“KXDR-in nüvə proqramı beynəlxalq normaları açıq şəkildə pozur və bütün dünya üçün ciddi təhlükə yaradır”, - qurumun məlumatında deyilir.
S.B.
www.oxu.az
"
"“İrma” qasırğası bir neçə adanı dağıdıb – VİDEOTarixin ən güclü qasırğalarında biri adlandırılan “İrma” Atlantik okean hövzəsində artıq bir neçə adanı dağıdaraq Dominikan Respublikasına yaxınlaşıb.
Oxu.Az-ın xəbərinə əsasən, Dominikan Respublikasında hava limanları bağlanıb. Turistlər hotellərə qaytarılır, onlara yaşadıqları ərazini tərk etməmək məsləhət görülüb. Okeana yaxınlaşmaq qadağan olunub.
Qasırğanın həmçinin ABŞ sahillərinə də yaxınlaşdığı bildirilir. Florida ştatında fövqəladə vəziyyət elan edilib. Yerli hakimiyyət orqanları Mayamidən əhalini təxliyə edirlər. Yüzlərlə xilasedici təhlükəli bölgələrə cəlb olunub. 

S.B.
www.oxu.az
"
"Gürcüstana ilk qar yağdıGürcüstanın Sameqrelo - Zemo Svaneti bölgəsində dağlıq ərazidə yerləşən Mestia şəhərinə ilk qar yağıb.
Oxu.Az ""Report""-a istinadən xəbər verir ki, bu barədə Mestia rayon administrasiyasının rəhbəri Kapiton Jorjoliani məlumat verib.
""Tetnuldi dağına qar yağıb. Dəniz səviyyəsindən 3 min metr yüksəklikdə olan dağlar qarla örtülüb. Qar yağışı dünən gecədən başlayıb"", - K.Jorjoliani bildirib.
E.Ə.
www.oxu.az
"
"NATO və Rusiya generalları Bakıda görüşdülər – YENİLƏNİB + FOTONATO Hərbi Komitəsinin rəhbəri Petr Pavel və Rusiya Silahlı Qüvvələrinin Baş Qərargah rəisi Valeri Gerasimov Bakıda keçirilən görüş zamanı Avropa və Yaxın Şərqdə təhlükəsizlik məsələlərini müzakirə ediblər və kontaktları davam etdirməyə qərar veriblər.
Oxu.Az-ın xəbərinə görə, bu barədə məlumatı Rusiya Müdafiə Nazirliyi yayıb.
“Ordu generalı Valeri Gerasimov və general-polkovnik Petr Pavel Avropa və Yaxın Şərqdə beynəlxalq təhlükəsizlik sahəsində vəziyyətlə bağlı fikir mübadiləsi aparıblar. Görüş zamanı tərəflər kontaktların davam etdirilməsinə dair razılığa da gəliblər”, -  məlumatda deyilir.























12:43
NATO Hərbi Komitəsinin rəhbəri Petr Pavel və Rusiya Silahlı Qüvvələrinin Baş Qərargah rəisi Valeri Gerasimov bu gün Bakıda görüşəcəklər.
Oxu.Az-ın APA-ya istinadən verdiyi məlumata görə, bu barədə NATO-nun kommünikesində bildirilir.
Kommünikedə deyilir ki, bu, NATO-nun Rusiya ilə münasibətləri dondurması barədə qərarından sonra tərəflər arasında ilk görüş olacaq.
“General Petr Pavel və general Valeri Gerasimov sentyabrın 7-də Azərbaycanın paytaxtı Bakı şəhərində görüşəcəklər. Bu görüş generallar arasında bu il martın 3-də baş tutmuş telefon danışığının davamı olacaq”, - deyə məlumatda qeyd olunur.
A.M.
www.oxu.az
"
"Gürcüstanın Poti və Batumi limanları bağlandıGürcüstanın Qara dəniz sahillərində baş verən güclü fırtınalar Poti və Batumi limanlarının fəaliyyətini iflic vəziyyətə salıb.
Oxu.Az Report-a istinadən xəbər verir ki, artıq dünən gecədən limanlarda gəmilərin qəbulu və yola salınması üzrə əməliyyatlar dayandırılıb.
“Dənizdə bütün gecə və səhərdən fırtına var. Fırtına təhlükəsi xəbərdarlığı alan kimi limanları bağladıq. Hazırda limanda 4 gəmi, reyddə isə yüklü 2 gəmi var”, - Poti limanının kapitanı Vaxtanq Tavberidze bildirib.
Onun sözlərinə görə, hazırda dənizdə dalğaların hündürlüyü 4-5 metr təşkil edir. Analoji vəziyyət Batumi limanında da yaşanır və fırtına gəmiləri nə qəbul etməyə, nə də yola salmağa imkan verir.
Liman kapitanı Tengiz Qabiliya bildirib ki, limanda 3 gəmi, reyddə isə 2 gəmi var.
A.M.
www.oxu.az
"
"“İrma” qasırğası Puerto-Rikoya yaxınlaşıb, iki Karib adası tamamilə dağılıb - FOTOKarib dənizinin adalarında ciddi dağıntılara səbəb olan “İrma” qasırğası Puerto-Rikoya yaxınlaşıb.
Oxu.Az dailymail-ə istinadən xəbər verir ki, Puerto-Rikoda 900 minə yaxın insan işıqsız, ən azı 50 min insan isə susuz qalıb. 
Sent-Martin adasında ən azı 6 nəfər, Barbudada isə iki yaşlı uşaq qasırğanın qurbanı olub. Antiqua və Barbudanın baş naziri Qaston Braunun sözlərinə görə, qasırğa nəticəsində 1700 nəfər əhalisi olan ada tamamilə dağılıb. Sen-Bartelemi və Sen-Marten adalarında binaların 95%-i yerlə bir olub.
“İrma” tropik qasırğası 30 avqustda Atlantik okean üzərində formalaşıb. 5 sentyabrda qasırğa ən yüksək sayılan 5-ci kateqoriyaya çatıb. Küləyin sürəti saatda 300-360 km təşkil edir. “İrma” qasırğasının Puerto-Riko, Haiti, Kuba və Floridanın şərq sahillərindən keçəcəyi gözlənilir.
























































E.C.
www.oxu.az
"
"Gürcüstanda qasırğa xəbərdarlığıSentyabrın 6-da, yerli vaxtla saat 21:43:07-də Zaqataladan 43 km cənubda, Gürcüstan ərazisində zəlzələ qeydə alınıb.
Oxu.Az virtualaz.org-a istinadən xəbər verir ki, 4.1 bal gücündə baş verən zəlzələnin ocağı 17 kilometr dərinlikdə yerləşib.
Zəlzələ sərhədə yaxın yaşayış məntəqələrində 4-3 bala qədər hiss olunub.
Bunun ardınca Gürcüstanda hava şəraitinin kəskin dəyişəcəyi, əhaliyə, xüsusən də turistlərə Qara dəniz sahillərində 5 ballıq qasırğa barədə xüsusi xəbərdarlıq edilib.
Məlumatı Gürcüstan rəsmiləri yayıblar.
Artıq dünən axşamdan Batumidə xilasedicilər dəniz kənarında istirahət edən turistlərə xəbərdarlıq edir, insanları diqqətli olmağa, mümkün qədər dənizdən kənar qalmağa dəvət edirlər.
Sentyabrın 6-da axşam saatlarından başlayan küləyin sürəti saniyədə 20 metrə çatacaq. Gürcüstanın qərb bölgəsində güclü yağış, külək olacaq, çaylarda suyun səviyyəsi qalxacaq, sürüşmə zonalarında aktivləşmə artacaq.
Xatırladaq ki, avqustun 31-də baş vermiş qasırğa Batumi, Kabuleti və Urekidəki istirahət məkanlarında həyatı iflic etmişdi. Güclü qasırğanın yaratdığı daşqınlar nəticəsində hotel, mehmanxana və evlərin birinci mərtəbələrinə, dükan və ictimai iaşə obyektlərinin bir hissəsinə su dolmuşdu. Bəzi yaşayış məntəqələrinə təbii qazın və elektrik enerjisinin verilişi dayandırılmışdı. Biri azyaşlı olmaqla, iki nəfər dənizdə batmışdı.
A.M.
www.oxu.az
"
"Türkiyədə ağır qəza: 7 nəfər öldüTürkiyədə ağır yol-nəqliyyat hadisəsi baş verib.
Oxu.Az Haber7-yə istinadən xəbər verir ki, Bursa-Ankara avtomobil yolunun İnegöl Babsultan hissəsində mikroavtobusun yük maşını ilə toqquşması nəticəsində biri uşaq olmaqla, 7 nəfər ölüb.
Hadisənin səbəbi araşdırılır.
E.Ə.
www.oxu.az
"
"Fransada qasırğa: 6 nəfər öldüFransanın Sen-Marten və Sen-Bartelemi dənizkənarı departamentlərində ""İrma"" qasırğası nəticəsində 6 nəfərə ölüb.
Oxu.Az Report-a istinadən xəbər verir ki, ölənlər Sen-Bartelemi və Sen-Marten sakinləri olub.
Qasırğa zamanı küləyin sürəti 260 km/saatı ötüb və şiddətləndiyi zaman 380 km/saata çatıb. Üç aylıq norma həcmində yağıntı düşüb. Küləyin təsiri nəticəsində dənizdə suyun səviyyəsi 5 metr artıb, dalğaların hündürlüyü 12 metrə çatıb.
Nəticədə, qasırğanın baş verdiyi Sen-Marten və Sen-Bartelemi adalarında elektrik stansiyaları sıradan çıxıb. Bir çox evlərin dam örtükləri uçub. Yanğınsöndürmə hissələrində yanğınsöndürən maşınlar su altında qalıb.
Əlaqə, demək olar ki, tamamilə kəsilib. Hazırda Fransa hökuməti adalara xilasetmə dəstələri və həkimlər cəlb edir.
E.Ə.
www.oxu.az
"
"""Kalaşnikov"" yeni tapançasını təqdim etdi""Kalaşnikov"" konserni ""Lebedev PL-15k"" tipli yığcam tapançasını təqdim edib.
Oxu.Az Report-a istinadən xəbər verir ki, bu barədə ""Kalaşnikov media""nın mətbuat xidmətinin məlumatında deyilir.
""Yığcam ""PL-15k"" ""Makarov"" tapançasının hazırda tutduğu yeri tam əvəz edə bilər"", - deyə məlumatda bildirilir.
Qeyd olunur ki, yeni tapança uzunluğu, hündürlüyü və çəkisi ilə baza modelindən fərqlənir, ""PL-15k""-nın sandığının tutumu 14 ədəd patron təşkil edir, ölçüsü 9x19-dur.
E.Ə.
www.oxu.az
"
"Əfqanıstanda terror aktı: Üç Gürcüstan hərbçisi yaralandıƏfqanıstanda ABŞ-ın “Baqram” hərbi bazasına hücum zamanı Gürcüstanın üç hərbi qulluqçusu yaralanıb.
Oxu.Az-ın xəbərinə görə, bu barədə məlumatın Gürcüstan Müdafiə nazirliyi yayıb.
Məlumata əsasən, terrorçu-kamikadze bazanın girişində üzərindəki partlayıcı qurğunu işə salıb.
Yaralılardan biri - baş leytenant İveri Buadzenin vəziyyəti ağırdır. Hazırda o, Baqram xəstəxanasında əməliyyat olunur.
Digər yaralı sülhməramlılar hərbi aviasiya bazasının hospitalında intensiv terapiya alırlar.
S.B.
www.oxu.az
"
"Salvador Dalinin qalıqlarının DNT analizinin nəticələri açıqlandıİspan rəssamı və sürrealisti Salvador Dalinin qalıqlarının DNT analizi aparılıb.
Oxu.Az-ın La Vanguardia qəzetinə istinadən məlumatına görə, ekspertizaya əsasən, məşhur rəssam 59 yaşlı kataloniyalı qadın Pilar Abelin atası olmayıb.
Barselona və Madriddə keçirilən ekspertizanın nəticələri mənfi olub.
Nəticələr artıq məhkəməyə verilib, rəsmi qərar oktyabrın 18-də Madriddə keçiriləcək iclasda veriləcək.
S.B.
www.oxu.az
"
"Ərdoğan Avropaya ultimatum verdiAvropa Türkiyənin Aİ-yə daxil olması ilə bağlı danışıqları davam etdirmək və ya birdəfəlik dayandırmaq barəsində bir qərara gəlməlidir.
Oxu.Az-ın xəbərinə görə, bu barədə Türkiyə prezidenti Rəcəb Tayyib Ərdoğan Ədalət və İnkişaf Partiyasının regional qərargahlarının rəhbərləri ilə görüş zamanı bəyan edib.
“Biz istəyirik ki, Avropa ölkələri və Aİ institutları Türkiyə ilə bağlı səmimi siyasət aparsınlar. Onlar Almaniyada Türkiyənin Aİ-yə daxil olmasına qarşı çıxırlar, sonra isə deyirlər ki, qərarı Aİ-nin bütün üzvləri verməlidir. Təbrik edirəm, bu qərarı mümkün qədər tez verin”, - prezident qeyd edib.
Ərdoğanın sözlərinə görə, məhz Avropa Türkiyənin Aİ-yə daxil olması, qaçqınlarla bağlı verilən bütün vədlərə əməl edilməsi və ya bu danışıqlara son qoyulmasın dair qərar verməlidir.
S.B.
www.oxu.az
"
"ABŞ-da 10 dollara malikanə satılırABŞ-ın Nyu-Cersi ştatında XX əsrin əvvəllərinə məxsus malikanə satışa çıxarılıb.
Oxu.Az AZƏRTAC-a istinadla bildirir ki, 1906-cı ildə retro stilində tikilmiş, bir neçə qonaq və yataq otaqlarına malik evin qiyməti 10 dollardır. Ev sahibi müştərilər qarşısında bir sıra ağır şərtlər irəli sürdüyündən, simvolik qiymətə satılan evin alıcısı hələ də yoxdur.
www.oxu.az
"
"Türkiyədə meşə yanğınları: Yaralılar var - VİDEO + FOTO + YENİLƏNİBTürkiyənin Muğla şəhərində, Menteşe rayonunun Zeytinköy məhəlləsində meşə yanğını baş verib.
Oxu.Az Report-a istinadən xəbər verir ki, hadisə nəticəsində 136 evdən 30-u yanaraq külə dönüb, bəzi məhəllə sakinləri müxtəlif dərəcəli yanıq xəsarətləri alıblar.
Əraziyə xeyli sayda canlı qüvvə və texnika, 4 amfibiya təyyarəsi, 7 helikopter, yanğınsöndürən və təcili tibbi yardım maşınları cəlb olunub.
























***
17:51
Türkiyənin cənub-qərbindəki Muğla vilayətində güclü meşə yanğınları başlayıb.
Oxu.Az-ın Trend-ə istinadən məlumatına görə, külək və quru hava şəraiti yanğınla mübarizəni çətinləşdirir.
Yanğınla əlaqədar olaraq yaxınlıqdakı kəndlərdən əhali təxliyyə edilib.
Hazırda yanğının söndürülməsi davam edir. Yanğının hansı səbəbdən baş verməsi hələ məlum deyil.
E.Ə.
www.oxu.az
"
"Ukraynada 5 politoloq qəzada öldüUkraynda ağır yol-nəqliyyat hadisəsi baş verib.
Oxu.Az-ın APA-ya istinadən verdiyi xəbərə görə, bu gün səhər saatlarında Ukraynanın Rivne şəhərində, Kiyev-Kovel-Yaqodin yolunda yüksək sürətdə hərəkət edən “Opel” markalı avtomobilin sürücüsü yol sürüşkən olduğu üçün idarəetməni itirib və qarşıdan gələn yük maşını ilə toqquşub. Nəticədə “Opel”də olan 5 politoloq aldığı xəsarətdən ölüb.
A.M.
www.oxu.az
"
"Müsəlmanları Banqladeşə aparan çətin yol – VİDEORohinca müsəlmanları Myanma ilə Banqladeşi ayıran Naf çayını keçirlər.
Oxu.Az euronews-a istinadən xəbər verir ki, BMT-in hesablamarına görə, son 10 gündə bu çayı 120 min insan keçib. Qaçqınlarla iş üzrə BMT rəsmisi Danya Aslamın sözlərinə görə, Banqladeşə gələn insanlar çox zəifdirlər, onlar dağları, çayları aşaraq, meşələrdə gizlənərək, günlərlə yol qət edirlər.
Avqust ayının sonlarında hökumət qoşunları Myanmanın terror təşkilatı hesab etdiyi “Arakan Rohinca Xilas Ordusu”nun döyüşçülərinə qarşı əməliyyatlara başlayıb. 10 gündən artıq davam edən döyüşlərdə 400 nəfərdən çox insan həyatını itirib.

E.C.
www.oxu.az
 
"
"Zəhərli yumurtalar artıq 40 ölkədə - VİDEOHollandiyanın quşçuluq fermasından yayılan fipronil insektisidi artıq dünyanın 40 ölkəsində istehsal olunan yumurtalarda aşkarlanıb. Məsələni Tallində toplaşan AB-nin kənd təsərrüfatı nazirləri müzakirə edirlər.
Oxu.Az euronews-a istinadən xəbər verir ki, bir il əvvəl Hollandiyada yerləşən quşçuluq fermasından qida zəncirinə fipronil düşüb. Bu kimyəvi maddədən birə, gənə və digər parazitlərə qarşı istifadə olunur. İndiyədək insektisid Rusiya, ABŞ və Avropa Birliyinin 26 ölkəsində (Litva və Xorvatiya istisna olmaqla) aşkar olunub.
Milyonlarla yumurta supermarketlərin rəflərindən yığışdırılaraq məhv edilib. 

 

 
E.C.
www.oxu.az
"
"Utkin: “Ararat” bağlanır, amma “Qarabağ” yaşayır!""Bu, sadəcə olaraq, qəribə əhvalatdır: erməni ermənidən pul oğurlayıb. Mənim üçün bir yenilikdir”.
Oxu.Az Report-a istinadən xəbər verir ki, bunu Rusiyanın məşhur idman şərhçisi Vasili Utkin Moskvanın Erməni Gənclər Assosiasiyasının dəstəyi ilə təsis edilən ""Ararat” klubunun fəaliyyətini dayandıracağına münasibət bildirərkən deyib.
O, ""Sport FM"" radiosunun efirində çıxış edərkən, 2017-ci ilin martında təsis edilən klubun 5 ay sonra fəaliyyətini dayandırmasını rüsvayçılıq adlandırıb: ""II Divizionda Roman Pavlyuçenko və Marat İzmayılovla da normal çıxış etmək olardı. Nəticədə 20 milyon getdi. Başa düşürsünüz, onlar çoxları üçün önəmli olan ""söz” anlayışını rüsvay etdilər. Bu, nə qədər gülünc biabırçılıqdır”.
V.Utkin həmçinin şəxsi ""Twitter” hesabında da ""Ararat”ın fəaliyyətini dayandıracağına biganə qalmayıb. Bir müddət əvvəl ""Cənubi Qafqazda klubu qonşu ölkədən olan etnomimlə adlandırmaq kimi xoş ənənə var. Qarabağ, Ararat…”, - yazmaqla azərbaycanlıların da tənqidi ilə üzləşən şərhçi yenə ermənilərə söz atıb: ""Ararat” bağlanır, amma ""Qarabağ” yaşayır!”
Rusiyalı şərhçi ""Ararat”ın təsis edilməsi və süquta uğraması ilə bağlı ""Twitter"" hesabında sorğu da aparıb. O, izləyicilərinə ""Ararat”ın üzə çıxması və süqutu ilə əlaqədar kim daha çox gülməli görünür” sualı ilə müraciət edib. Səsvermədə iştirak edənlərin 37 faizi ""Ermənilərin Moskva diasporu” seçiminə üstünlük veriblər.
Qeyd edək ki, avqustun sonunda ""Ararat”ın prezidenti Valeri Ohanesyan səhhətindəki problemlə əlaqədar klubu tərk etdiyini açıqlayıb. Bundan sonra Moskva təmsilçisinin vitse-prezidenti Andranik Keropyan klubun büdcəsindən 20 milyon rublun (təxminən 400 min manat) yoxa çıxdığını və həmin məbləğin V.Ohanesyanın hesabına köçdüyünü bildirib. A.Keropyan bununla bağlı hüquq-mühafizə orqanlarına müraciət etdiklərini, klubun prezidentinin isə Gürcüstanda olduğunu söyləyib.
Xatırladaq ki, ""Ararat” Roman Pavlyuçenko, Yevgeni Aldonin, Aleksey Rebko, Marat İzmayılov, İqor Lebednko kimi tanınmış futbolçuları heyətinə cəlb etməklə diqqət mərkəzinə düşüb. Komandanın baş məşqçisi Aleksandr Qriqoryan sentyabrın 7-də Rusiya II Divizionunda son oyuna çıxacaqlarını və ""Ryazan""la keçirəcəkləri matçdan sonra fəaliyyətlərini dayandıracaqlarını bildirib. 
www.oxu.az
"
"Paris metrosunda partlayışKİV-də Paris metrosunda partlayışın baş verməsi haqqında məlumat yayılıb.
Oxu.Az bakupost.az-a istinadən xəbər verir ki, hadisə haqqında rəsmi məlumat, təsdiq və ya təkzib hələlik yoxdur. Şahidlərin sözlərinə görə, hadisə “Ploşad Natsii” və “Port-de-Vensen” stansiyaları arasında baş verib.
Sərnişinlər təxliyyə edilib. Hadisənin təfərrüatlarına, eləcə də, zərərçəkənlər haqqında hələlik heç bir məlumat yoxdur.
A.M.
www.oxu.az
"
"Gürcüstan meşələrini Rusiya yandırır - İDDİAGürcüstanda meşə yanğınları ara vermir. Yanğınsöndürənlər ölkənin qərbindəki alovu söndürməyə təzəcə imkan tapmışdılar ki, bu dəfə alovlar şərqdən yüksəlib.
Hazırda Gürcüstanda dörd yanğın ocağı qalır. İndiyə qədər yanğınlarda yüzlərlə hektar meşə məhv olub. Oxu.Az virtualaz.org-a istinadən xəbər verir ki, yanğınların bu cür dalbadal baş verməsi və coğrafiyası Gürcüstanda bu yanğınların Rusiya tərəfindən törədildiyinə dair şübhələri artırıb. Bu haqda “Nezavisimaya qazeta” yazır.
Ötən gün alovlar hətta Tiflisə çatıb. Paytaxtın tarixi kvartallarından birində yerləşən xiyaban alovlanıb, alovun yaxınlıqdakı evlərə keçməsi təhlükəsi yaranıb. Sakinlər evlərini tərk etməyə hazırlaşıblar. Ancaq yanğınsöndürənlər vertolyotun köməyi ilə alovu söndürə biliblər.
Acariya, Kaxetiya və yüksək dağlıq Tuşeti bölgəsində isə meşələr yanmaqda davam edir. Həmin yanğın ocaqlarına texnikanın yaxınlaşması üçün yol yoxdur. Yanğınsöndürənlər alovla piyada və əllə mübarizə aparmağa çalışırlar.
Tiflis meri postuna namizəd, vitse-premyer Kaxa Kaladze jurnalistlərlə söhbətində deyib ki, yanğınların bu cür tez-tez baş verməsi diversiya barədə ehtimalları gücləndirir. Lakin keçmiş futbolçu dərhal əlavə edib ki, bu barədə dəlillər yoxdur. Bundan əvvəl daxili işlər naziri Georgi Mqrebrişvili də diversiya ehtimalından bəhs etmişdi.
Gürcüstanın hərbi tematika üzrə ixtisaslaşmış nüfuzlu “Arsenali” jurnalının baş redaktoru İrakli Aladaşvili isə “Kviris Palitra” qəzetində dərc edilmiş məqaləsində meşələrin dronlarla yandırıldığını ehtimal edir. Ekspert qeyd edir ki, gecə vaxtı o qədər də böyük olmayan dronları görmək mümkün deyil. Xüsusən də miniatür kvadrakopterləri. “Əsas məsələ bu dronlarda yandırıcı qurğunu lazım olan yerə atmaq üçün cihaz quraşdırmaqdır ki, bu da elə çətin iş deyil. Meşələrə diversiya xarakterli bomba atmaq üçün isə elə də yüksək dəqiqlik tələb olunmur. Kiçik dronları radilokasiya sistemləri ilə aşkar etmək də müşkül məsələdir. Rusiya dronları gecə saatlarında Sxinvali regionundan Borjomi dərəsəsinə tərəf uça və termit qumbaraları meşələrə ata bilər. Belə qumbaraların korpusu daha sonra alovda tamamilə yanıb gedir, izi qalmır. Çünki kompozit materialdan hazırlanıb və nəticədə əşyayi-dəlil aşkar etmək mümkün deyil”, - ekspert yazır.
Xatırladaq ki, bu ilin mayında Ukraynanın Xarkovda yerləşən ən iri silah-sursat anbarında da güclü yanğın baş verib. Nəticədə Ukrayna ordusunun sursat ehtiyatının xeyli hissəsi məhv olub. Ukrayna Təhlükəsizlik Xidməti bu hadisənin diversiya olduğunu açıqlayıb və bildirib ki, silah anbarında yanğından az əvvəl yaxınlıqda yaşayanlar dron səsi eşidiblər. Bu günlərdə Ukrayna Təhlükəsizlik Xidmətinin rəhbəri Rusiya FTX-nin direktoruna müraciət edərək, diversiya əməliyyatlarına son qoymağa çağırmışdı.
www.oxu.az
"
"Arakandakı qətliamdan olduğu iddiası ilə paylaşılan yanlış – FOTOLARBir neçə gündür, sosial şəbəkələrdə Arakandakı qətliamın görüntüləri kimi yayılan bəzi fotoların, əslində, fərqli tarix və hadisələrə aid olduğu üzə çıxıb.
Oxu.az moderator.az-a istinadən həmin fotoları təqdim edir :
1. Çindəki zəlzələdən sonra 

2010-cu ilin aprel ayında Çinin Qinqhai bölgəsində baş verən 7.1 gücündəki zəlzələdə 1144 nəfər həyatını itirmişdi. Tibet keşişləri yaralılar üçün tibi məntəqələr yaratmış, həyatını itirən 700 nəfər dini mərasimlə yandırılmışdı. Arakandan olduğu iddiası ilə paylaşılan bu fotolar 17 apreldəki yandırılma mərasimi zamanı çəkilib.
2. 2010-cu ildə Demokratik Konqo Respublikasında baş verən qəzadan

Arakandan olduğu iddia edilən digər fotoşəkil 2010-cu ildə Demokratik Konqo Respublikasının şərqində yerləşən Sange qəsəbəsindən keçən bir yanacaqdoldurma tankerinin tərsinə çevrilib partlamasından sonra çəkilib. 210-dan artıq adamın ölümünə səbəb olan qəzanın ardından çəkilən fotoşəkil illərdir müxtəlif münaqişələrə və hadisələrə yanlış istinadla istifadə edilir.
3. 2003-cü ildə İndoneziyada

Bu fotonun da Arakandan olduğu iddiası doğru deyil. Fotoşəkil 2003-cü ildə İndoneziyanın Aceh bölgəsində çəkilib və mükafat alıb. Fotoşəkildə Azad Aceh Hərəkatı ilə dövlət qüvvələri arasında davam edən toqquşmalar zamanı öldürülən bir mülki şəxs və anasını görmək mümkündür.
4. 2010-cu ildə Haitidə

AFP müxbiri Olivier Laban-Mattei tərəfindən çəkilən və ""World Press Photo""ndan 2011-ci ildə birincilik mükafatı alan fotoşəkil 2010-cu ildə Haitidə çəkilib. Fotoda 12 yanvar 2010-cu ildə reallaşan Haiti zəlzələsinin ardından Port-au-prince xəstəxanasının meyitxanası görünür.
5. 1994-cü il Ruanda soyqırımından

Fotoşəkil Albert Facelly adlı Fransız fotoqraf tərəfindən 800 min Tutsi və mülayim Hudun Hutular tərəfindən öldürüldüyü 1994-cü ildə çəkilib. ""World Press Photo"" tərəfindən ikinci yer mükafatına layiq görülüb. 
6. Hindistandan bir karate nümayişindən

Fotonun Myanmanın Arakan bölgəsindəki müsəlmanlara işgəncə edildiyini göstərdiyi iddiası doğru deyil. Sözügedən fotoşəkil 2009-cu ildə Hindistanda bir dövlət məktəbindəki karate nümayişi zamanı çəkilib. 
7. 2004-cü ildə Taylandda

Taylandda müsəlmanların yaşadığı Tax Bay regionunda 2004-ci ilin yanvar ayında başlayan nümayişlər 500 nəfərin ölümünə səbəb olub. Bu foto da 2004-cü ilin oktyabrında eyni bölgədə çəkilib. Fotoşəkildə Tax Bay etirazçılarının polis tərəfindən həbs olunduğu an əksini tapıb.
8. 2008-ci il Nargis qasırğasından

Suda boğulmuş uşaqların görüldüyü bu fotoşəkil isə Myanmarda, 2008-ci ildə ölkəni vuran Nargis qasırğasından sonra çəkilib. Vətəndaşlar tərəfindən çəkilən və CNN-ə göndərilən fotoşəkilə bənzəyən başqa görüntülərə ""Youtube""da yer alan videolarda da rast gəlmək mümkündür. 
9. 2004-cü ildə çəkilmiş bir filmdən

Bu fotonun da Arakandan olduğu iddiası doğru deyil. Fotoşəkil 2004-cü ildə çəkilmiş Luis Mandokinin ""Voces inocentes"" adlı filmindən bir səhnədir.
10. Çinli uşaqların Olimpiya təlimlərindən

Bu fotolar da Çində olimpiadalara hazırlaşan uşaqların təlimlərindən çəkilən görüntülərə aiddir. ""Barcoft Media"" tərəfindən çəkilən fotolar 2012-ci ildə çinli uşaqların olimpiadalara necə hazırlaşdığını nümayiş etdirmiş və mübahisələrə səbəb olmuşdu. Mövzu ilə bağlı hazırlanan ""Little Big Dreams"" adlı bir sənədli filmə ""Youtube""dan baxmaq mümkündür.
11.  2012-ci il, Tibet

Arakandan olduğu iddiası ilə bölüşülən digər bir fotoşəkil isə 2012-ci ildə Tibetdə özünü yandıraraq, Çin rəhbərliyinə etiraz edən bir nəfəri göstərir. Jampa Yeşi adlı tibetli gənc Çin rəhbərliyinin siyasətinə etiraz etmək üçün özünü oda verib və əlli metr qaçandan sonra ətrafdakıların köməyi ilə söndürülüb. Fotolar AFP müxbiri Manish Svarupa aiddir.
12. Başsız qalan uşaq görüntüsü Kambocada 2015-ci ildə baş verən qəzadan sonra çəkilib

Arakandan olduğu iddiası ilə bölüşülən digər bir fotoşəkil isə 2015-ci ildə Kambocanın Oddar Meanchey bölgəsində reallaşan bir yol qəzasının ardından çəkilib. Həmçinin foto daha əvvəl IŞİD-in həyata keçirdiyi bir təcavüzdən olduğu iddiası ilə sosial mediada paylaşılıb.

C.İ.
www.oxu.az
 
"
"Fransanın sabiq dövlət katibi döyüldüParisdə naməlum şəxslər Fransanın sabiq dövlət katibi və Eson departamentini təmsil edən senator Jan Vinsen Plaseyə hücum ediblər.
Oxu.Az-ın APA-ya istinadən verdiyi xəbərə görə, hücumun qarət məqsədi ilə törədildiyi ehtimal edilir. 
Jan Vinsen Plase keçmiş prezident Fransua Ollandın administrasiyasında dövlət islahatlaşdırılması məsələləri üzrə dövlət katibi vəzifəsində çalışıb.  
İnsident sentyabrın 3-nə keçən gecə baş verib. Cinayətkarlar sabiq məmurdan 7 min avro dəyərində saatını əlindən almağa çalışarkən onun baş nahiyəsinə xəsarət yetiriblər.  
Hələlik insidentlə əlaqədar saxlanılan yoxdur.  
A.S.
www.oxu.az
 
"
"İraqda 1300 İŞİD silahlısı təslim olduİraqın Telafer şəhərinin İŞİD terror qruplaşması üzvlərindən təmizlənməsi əməliyyatı zamanı təslim olan yaraqlıların sayı açıqlanıb.
Oxu.Az Report-a istinadla xəbər verir ki, İraq təhlükəsizlik qüvvələrindəki bir səlahiyyətli şəxsin məlumatına görə, Telafer əməliyyatı nəticəsində əcnəbi əsilli 1300 İŞİD üzvü təslim olub.
Onların Mosulun cənubunda yerləşən Hamam əl- Əlil Əsgəri bazasında dustaq edildiyi bildirilir.
Yerli polis rəsmisi terrorçuların çoxunun Çeçenistan, Əfqanıstan, Rusiya, Fransa və İngiltərə əsilli olduğunu açıqlayıb.
Telaferdə aparılan əməliyyat ərzində 2 mindən çox İŞİD terrorçusu məhv edilib.
A.S.
www.oxu.az
 
"
"Seul KXDR ətrafında münaqişənin hərbi yolla həllinin əleyhinə çıxış edibSeul Koreya Xalq Demokratik Respublikası ətrafında münaqişənin hərbi yolla həllinin əleyhinə çıxış edir.
Oxu.Az-ın RİA Novosti-yə istinadən verdiyi məlumata görə, bunu Cənubi Koreyanın XİN rəhbərinin müavini Ço Hyon deyib.
""Biz 2 şeyi qəbul edə bilmərik. Onlardan biri münaqişənin hərbi yolla həll olunmasıdır, ikincisi isə biz KXDR-in nüvə dövləti kimi tanımasıdır"", - deyə o bildirib.
S.B.
www.oxu.az
"
"Azərbaycanlı ilə erməni Xarkovda cinayətkar qrup yaradıblarXarkovun Dzerjinski məhkəməsi Azərbaycandan və Ermənistandan olan  cinayətkarlar dəstəsinin məsələsinə baxıb. Dəstədə həmçinin Xarkov sakini olan üçüncü bir cinayətkar da olub. Onlarla birlikdə müttəhimlər kürsüsündə Mariupolda yaşayan bir qadın da əyləşib.
Oxu.Az Virtualaz.org-a istinadən bildirir ki, bu barədə “Depo. Xarkov” nəşri məlumat yayıb.
Məhkəmə müəyyən edib ki, 25 fevral 2015-ci ildə həmin qadın öz rəfiqəsigildə qonaqlıqda olub. O orada onun zəngin dostu haqqında eşidib və ona hücum etməyi təklif edib.
Qadın kişilərlə, hansılar ki, hücumda iştirak etməli idilər, rəfiqəsini tanış edib. Həmin kişilər hücum üçün lüləsi kəsilmiş tüfəng və qurbanın bağlanması üçün əşyalar  tapıblar.
Hücum 27 fevrala planlaşdırılıb. Onlar zərərçəkəni nərdivan qoyulmuş “qəfəsin” yanında gözləyiblər. Və yaxınlaşan kimi  onun başından vurublar. O, gözlənilməz zərbələrdən huşunu itirib. Buna baxmayaraq, cinayətkarlar onu  vurmaqda davam ediblər.
Bu zaman qurbanın qolundan saatını çıxarıblar, içərisində travmatik tapança, pul, mənzilinin açarları, bank kartı və sənədlər olan çantasını götürüblər. Sonra əllərini bağlayıb, silahla hədələyərək  12-ci  mərtəbəyə qaldırıblar.
Daha sonra zərərçəkmişi arvadına zəng vurmağa məcbur ediblər. O, arvadına tapşırıb ki, mənzildəki seyfdə olan pulu və tüfəngi götürüb küçəyə çıxarsın. Cinayətkarlardan biri aşağı düşüb və onun gətirdiyi 3,8 min avro pulu və silahı götürüb.
Yekunda hücum edənlərdən biri cinayətin təşəbbüskarına mükafat kimi 5 min qriven verib.
...Məhkəmə onları Ukrayna Cinayət Məcəlləsinin müvafiq maddələri üzrə  təqsirli bilib və barələrində, üç ili sınaq müddəti olmaqla, beş illik həbs qərarı çıxarıb.
S.B.
www.oxu.az
"
"Kadırov: Mən Putinin sadiq piyadasıyamÇeçenistan Respublikasının prezidenti bəyan edib ki, Myanmadakı hadisələrlə bağlı onun çıxışını sosial şəbəkələrdə təhrif ediblər.
Oxu.Az-ın xəbərinə görə, o bu barədə Telegram-da yazıb.
“Mənim sözlərimi təhrif ediblər, və bu məqsədyönlü şəkildə həyata keçirilib. Sonradan bu yalan altında bəzi jurnalistlər növbəti sui-qəsd nəzəriyyəsini qurmağa başlayıblar”, - Çeçenistan prezidenti qeyd edib.
Kadırovun sözlərinə əsasən, onun çıxışını eşidən hər kəs KİV-də yayılanların yalan olduğunu bilir:
“Mən əminəm ki, Rusiya heç vaxt əziyyət çəkən insanlara göstərilən köməyə mane olmayıb və olmayacaq”.
Sonda Kadırov Rusiya prezidenti Vladimir Putini dəstəklədiyini bildərərək, özünü onun sadiq piyadası adlandırıb.
S.B.
www.oxu.az
"
"Putin Kadırovun sözlərinə münasibət bildirdiRusiya prezidenti Vladimir Putin hesab edir ki, Çeçenistan Respublikasının rəhbəri Ramzan Kadırovun Myanmadakı vəziyyətlə bağlı çıxışı hakimiyyətə qarşı yönəlməyib.
Oxu.Az-ın məlumatına görə, Rusiya lideri bu barədə çərşənbə axşamı, sentyabrın 5-də, Çinin Syamen şəhərində BRİKS sammitinin yekunlarına həsr edilmiş mətbuat konfransı zamanı deyib.  
Putin qeyd edib ki, hər bir rusiyalı ölkənin xarici siyasətinə ilə bağlı öz müstəqil fikrini  ifadə edə bilər. 
“Region rəhbərlərinə qaldıqda isə, bu sözlərim onlara da aiddir. Mən sizi əmin edirəm ki, Çeçenistan rəhbərliyi bizə qarşı heç bir cəbhədə durmur”, - prezident bəyan edib.
S.B.
www.oxu.az
"
"Türkiyədə Qurban bayramında 122 nəfər öldüTürkiyədə Qurban bayramı günlərində yol qəzalarında 122 nəfər ölüb.
Oxu.Az Trend-ə istinadən xəbər verir ki, ölkədə bir il əvvəlki göstərici ilə müqayisədə yol-nəqliyyat hadisələri 20 faiz artsa da, qəzalarda ölüm halları 15 faiz azalıb.
Türkiyə polisi bayram günlərində 170895 sürücünü cərimələyib.
Qeyd edək ki, Türkiyədə Qurban bayramı münasibətilə 10 gün bayram elan olunub.
A.M.
www.oxu.az
"
"Rusiyada şagird sinif yoldaşlarını və müəllimi güllələdi – VİDEORusiyanın İvantevka şəhərində şagird sinif yoldaşlarını və müəllimi güllələyib.
Oxu.Az TASS-a istinadən xəbər verir ki, 1 saylı məktəbdə 2002-ci təvəllüdlü şagird pnevmatik silahdan sinif yoldaşlarına atəş açıb.
Nəticədə 4 nəfər xəsarət alıb. 
Yaralılardan 3-ü şagird, biri isə müəllimdir. Hadisəni törətmiş gənc həbs edilib.

E.Ə.
www.oxu.az
"
"Türkiyənin baş naziri yolda şokolad və pul payladı — VİDEO  Türkiyənin baş naziri Binəli Yıldırım Qurban bayramında yoldan keçən avtomobilləri saxladıb, sürücülərlə bayramlaşıb. Böyüklərin bayramını təbrik edən nazir onlarla qısa söhbət edib.
Oxu.Az olke.az-a istinadla xəbər verir ki, baş nazir sürücü və digər yaşlı insanlara şokolad verib. Avtomobildə olan balacalar isə baş nazirdən bayram xərci olaraq pul alıblar.
Türkiyədə bayramlarda geniş yayılan bu adəti baş nazir küçədən keçən adi sakinlərə tətbiq edib. Videoçarx Türkiyə sosial mətbuatında geniş rezonansa səbəb olub.

A.S.
www.oxu.az
"
"Ərdoğan Myanmar lideri ilə danışdıTürkiyə prezidenti Rəcəb Tayyib Ərdoğan və Myanmarın faktiki rəhbəri, dövlət müşaviri vəzifəsi tutan Aun San Su Çji (Aung San Suu Kyi) arasında telefon danışığı olub.
Oxu.Az APA-ya istinadən xəbər verir ki, R. T. Ərdoğan danışıq zamanı Myanmarda Arakan müsəlmanlarına qarşı insan hüquqlarının pozulması hallarının artdığını və bunun İslam ölkələri başda olmaqla, bütün dünyada narahatlıq doğurduğunu dilə gətirib. 
O, Türkiyənin həm terroru, həm də məsum insanları hədəf alan hərbi əməliyyatları qınadığını bildirib. Tərəflər böhranın həlli və bölgə əhalisinə humanitar yardımların çatdırılması məsələlərini müzakirə ediblər.
Türkiyə prezidenti problemin həlli üçün atılan bütün addımları dəstəklədiyini və bu müddətdə silahların yerə qoyulmasını və yerli əhalinin zərər görməməsi üçün həssas davranmaq lazım olduğunu vurğulayıb. 
E.Ə.
www.oxu.az
"
"Hindistanda fil selfi çəkdirmək istəyən şəxsi ayaqladı – VİDEOHindistanda fil zooparkda ona tamaşa edən insanı öldürüb.
Oxu.Az-ın Rusiya mətbuatına istinadən məlumatına görə, zooparka gələn şəxs fillə selfi çəkdirmək istəyib.
Ona həddindən artıq yaxınlaşan şəxs nəhəng heyvanın qəzəbinə tuş gəlib. Fil onu qovmağa başlayıb və ayaqlarının altına salıb. Ətrafdakılar heyvanı qovmaq istəsə də, bu, mümkün olmayıb.
Filin ayaqladığı şəxs xəstəxanaya çatdırılması üçün təcili tibbi yardım maşınına yerləşdirilib, lakin yolda ölüb.

A.M.
www.oxu.az
"
"Moskvada məktəbdə atışma: Yaralılar var – VİDEOMoskva ətrafında yerləşən İvanteyevka şəhərində yeniyetmə məktəbdə atəş açıb.
Oxu.Az Report-a istiandən xəbər verir ki, xəsarət alanlar var, atəş açan yeniyetmə hazırda saxlanılıb.
“İnsident səhər saat 10 radələrində baş verib. Yeniyetmənin əlində pnevmatik silah və çəkic olub. O, 10-cu sinifdə dərsi gedən zaman sinif otağına daxil olaraq çəkiclə müəlliməsi və sinif rəhbərinə hücum edib. Uşaqlar başverənlərdən qorxaraq pəncərədən aşağı tullanıblar; iki nəfər xəsarət alıb, bir nəfərin isə ayağı sınıb”, - hüquq-mühafizə orqanlarındakı mənbə bildirib.
Hazırda şagirdlər və müəllimlər məktəb binasından çıxarılıblar. Onlar təhsil müəssisəsinin idman meydançasında toplaşıblar.

A.M.
www.oxu.az
 
"
"Turist kirayə qaldığı evi tanınmaz hala saldı – FOTOParisdə yerləşən mənzilini ""Airbnb"" vasitəsilə kanadalı turistə kirayəyə verən ev sahibi, 3 həftədən sonra qarşılaşdığı mənzərədən dəhşətə gəlib.
Oxu.Az xarici mətbuata istinadən xəbər verir ki, ev sahibinin sosial şəbəkələrdə paylaşdığı şəkillər mənzildə mebellərin qırıldığını, hər yerdə boş şüşələrin olduğunu, döşəkağının çirkləndiyini göstərir. Ev sahibi mənzilinə dəymiş 10 min funt dəyərində ziyanın kompensasiya olunmasını tələb edir.





























E.C.
www.oxu.az
 
"
"Putin: Rusiya XİN ABŞ-ı məhkəməyə verməlidir""Rusiya Xarici İşlər Nazirliyi ölkənin San-Fransiskodakı baş konsulluğunun binasının bir hissəsinin ələ keçirilməsinə görə ABŞ-a qarşı məhkəmədə iddia qaldırmalıdır"".
Oxu.Az Report-a istinadən xəbər verir ki, bunu Rusiya prezidenti Vladimir Putin deyib.
""Xarici İşlər Nazirliyinə məhkəmədə iddia qaldırmağı məsləhət görürəm. Görək ABŞ-ın tərifli məhkəmə sistemi necə işləyəcək"", - V.Putin bildirib.
Eyni zamanda, Rusiya prezidenti rəsmi Moskvanın ABŞ-ın diplomatik missiyasının əməkdaşlarının sayını daha 155 nəfər azaltmaq hüququnu özündə saxladığını vurğulayıb.
E.Ə.
www.oxu.az
"
"""Burning Man"" festivalından ən maraqlı – FOTOLARABŞ-ın Nevada ştatında dünyanın ən məhşur festivallarından olan “Burning Man” (""Yanan adam festivalı"") başa çatıb. 27 avqustdan 4 sentyabradək davam edən festivalın builki mövzusu “Radical Ritual” (“Radikal ayinlər”) olub. 
Festivalın keçirildiyi Blək-Rok səhrasına bu il 70 mindən artıq insan toplaşıb.
Oxu.Az xarici mətbuata istinadən, festivalda çəkilmiş ən maraqlı görüntüləri təqdim edir:

































































E.C.
www.oxu.az
"
"Myanmada öldürülənlərin sayı 1000 nəfəri ötdüAvqustun 25-dən bu günə kimi Myanmada  baş verən zorakılıqlar nəticəsində öldürülənlərin sayı 1000 nəfəri ötüb.
Oxu.Az-ın Report-a istinadla məlumatına görə, bu barədə BMT-nin xüsusi məruzəçisi Yanhi Liy “The Hindu” nəşrinə müsahibəsində xəbər verib.
“Myanmada vəziyyətin kəskinləşməsi ilə əlaqədar roxinja xalqının nümayəndələri ilə hökumət qoşunları arasında toqquşmaları zamanı 1000-dən çox insan öldürülüb”, - deyə o bildirib.
Məlumata görə, daha 20 min insan yaşayış yerindən qovulub və Banqladeşlə sərhəd ərazisinə toplaşıb.
A.S.
www.oxu.az
"
" Özbəkistan milli valyutanı 48% devalvasiya etdiÖzbəkistan Mərkəzi Bankı sentyabrın 5-dən milli valyutanın ABŞ dollarına məzənnəsini 1 dollar/8100  sum təyin edib.
Oxu.Az APA-ya istinadən xəbər verir ki, bu barədə Özbəkistan Mərkəzi Bankından bildirilib.
Sentyabrın 4-də rəsmi məzənnə 1 dollara görə 4210, 35 sum təşkil edirdi. Əhali və fərdi sahibkarların istifadə etdiyi “qara bazar”da dolların məzənnəsi 7,5-7,6 civarında idi.
Qeyd edək ki, sentyabrın 2-də Özbəkistan prezidenti Şavkat Mirziyoyev ""Valyuta siyasətinin liberallaşdırılması üzrə prioritet tədbirlər haqqında"" fərman imzalayıb. 
E.Ə.
www.oxu.az
"
"Türkiyədə qurbanlıq qoyunların satışından 300 min dollar qazanan şəxsin evi yandıTürkiyənin Çorum vilayətində yanğın baş verib.
Oxu.Az Trend-ə istinadən bildirir ki, Musa Kaya adlı şəxsə məxsus evdə elektrik şəbəkəsində başlayan alov qısa müddətdə bütün evi əhatə edib. Yanğında ev əşyaları ilə birlikdə yanıb.
Hadisə nəticəsində eyni zamanda ev sahibinin bayramda qurbanlıq qoyunların satışından əldə etdiyi 1 milyon lirənin də (təxminən 291 min dollar) yandığı deyilir.
E.Ə.
www.oxu.az
"
"Günəş tutulması zamanı çəkilmiş ən maraqlı – FOTOLAR21 avqust Amerikada tam gün tutulması baş verdi. 
Oxu.Az xarici mətbuata istinadən məlumat verir ki, bu hadisə son 99 ilin ən böyük gün tutulması olmuşdur. Tutulma zamanı Ayın dairəsi 2 dəqiqəlik  Günəşi tam olaraq bağlamışdır.
Həmən gün çəkilmiş ən maraqlı fotoları təqdim edirik:



























































E.C.
www.oxu.az
"
"12 nəzarətçi 1 məhbusa qarşı – VİDEOABŞ-ın İlinoys ştatında 31 yaşlı məhbus Ostin Allenin həbsxanada nəzarətçilərlə davası müşahidə kamerasına düşüb.
Oxu.Az-ın NBC Chicago nəşrinə istinadən məlumatına görə, hadisə zamanı üç nəzarətçi xəsarət alıb.
İnsident zamanı həbsxana işçilərinin istifadə etdiyi bibər qazı məhbusu daha da əsəbiləşdirib. 12 nəzarətçi çətinliklə məhbusu sakitləşdirə biliblər.
Hadisə avqustun 24-də baş verib. Məişət zorakılığına görə həbs edilən Ostin Allenin nəzarətçilərə hücum etməsinin səbəbi bəlli deyil.

S.B.
www.oxu.az
"
"Bir milyondan çox müsəlman Qroznıda mitinqə çıxdı – VİDEOÇeçenistanın paytaxtı Qroznı şəhərində Myanmada müsəlmanların soyqırımına görə bir milyondan çox insan mitinqə çıxıb.
Oxu.Az-ın xəbərinə görə, bu barədə İnterfax-a mitinqin təşkilatçılarından biri deyib.
Qeyd edilir ki, etiraz aksiyası insidentsiz başa çatıb.
Mitinqdə Respublika rəhbərliyi də iştirak edib.
Aksiya zamanı “Myanmada müsəlmanların soyqırımı dayandırılsın” şüarları səsləndirilib.


S.B.
www.oxu.az
"
"Jirinovski: Lavrovu vəzifəsindən azad etmək lazımdır Rusiya liberal demokratlar partiyasının sədri Vladimir Jirinovski hesab edir ki, Rusiya hazırki beynəlxalq vəziyyəti nəzərə alaraq daha sərt xarici siyasət həyata keçirməlidir.
Oxu.Az-ın RİA Novosti-yə istinadən məlumatına görə, Jirinovsik bu səbəbdən ölkənin xarici işlər naziri Sergey Lavrovu vəzifəsindən azad etməyi təklif edib.
“Beynəlxalq problemlər qalmaqdadır, və biz hesab edirik ki, daha sərt münasibət lazımdır. Əgər prezident olsaydım, mən Rusiyanın XİN rəhbərini dəyişərdim. O artıq bu vəziyyətdə işə yaramır... Bu gün bizə digər insan lazımdır, ondan daha yaxşı olacaq bir nazir”, -  deputat jurnalistlərə açıqlamasında deyib.
S.B.
www.oxu.az
"
"Kadırovdan Rusiyaya – SƏRT MESAJ + VİDEOÇeçenistan başçısı Ramzan Kadırov dünən özünün Instagram səhifəsində canlı yayımda Myanmada müsəlmanlara qarşı törədilən soyqırımını şərh edib. Xatırladaq ki, dünən Moskvada müsəlmanlar Myanma səfirliyinin qarşısında etiraz aksiyası keçiriblər.
Oxu.Az Virtualaz.org-a istinadən xəbər verir ki, Kadırov öz çıxışında Rusiya KİV-i fəaliyyətsizlikdə ittiham edib. “Avropada hardasa partlayış olanda bizim şərəfli KİV dərhal reaksiya verir. Amma üç günə bir neçə min adam öldürülür, hamı susur”, - Kadırov bildirib.
O həmçinin qeyd edib ki, Myanmaya “ordu yeritmək” barədə tez-tez müraciətlər alır. Kadırov vurğulayıb ki, bu, onun səlahiyyətində deyil və təkbaşına belə qərar verə bilməz. Lakin onu da əlavə edib ki, əgər Rusiya Myanmada “cinayətlər törədən” “şeytanlar”ı dəstəkləsə, Rusiyanın bu mövqeyinə qarşı çıxacaq.
“Əgər Rusiya bu cinayətləri törədən şeytanları dəstəkləsə belə, mən Rusiyanın bu mövqeyinə qarşıyam. Mənim öz düşüncəm və mövqeyim var. Əminəm ki, bu gün heç kim qatilləri dəstəkləməyəcək, lakin dövlət siyasətinin bəzi incəlikləri var ki, buna da anlayışla yanaşmalıyıq”, - Kadırov bildirib.

S.B.
www.oxu.az
"
"Müsəlmanlara dəhşətli zülm: Başlarını kəsirlər, diri-diri yandırırlar – FOTOMyanmada müsəlmanların dəhşətli soyqırımı davam edir.
Oxu.Az-ın xarici KİV-ə istinadən məlumatına görə, Arakan bölgəsində son günlərdə 100 mindən çox vətəndaş yurdundan qovulub.
Buddistlər müsəlmanların kəndlərini mühasirəyə alıblar. Bu adamlar Myanma hökumətinə məktub yazıb məsum olduqlarını bildirərək, mühasirənin qaldırılmasını  və kəndlərdən evakuasiya edilmələrini tələb ediblər. Lakin Myanma hökuməti cavab da verməyib.
KİV-in məlumatına əsasən, Myanmada qadın və körpələrin başları kəsilir, onları diri-diri yandırırlar.
Qeyd edək ki, Arakan müsəlmanları 2012-ci ildən Myanma hökuməti tərəfindən sıxışdırılır, kütləvi şəkildə qırğınlara məruz qalırlar.
































S.B.
www.oxu.az
"
"İldırım 15 nəfəri belə vurdu – VİDEOFransada musiqi festivalının keçirildiyi əraziyə ildırım düşüb.
Oxu.Az Metbuat.az-a istinadan bildirir ki, 15 nəfərin xəsarət alması ilə nəticələnən hadisənin görüntüləri yayılıb.
Həmin videonu təqdim edirik:



www.oxu.az
 
"
"Səddam Hüseynə məxsus qədim şahmat İraqa qaytarılıbİraqın sabiq lideri Səddam Hüseynə məxsus olan və 2003-cü ildə ABŞ-ın İraqa müdaxiləsi zamanı oğurlanan qədim şahmat İraqa qaytarılıb.
 
Oxu.Az-ın APA-ya istinadan verdiyi məlumatına görə, bu barədə “Al Sumaria” telekanalı məlumat yayıb.
 
Şahmat taxtası ornamentlərlə bəzədilib, fiqurlar qızılı və gümüşü rəngdədir. Şahmat Səddam Hüseynin sarayından oğurlanıb. İraqa qaytarılan şahmatın bu müddət ərzində konkret harada saxlandığı və necə aşkarlandığı açıqlanmır.
www.oxu.az
"
"ABŞ tanklarını Gürcüstana göndərdiAmerika tankları və digər zirehli maşınlar “Agile Spirit 2017” təlimlərində iştirak etmək üçün Gürcüstana gətirilib.
Oxu.Az xəbər verir ki, bu barədə Gürcüstan Müdafiə Nazirliyinin mətbuat xidməti məlumat yayıb.
Qeyd edilir ki, “M1 Abrams” və LAV zirehli transportyorları da daxil olmaqla Amerika hərbi texnikası Qara dənizdəki Poti limanına gətirilib.
Texnika dəmir yolu vasitəsilə Samtsxe-Cavaxeti regionundakı Orfolo poliqonuna aparılacaq.
“Təlimlərin keçirilməsində məqsəd NATO çevik əməliyyat qüvvələrinin tərkibində birgə əməliyyatlarda iştirak etməyə hazır olmaqdır”, - deyə məlumatda bildirilir.
Təlimlər sentyabrın 3-dən 11-dək keçiriləcək.
A.M.
www.oxu.az
"
"Almaniyada müharibədən sonra rekord evakuasiya həyata keçirilirİkinci Dünya Müharibəsində atılmış Böyük Britaniya aviabombası ilə əlaqədar Frankfurtda 60 mindən çox sakin öz evini tərk etmək məcburiyyətində qalıb.
Oxu.Az-ın APA-ya istinadən verdiyi məlumata görə, evakuasiya saat 10.00-da başlayıb.
Bu, Almaniyada müharibədən sonra ən böyük evakuasiyadır. Minaaxtaranlar bu gün saat 14.00-da 1,5 ton partlayıcını zərərsizləşdirməlidirlər. Bomba avqustun 29-da aşkarlanıb. Bombanın ətrafında 1,5 km təhlükəsizlik zonası yaradılıb. Bu zonaya yaşayış evləri ilə bərabər Frankfurt Polis İdarəsinin binası, bir neçə xəstəxana, o cümlədən “Hessischer Rundfunk” mediaşirkətinin mənzil-qərargahı düşür.
Qeyd edək ki, bundan əvvəl Almaniyada ən böyük evakuasiya 2016-cı ilin sonlarında Aysburqda həyata keçirilib. Həmin vaxt aviabombanın zərərsizləşdirilməsi ilə əlaqədar 54 min sakin evini tərk edib.
A.M.
www.oxu.az
"
"Şimali Koreya hidrogen döyüş başlığını uğurla sınaqdan keçirdiŞimali Koreya qitələrarası ballistik raketlərin təchizatı üçün nəzərdə tutulan hidrogen döyüş başlığının uğurla sınaqdan keçirildiyini bəyan edib.
Oxu.Az-ın RİA Novosti-yə istinadən xəbər verir ki, bəyanatı KXDR-in mərkəzi televiziyası yayımlayıb.
Bəyanatın yayımını Cənubi Koreyanın YTN və Yaponiyanın NHK telekanalı da həyata keçirib.
A.M.
www.oxu.az
"
"Niderlandda üzən adalar yaradılacaq - FOTONiderlandda şəhərlərdə yaranmış yüksək əhali sıxlığının aradan qaldırılması məqsədilə üzən adalar meydana gələcək.
Oxu.Az AZƏRTAC-a istinadla bildirir ki, bunun üçün mühəndislər üzən adalardan istifadə etməyi təklif ediblər. “MARIN” adlanan bu adalar bir-birinə modul üsulu ilə birləşdirilimiş üçbucaqlardan ibarətdir.
Ölkə mühəndisləri bəyan edirlər ki, modul üsulu ilə yaradılmış adaların diametri hətta 5 kilometrədək çata bilər.
Süni adalarda ofşor evlər, müxtəlif ictimai təşkilatlar üçün binalar, enerji və dəniz yosunu istehsal edən zavodlar və sair inşa etmək mümkündür.








www.oxu.az
"
"İŞİD-in karvanı darmadağın edildi - VİDEORusiya aviasiyası Suriyada İŞİD-ə məxsus böyük zirehli texnika karvanını məhv edib. 
Oxu.Az-ın APA-ya istinadən verdiyi xəbərə görə, İŞİD texnikasının məhv etdirilməsini əks etdirən video Rusiya Müdafiə Nazirliyi tərəfindən dərc olunub.
Məlumata görə, Rusiya aviasiyası Suriyanın Deyr-ez-Zor əyalətində iki sutka ərzində İŞİD-ə məxsus 30 ədəd texnika məhv edib.
Suriya hökumət qüvvələri bu arada əyalətin inzibati mərkəzi olan Deyr-ez-Zor şəhəri istiqamətində uğurla irəliləməkdə davam edir.

www.oxu.az
"
"Məkkədə 39 zəvvar dünyasını dəyişibBu il Həcc ziyarətinin başlanğıcından Məkkədə ərəb ölkələrindən olan 39 zəvvar ölüb.
Oxu.Az-ın məlumatına görə, bu barədə ""Okaz"" qəzetində dərc edilmiş statistik məlumatlarda bildirilir.
Qəzetin Səudiyyə Ərəbistanının Baş Statistik Bürosuna istinadən məlumatına görə, dünyasını dəyişən ən çox zəvvarlar arasında Misir və Əlcəzair sakinləri üstünlük təşkil edir. Büro bildirib ki, ölənlərin hamısı qoca yaşlarındadır və təbii səbəblərə görə — xroniki xəstəliklərin kəskinləşməsinə görə dünyalarını dəyişiblər.
Krallığın Səhiyyə Nazirliyi xroniki xəstəliklərin olduğu halda müsəlmanlara Həcc ziyarətindən çəkinmək zəruriliyini xatırladıb.
Məkkədəki Mina vadi xəstəxanası qəzetə tibbi yardıma görə 2,2 min müraciətin daxil olduğunu bildirib. Pasiyentlər əsasən günvurmalardan, ürək xəstəliklərindən və diabetdən şikayət ediblər. Xəstəxanaya həm də rekord həddə çatmış istiyə dözə bilməyən azyaşlı uşaqlar da gətiriliblər.
Qeyd edək ki, Məkkədə Həcc ziyarəti xəstələrinə kömək göstərmək üçün bir neçə mobil klinika fəaliyyət göstərir.
www.oxu.az
"
"İraqda terrorçular elektrik stansiyasına hücum edib: 15 ölüİraqın Salahəddin vilayətinin Samirə şəhərində terrorçu kamikadzelərin elektrik stansiyasına hücumu nəticəsində 15 nəfər həlak olub.
Oxu.Az  Report-a istinadla xəbər verir ki, bu barədə ""Sinxua"" agentliyi Salahəddin vilayətinin polisindəki mənbəyə əsasən məlumat yayıb.
Xəbərdə bildirilir ki, elektrik stansiyasına 7 terrorçu hücum edib. Onların hamısı atışma zamanı öldürülüb.
Hücum zamanı təhlükəsizlik qüvvələrinin 2 əməkdaşı və elektrik stansiyasının 6 işçisi də həlak olub. Mənbənin məlumatına görə, təhlükəsizlik qüvvələrinə elektrik stansiyasına nəzarəti tam bərpa etmək mümkün olub.
Hücum zamanı daha 9 nəfər yaralanıb.
www.oxu.az
"
"Saakaşvilinin qardaşı sərbəst buraxılıb – YENİLƏNİBUkraynanın Miqrasiya Xidməti Gürcüstanın keçmiş prezidenti, Odessa vilayətinin sabiq qubernatoru Mixeil Saakaşvilinin qardaşı David Saakaşvilini sərbəst buraxıb.
Oxu.Az Report-a istinadən xəbər verir ki, bu barədə vəkil Pavel Boqomazov məlumat verib.
“Onlar David haqqında hansısa sənədlər hazırlamağa çalışıb. Bu, nə sənədlərdir, təəssüf ki, indiyə qədər biz də bilmirik. Heç onun özünə də normal izah etməyiblər. Əlinə də heç bir sənəd verməyiblər”, - deyə vəkil bildirib.
13:38
Ukraynanın hüquq-mühafizə orqanlarının əməkdaşları Gürcüstanın sabiq prezidenti və Odessa vilayətinin keçmiş rəhbəri Mixeil Saakaşvilinin qardaşı Davidi saxlayıblar.
Oxu.Az-ın APA-ya istinadən məlumatına əsasən, bu barədə Mixeil Saakaşvili “Facebook” sosial şəbəkəsindəki səhifəsində yazıb.
“Bu gün səhər saatlarında Daxili İşlər Nazirliyinin nümayəndələri qardaşım David Saakaşvilini Kiyevdə evindən çıxarkən saxlayıblar. Onu naməlum istiqamətə aparıblar. O, hüquqşünasdır. Onun Ukraynada yaşamaq üçün icazəsi var. Görünür, onlar mənə təsir etmək istəyirlər. Bu təsir nəticəsində məni Ukraynaya qayıtmaq fikrimdən daşındırmaq istəyirlər. Siz məni çox pis tanıyırsınız! Bu addımınız mənim Ukraynanı və ukraynalıları özbaşınalıqdan müdafiə etməklə bağlı qətiyyətimi daha da möhkəmləndirir”, - deyə o qeyd edib.
DİN isə bəyan edib ki, David Saakaşvili Ukraynada qanunsuz olaraq yaşayıb və onun ölkədən deportasiya olunmasına hazırlıq gedir.
S.B.
www.oxu.az
"
"Rusiyadan ABŞ-a – ETİRAZRəsmi Moskva Vaşinqtona etiraz notası verib.
Oxu.Az Report-a istinadən xəbər verir ki, məlumatı Rusiya Xarici İşlər Nazirliyinin mətbuat xidməti yayıb. 
XİN-in ABŞ-ın Moskvadakı səfirliyinin müşavir-elçisinə təqdim etdiyi etiraz notası ABŞ-ın Rusiyanın Vaşinqtondakı ticarət nümayəndəliyində axtarışlar aparılması planları ilə əlaqədardır.
""Sentyabrın 2-də ABŞ-ın Moskvadakı səfirliyinin müşavir-elçisi E.Qodfri Rusiya Xarici İşlər Nazirliyinə çağırılıb. Ona Birləşmiş Ştatlar hökumətinin Rusiya Federasiyasının Vaşinqtondakı ticarət nümayəndəliyində axtarışlar təşkil etmək niyyəti ilə bağlı etiraz notası təqdim olunub. ABŞ bu gündən bizə binaya girişi qadağan edir, hərçənd bina Rusiyanın dövlət mülkiyyətindədir və diplomatik immunitetə malikdir"", - deyə Rusiya XİN-in bəyanatında vurğulanıb. 
XİN-in bəyanatında bildirilib ki, müşavir-elçiyə verilən notada planlaşdırılan axtarışlar misilsiz, aqressiv aksiya kimi qiymətləndirilib. 
Rusiya XİN həmçinin Moskvanın cavab tədbirləri hüququnu özündə saxladığını qeyd edib.
S.B.
www.oxu.az
"
"Soros terrorçu elan oluna bilərAmerikalı milyarder Corc Sorosun terrorçu elan olunması ilə bağlı Donald Trampa ünvanlanan petisiyanı 70 min nəfər imzalayıb.
Oxu.Az-ın APA-ya istinadən verdiyi xəbərə görə, müvafiq petisiya Ağ evin rəsmi saytında yerləşdirilib.
ABŞ prezidentinin administrasiyası tərəfindən petisiyanın baxılması üçün sentyabrın 19-dək daha 29 min imza toplanılmalıdır.
Petisiyanın mətnində qeyd edilib ki, Soros mütəmadi qaydada və bilərəkdən ABŞ-dakı stabilliyi pozmağa yönəlmiş addımlar atıb. Petisiyanın müəllifləri hesab edir ki, ABŞ-ın federal hökuməti və Ədliyyə Nazirliyi Sorosu və onun bütün təşkilatlarını terrorçu elan etməlidir. Bununla yanaşı, təşəbbüskarlar milyarderin əmlakının və aktivlərinin müsadirəsi ilə bağlı da çağırış edib.
Corc Soros məşhur milyarder və maliyyəçidir. Onun fəaliyyəti müəyyən dairələrdə birmənalı qarşılanmır: bəziləri milyarderi maliyyə möhtəkiri (spekulyantı) adlandırır. Sorosun ""Quantum"" şirkəti 40 illik fəaliyyəti ərzində fondlar üçün rekord hesab olunan 35 milyard dollar qazanıb. İddia olunur ki, təkcə ABŞ-dakı ipoteka böhranı dövründə biznesmen 2 il ərzində 1 milyard dollar gəlir əldə edib.
Bundan başqa, Sorosun adı tez-tez siyasi qalmaqallarda da hallanır. Milyarderin təşkilatları bir sıra ölkələrdə dövlət çevrilişinin maliyyələşdirilməsində ittiham olunub. 
S.B.
www.oxu.az
"
"İranda avtobus qəzasında 12 məktəbli qız ölüb – VİDEOİranın cənub-qərbində Fars vilayətində məktəbli qızları daşıyan avtobus qəzaya uğrayıb.
Oxu.Az-ın xəbərinə görə, hadisə yerində videonu Ruptly nəşri dərc edib.
Şiraz şəhərinə idman tədbirinə gedən avtobusun qəzaya uğraması nəticəsində 12 qız ölüb, daha 33 isə xəsarət alıb. Bir neçə məktəblinin vəziyyəti ağırdır.
İlkin məlumata əsasən, avtobus sürücüsü sükan arxasında yuxulayıb. 

S.B.
www.oxu.az
"
"Gürcüstanın baş naziri müsəlmanları təbrik etdiGürcüstanın baş naziri Giorgi Kvirikaşvili ölkə müsəlmanlarını Qurban bayramı münasibətilə təbrik edib.
Oxu.Az-a APA-ya istinadən xəbər verir ki, hökumət başçısı təbrikində Qurban bayramının İslam dünyasında ən böyük və dəyərli bayram olduğunu bildirib. 
“Müxtəlif millət və dinlərin nümayəndələri Gürcüstanda bir-biri ilə harmoniya şəraitində yaşayır. Çoxmillətlilik ölkəmizin zənginliyi və nailiyyətidir. Gürcüstanda müsəlmanların ölkə quruculuğunda rolu böyükdür. Bu gün də müsəlman vətəndaşlarımız ölkənin keşiyindədir və güclü, inkişaf etmiş Gürcüstanın qurulmasına öz töhfələrini verirlər. Sizi Qurban bayramı münasibətilə təbrik edərək ümumi vətənimiz üçün sülh və tərəqqi arzu edirəm”, - deyə G. Kvirikaşvili təbrikində qeyd edib.
www.oxu.az
"
"Bosniya və Herseqovina XİN erməni yalanını ifşa etdiBosniya və Herseqovinanın xarici işlər naziri İqor Tsrnadakın Dağlıq Qarabağ münaqişəsinin nizamlanması ilə bağlı bəyanatı erməni mətbuatında düzgün izah olunmayıb.
Oxu.Az xəbər verir ki, Azərbaycan Xarici İşlər Nazirliyinin (XİN) mətbuat xidmətinin rəhbəri Hikmət Hacıyev Trend-ə bildirib ki, bu barədə Bosniya və Herseqovina XİN-in Azərbaycanın Sarayevodakı diplomatik nümayəndəliyinə ünvanlanmış cavab notasında bildirilir.
O qeyd edib ki, Ermənistan KİV-in məlumatına görə, guya nazir İ.Tsrnadak Ermənistana səfəri çərçivəsində 30 avqustda həmkarı Edvard Nalbandyanla keçirdiyi mətbuat konfransı zamanı ""Ümid edirik ki, uzun müddətdir davam edən münaqişə, ilk növbədə, orada yaşayan xalqın xeyrinə həll ediləcək"", - deyə bəyanatla çıxış edib:
""Məsələyə aydınlıq gətirilməsi üçün Azərbaycanın Bosniya və Herseqovinadakı diplomatik missiyası bu ölkənin XİN-ə nota ilə müraciət edib. Bosniya və Herseqovina XİN tərəfindən Sarayevodakı diplomatik nümayəndəliyimizə ünvanlanmış cavab notasında bildirilir ki, cari ilin 30 avqust tarixində Yerevanda keçirilmiş mətbuat konfransı zamanı xarici işlər naziri İ.Tsrnadak tərəfindən verilmiş bəyanat nə Dağlıq Qarabağ münaqişəsinin həllinə zərər vurmaq, nə də ki, Azərbaycan Respublikasının suverenliyini və ərazi bütövlüyünə xələl gətirmək məqsədi daşıyıb. Notada yazılır: ""Çox güman İ.Tsrnadak tərəfindən səsləndirilən bəyanatın bir hissəsi mətbuat tərəfindən düzgün başa düşülməyib, o anlamla ki, İ.Tsrnadak Dağlıq Qarabağın bütün əhalisini, o cümlədən münaqişə nəticəsində yurdlarından didərgin düşən insanları nəzərdə tutub"".
H.Hacıyev deyib ki, notada Bosniya və Herseqovina XİN fürsətdən istifadə edərək Bosniya və Herseqovina Parlament Assambleyasının 2013-cü ildə Azərbaycan Respublikasının suverenliyinə və ərazi bütövlüyünə hörmət və dəstək ifadə edən Qətnamə qəbul etdiyini xatırladıb:
""Ermənistan-Azərbaycan Dağlıq Qarabağ münaqişəsinə gəldikdə, notada Bosniya və Herseqovina ATƏT-in Minsk qrupunun fəaliyyətini dəstəklədiyi və regionda möhkəm sülh və sabitliyin təmin olunması üçün Minsk qrupu çərçivəsində sülh prosesinin sürətləndirilməsinin vacibliyi vurğulanıb. Notada, həmçinin iki ölkə arasındakı əlaqələrin dostluq xarakteri daşıdığı bildirilərək Bosniya və Herseqovinanın ikitərəfli və çoxtərəfli səviyyədə qarşılıqlı şəkildə ifadə olunmuş birgə maraqlar naminə əlaqələri bundan sonra da inkişaf etdirmək üçün səylərini əsirgəməyəcəyi ifadə olunub"".
www.oxu.az
"
"Müsəlman qadınların qarşısında donuz əti yeyən kişi cəzalandırıldıStokholm məhkəməsi 53 yaşlı vətəndaşı müsəlmanların qarşısında donuz əti yediyinə görə cərimələyib.
Oxu.Az-ın Marsta nəşrinə istinadən məlumatına əsasən, hadisə 2015-ci ilin aprel ayında qatarda baş verib. Adı açıqlanmayan sərnişin qarşısında üç hicablı qadının oturmasına baxmayaraq donuz əti yeyib. Qadınlar yerlərini dəyişiblər, lakin kişi onların ardınca gedib.
Sərnişinə müsəlmanların hislərini təhqir etmək ittihamı irəli sürülüb.
Məhkəmə zamanı təqsirləndirilən şəxs bildirib ki, o qadınları təhqir etmək niyyətində olmayıb, və onların ardınca getməyinin səbəbi qadınlardan üzr istəmək olub.
Nəticədə İsveç vətəndaşı olan kişi 1130 ABŞ dolları məbləğində cərimə olunub. O həmçinin qadınların hər birinə 639 dollar ödəməlidir.
S.B.
www.oxu.az
"
"Doğuş zamanı həkimlərin mübahisəsi uşağın ölümünə səbəb oldu – VİDEOHindistanın Racastan ştatında qeysəriyyə əməliyyatı ilə uşaq dünyaya gətirmək istəyən xanım və uşağı həkimlər arasında yaranmış münaqişənin qurbanı olub.
Oxu.Az-ın ARB TV-yə istinadən məlumatına görə, qadın sağ qalsa da, uşağın həyatını xilas etmək mümkün olmayıb.
Həkim ilə anestezioloq arasında baş verən mübahisə 30 dəqiqədən çox çəkib. Hər iki həkim işdən çıxarılaraq cinayət məsuliyyətinə cəlb olunublar.

S.B.
www.oxu.az
"
"Astarada dəhşətli uğultu, sakinlər təşviş içində – VİDEOİranın Azərbaycanla sərhəd Astara şəhərinin sakinləri “qeybdən gələn” dəhşətli uğultu səsindən təşvişə düşüblər.
Oxu.Az Virtualaz.org-a istinadən xəbər verir ki, sosial şəbəkələrin iranlı istifadəçiləri mənbəyi izah edilməsi mümkün olmayan bu uğultunu mobil telefonlarla qeydə alıblar və paylaşıblar. 
Dərhal sosial şəbəkə istifadəçiləri arasında belə qənaətə gəliblər ki, bu, Qiyamət gününün yaxınlaşdığını xəbər verə bilər və Allahın mələyinin-İsrafilin surunun səsi ola bilər.
Astara sakinlərini təşvişə salan səs sanki nəhəng borudan çıxır və uğultu bir neçə saniyə ərzində gah artaraq, gah azalaraq davam edir. Maraqlıdır ki, ətrafda bu cür səs çıxara biləcək hər hansı obyekt yoxdur. Nəticədə uğultunu eşidən Astara sakinlərinin bir çoxu bərk qorxublar və bir-birlərini Qiyamət gününün yaxınlaşdığı barədə xəbərdar ediblər.
Rusiya mənbələri isə qeyd edirlər ki, son illər bu cür mənbəyi izah edilməsi mümkün olmayan səslər planetin bütün qitələrində qeydə alınır. Və bu səsin təbiətini izah etmək mümkün olmur. Dindarlar bu səsləri dini rəvayətlərlə yozmağa çalışırlar, alimlər isə bunu izahı mümkün olmayan təbiət hadisələri ilə bağlayır.

S.B.
www.oxu.az
"
"Rəsmi Seul Vaşinqtona “rədd” cavabı verdiCənubi Koreya prezidentinin administrasiyası bəyan edib ki, ölkədə ABŞ-ın nüvə silahının yerləşdirliməsi məsələsi müzakirə olunmur.
Oxu.Az-ın xəbərinə görə, bu barədə cümə günü, sentyabrın 1-də, Yonhap agentliyi məlumat yayıb.
“Biz heç vaxt ABŞ-ın nüvə silahının ölkəmizdə yerləşdirilməsinə razı olmarıq. Nüvə silahının qlobal yayılması rejimini dəstəkləyirik və çərçivədə öz siyasətimiz qururuq”, - adının açıqlanmasını istəməyən administrasiya nümayəndəsi deyib.
S.B.
www.oxu.az
"
"ABŞ-dan Rusiyaya qarşı sərt addım: Sentyabrın 2-nə qədər vaxt verildiABŞ Rusiyadan San-Fransisko şəhərində baş konsulluğu bağlamağı tələb edib.
Oxu.Az-ın TASS-a istinadən xəbərinə görə, bu barədə Dövlət Departamentinin bəyanatında deyilir.
Həmçinin Vaşinqton və Nyu-York şəhərlərində iki konsulluq obyekti də fəaliyyətini dayandırmalıdır. 
Qərar sentyabrın 2-nə qədər icra olunmalıdır.
S.B.
www.oxu.az
"
"Tbilisidə Ermənistandakı gürcü monastırının vəziyyəti ilə bağlı etiraz aksiyası keçirilib - FOTOGürcüstanın hökumət administrasiyasının binası qarşısında Ermənistanda yerləşən qədim gürcü dini abidəsinin hazırkı vəziyyəti ilə bağlı aksiya keçirilib.
Oxu.Az-ın APA-ya istinadən verdiyi məlumata görə, “Kartuli dzala” (“Gürcü gücü”) millətçi təşkilatının fəallarının keçirdiyi aksiyada Ermənistan tərəfindən Hucabi monastırının mənimsənilməsinə etiraz bildirilib. Etirazçılar Gürcüstan hökumətini adıçəkilən monastırın taleyinə biganə qalmamağa çağırıblar. Aksiyada ""Hucabi Gürcüstanındır!"", ""Yaşasın Gürcüstan!"" şüarları səsləndirilib.
Aksiya iştirakçılarının sözlərinə görə, Gürcüstan-Ermənistan sərhədinin demarkasiyası üzrə danışıqlar zamanı Hucabi monastırının Gürcüstana qaytarılması məsələsi qaldırılmalıdır.
Qeyd edək ki, Hucabi monastırı Gürcü Pravoslav Kilsəsinin ən böyük ziyarətgahlarından biridir. SSRİ dağılandan sonra Ermənistan sərhədi tədricən 400 metr irəli çəkərək monastırı mənimsəyib. Hazırda monastır məhv olmaq təhlükəsi altındadır.














İ.F.
www.oxu.az
 
"
"Rusiya qərarını dəyişdi - Türkiyədən pomidor alacaqRusiya Türkiyədən pomidor tədarükünə icazə verib.
Oxu.Az-ın Trend-ə istinadən verdiyi məlumata görə, bu barədə Rusiya Kənd Təsərrüfatı Nazirliyi məlumat yayıb.
Nazirlikdən bildirilib ki, icazə Türkiyənin yalnız 9 pomidor istehsalçısı müəssisəsinə şamil edilib.
İ.F.
www.oxu.az
"
"Peterburq metrosunda həyəcan - Stansiya bağlandıSankt-Peterburq şəhərində metro stansiyası bağlanıb.
Oxu.Az-ın Trend-ə istinadən verdiyi məlumata görə, “Sportivnaya” stansiyasında sahibsiz əşyanın tapılması ilə əlaqədar sərnişinlər təxliyyə edilib. Hadisə yerinə dərhal təhlükəsizlik xidməti və hüquq-mühafizə orqanlarının əməkdaşları cəlb olunub.
Hələlik hadisənin digər təfərrüatları barədə məlumat verilmir.
İ.F.
www.oxu.az
 
"
"Saakaşvili: Ukrayna mənimlə bağlı xüsusi plan hazırlayırOdessa vilayəti dövlət administrasiyasının sabiq başçısı Mixail Saakaşvili, Ukraynaya qayıdacağı halda rəsmi Kiyevin əl ata biləcəyi 3 ssenaridən xəbərdar olduğunu deyib.
Oxu.Az-ın news.rambler.ru-a istinadən verdiyi məlumata görə, M.Saakaşvili yaxın vaxtlarda bir neçə Avropa şəhərinə səfər edəcəyini də deyib.
""Mən Avropa Xalq Partiyası prezidiumunun Kopenhagendə keçiriləcək iclasında iştirak edəcəm. Orada avropalı siyasətçilərlə görüşəcəm. Brüsselə gedib, orada  Avropa Parlamentinin üzvləri ilə görüşməyim də istisna deyil"".
Siyasətçinin sözlərinə görə, o, sentyabrın 10-da Krakovets keçid məntəqəsindən Ukrayna ərazisinə keçəcək. M.Saakaşvilinin qənaətincə, Ukrayna hakimiyyət orqanları onun qayıdışına dair 3 hərəkət ssenarisi hazırlayıb: ona sərhədi keçməyə icazə verməmək, pasportunu əlindən alıb, Polşaya qaytarmaq; Ukraynaya buraxmaq, lakin sonra saxlayaraq, istənilən bəhanə ilə ekstradisiya prosesinə başlamaq; sərhəddə təxribat törətmək.
Bundan əvvəl o, Ukrayna hakimiyyətinin ona qarşı yen ittihamlar hazırladığını bəyan edib.
Qeyd edək ki, iyulun 26-da Ukrayna Dövlət Miqrasiya Xidməti M.Saakaşvilinin ölkə vətəndaşlığından məhrum edildiyi barədə məlumat yayıb.
İ.F.
www.oxu.az
"
"Moskvada sentyabrın 1-nə planlaşdırılan terrorun qarşısı alınıbRusiyanın Federal Təhlükəsizlik Xidməti Moskvada və Moskva vilayətində sentyabrın 1-də terror həyata keçirməyi planlaşdıran Mərkəzi Asiyadan olan iki şəxsi saxlayıb.
Bu barədə Oxu.Az Rusiya KİV-ə istinadən xəbər yayır.
Federal Təhlükəsizlik Xidməti tərəfindən Moskva şəhəri və Moskva vilayətində Mərkəzi Asiyadan olan iki şəxsin cinayətkar fəaliyyəti aşkar edilib və qarşısı alınıb. Həmin şəxslər sentyabrın 1-də insanların kütləvi toplandığı ərazilərdə terror aktı planlaşdırırdılar”, - deyə FTX-nin paylaşdığı məlumatda bildirilir.
Sentyabrın 1-də Rusiya Federasiyasında yeni dərs ili başlayır. İlk dərs günü məktəblərin önündə çoxlu sayda şagird və valideynlər yığılır.
N.О.
www.oxu.az
"
"ATƏT-in Yerevan ofisi fəaliyyətini dayandırdıATƏT-in İrəvan ofisi bu gün fəaliyyətini dayandırır. 
Oxu.Az-ın APA-ya istinadən verdiyi məlumata görə, bu barədə ATƏT-in mətbuat xidmətindən bildirilib.
Qeyd edək ki, ofisin bağlanacağı barədə ilk dəfə mayın 4-də xəbər yayılıb.
Bağlanma prosesinə start verildiyini ATƏT-in o vaxtkı baş katibi Lamberto Zanyer açıqlamışdı.
N.О.
www.oxu.az
"
" Rusiya Ali Məhkəməsinin binasına atəş açılıbMoskvada naməlum şəxs Rusiya Ali Məhkəməsinin binasına atəş açıb.
Oxu.Az-ın Lenta-ya istinadən verdiyi məlumata görə, Povarskaya küçəsində yerləşən bina pnevmatik silahdan atəşə tutulub.
İnsidentin avqustun 30-a keçən gecə baş verdiyi bildirilir. Nəticədə birinci mərtəbənin pəncərəsinə ziyan dəyib.
Hüquq-mühafizə orqanları faktla bağlı araşdırmalar aparır. Qeyd edək ki, ötən ilin noyabrında avtobuslara pnevmatik silahdan atəş açan xuliqan saxlanılıb.
İ.F.
www.oxu.az
"
"“Qorxma, mən səninləyəm!” filminin aktyoru Kantemirov öldüRusiyanın xalq artisti, Azərbaycan tamaşaçısının  “Qorxma, mən səninləyəm” filmindəki rolu ilə yadında qalan Muxtarbek Kantemirov 84 yaşında dünyasını dəyişib.
Bu barədə Oxu.Az Sputnik-ə istinadən xəbər verir.
Kantemirov 1934-cü ildə fevralın 18-də peşəkar sirk artistləri ailəsində anadan olub. Onun  atası Ali-Bek Kantemirov Rusiyada  “Osetiyanın igidləri” (“Ali-Bek”) adlı ilk atlı sirkin əsasını qoyub.
Muxtarbek Kantemirov “Kaskadyor” adlı atlı teatrın bədii rəhbəri olub. “Rusiya əzəli”, “Marş -atış”, “Qorxma, mən səninləyəm!” kimi filmlərdə çəkilib. 
N.O.
www.oxu.az
"
"Qutseriyev səhmlərinin bir qismini oğluna ötürüb""Russneft"" və ""Neftisa"" neft şirkətlərinin sahibi, rusiyalı milyarder Mixail Qutseriyev neft sektorundakı biznesinin bir hissəsini oğlu Səidə ötürüb.
Oxu.Az ""APA-Economics""ə istinadən xəbər verir ki, bu barədə Mixail Qutseriyev ""Forbes"" jurnalına müsahibəsində bildirib.
""Səid sutkada 16 saat işləyir. Buna hörmət etmək lazımdır. O, artıq mənim neft biznesimin payçılarındandır - mən paketimin bir hissəsini onunla bölüşdüm"", - deyə milyarder qeyd edib.
Bölgüdən öncə Mixail Qutseriyev şirkətlər qrupunun 70%-inə nəzarət edib, qalan 30% isə onun qardaşı Səid-Salam və qohumu Mikayıl Şişxanova məxsus olub. Mixail Qutseriyev səhmlərinin 19%-ni oğluna verib. Buna baxmayaraq, nəzarət səhm paketi hələ də M. Qutseriyevdədir.
Milyarderin sözlərini Kiprin dövlət reyestrinin məlumatları da təsdiqləyir: hazırda ""Lambency Holdings"" şirkətinin səhmlərinin 19%-i Səid Qutseriyevə məxsusdur. Mixail Qutseriyevə məxsus ""Safmar"" şirkətlər qrupu məhz ""Lambency Holdings"" tərəfindən ""Russneft"" və ""Neftisa"" şirkətlərini idarə edir.
Qeyd edək ki, Səid ""Eldorado"", ""M.Video"" və ""Texnosila"" şirkətlərində də paya malikdir. Səid Qutseriyev ""Eldorado"" və ""M.Video"" şirkətlərinin Direktorlar Şurasına rəhbərlik edir, lakin onun əsas iş yeri ""Fortinvest"" şirkəti sayılır. Bu şirkət neft emalı və neft məhsullarının satışı ilə məşğuldur. Səid 2014-cü ildən etibarən şirkətin baş direktorudur.
""Forbes"" jurnalının son reytinqinə əsasən, Qutseriyevlər Rusiyanın ən zəngin ailəsidir.
Maraqlıdır ki, səhmlərinin bir hissəsini oğluna ötürdükdən sonra Mixail Qutseriyevin sərvəti 6,3 mlrd. dollardan 5,5 mlrd. dollaradək azalıb.
Qeyd edək ki, ""Russneft"" Rusiyada neft hasilatı həcminə görə ilk onluğa daxildir. Şirkət Xəzər dənizinin Azərbaycan sektorunda da hasilat həyata keçirir. ""Russneft""in ehtiyatlarının həcmi 200 mln. ton təşkil edir.
N.O.
www.oxu.az
"
"Hyuston yaxınlığında yerləşən zavodda partlayışlar olub - VİDEOHyuston yaxınlığında yerləşən kimya zavodunda 2 partlayış baş verib.
Oxu.Az-ın RT-yə istinadən verdiyi məlumata görə, hadisə nəticəsində bir neçə adam xəsarət alıb. Onların xəstəxanaya yerləşdirildiyi bildirilir.
Hadisə yerli vaxtla gecə saat 02:00-da (Bakı vaxtı ilə səhər saat 11:00-da) baş verib.
Zavod tikinti materialları daxil olmaqla, müxtəlif məmulatların hazırlanmasında istifadə olunan orqanik peroksidlər istehsal edib.

İ.F.
www.oxu.az
"
"Sovet əsgərlərinin xatirəsi Madriddə təhqir edildi - FOTOİspaniyada vətəndaş müharibəsində döyüşmüş sovet əsgərləri üçün Madriddə ucaldılmış abidə naməlum şəxslər tərəfindən nasist və antisemit simvollar çəkilərək, təhqir edilib.
Oxu.Az BakuPost.az-a istinadən xəbər verir ki, bu barədə Rusiyanın İspaniyadakı səfirliyinin ""Twitter"" hesabında məlumat yayılıb. 
Səfirlik döyüşçülərin xatirəsinin təhqir edildiyini pisləyən bəyanat yayıb: ""Madriddə Fuenkarral rayonunda yerləşən məzarlıqda İspaniyada vətəndaş müharibəsində işitrak etmiş sovet könüllülərinin, beynəlxalq hərbçilərin və digər döyüşçülərin abidəsinin nasist və antisemit simvollar çəkilərək, təhqir olunmasını pisləyirik”. 
Səfirlik ""Twitter"" səhifəsində təhqir olunmuş abidənin fotolarını da yerləşdirib. 
Qeyd edək ki, vətəndaş müharibəsi İspaniyada 1936-1939-ci illərdə baş verib.








N.О.
www.oxu.az
"
"Sinqapur prezidenti istefa verdiSinqapur prezidenti Toni Tan tutduğu vəzifədən istefa verib.
Bu barədə Oxu.Az “Rossiya24”ə istinadən xəbər verir.
Siyasətçi ali dövlət vəzifəsində altı il olub. Tan həmçinin baş nazir müavini, müdafiə naziri və dövlət investisiya korporasiyasının icraçı direktoru vəzifələrini tutub.
Sinqapurda yeni seçkilər sentyabrın 23-də keçiriləcək. Liderlik uğrunda üç nəfər mübarizə aparacaq.
N.O.
www.oxu.az
"
"Rəhmonun göstərişi ilə kənd müəllimini evləndirdilər – VİDEOTacikistanda kənd müəllimi işləyən Səidşo Əsrorov hələ bir ay bundan əvvəl evlənmək haqqında düşünmürdü. 23 yaşlı tarix müəlliminin  sevdiyi xanım belə yox idi. Hər şey onun Tacikistan prezidenti Emomali Rəhmonla görüşündən sonra dəyişdi.
Oxu.Az-ın məlumatına görə, Rəhmon avqustun 16-da Boxtar rayonunun Zərgər qışlağına işgüzar səfərə gəlib. Fəallarla görüş zamanı Əsrorov mikrofona yaxınlaşıb və dövlət başçısını canlı görməkdən xoşbəxt olduğunu bildirib. 
“Mən gənc müəllim olaraq özümü ən xoşbəxt insan kimi hiss edirəm, çünki sizin qarşınızda dayanıb, söz demək şərəfinə nail olmuşam”, – deyə Əsrorov bildirib. Daha sonra o, Rəhmona həsr etdiyi şeirini oxuyub.
Tacikistan lideri şeirə qulaq asdıqdan sonra Səidşodan evli olub-olmadığını soruşub. Müəllim “xeyr” deyəndə isə Boxtar rayonunun administrasiyasına Səidşoya gənc xanım tapıb, tez bir zamanda evləndirmək tapşırığı verib. 
Rayonun administrasiyası dərhal dövlət başçısının göstərişini yerinə yetirməyə başlayıb və Əsrorovu öz iş yoldaşının qızı, gənc tibb bacısı ilə nişanlayıblar. 
Toy isə Əsrorovun prezidentin qarşısında çıxışından on gün sonra baş tutub.

N.О.
www.oxu.az
"
"Tramp amerikalılara işləməyi sevdirəcəyinə söz veribABŞ lideri Donald Tramp onun prezidentliyi dövründə insanların böyük məmnuniyyətlə işləməyə başlayacağına və “yağlı, gözəl qəbzlər” alacağına söz verib.
Oxu.Az bu barədə “RİA Novosti”yə istinadən xəbər verir.
""Problemləri olan milyonlarla vətəndaş sosial təminatdan işə keçəcəklər. Onlar  böyük məmnuniyyətlə səhərlər oyanıb işə gedəcəklər və yağlı, gözəl  maaş qəbzi alacaqlar"", - deyə ABŞ lideri Missuridə çıxışı zamanı bildirib.
O qeyd edib ki, son on il ərzində ABŞ iqtisadiyyatının inkişaf tempi cəmi 2 % təşkil edib.
“Biz çalışıb iqtisadiyyatın inkişaf tempini daimi olaraq 3%-ə qaldırmalıyıq, çünki bu, 12 milyon yeni iş yeri  və yaxın on il ərzində yeni iqtisadi fəaliyyət üçün 10 trilyon dollar deməkdir”, - deyə Tramp bildirib. 
N.O.
www.oxu.az
"
"İzmirdə partlayış baş verib - VIDEO + FOTOTürkiyənin İzmir şəhərində partlayış baş verib.
Oxu.Az-ın APA-ya istinadən verdiyi xəbərə görə, Buca rayonunda həbsxanaya məxsus xidmət avtomobili yoldan keçərkən yaxınlıqdakı zibil qutusuna yerləşdirilən partlayıcı mexanizm işə salınıb. Hadisə yerinə çoxlu sayda polis əməkdaşı və tibbi briqada cəlb olunub.
İlk məlumatlara əsasən, hadisə nəticəsində 6 nəfər yaralanıb.










İ.F.
www.oxu.az
"
"Braziliya məhkəməsindən Amazonka ilə bağlı qadağaBraziliya məhkəməsi Amazoniyada təbii sərvətlərin çıxarılmasına qadağa qoyub. Bu barədə Oxu.Az Reuters-ə istinadən xəbər verir.
Federal hakim Rolando Valkiper Spanolo ölkə prezidenti Mişel Temerin Amazoniyanın şimalında təbii sərvətlərin əldə edilməsinə icazə verən qərarını blok edib. Hakimin fikrincə, belə bir qərarı, konstitusiyaya əsasən, yalnız ölkə konqresi verə bilər. Baş prokurorluq isə  apellyasiya verəcəyini bildirib.
Braziliya prezidenti Mişel Temer avqustun 24-də xüsusi qorunan Amazon meşələri ərazisində faydalı qazıntıların çıxarılmasına icazə verən sərəncam imzalayıb. Belə ki, həmin ərazilərdə böyük mis ehtiyatları var. Prezidentin fikrincə, bu, ölkə iqtisadiyyatının inkişafına təkan və çoxlu iş yerləri yaratmağa imkan verə bilər.
Qeyd edək ki, qərar fəalların, siyasətçilərin və ekoloqların kütləvi etirazına səbəb olub.
N.O.
www.oxu.az
"
"İraqın kürd muxtariyyəti referendumu ləğv etmək niyyətində deyilİraqın kürd muxtariyyəti müstəqillik haqqında referendumu ləğv etmək niyyətində deyil.
Oxu.Az Trend-ə istinadən xəbər verir ki, bunu muxtariyyətin rəhbəri Məsud Bərzani deyib.
M.Bərzani qeyd edib ki, İraqın mərkəzi hakimiyyəti ilə kürd muxtariyyəti arasında heç bir qarşılıqlı anlaşma yoxdur: ""İraq hakimiyyəti birtərəfli siyasət yürüdür, ölkədə demokratik prinsiplər işləmir"".
Xatırladaq ki, İraqın kürd muxtariyyətinin müstəqilliyi haqqında referendum sentyabrın 25-nə təyin edilib.
İ.F.
www.oxu.az
"
"Tereza Mey baş nazir vəzifəsində uzun müddət qalacağını vəd edibBöyük Britaniyanın baş naziri Tereza Mey baş nazir vəzifəsində qalıb-qalmayacağı ilə bağlı söz-söhbətlərə son qoymağa çağırıb.
Oxu.Az-ın Report-a istinadən məlumatına görə, bu barədə ""ITV"" telekanalı xəbər verir.
""Mənim gələcəyim haqqında bir çox versiyalar var, amma bu vəzifədə uzun müddət qalacam"", - deyə o bildirib.
Daha əvvəl bildirilib ki, ""Independent"" nəşri üçün sorğunun nəticələrinə görə, britaniyalıların, demək olar, yarısı baş nazir Tereza Meyin siyasətindən narazıdırlar. Qeyd olunur ki, rəyi soruşulanların yarısı hesab edir ki, bir halda ki, çoxları onun siyasətindən narazıdır, Mey 2022-ci il seçkilərinə qədər vəzifəsində qala bilməyəcək. 
Rəyi soruşulanların yalnız 29 faizi onu hakimiyyətdə görmək istəyirlər, respondentlərin 45 faizi onun erkən istefasını istəyirlər.
N.O.
www.oxu.az
"
"Hindistanda 35 nəfər uçmuş binanın altında qalıbHindistanda 35 nəfər uçmuş üçmərtəbəli binanın altında qalıb.
Oxu.Az Report-a istinadən xəbər verir ki, hadisə Mumbay şəhərində baş verib.
Hadisə yerində xilasetmə əməliyyatı aparılır. Xilasedicilər dağıntılar altından 3 nəfəri çıxara bilib.
Hadisənin təfərrüatları barədə məlumat verilmir.
İ.F.
www.oxu.az
"
"WP: Amerikalıların cəmi 16 faizi Trampın fəaliyyətindən razıdırABŞ-ın ""Pew Research"" araşdırma mərkəzinin yeni sorğusunun nəticələrinə əsasən, amerikalıların yalnız 16 faizi Donald Trampın prezident postunda fəaliyyətindən razıdır.
Oxu.Az Report-a istinadən xəbər verir ki, bu barədə ""The Washington Post"" qəzeti yazıb.
Araşdırmanın nəticələrinə görə, hər 10 amerikalıdan 6-sı (58 faiz) Trampın fəaliyyətindən narazı olduğunu bildirib. Respondentlərin 25 faizi bununla bağlı suala cavab verməkdə çətinlik çəkib.
Əvvəlki sorğu göstərib ki, amerikalıların 24 faizi prezidentin fəaliyyətini bəyənir. Lakin qəzet qeyd edir ki, ortadakı fərq əvvəlki sorğuda iki əvəzinə üç cavab variantının nəzərdə tutulmasından ibarətdir.
Nəşr qeyd edib ki, sorğunun hər ikisi yalnız bir məqamı göstərir: ABŞ prezidentinin fəaliyyəti amerikalıların böyük əksəriyyətində, hətta seçki kampaniyası zamanı Trampa səs verməyə, onun rəqibini dəstəkləməməyə çağıran tərəfdarları arasında da ziddiyyətli hisslərə səbəb olur. 
N.О.
www.oxu.az
"
"Kaliforniyada naməlum şəxs polislərə atəş açıb: Ölən və yaralananlar varABŞ-ın Kaliforniya ştatının Sakramento şəhərində naməlum şəxs 1 polisi güllələyib və daha 2 nəfəri yaralayıb.
Oxu.Az Report-a istinadən məlumat verir ki, atışma hotellərdən birində olub. Hadisə zamanı polis şerifinin müavini ağır yaralanıb. O, sonradan ölüb. Yaralı polislər xəstəxanaya yerləşdirilib.
Hadisəni törədən şəxs avtomobillə ərazidən qaçaraq gizlənib. Lakin sonradan yaxalanıb. Onun da  yaralandığı bildirilir.
Hüquq-mühafizə orqanları hadisəni təhqiq edir.
E.Ə.
www.oxu.az
"
"Hərbi bazadan 1 milyonluq silah oğurladılar, “eBay”da satdılarABŞ-ın Kentukki ştatında “Fort-Kempbell” hərbi bazasının anbarlarından 1 milyon dollar məbləğində silah-sursat oğurlanıb.
Oxu.Az-ın APA-ya istinadən verdiyi xəbərə görə, oğurlanan silah-sursatın bir qismi “qara bazarda”, qalanı isə “eBay” vasitəsi ilə satılıb.
Məlumata əsasən, müxtəlif silah və avadanlıqlar Rusiya, Çin, Meksika, Honkonq, Qazaxıstan və Ukraynada sahibini tapıb.
Anbarlardan oğurlananlar arasında pulemyot və tüfənglər, gülləkeçirməyən zirehli gödəkçələr (bronejilet), dəbilqələr, optik nişangahlar, generatorlar, tibbi avadanlıqlar və s. olub.
Hadisə ilə əlaqədar saxlanılan 6 hərbçi və 1 mülki şəxs cinayəti törətdiklərini etiraf edib, istintaqla əməkdaşlıq etməyə hazır olduqlarını bildiriblər.
www.oxu.az
"
"Сənubi Koreyada iki gəmi toqquşub: Ölənlər varYapon dənizində Cənubi Koreyanın Pxoxan şəhəri yaxınlığında balıqçı gəmisinin yük gəmisi ilə toqquşması nəticəsində 2 nəfər ölüb, daha 1 nəfər itkin düşüb.
Oxu.Az ""Report""-a istinadən xəbər verir ki, bu barədə ""Renxap"" agentliyi məlumat yayıb. 
Qeyd olunur ki, qəzadan sonra xilasedicilər 2 heyət üzvünü sudan çıxarmağa müvəffəq olublar. Lakin onlar xəstəxanaya çatdırıldıqdan sonra ölüblər.
Üçüncü balıqçının axtarışlarına 9 qayıq, Hərbi Dəniz Qüvvələrinin 3 gəmisi, 2 vertolyot və 1 patrul gəmisi cəlb edilib.
İnsidentlə bağlı təhqiqat aparılır.  
E.Ə.
www.oxu.az
"
"Birinci kanalının müxbiri Ukraynadan çıxarılıb – YENİLƏNİBRusiyanın Birinci kanalının müxbiri Anna Kurbatova Ukraynadan ölkəsinə deportasiya edilib.
Oxu.Az-ın APA-ya istinadən verdiyi xəbərə görə, bu barədə Ukrayna Təhlükəsizlik Xidmətinin mətbuat katibi Elena Qitlyanskaya “Feysbuk” səhifəsində yazıb.
“Anna Kurbatova Ukrayna-Rusiya sərhədini keçib. Ona 3 il müddətinə Ukrayna ərazisinə daxil olmağa qadağa qoyulub”, Elena Qitlyanskaya yazıb.
17:32
ORT telekanalın jurnalisti Anna Kurbatova Rusiyaya deportasiya olacaq.
Oxu-Az-ın haqqin.az-a istinadən verdiyi məlumata görə, bu barədə Facebook səhifəsində Ukrayna Təhlükəsizlik Xidmətinin mətbuat-katibi Yelena Gitlənskaya yazıb.
""Rusiyalı təbliğatçı Anna Kurbatova məcburi şəkildə Rusiyaya qaytarılacaq. Ukrayna hüquqi dövlətdir. Hazırda onun rəsmi şəkildə ölkədən çıxarılmasına dair lazımi sənədlər rəsmiləşdirilir.""
16:21
Rusiyanın ORT (Birinci kanal) telekanalının jurnalisti  Anna Kurbatova çərşənbə günü Kiyevdə oğurlanıb.
Oxu.Az-ın RİA Novosti-yə istinadən verdiyi məlumata görə, jurnalistin oğurlanması xəbərini telekanalda da təsdiq ediblər.
Məlumata görə, A.Kurbatovanın adı bir müddət əvvəl ""Mirotvorets"" (Sülhməramlı) saytının siyahısına daxil edilib. O, Ukraynanın müstəqilliyinə həsr olunan hərbi parada aid qərəzli süjetin hazırlanmasında ittham olunur.
Qeyd edək ki, ""Mirotvorets"" saytının siyahısına Ukraynanın əleyhinə materiallar hazırlayan jurrnalistlərin adları daxil edilir.








İ.F.
www.oxu.az
"
"Bill Qeyts liderliyi itirdiZara mağazalar şəbəkəsinin təsisçisi Amansio Orteqa Forbes nəşrinin versiyasına əsasən dünyanın ən zəngin insanı olub.
Oxu.Az-ın məlumatına görə, nəşr onun real vaxtdakı sərvətini 85 milyard dollar dəyərində qiymətləndirir.
Bununla da, 81 yaşlı Orteqa Microsoft şirkətinin təsisçisi Bill Qeytsi 100 milyon dollar qabaqlayıb. 
Reytinqdə üçüncü yeri 82,4 milyard dollarla Amazonun rəhbəri Ceff Bezos tutub. 
S.B.
www.oxu.az
"
"Tbilisidə yaşayış binasında partlayış baş verib - VİDEO + FOTOTbilisinin Saburtalo rayonunun Kavtaradze küçəsində yerləşən yaşayış binasının birinci mərtəbəsində partlayış baş verib.
Oxu.Az APA-ya istinadən xəbər verir ki, partlayışa qaz sızması səbəb olub. Partlayış nəticəsində yanğın baş verib. Hadisə nəticəsində bir nəfərin xəsarət aldığı bildirilir.
Yanğınsöndürmə və təcili tibbi yardım briqadaları hadisə yerinə cəlb olunub.












İ.F.
www.oxu.az
"
"İş adamı Cəbrayılov dişi ağrıdığı üçün hoteli atəşə tutduÇeçen əsilli biznesmen Umar Cəbrayılov qaldığı hoteldə hər kəsə qorxulu anlar yaşadıb.
Oxu.Az-ın Qafqazinfo-ya istinadən xəbərinə görə, 59 yaşlı oliqarx “Dörd mövsüm” hotelində qaldığı otağın divarlarına dəfələrlə atəş edib. Hotelə dərhal polis çağırılıb və Cəbrayılovun açıqlaması hər kəsi təəccübləndirib. Belə ki, milyoner dişi ağrıdığı üçün yata bilmədiyini və bu addımı atdığını deyib.  Ona tibbi yardım göstərilib.
İ.F.
www.oxu.az
"
"Azərbaycanlılar Rusiyada toyda atışdılarRusiyanın Sverdlovsk vilayətinin Serov şəhəri yaxınlığında yerləşən Energetik qəsəbəsində azərbaycanlılar dava salaraq atəş açıblar.
Oxu.Az Virtualaz.org-a istinadən xəbər verir ki, hadisə qəsəbədəki mədəniyyət evinin qarşısında baş verib. Gecə vaxtı sakinlər küçədə atəşfəşanlıq olduğunu zənn ediblər, lakin sonrada məlum olub ki, odlu silahdan atəş açılır.
“İki “Porsche Cayenne” markalı avtomobildə olan adamlar nəyisə bölüşdürə bilməyiblər və artıq onlardan biri çıxıb getməyə hazırlaşarkən, digəri atəş açıb. Polisə zəng etdik, dedilər ki, adamlarını göndərirlər. Hadisənin baş verdiyini bilə-bilə onlar niyə özləri bura gəlmir? Mədəniyyət idarəsindən bildirdilər ki, hadisə mədəniyyət evinin ərazisində baş verməyib. Dedilər ki, axı biz tolerantıq!”, – “Qlobus” portalı hadisə şahidinin dediklərini yazıb.
Sosial şəbəkədə yerli sakin Şahin Rüstəmov qeyd edib ki, toyda azərbaycanlılar olub və onlar hadisə yerindən kənara çəkilərək, “məsələni həll etməyə” razılaşıblar. Polis bu barədə daha sonra rəsmi məlumat yayacağını bildirib.
N.O.
www.oxu.az
"
"Donald Tramp ""Harvi""nin vurduğu zərərdən danışdıABŞ prezidenti Donald Tramp ""Harvi"" qasırğasının vurduğu zərərin aradan qaldırılması üçün rekord məbləğ lazım gələcəyini bildirib. 
Oxu.Az-ın məlumatına görə, bu barədə Report xarici KİV-ə istinadən xəbər verir.
""Bəlkə də, ölkəmizin tarixində ""Harvi"" kimi qəddar, çox xərc tələb edən təbii fəlakət olmayıb"", - ABŞ lideri təbii fəlakətin baş verdiyi Texas ştatına səfəri zamanı vurğulayıb. O, qasırğanı ""dəhşətli fəlakət"" adlandırıb və heç kəsin indiyə qədər bu miqdarda su görmədiyini əlavə edib.
Qeyd edək ki, Texasda ""Harvi"" qasırğasının yaratdığı leysan yağışlar və daşqınlar nəticəsində 30 nəfər həlak olub.
ABŞ mediası yazıb ki, mütəxəssislərin hesablamalarına görə, zərər təqribən 30 milyard dollardır.
E.Ə.
www.oxu.az
"
"Futbol xuliqanları gəncin başını əzdilər - VİDEOHadisə Kosta-Rikada keçirilmiş futbol oyunundan sonra baş verib.
Oxu.Az life.ru-ya istinadən xəbər verir ki, ""Heridanio"" klubunun 4 nəfər azarkeşi digər klubun azarkeşi olan gənc oğlanı yerə yıxaraq təpiklə döyüb. Bununla kifayətlənməyən xuliqanlardan biri əlinə daş parçası alaraq, yerdə uzanan şəxsin başına çırpıb. Ərazidə olan polis əməkdaşları isə baş verənlərə müdaxilə etməyərək, sadəcə, seyr ediblər.
Xəstəxanaya çatdırılan gənc oğlan təcili olaraq əməliyyat olunub, polis isə daş atan azarkeşin axtarışındadır. 

 
E.C.
www.oxu.az
"
"400 məktəblini xilas edən polisə 784 dollar mükafat verdilər – VİDEOHadisə Hindistanın Saqar vilayətində baş verib.
Oxu.Az life.ru-ya istinadən xəbər verir ki, Abxişek Patel adlı polis əməkdaşı, 400 məktəblini xilas etmək üçün qəhrəmancasına bir addım atıb. O, məktəbin ərazisində tapılmış 10 kq-lıq partlamamış mərmini götürərək ərazidən mümkün qədər uzaq məsafəyə aparıb.
Bu cəsur hərəkətinə görə, polis əməkdaşı 784 dollar məbləğində mükafatlandırılıb.

 
E.C.
www.oxu.az
"
"""Fox News"" Britaniyada yayımını dayandırır""Fox News"" telekanalı Böyük Britaniyadakı fəaliyyətini dayandıracaq.
Oxu.Az Report-a istinadən xəbər verir ki, bu barədə ""21st Century Fox"" məlumat yayıb.
""Fox"" rəhbərliyi Böyük Britaniyada ""Fox News Channel""ın yayımını dayandırmağa qərar verib"", - deyə şirkətin nümayəndəsi bildirib. O vurğulayıb ki, ""Fox News"" ABŞ bazarına hesablanıb və ABŞ auditoriyası üçün verilişlər hazırlayır.
""Kanalın Böyük Britaniyada orta hesabla gündə cəmi bir neçə min tamaşaçısı var. Biz qərara gəldik ki, Böyük Britaniyada ""Fox News""un yayımını davam etdirmək bizim kommersiya maraqlarımız dairəsində deyil"", - deyə nümayəndə bildirib.
BBC-yə yaxın mənbənin məlumatına görə, ""21st Century Fox""un bu qərarı korporasiya tərəfindən Britaniya ""Sky News""unun alınmasına dair razılaşma ilə bağlı deyil.
E.Ə.
www.oxu.az
"
"ABŞ-da ""Harvi"" qasırğası 30 nəfərin ölümünə səbəb olubABŞ-ın Texas ştatında ""Harvi"" qasırğası 30 nəfərin ölümünə səbəb olub.
Oxu.Az-ın Trend-ə istinadən verdiyi məlumata görə, qəza xidmətləri hazırda dağıntıları, aşan ağacları və avtomobilləri yığışdırmağa davam edirlər.
Qasırğa xəbərdarlığı üzrə ABŞ milli mərkəzi məlumat verir ki, ""Harvi"" qasırğası hazırda tropik fırtına səviyyəsinə qədər zəifləyib. Eyni zamanda sinoptiklər ""çox ciddi daşqınlar"" təhlükəsi barədə xəbərdarlıq ediblər.
Qeyd edək ki, ""Harvi"" ABŞ ərazisində son 12 ildə ən dağıdıcı qasırğa olub.
www.oxu.az
"
" Ərdoğan Myanmadakı faciədən danışdıDünya Myanmadakı qətliam qarşısında kar və kordur. Nə eşitmir, nə də görmür.
Oxu.Az Trend-ə istinadən xəbər verir ki, bu sözləri Türkiyə prezidenti Rəcəb Tayyib Ərdoğan dövlət telekanalına özəl müsahibəsi zamanı deyib.
Myanmada ordunun və buddistlərin müsəlmanlara qarşı törətdiyi qətliam barəsində danışan Ərdoğan, məsələni BMT-də gündəmə gətirəcəklərini bildirib.
“Bu son hadisələr daha da acınacaqlıdır. Eşitdiyimiz rəqəmlər təəssüf ki, 3 minə yaxın insanın öldürülməsi ilə bağlıdır. Əlbəttə, bu məsələni ağır, şiddətli bir şəkildə pisləyirik. Bu mövzunu bütün beynəlxalq təşkilatların, BMT-nin qarşısında qaldıracağıq” – deyə prezident qeyd edib.
www.oxu.az
"
"Tehranda insanlara bıçaqlı hücum, ölən varTehranın cənubunda avtobus dayanacağında naməlum şəxs bıçaqla insanlara hücum edib. 
Oxu.Az-ın Irna agentliyinə istinadən məlumatına görə, hadisə nəticəsində bir nəfər ölüb, daha iki nəfər isə yaralanıb.
İnsident yerli vaxtla saat 16:30-da baş verib. Yaralılar xəstəxanaya çatdırılıblar, onların vəziyyəti qənaətbəxş hesab olunur.
Hücum edən şəxs polis tərəfindən saxlanılıb. 
Hadisənin təfərrüatları araşdırılır.
S.B.
www.oxu.az
"
"İstanbulda həyat iflic oldu – VİDEO + FOTOTürkiyənin İstanbul şəhərində leysan yağışları həyatı iflic edib.
Oxu.Az-ın xəbərinə görə, şəhərdə bir çox yerləri, o cümlədən avtomobil və metrobus yollarını, həmçinin bəzi metro stansiyalarını su basıb.
Yağışa hazırlıqsız yaxalanan sakinlər çətin anlar yaşayıb. 
İstanbul valiliyi ehtiyac olmadığı təqdirdə avtomobillərdən istifadə etməməyi tövsiyə edir.















S.B.
www.oxu.az
"
"“Forbes” jurnalı Rusiyanın ən varlı qadınlarının siyahısını dərc edib“Forbes” jurnalı Rusiyanın ən varlı qadınlarının siyahısını dərc edib.
Oxu.Az xəbər verir ki, siyahıya yenidən Moskvanın keçmiş meri Yuri Lujkovun həyat yoldaşı Yelena Baturina başçılıq edir.
Jurnal yazır ki, bu il var-dövlətinin 100 milyon dollar azalaraq bir milyard dollar təşkil etməsinə baxmayaraq, Y.Baturina ölkənin ən zəngin qadınları siyahısında birinci yeri qoruyub saxlaya bilib. O, həmçinin bu il dünyanın ən zəngin qadınları siyahısına daxil edilmiş yeganə rusiyalıdır. Həmin siyahıda Baturina 1940-cı yeri tutub.
Rusiyalı iş adamı, “Bank Kipra” bankının və “Monoko” futbol klubunun sahibi Dmitri Rıbolovlevin keçmiş xanımı Yelena Rıbolovleva siyahıda ikinci yerdədir. Onun varidatı 600 milyon dollar məbləğində qiymətləndirilir. Üçüncü yeri isə “S7” aviaşirkətinin direktorlar şurasının sədri Natalya Fileva (600 milyon dollar) tutub.
“Forbes” jurnalının siyahısına ümumilikdə 25 qadın daxil edilib. Onların varidatının ümumi məbləği 7,3 milyard dollar həcmində qiymətləndirilib. Bu isə ötənilki göstəricidən 25 faiz çoxdur.
www.oxu.az
"
"Yerevanda bilyard klubunda kişi qızı girov götürübErmənistan paytaxtı Yerevanın Erebuni rayonunda bilyard klublarından birində kişi qızı girov götürüb.
Oxu.Az Report-а istinadən xəbər verir ki, hadisə ""Weekend"" bilyard klubunda baş verib.
Polis snayperi cinayətkarı zərərsizləşdirib, sonradan o, xəstəxanada keçinib.
Bəzi məlumatlara görə, girov götürülmüş qız xəsarət alıb və xəstəxanaya yerləşdirilib.
Hadisə yerində polis əməkdaşları çalışırlar.
www.oxu.az
"
"Ərini xəyanətə görə bıçaqladı - Türkiyədə – VİDEOTürkiyənin Pamukkale qəsəbəsində gözlənilməz hadisə baş verib. 
Oxu.Az BAKU.WS-ə istinadən xəbər verir ki, həyat yoldaşını küçədə gedərkən başqa qadınla görən qadın aləmi bir-birinə vurub.
Əri ilə boşanacağı deyilən qadın tərk edildiyi üçün qəzəblənib. Həyat yoldaşını küçədə başqa qadınla görən arvadı çörək bıçağını çantasından çıxarıb və ərini çiynindən bıçaqlayıb.
Ər-arvadın mübarizəsi bir müddət davam edərkən, ətrafdakı vətəndaşlar hadisəni təəccüblə izləyib. Yaralı kişi qadının əlindən qaçıb, digər küçədə gizlənib. Daha sonra hadisə yerinə polis əməkdaşları və təcili tibbi yardım maşınları cəlb edilib. 
Yaralılar ilk müdaxilədən sonra Dənizli Dövlət Xəstəxanasına aparılıb. 

E.Ə.
www.oxu.az
"
"ABŞ-da alliqator polisi qorxutdu – VİDEOABŞ-ın Luiziana ştatında Ceferson prixodunda alliqator onu tutmağa çalışan şerifin köməkçisini qorxudub.
Oxu.Az-ın xəbərinə görə, alliqatorun ağzını sarıdıqdan sonra polislərdən biri kənara çəkilir, digəri isə heyvanın qaçmaması üçün onun yanında dayanmalı olur.
Reptiliya qəfildən başını arxaya çəkir. Bu zaman heyvana tərəf əyilmiş polis əməkdaşı qadın səsi ilə ucadan qışqırıb  yerində hoppanır. Bundan sonra o, əlini ürəyinin üstünə qoyub  gülə-gülə kənara çəkilir.

N.О.
www.oxu.az
"
"London polisindən çılğın rəqs – VİDEOBritaniyalı polis Nottinqhill (Londonun rayonlarından biri) karnavalının qonaqlarını özünün rəqsi ilə heyran edib. 
Oxu.Az-ın məlumatına görə, 34 yaşlı Deniel Qrem özünün çılğın rəqsi ilə adamları başına toplaya bilib.
Qeyd edək ki, ilin əvvəlində polis Britaniyanın istedadlar yarışında iştirak edib, lakin finala kimi yüksələ bilməyib.

N.O.
www.oxu.az
"
"Ermənistanda daha bir nazir müavini işdən çıxarılıb Ermənistanda daha bir nazir müavini işdən çıxarılıb. 
Oxu.Az xəbər verir ki, bu barədə APA Ermənistan mətbuatına istinadən məlumat verir.
Məlumata əsasən, baş nazir Karen Karapetyanın sərəncamı ilə fövqəladə hallar nazirinin müavini Aykaram Mxitaryan vəzifəsindən uzaqlaşdırılıb.
A. Mxitaryanın öz ərizəsi əsasında işdən çıxarıldığı bildirilir.
Prezidentin fərmanı ilə müdafiə nazirinin müavini vəzifəsindən uzaqlaşdırılmış Ara Nazaryan baş nazirin digər sərəncamı ilə A. Mxitaryanın yerinə təyin edilib.
Qeyd edək ki, Ermənistan müdafiə nazirinin müavini Ara Nazaryan bu gün tutduğu  vəzifəsindən azad olunmuşdu.
N.О.
www.oxu.az
"
"Tramp mətbuat konfransı zamanı iki jurnalist qızı qarışıq saldı – VİDEO + FOTOABŞ prezidenti Donald Tramp Finlandiya prezidenti Sauli Niiniste ilə mətbuat konfransı zamanı iki sarışın müxbir qızı qarışıq salıb.
Oxu.Az bu barədə ""The Hill""ə istinadən xəbər verir.
“Yenə? Siz yenə ona söz verəcəksiniz?”, – deyə Tramp Finlandiya lideri jurnalistə söz vermək istəyərkən bildirib.
ABŞ prezidenti onu artıq sual vermiş müxbir qıza bənzədib.
“Xeyr, bu başqa qızdır”, - deyə Niiniste cavab verib. Jurnalist xanım isə əlavə edib ki, Finlandiyada sarışınlar çoxdur.




N.О.
www.oxu.az
"
"Avropa Komissiyasının sədri: Türkiyə böyük addımlarla Avropadan uzaqlaşır""Türkiyə böyük addımlarla Avropadan uzaqlaşır. Sual doğuran məsələ ondan ibarətdir ki, Türkiyə ilə danışıqları dayandırmalıyıq, ya yox. Bu, tamamilə nəzəri məsələdir. İstənilən halda, indi danışıqlar yoxdur"".
Oxu.Az Report-a istinadən xəbər verir ki, bunu Avropa Komissiyasının sədri Jan-Klod Yunker bu gün Brüsseldə səfirlik konfransında danışarkən Türkiyənin Avropa İttifaqına (Aİ) daxil olması ilə bağlı məsələni şərh edən zaman deyib.
""Həmişə dostluq əlaqələri saxladığım və indi də yaxşı münasibətlərimizin olduğu prezident Rəcəb Tayyib Ərdoğanın bütün məsuliyyəti Avropa İttifaqının üzərinə yıxmaq məqsədi ilə məhz Avropanın danışıqları dayandırmaq istədiyini bəyan etmək istəməsindən şübhələnirəm"", - Jan-Klod Yunker vurğulayıb.
Onun fikrincə, Aİ Türkiyəyə məhz Ərdoğan sisteminin ölkənin bu birliyə qoşulmasının qarşısını aldığını aydın şəkildə başa salmalıdır.
İ.F.
www.oxu.az
"
"Cənubi Koreya ballistik raketləri sınaqdan çıxardı – VİDEOCənubi Koreyanın Müdafiə inkişafı agentliyi ballistik raketlərin keçən həftə sınaqdan keçirilməsi ilə bağlı nadir kadrları yayıb. Görüntülər internetdə Şimali Koreya növbəti dəfə öz raketlərini buraxdıqdan sonra yayılıb.   
Oxu.Az Yonhap agentliyinə istinadən xəbər verir ki, 86 saniyə sürən videoda 500 və 800 km təsir radiusuna malik raketlərin sınaqdan keçirilməsi əks olunur. Hər iki raket quruda və suda hədəfi dəqiq vurub. 
Müdafiə inkişafı agentliyinin nümayəndəsi qeyd edib ki, raketlər Cənubi Koreyanın qabaqlayıcı zərbələr sistemində və kütləvi cəzalandırma sxemində əsas elementlər qismində xidmət edəcəklər.
Xatırladaq ki, bu gün Şimali Koreya Yaponiyanın şimal-şərq bölgəsi üzərindən Sakit okean istiqamətində ballistik raket buraxıb.

N.O.
www.oxu.az
"
"Misirdə avtobus aşıb, 14 nəfər ölübMisirin paytaxtı Qahirədə 14 nəfərin ölümü ilə nəticələnən avtobus qəzası baş verib.
Oxu.Az-ın APA-ya istinadən verdiyi məlumata görə, bu barədə Misirin Səhiyyə Nazirliyi açıqlama yayıb.
Hadisə el-Minya magistral yolunda baş verib. İçərisində sərnişinlər olan avtobus yük avtomobili ilə toqquşub və zərbə nəticəsində hər iki nəqliyyat vasitəsi körpüdən aşıb. Hadisə nəticəsində 14 nəfər ölüb, 42 nəfər xəsarət alıb.
İ.F.
www.oxu.az
"
"ABŞ-ın Əfqanıstandakı səfirliyi yaxınlığında partlayış nəticəsində 4 nəfər ölüb - YENİLƏNİBABŞ-ın Kabildəki səfirliyi yaxınlığında törədilən partlayışda dörd nəfər həlak olub, üç nəfər yaralanıb.
Oxu.Az-ın APA-ya istinadən verdiyi məlumata görə, bu barədə Əfqanıstan Daxili İşlər Nazirliyinin nümayəndəsi Nəcib Danş ""Twitter"" səhifəsində yazıb.
11:05
ABŞ-ın Əfqanıstanın paytaxtı Kabildəki səfirliyi yaxınlığında partlayış baş verib.
Oxu.Az-ın APA-ya istinadən verdiyi məlumata görə, Əfqanıstan Daxili İşlər Nazirliyinin nümayəndəsi Nəcib Daniş bildirib ki, partlayış ""Kabul Bank""ın bölməsinin çıxışında, ABŞ diplomatik missiyasının yaxınlığında törədilib.
Zərərçəkənlər barədə hələlik məlumat yoxdur.
İ.F.
www.oxu.az
"
"Hyuston “Harvi” qasırğasından sonra – VİDEO + FOTOABŞ-da son 12 ilin ən güclü qasırğası sayılan “Harvi” qasırğası nəticəsində 11 nəfər həyatını itirib.
Oxu.Az xarici mətbuata istinadən xəbər verir ki, Hyuston şəhərində minlərlə insan evsiz qalıb, 5000-dən çox insan sığınacaqlarda yaşayır, 340 mindən çox insan elektrik enerjisindən məhrum olub. Federal agentliklərin verdiyi məlumata görə, qasırğa bitəndən sonra 30 mindən çox insan evsiz qalacaq.
Qasırğanın nəticələrinin aradan qaldırılması 40 milyard dollar həcmində qiymətləndirilir.
Sinoptiklər “Harvi” qasırğasını 2005-ci ildə Nyu-Orleanda 1800 nəfərin ölümünə səbəb olmuş “Katrina” qasırğası ilə müqayisə edirlər.



 







































































E.C.
www.oxu.az
"
"Myanmada ordu üç min müsəlmanı qətlə yetirdi - VİDEO (18+)Myanmada ordu Arakanda üç min müsəlmanı qətlə yetirib. 
Oxu.Az Modern.az-a istinadən xəbər verir ki, Avropa Rohinqya Şurasının (ERC) sözçüsü doktor Anita Schuq Myanmanın Arakan ştatında son 3 gündə ordu tərəfindən 2 rayonda 3 min müsəlmanın qətlə yetirildiyini bildirib.
Anita Schuq xarici KİV-lərə verdiyi açıqlamada Myanma ordusunun həyata keçirdiyi qətliamın 2012-ci ildəkindən daha ağır olduğunu bildirib.
""Arakanda son günlərdə müsəlmanlara qarşı Myanma ordusunun törətdiyi qətliam 2012 və keçən ilin oktyabr ayında baş verənlərdən qat-qat pisdir. Vəziyyət heç bu qədər ağır olmayıb. Arakanda yaşanılan bir soyqırımdır. Sadəcə, Arakanın Rathedaunq şəhərinə bağlı Sauqpara kəndində dünən 900-1000 arasında müsəlman öldürülüb. Bu kənddəki qətliam nəticəsində bir oğlan uşağı sağ qalıb. Arakanda 100 mindən çox vətəndaş yurdundan qovulub.  Buddistlər müsəlmanların kəndlərini mühasirəyə alıblar. Bu adamlar Myanma hökumətinə məktub yazıb məsum olduqlarını bildirərək, mühasirənin qaldırılmasını  və kəndlərdən evakuasiya edilmələrini tələb ediblər. Lakin Myanma hökuməti cavab da verməyib”.

N.O.
www.oxu.az
"
"Jurnalist canlı yayım zamanı insan xilas etdi - VİDEOTexasın KNOU 11 televiziya kanalının müxbiri Brendi Smit ""Harvi"" qasırğası nəticəsində su tələsinə düşən yük maşını sürücüsünü xilas edib.
Oxu.Az-ın Lenta-ya istinadən verdiyi məlumata görə, ""Twitter""də paylaşılan canlı yayımın videosunu 20 min adam bəyənib, video 12 min dəfə paylaşılıb.
Belə ki, sürücünün olduğu yük maşınının batdığını görən jurnalist ona kömək etmək üçün can atıb. O, yoldan keçən şerif köməkçisinin avtmobilini saxlayıb. Qayığın şerif köməkçisinin avtomobilinə qoşulduğunu görən jurnalist onlardan sürücüyə təcili kömək etmələrini xahiş edib. Sosial şəbəkə istifadəçiləri qadını təltif etməyə çağırıb. Məlumata görə, xilasedicilər yük maşınına yaxınlaşaraq, sonda sürücünü təhlükəsiz yerə apara biliblər.
""Harvi"" qasırğası avqustun 26-na keçən gecədən etibarən Texas ştatını cənginə alıb. Təhlükəyə görə ilk olaraq qasırğaya dördüncü dərəcə, sonra isə endirilərək tropik qasırğa dərəcəsi verilib.  Təbii fəlakət nəticəsində 5 nəfər ölüb, 10-dan çox xəsarət alan var.

İ.F.
www.oxu.az
 
"
"KİV: Kim Çen Inın üçüncü uşağı dünyaya gəlibŞimali Koreya lideri Kim Çen Inın cari ilin əvvəlində üçüncü uşağı dünyaya gəlib.
Oxu.Az-ın Yonhap xəbər agentliyinə istinadən verdiyi məlumata görə, bu barədə Cənubi Koreya kəşfiyyatı xəbər verir.
Məlumata görə, Li Sol Çu 2016-cı ildə doqquz ay ərzində ictimai yerlərdə görünmədiyi üçün uşağın fevral ayında doğulduğu ehtimal olunur.
Kim Çen In və müğənni Li Sol Çu 2009-cu ildə evləniblər. Agentliyin məlumatına görə, onların 2010 və 2013-cü illərdə övladları dünyaya gəlib.
2013-cü ildə Şimali Koreyada olan amerikalı basketbolçu Dennis Rodman bildirib ki, Kim Çen Inın ikinci uşağı Kim Çju E adlı qızdır. Digər iki uşağın adı və cinsiyyəti barədə məlumat yoxdur.
N.О.
www.oxu.az
"
"Putin sentyabrın 1-də ""açıq dərs"" keçəcəkRusiya prezidenti Vladimir Putin sentyabrın 1-də Yaroslavl məktəblərindən birində ""açıq dərs"" keçirməyi planlaşdırır.
Oxu.Az Report-a istinadən xəbər verir ki, bu barədə ""Kommersant""a Prezident Administrasiyasına (PA) yaxın mənbə məlumat verib.
Lakin prezidentin cədvəli açıqlanmır.
Adı açıqlanmayan PA rəsmisi təsdiq edib ki, Putin şəhər məktəblərinin birində çıxış etməyi planlaşdırır.
N.O.
www.oxu.az
"
"Britaniya zooparkında mikroskopik ölçüdə iki meymun doğulub - VİDEOBöyük Britaniyanın Çester şəhər zooparkında iki mikroskopik meymun balası doğulub. Onların hər birinin çəkisi cəmi 15 qramdır.
Oxu.Az Report-a istinadən xəbər verir ki, bu barədə ""Mirror"" nəşri yazıb.
Təbii artım şərq cırtdan iqrunkası cinsindən olan meymunların ailəsində qeydə alınıb. Bu, bütün növlər arasında ən balaca meymundur. Hətta böyümüş balaların cəmi 5 düym ölçüsü və təxminən 150 qram çəkisi olacaq.

N.O.
www.oxu.az
"
"BMT Təhlükəsizlik Şurası təcili toplanırYaponiya, ABŞ və Cənubi Koreya KXDR-in növbəti ballistik raket sınağı ilə bağlı BMT Təhlükəsizlik Şurasının təcili iclasının çağırılması üçün sorğu göndərib.
Oxu.Az Report-a istinadən xəbər verir ki, bu barədə diplomatik mənbələrə istinadən Reuters.com agentliyi məlumat yayıb.
Müşavirə bu gün axşama nəzərdə tutulub.
www.oxu.az
"
"Hindistanda qatar relsdən çıxıb, yaralılar varHindistanın Maxaraştra ştatında sərnişin qatarı relsdən çıxıb.
Oxu.Az-ın APA-ya istinadən verdiyi xəbərə görə, hadisə Tutuola şəhəri yaxınlığında qeydə alınıb.
Naqpur-Mumbay marşrutu üzrə hərəkət edən qatarın beş vaqonun relsdən çıxması nəticəsində xəsarət alanlar var. Onların dəqiq sayı hələ ki, məlum deyil.
Qatarların hərəkəti xətdə müvəqqəti olaraq dayandırılıb. Hadisənin başvermə səbəbləri müəyyənləşdirilir.      Qeyd edək ki, avqustun 19-u və 23-də Hindistanda baş verən qatar qəzalarında 23 nəfər ölüb, 140-dan çoxu yaralanıb.
www.oxu.az
"
"Sarkisyan Putinlə görüşündən danışdıErmənistan prezidenti Serj Sarkisyanın ümumerməni gənclər düşərgəsinin iştirakçıları ilə görüşü zamanı ona Rusiya prezidenti Vladimir Putinlə bu günlərdə Soçidə keçirilmiş görüşündən də sual verilib. 
Oxu.Az Virtualaz.org-a istinadən xəbər verir ki, iştirakçılardan biri Sarkisyandan soruşub: “O doğrudurmu ki, sizin Soçidə Putinlə görüşünüzdə Qarabağda Rusiya sülhməramlılarının yerləşdirilməsi də müzakirə olunub?”
Sarkisyan isə cavab verib ki, Putinlə nəinki Qarabağda sülhməramlıların yerləşdirilməsini müzakirə etməyib, eləcə də ümumiyyətlə Qarabağ problemi barədə müzakirə aparmayıb. 
“Biz ümumiyyətlə bu barədə müzakirə aparmadıq. Mən sadəcə olaraq bir neçə kəlmə ilə hazırda təmas xəttində hökm sürən vəziyyətlə bağlı situasiyanı təqdim etdim və qonşumuzun niyyətləri barədə öz baxışlarımı çatdırdım. Vəssalam. Biz bu cür məsələ müzakirə etmədik”, - deyə Sarkisyan bildirib.
Ermənistan prezidenti deyib ki, onun Putinlə görüşü ilə Minsk Qrupunda fəaliyyətini başa vuran amerikalı həmsədr Riçard Hoqlandın Qarabağda sülhə dair əsas prinsipləri açıqlaması arasında bağlılığın olmasına az ehtimal verir. 
“Hoqland postunu tərk edir və görünür öz mövqeyini daha sərbəst statusda ifadə etmək istəyib. Əvvəllər də belə olmuşdu. Hoqlandın sözlərinə gəldikdə isə bunlar mənim üçün yenilik deyil. Bunlar ümumi yanaşmadır. Həmin bəndlərin həyata keçirilməsi üçün onları həftələrlə, aylarla sənədləşdirmək lazımdır. Çünki bu sənəddə istənilən sözün, vergülün də mühüm əhəmiyyəti var”, - Ermənistan rəhbəri əlavə edib.
S.B.
www.oxu.az
"
"Şimali Koreya Yaponiya istiqamətində raket buraxıbŞimali Koreya tərəfindən buraxılan raket Yaponiyanın şimal-şərq bölgəsi üzərindən Sakit okean istiqamətində uçub.
Oxu.Az-ın RİA Novosti-yə istinadən məlumatına görə, naməlum tipli raket Sunan şəhəri yaxınlığından buraxılıb. 
Cənubi Koreya hərbçiləri KXDR raketinin Yaponiya üzərindən uçduğunu təsdiqləyib. 
Yaponiya hökuməti əhalini ehtiyat tədbirləri görməyə çağırıb. 
S.B.
www.oxu.az
"
"Suriyalı miqrant: Avropada qaçqınlar arasında terrorçular varİŞİD terrorçularını əsirliyindən qaçan suriyalı jurnalist Avropaya üz tutan miqrantlar arasında qruplaşmanın yaraqlılarının da olduğunu bildirib.
Oxu.Az The Local nəşrinə istinadən xəbər verir ki, müvafiq bəyanatı Məsud Akil yeni “Bizim aramızda: Suriyada işgəncələrdən necə yaxa qurtardım, lakin onlar məni burada tapdılar” adlı kitabında edib. 
24 yaşlı jurnalist kitabda yarım il ərzində terrorçuların əsirliyində yaşamasından və orada ona verilən işgəncələrdən yazıb. Məsud bir neçə ekstremist əvəzinə azadlığa buraxılıb və Almaniyada sığınacaq alıb. O iddia edir ki, ölkəyə miqrant adı altında xeyli sayda terrorçu gəlib.
“Onlar çox ağılsız insanlarıdır”, - jurnalist etiraf edib. 
Məsud Almaniya hüquq-mühafizə orqanlarına miqrantların sənədlərini daha dəqiq yoxlamağı tövsiyə edib. Onun sözlərinə görə, qaçqınlar çox vaxt sənədlərini itirdiklərini deyirlər, lakin bu, əksər hallarda onların cinayətkar olmasının göstəricisidir.
S.B.
www.oxu.az
"
"Zukerberq ikinci dəfə ata olduFacebook sosial şəbəkəsinin təsisçisi Mark Zukerberq ikinci dəfə ata olub.
Oxu.Az-ın məlumatına görə, o, bu barədə öz şəxsi hesabında məlumat verib.
Uşağa Avqusta adı verilib. Zukerberq Facebook-da yeni doğulmuş qızın məktub da ünvanlayıb. O, körpəsinə sehrli uşaqlıq  arzulayıb:
“Avqustina, biz səni çox sevirik və xoşbəxtik ki, səninlə bu gözəl macəraya yollanacağıq. Sənə sevinc və sevgi arzulayırıq”, - milyarder və onun həyat yoldaşı Prisçilla Çanın adından yazılan məktubda deyilir.
S.B.
www.oxu.az
"
"Miqrantlar Almaniyadan evlərinə rekord məbləğ göndəriblərAlmaniyada işləyən miqrantlar 2016-cı ildə ümumilikdə evlərinə 4,2 milyard avro pul göndəriblər. Bu ölkənin 1990-cı ildə birləşməsindən sonra ən böyük məbləğdir.  
Oxu.Az-ın Lenta.ru-ya istinadən məlumatına görə, ən çox Türkiyə miqrantları evlərinə pul köçürüblər - 800 milyon avroya yaxın. Qeyd edilir ki, bu məbləğ artıq bir neçə il ərzində stabildir. Suriyaya isə köçürülən vəsaitlərin həcmi 4 dəfə artıb - 18 milyon avrodan 67 milyona qədər.  
2015-ci il ilə müqayisədə köçürmələrin ümumi məbləği 700 milyon avro artıb.
Müxtəlif rəqəmlərə əsasən, Almaniyada 4-5 milyon müsəlman yaşayır.
S.B.
www.oxu.az
"
"Çeçen deputatın öldürülməsinin – VİDEOSUÇeçenistanda yerli parlamentin Maqomed Axsabov qətlə yetirilməsinin görüntüləri onun avtomobilinin videoregistratoru tərəfindən lentə alınıb.
Oxu.Az-ın xəbərinə görə, video NTV-nin Telegram kanalında yerləşdirilib.
Naməlum şəxslər avqustun 25-də Açxoy-Martanovsk yolunda deputatın avtomobilini atəşə tutublar. Nəticədə qəzaya uğrayan avtomobildə Asxabov ölüb. 
Faktla bağlı cinayət işi açılıb.

S.B.
www.oxu.az
"
"“Qanuni oğru” saxta Azərbaycan pasportu ilə saxlanılıbRusiyanın Şimali Osetiya Respublikasında üzərində saxta Azərbaycan pasportu olan gürcü “qanuni oğru” saxlanılıb.
Oxu.Az-ın APA-ya istinadən verdiyi xəbərə görə, Rusiyanın Şimali Osetiya üzrə Federal Təhlükəsizlik Xidmətinin sərhəd idarəsinin yaydığı məlumatda qeyd olunur ki, “Yuxarı Lars” sərhəd buraxılış məntəqəsində gürcü kriminal aləminin liderlərindən biri saxlanılıb.
O saxta sənədlərlə sərhədi keçməyə çalışıb.
“Qanuni oğru” əvvəlcə Rusiya Federasiyasının xarici pasportunu təqdim edib. Sərhədçilər sənədin doğruluğundan şübhələniblər. Daha sonra sərhəd pozucusu Azərbaycan pasportu çıxararaq onu Azərbaycan vətəndaşı kimi qeydə almağı təklif edib: 
“Saxlanılan şəxsin üzərində qismən və ya tam saxtalaşdırılmış bir neçə sənəd aşkar edilib və onlardan heç biri onun əsl kimliyini göstərən sənəd olmayıb”.
Daha sonra əməliyyatçılar onun Gürcüstan vətəndaşı olduğunu, həm ölkəsində, həm də Rusiyada müxtəlif cinayət əməllərinə görə dəfələrlə həbs cəzası çəkdiyini müəyyənləşdiriblər.
Saxlanan şəxsin adı açıqlanmır.
S.B.
www.oxu.az
"
"Azərbaycanın tarixi hadisələri “Taxt oyunları”ndaZəmanəmizin ən məşhur serialı olan “Taxt oyunları”nın epizodlarından birinin əsasında Azərbaycanla bağlı bir əsr öncə baş vermiş tarixi hadisələr yer tapıb. 
Oxu.Az-ın məlumatına əsasən, bu barədə ""İndependent"" qəzetinə müsahibəsində həmin səhnələr üçün kostyumları yaradan məşhur britaniyalı dizayner Mişel Klepton bildirib.
Söhbət serialın yeddinci sezonunun əvvəlindən gedir. Bu səhnələrdə dotrakiyalılar Deynerisin əjdahalarının köməyi ilə Lannisterlərin ordusunu darmadağın edirlər.
“Bu, dotrakiyalıların döyüş meydanında  gəzişdiyi, onların Lannisterləri darmadağın etdiyi səhnədir. Onlar ilk dəfə olaraq devrilmiş düşmənin üst paltarını çıxarırlar. Mənim rusların Azərbaycana hücumu zamanı döyüş iştirakçılarının öldürülmüş düşmənin paltolarını çıxarması ideyası çox xoşuma gəlib. Bir-birinin paltarını oğurladıqları üçün, müharibənin sonunda bolşevikləri demokratlardan fərqləndirmək olmurdu”, - deyə M.Klepton bildirib.
Dizayner əlavə edib ki, bu ideya onun ürəyinə yatıb. Məhz bu səbəbdən də dotrikiyalılar öldürülmüş Lannisterlərin zirehlərini və üst paltarlarını çıxarırlar.
“Mən, sadəcə, göstərmək istəmişəm ki, onların bu qədər fərqli olmalarına baxmayaraq, müharibədə hamı eynidir”, - Klepton əlavə edib.
Britaniyalı dizaynerin rus ordusunun ötən əsrin 20-ci illərində Azərbaycana hücum etməsindən xəbərdar olması faktı təəccüb doğurur. Lakin qeyd etmək lazımdır ki, həmin illərdə  bolşevik ordusu ilə Müsavat hökuməti arasında açıq hərbi toqquşmalar olmayıb. Ona görə də Qızıl Ordu və Azərbaycan milli ordusunun döyüşçülərinin bir-birinin paltosunu soyundurmasını səhnələşdirmək gülüncdür.
N.О.
www.oxu.az
"
"Ufada avtomobildə partlayış baş verdi – VİDEOBaşqırdıstan Respublikasının paytaxtı Ufada park edilmiş avtomobildə partlayış baş verib.
Oxu.Az-ın APA-ya istinadən verdiyi xəbərə görə, bu barədə respublika üzrə İstintaq Komitəsinin İstintaq İdarəsi məlumat yayıb. Partlayıcı vasitənin işə salınması nəticəsində avtomobilin içərisində olan bir nəfər xəsarət alıb. Yaralı xəstəxanaya yerləşdirilib.
İlkin versiyaya əsasən, hadisə şəxsi və ya məişət zəmininə baş verə bilər.
Hazırda əməliyyatçılar partlayıcı vasitənin tipini müəyyənləşdirir. “Qəsdən adam öldürməyə cəhd” və “silahların qanunsuz dövriyyəsi” maddələri ilə cinayəti işi açılıb.

A.M.
www.oxu.az
"
"Çində torpaq sürüşməsi: Ölənlər var - VİDEOHadisə Quyçou vilayətinin Biçza şəhərində baş verib.
Oxu.Az RT-yə istinadən xəbər verir ki, torpaq sürüşməsi nəticəsində 2 nəfər həyatını itirib, 25 nəfər itkin düşüb. Sürüşmə nəticəsində 30-dan çox tikili tamamilə dağılıb.
Yerli medianın verdiyi məlumata görə, hazırda dağıntılar altında 28-dən çox ailə qalıb.

 
E.C.
www.oxu.az
"
"İrəvanın ən böyük zavodunda yanğın olub - FOTO + VİDEOErmənistanın paytaxtı İrəvanın “Nairit” zavodunda yanğın baş verib.
Oxu.Az-ın news.am-a istinadən verdiyi məlumata görə, hadisə zavodun ərazisində, yerli vaxtla saat 13:10-da qeydə alınıb.
Hadisə yerində 6 yanğınsöndürən briqadası cəlb olunub.
Qeyd edək ki, ""Nairit"" zavodunda xlor kauçuku,karbional, kaustik soda, xlor əhəngi, duru xlor, oksigen, monokarbon turşuları hazırlanır. Zavod strateji əhəmiyyətli zavod hesab edilir.












İ.F. 
www.oxu.az
"
"Məşhur fransız aktrisası Mirey Dark vəfat edibFransız aktrisa və model Mirey Dark bazar ertəsinə keçən gecə 80 yaşında vəfat edib.
Bu barədə Oxu.Az Report-a istinadən xəbər verir.
M.Darkın filmoqrafiyasına onlarla film daxildir, amma çoxları onu ""Qara ayaqqabılı ucaboy sarışın"" filmində əsas qadın rolunu canlandıran qadın kimi xatırlayır.
O, 15 il ərzində Fransa kinematoqrafiyasının ulduzu Alen Delonla yaşayıb, lakin əlaqələri rəsmi qeydiyyata salınmayıb.
Son illərdə aktrisa ciddi sağlamlıq problemlərindən əziyyət çəkib, həmçinin üç dəfə beyninə qan sızıb, iki dəfə ürək əməliyyatı keçirib.
İ.F.
www.oxu.az
"
"İranda zəlzələ olub, səkkiz nəfər xəsarət alıb, dağıntılar varİranda zəlzələ olub.
Oxu.Az-ın APA-ya istinadən verdiyi məlumata görə, yeraltı təkan yerli vaxtla bu gün saat 03.44-də Şərqi Azərbaycan əyalətinin ərazisində, Təbriz şəhərindən 100 km aralıda qeydə alınıb. Episentrdə zəlzələnin maqnitudası 4,9 olub. Zəlzələ nəticəsində 8 nəfər xəsarət alıb, bir neçə tikili dağılıb.
Hadisə yerində xilasedicilər işləyir.
İ.F.
www.oxu.az
"
"Rusiyada qadın polis fahişəlikdə ittiham olunurRusiya Daxili İşlər Nazirliyinin (DİN) fahişəliklə məşğul olmaqda şübhəli bilinən əməkdaşı saxlanılıb.
Oxu.Az-ın APA-ya istinadən verdiyi məlumata görə, 1985-ci il təvəllüdlü qadın polis bölməsinə gətirilib.
Axtarış zamanı onun üzərindən kontraseptivlər, intim təyinatlı digər vasitələr və DİN-nin əməkdaşı olmasına dair vəsiqə çıxıb.
Araşdırmalar nəticəsində qadının DİN-nin əməkdaşı olduğunu təsdiqlənib.
Faktla bağlı araşdırma davam etdirilir.
A.M.
www.oxu.az
 
"
"Dağıstanda polis əməkdaşlarına silahlı hücum olub - VİDEO Dağıstanın Kaspiysk şəhərində naməlum şəxslər polis əməkdaşlarına atəş açıb.
Oxu.Az-ın Trend-ə verdiyi məlumata görə, hadisə nəticəsində bir polis həlak olub.
Hücum edən iki nəfər cavab atəşi ilə zərərsizləşdirilib. Hadisənin digər təfərrüatları hələlik məlum deyil.

İ.F.
www.oxu.az
"
"İranın keçmiş xarici işlər naziri Türkiyədə vəfat edibİranın keçmiş xarici işlər naziri Ebrahim Yazdi 86 yaşında Türkiyədə vəfat edib.
Oxu.Az-ın Report-a istinadən verdiyi məlumata görə, E.Yazdi cərrahiyyə əməliyyatı edildiyi İzmir şəhərindəki xəstəxanada dünyasını dəyişib.
O, son illərdə xərçəng xəstəliyi ilə mübarizə aparırdı, onun mədəaltı vəzisində bədxassəli şiş aşkarlanmışdı. Sabiq XİN başçısı əvvəlcə müalicə üçün ABŞ-a getməyi planlaşdırıb, amma ABŞ rəsmiləri ona viza verməkdən imtina ediblər.
Yaxın bir neçə gün ərzində onun meyiti Türkiyədən İrana göndəriləcək.
İ.F.
www.oxu.az
"
"Keniya hökuməti polietilen torbalardan istifadəni qadağan edibKeniyada hökumət polietilen torbalardan istifadəni qadağan edən qanunu təsdiqləyib.
Oxu.Az-ın Report-a istinadən verdiyi xəbərə görə, polietilen torbaların hazırlanması, satışı, alışı və istifadəsinə görə 38 min ABŞ dollarınadək cərimə və ya 4 ilədək azadlıqdan məhrumetmə cəzası nəzərdə tutulub.
Hökumət bu qadağanın ətraf mühitin qorunmasına kömək göstərəcəyini düşünür.
Eyni zamanda, polietilen torba istehsalçıları qadağa ilə əlaqədar təqribən 80 min insanın işsiz qalacağını iddia edirlər.
Məlumata görə, keniyalılar ayda 24 milyon polietilen paketdən istifadə edirlər.
İ.F.
www.oxu.az
"
"Kapitanı azərbaycanlı olan yük gəmisi ikiyə bölündü – VİDEO + FOTOİstanbulun Sarıyer rayonu ərazisində Monqolustan bayrağı altında üzən, kapitanı azərbaycanlı olan ""Leonardo"" adlı 114 metrlik yük gəmisi ortadan ikiyə bölünüb.
Oxu.Az Teleqraf.com-a istinadla xəbər verir ki, ötən gecə saat 3 radələrində gəmi təmir üçün Tuzladakı tərsanəyə yan alarkən qəza baş verib. 1975-ci ilin istehsalı olan gəminin öncə qabaq hissəsi əyilib, sonra gövdədən ayrılıb.
Əraziyə 8 sahil təhlükəsizlik gəmisi cəlb edilib.
Ekipaj üzvləri xilas edilib.


















N.О.
www.oxu.az
"
"Azərbaycanlıların yaşadığı kənddə baş verən zorlanma hadisəsinin TƏFƏRRÜATI – VİDEOGürcüstanın şərqindəki Qaracalar kənd sakini həyat yoldaşı ilə mesajlaşan həmkəndlisini qəddar şəkildə cəzalandırıb.
Oxu.Az xəbər verir ki, ərin başçılıq etdiyi 7 nəfərlik qrup qadınla mesajlaşan kişidən qisas almaq qərarına gəlib.
Burada qisasçılara daha bir neçə nəfər qoşulub və kişini möhkəm döyüblər. Ardınca isə artıq huşunu itirməkdə olan şəxsi butulka ilə zorlayıblar. Kəndin onlarla sakini, o cümlədən həddi-büluğa çatmayanlar baş verənləri izləyiblər. Gürcüstan telekanalları xəbər verir ki, qisasçılar baş verənləri videoya çəkərək, internetə yükləyiblər.
Kənd sakinlərinin Oxu.Az-a verdiyi məlumata görə, kənd sakini qonşusunun həyat yoldaşı ilə gizli münasibət qurub. Daha sonra məsələnin üstünün açıldığını görərək, qızla birlikdə Rustavi şəhərinə qaçaraq gizlənib.
2 gün içərisində hər iki şəxs tapılaraq kəndə gətirilib.
Məlumata görə, qızı ailəsinə təhvil verərək, onun cəzalandırılmasını tələb edən qisasçılar oğlanı bu vəziyyətə salıblar.
Qızın atası isə onu qorunması üçün polisə təhvil verib.
Aldığımız məlumata görə, polis kənddə xüsusi əməliyyat keçirib və 30 nəfər saxlanılıb.
Hazırda saxlanılanlardan 8 nəfər barəsində həbs-qətimkan tədbiri seçilib.


www.oxu.az
"
"CAR-da teatrda tamaşaçılara atəş açdılarCAR-ın paytaxtı Yohannesburqda bir nəfər teatrın səhnəsindən tamaşaçılara atəş açıb.
Oxu.Az Report-a istinadən xəbər verir ki, insident ""Hillbrow Theatre"" teatrında musiqi qrupunun çıxışı zamanı baş verib.
Naməlum şəxs səhnəyə çıxaraq qrup iştirakçısının mikrofonunu əlindən alıb və mobil telefonu ona qaytarılmayınca, konsertin davam etməyəcəyini bildirib. Bundan sonra o, atəş açmağa başlayıb.
İlkin məlumatlara görə, hadisə nəticəsində bir nəfər həlak olub, yeddi nəfər xəsarət alıb.
A.M.
www.oxu.az
"
"Azərbaycanlıların yaşadıqları kənddə “linç məhkəməsi”nin TƏFƏRRÜATI – VİDEO + YENİLƏNİBSosial şəbəkələrdə həyat yoldaşına xəyanət etdiyi iddia edilən qadının görüntüləri yayılıb.
Oxu.Az metbuat.az-a istinadən xəbər verir ki, hadisənin Gürcüstanın azərbaycanlılar yaşayan Qaracalar kəndində baş verdiyi deyilir. 
Qeyd edək ki, Gürcüstan mətbuatı bir müddət öncə sözügedən kənddə 15 nəfər azərbaycanlının 42 yaşlı həmvətənlərini vəhşicəsinə döyərək və ona təcavüz ediyi haqda xəbər yaymışdı. Hadisəyə səbəb kimi döyülən şəxsin qonşusunun arvadı ilə münasibət qurması olub. Bundan şübhələnən ər onları izləyərək kənd qəbiristanlığında yaxalayıb. 
Həmin görüntüləri təqdim edirik:

25.08.2017 19:13
Bu həftə, Gürcüstanın şərqindəki Qaracarlı kəndində dəhşətli hadisə baş verib. 
Oxu.Az Sputnik-ə istinadən xəbər verir ki, kənd sakinlərindən biri, onun həyat yoldaşı ilə mesajlaşan həmkəndlisini qəddar şəkildə cəzalandırıb.
Ərin başçılıq etdiyi 7 nəfərlik qrup, qadınla mesajlaşan kişidən qisas almaq qərarına gəlib. Kişi, qisas günü Rustavi şəhəri yaxınlığında yerləşən barlardan birində olub. Onu bardan çıxarıb, başından butulka ilə vurandan sonra Qaracarlı kəndi yaxınlığındakı çöllüyə aparıblar.
Burada qisasçılara daha bir neçə nəfər qoşulub və kişini möhkəm döyüblər. Ardınca isə artıq huşunu itirməkdə olan şəxsi butulka ilə zorlayıblar. Kəndin onlarla sakini, o cümlədən həddi-buluğa çatmayanlar baş verənləri izləyiblər. Gürcüstan telekanalları xəbər verir ki, qisasçılar bütün baş verənləri videoya çəkərək, internetə yükləyiblər.
Koma vəziyyətində olan zərərçəkən, ciddi zədələrlə xəstəxanaya çatdırılıb. Daxili İşlər Nazirliyindən bildiriblər ki, faktla bağlı 4 nəfər, o cümlədən qadının həyat yoldaşı və qardaşı saxlanılıb. Cinayət işi “işgəncə” maddəsi ilə başlanılıb. Bu maddəyə görə, cinayətkar 12 ildən 20 ilə qədər və ya ömürlük həbs cəzasına məhkum edilir.
Əhalinin son siyahıyaalınmasına görə, Qaracarlı kəndində əsasən azərbaycanlılar yaşayır. Ümumilikdə kəndin əhalisi 4 min nəfər yaxındır. 
Qafqaz məsələləri üzrə ekspert Mamuka Areşidze Sputnik Gürcüstan-a müsahibəsində qeyd edib ki, belə barbar faktlar ölkədə çox nadir hallarda olur: 
“Milliyyətindən asılı olmayaraq müxtəlif illərdə müxtəlif insanlar özləri mühakimə etməyə və ya “linç məhkəməsinə” cəhd ediblər”.
“Ailə üzvləri deyirlər ki, sonda qurbana çevrilən həmin şəxs, qadını onun həyat yoldaşı və qohumlarını öldürməklə hədələyirmiş. Amma əlbəttə ki, hadisənin yekunu tam vəhşilikdir. Bu, linç etmək adlanır” – deyə Mamuka Areşidze bildirib.
S.B.
www.oxu.az
"
"Dünyanın ən quru yerində güllər açdı – FOTOAtakama səhrası planetimizin ən quru yeri olsa da, hətta burada da güllər aça bilər.
Oxu.Az xarici mətbuata istinadən xəbər verir ki, buna səbəb qış aylarında regiona yağan leysan yağışları olub. Yerli qurumlar bu hadisə ilə əlaqədər ölkəyə böyük turist axınının olacağını gözləyir.
Atakama Çilinin şimalında, Cənubi Amerika materikində yerləşir və burada illik yağıntı 50 mm-dən az olur.

















E.C.
www.oxu.az
 
"
"Tereza Mey istefa verməyəcək Böyük Britaniyanın baş naziri Tereza Mey 2019-cu ildə istefa vermək niyyətində deyil.
Oxu.Az-ın Olke.az-a istinadən verdiyi məlumata görə, bu barədə yayılan xəbərləri bu gün Böyük Britaniya baş nazirinin dəftərxanası təkzib edib və bu xəbərlərin həqiqəti əks etdirmədiyi vurğulanıb.
Qeyd edək ki, şənbə günü “The Daily Mirror” qəzeti Mühafizəkar Partiyasının deputatlarına istinadən yazıb ki, T. Mey partiyanın rəhbərliyində təmsil olunan 15 nəfəri iqamətgahına dəvət edib və 30 avqust 2019-cu ildə partiya sədri və baş nazir postunu tərk etmək niyyətində olduğunu bildirib.
İ.F.
www.oxu.az
"
"ABŞ-ın Hyuston şəhəri su altında qalıbABŞ-ın Hyuston şəhəri (Texas ştatı) “Harvi” qasırğası səbəbindən su altında qalıb.
Oxu.Az-ın APA-ya istinadən verdiyi xəbərə görə, bunu Hyustonun meri Silvestr Terner bəyan edib
Onun sözlərinə görə, təbii fəlakətin fəsadlarını aradan qaldıran xilasedicilər axtarış-xilasetmə tədbirlərini davam etdirirlər. Daşqınlarla əlaqədar 2 000 nəfər müvafiq xidmətlərə müraciət edib.
Qeyd edək ki, “Xarvi” qasırğası tropik qasırğa səviyyəsinə qədər zəifləyib. Ancaq qasırğanın təhlükəli subasmalara yol açacağı barədə xəbərdarlıq olunub.
İ.F.
www.oxu.az
"
"Gürcüstanda daha bir meşə yanğını – FOTOGürcüstanın Marneuli rayonunun Şaumyan kəndində meşədə yanğın baş verib.
Oxu.Az xəbər verir ki, hadisə yerinə Bolnisi və Marneuli rayonlarından yanğınsöndürmə briqadaları cəlb olunub.
Yerli sakinlər də yanğının söndürülməsində iştirak edib. 
Yanğının qarşısı alınıb. Verilən məlumata görə, 4 hektara yaxın meşə zolağı yanıb.











www.oxu.az
"
"Myanmada müsəlmanlara zülm davam edir: 100 nəfər öldü - FOTOMayanmanın Arakan bölgəsində 3 gündür müsəlman əhaliyə qarşı silahlı təzyiq göstərilir.
Oxu.Az qafqazinfo.az-a istinadən xəbər verir ki, hadisələr nəticəsində 100 nəfər ölüb.
Zülmdən qaçanlar Banqladeş sərhəddindəki qaçqın düşərgələrinə sığınırlar.
Qeyd edək ki, Arakan müsəlmanları 2012-ci ildən Myanma hökuməti tərəfindən sıxışdırılır, kütləvi şəkildə qırğınlara məruz qalırlar.














www.oxu.az
"
"İtaliyada polşalı turistə qrup şəkildə təcavüz olunubİtaliyanın Rimini şəhər polisi polşalı turist qadını qrup şəkildə zorlayan və onun ərini döyən dörd nəfəri axtarır.
Oxu.Az-ın xəbərinə görə, bu barədə bazar günü, avqustun 27-də, ANSA nəşri məlumat yayıb. 
Cütlük yerli çimərliklərin birində saat 4:00 radələrində hücuma məruz qalıb. Cinayətkarlar kişini döyüblər, sonra isə onun həyat yoldaşına təcavüz ediblər. 
Hər iki şəxs ağır xəsarətlər ilə xəstəxanaya yerləşdirilib.
Hücum edən şəxslərin içkili olduğu güman edilir. Bundan əlavə, polis hesab edir ki, cinayəti Şimali Afrikadan olan miqrantlar törədiblər.
S.B.
www.oxu.az
"
"İŞİD Mia Xəlifəni başını kəsməklə hədələdiİŞİD terror qruplaşması yaraqlıları Livan əsilli porno aktrisa Mia Xəlifəni başını kəsməklə hədələyiblər.
Oxu.Az-ın xəbərinə görə, bu barədə şənbə günü, avqustun 26-da, Daily Mail nəşri məlumat yayıb.
Qeyd edilir ki, terrorçular artıq Photoshop vasitəsi ilə aktrisanı “edam” ediblər və şəkilləri internetlə Xəlifəyə göndəriblər.
Mia özü isə bildirib ki, heç kimdən qorxmur.
Daha çox Mia Kallista ləqəbi ilə tanınan aktrisa Beyrutda xristian ailəsində doğulub, yeddi yaşında isə ailəsi birlikdə ABŞ-a köçüb. 
S.B.
www.oxu.az
"
"Britaniyada yük avtomobilləri mikroavtobusla toqquşub: ölənlər və yaralananlar varBöyük Britaniyada mikroavtobus iki yük avtomobili ilə toqquşub.
Oxu.Az Report-a istinadən xəbər verir ki,  bu barədə ""Associated Press"" xəbər verib.
Xəbərdə bildirilir ki, hadisə ölkənin cənub-şərqindəki Milton-Kins şəhərində baş verib. Qəza nəticəsində 8 nəfər ölüb, daha 4 nəfər xəsarət alıb.
Ölənlərin və yaralananların hamısının mikroavtobusun sərnişinləri olduğu bildirilir. Nəqliyyat vasitələri yolun eyni hissəsi ilə hərəkət edirmiş.
Polisin məlumatına görə, yük avtomobillərinin sürücüləri ölümlə nəticələnən ehtiyatsızlığa görə həbs ediliblər. Onlardan biri nəqliyyat vasitəsini sərxoş vəziyyətdə idarə etməkdə şübhəli bilinir.
İ.F.
www.oxu.az
 
"
"Yaponiya Hərbi Hava Qüvvələrinin helikopteri qəzaya uğrayıbYaponiyanın özünümüdafiə qüvvələrinin ""SH-60"" helikopteri qəzaya uğrayıb.
Oxu.Az Report-a istinadən xəbər verir ki, bu barədə ölkənin Müdafiə Nazirliyi məlumat yayıb.
Agentliyin məlumatına görə, yerli vaxtla saat 23:00 radələrində, Honsü vəı Hokkaydo adaları arasındakı Çuqaru boğazında təlim uçuşu zamanı helikopterlə əlaqə kəsilib. Hadisə zamanı helikopterdə 4 nəfər olub. Onlardan 1-ini xilas etmək mümkün olub. Digər 3 nəfərin axtarışları aparılır.
İ.F.
www.oxu.az
"
"Texasda güclü qasırğanın fəsadları – VİDEO + FOTO “Harvi” qasırğası ABŞ-ın Texas ştatında 211 min insanı işıqsız qoyub.
Oxu.Az-ın məlumatına görə, bu barədə şənbə günü, avqustun 26-da, The Washington Post nəşri məlumat yayıb.
Güclü qasırğa nəticəsində ən azı 10 nəfər xəsarət alıb.


Sosial şəbəkə istifadəçiləri qasırğaının görüntülərini yayıblar. Fort-Bend dairəsində qasırğadan sonra yollarda timsahlar da görüntülənib. 


Gators and flooding advice via @txgatorsquad: Expect them to be displaced. Simply looking for higher ground. Leave alone until water recedes pic.twitter.com/nN1B5jvMyV
— FBCSO Texas (@FBCSO) 24 августа 2017 г.



ABŞ Prezidenti Donald Tramp “Twitter” səhifəsində bir neçə dəfə əhaliyə müraciət edərək təhlükəsizlik məsələlərində diqqətli olmağı və hakimiyyətin göstərişlərinə əməl etməyi xahiş edib.
D.Tramp, həmçinin qasırğanın təsirinə məruz qalmış ərazilərə yardım göstərilməsi ilə bağlı sənəd imzalayıb.
Son 12 il ərzində ən güclü olacağı deyilən qasırğa avqustun 26-sı gecə saatlarında Texasın sahilyani ərazilərindən başlayıb. Qasırğanın mərkəzində küləyin sürəti saatda 215 km-ə çatıb.
S.B.
www.oxu.az
"
"Təlafər şəhəri İŞİD terrorçularından azad olunduİraq qoşunları Naynava vilayətində Təlafər şəhərini tam nəzarətə götürüblər.
Oxu.Az-ın xəbərinə görə, bu barədə şənbə günü, avqustun 26-da, Sky News Arabia telekanalı məlumat yayıb.
Şəhərin bütün rayonları terrorçulardan zad edilib, - telekanalın müxbiri deyib.
Artıq şəhərə İraq ordusu, federal polis və antiterror bölmələri daxil olublar. 
Hazırda yaraqlılar tərəfindən evlərdə quraşdırılan bombaların aşkar edilməsi üzrə işlər aparılır. 
S.B.
www.oxu.az
"
"Prokurordan Trampa növbəti zərbə: “Rusiya işi” yenidən araşdırılırABŞ prezidenti Donald Trampın milli təhlükəsizlik üzrə sabiq müşaviri Maykl Flinn siyasi mübarizədə hakerlərlə işbirliyində ittiham olunur.
Oxu.Az yenicag.az-a istinadən xəbər verir ki, ABŞ-ın “Rusiya işi” üzrə xüsusi prokuroru Robert Müller prezident Trampın keçmiş müşaviri Maykl Flinnin prezidentliyə sabiq namizəd Hillari Klintonun məxfi yazışmalarının hakerlərdən alınmasında mümkün iştirakına dair təhqiqata başlayıb.
“The Wall Street Journal” nəşrinin yazdığına görə, hakerlərin əlinə keçən elektron məktubların axtarışını Respublikaçılar partiyasının fəalı, iş adamı Piter Smit təşkil edib. Qeyd olunur ki, Smit ötən ilin noyabrında keçirilmiş prezident seçkiləri ərəfəsində texniki ekspertlərdən ibarət qrup formalaşdırıb.
Smitin ifadəsinə əsasən, Flinn ona içində Klinton əleyhinə kompromat ola biləcək məktubların axtarışında kömək edib. İş adamı əlavə edib ki, o bu işləri
Trampın seçki qərargahı ilə bağlı olmayaraq, fərdi qaydada həyata keçirib.
Onun sözlərinə görə, axtarış nəticəsində Klintonun məxfi məktublarını ələ keçirdiklərini bildirmiş 5 haker qrupu ilə əlaqə yaradıb.
Hazırda prokuror Müller əsas diqqətini Flinnin bu işlərdə iştirakı olub-olmamasını müəyyənləşdirməyə yönəldib.
www.oxu.az
"
"Güclü qasırğa Texası cənginə alır - Tramp əhaliyə müraciət etdi -VİDEOABŞ-ın Texas ştatının Rokport şəhərində güclü “Harvi” qasırğası nəticəsində ən azı 10 nəfər xəsarət alıb.
Oxu.Az Trend-ə istinadən xəbər verir ki,qasırğanın epsentrinə düşən ərazilərin sakinləri təxliyə edilib, digər ərazilərdə isə əhaliyə texniki təhlükəsizliklə bağlı təlimat verilir.
Təbii fəlakətlə üzləşəcək rayonlarda 4,6 milyon nəfər yaşayır.
ABŞ Prezidenti Donald Tramp “Twitter” səhifəsində bir neçə dəfə əhaliyə müraciət edərək təhlükəsizlik məsələlərində diqqətli olmağı və hakimiyyətin göstərişlərinə əməl etməyi xahiş edib.
D.Tramp, həmçinin qasırğanın təsirinə məruz qalmış ərazilərə yardım göstərilməsi ilə bağlı sənəd imzalayıb.
Son 12 il ərzində ən güclü olacağı deyilən qasırğa avqustun 26-sı gecə saatlarında Texasın sahilyani ərazilərindən başlayıb. Qasırğanın mərkəzində küləyin sürəti saatda 215 km-ə çatıb.

www.oxu.az
"
"Tramp daha bir müşavirini itirdiABŞ prezidentinin milli təhlükəsizlik üzrə kiçik müşavirİ Sebastyan Qorka istefa verib.
Bildirilir ki, Donald Trampın ən qatı tərəfdarlarından biri olan S.Qorka mütəmadi olaraq kütləvi informasiya vasitələrində dövlət başçısının siyasətini müdafiə edib.
İstefanın səbəbləri hələ ki, açıqlanmır.
Ağ Ev ABŞ prezidentinin milli təhlükəsizlik üzrə kiçik müşaviri Sebastyan Qorkanın vəzifəsindən getdiyini təsdiqləyib.
Oxu.Az-ın APA-ya istinadən verdiyi xəbərə görə, bu barədə Ağ Evin nümayəndəsi bildirib. 
“Sebastyan Qorka istefa verməyib. Ancaq mən onun artıq Ağ Evdə işləmədiyini təsdiq edə bilərəm”, deyə Ağ Evin nümayəndəsi qeyd edib.
www.oxu.az
"
"Şimali Koreya raket buraxılışı həyata keçiribŞimali Koreya hərbçiləri Yapon dənizinə raket buraxıb.
Oxu.Az-ın APA-ya istinadən verdiyi xəbərə görə, bu barədə Cənubi Koreyanın Müdafiə nazirliyindən bildiriblər.
Tipi məlum olmayan raket Şimali Koreyanın Kanvondo əyalətindəki kosmodromdan buraxılıb. 
Raket 250 km qət edib. Pxenyanın ballistik raketin sınaqdan keçirdiyi ehtimal olunur.
S.B.
www.oxu.az
"
"Brüsseldə polislərə hücumBelçikanın paytaxtı Brüsselin mərkəzində naməlum şəxs polis məntəqəsini yandırmağa cəhd göstərib.
Oxu.Az-ın RİA Novosti-yə istinadən məlumatına görə, insident şəhərin mərkəzində, Emil Jakman bulvarında qeydə alınıb.
Hücum edən şəxs alışan mayə ilə dolu şüşəni binanın giriş qapısının qarşısına atıb. Hərbçilərə hücum edən 30 yaşlı Somali əsilli şəxs polis tərəfindən xəsarət alıb və xəstəxanaya yerləşdirilib.
İnsident nəticəsində bir neçə hərbçi yüngül yaralanıb, onların həyatlarına təhlükə olmadığı bildirilir.
S.B.
www.oxu.az
"
"Çeçenistanda deputat qətlə yetirilibÇeçenistanda yerli parlamentin deputatı Maqomed Asxabov qətlə yetirilib.
Oxu.Az Report-a istinadən xəbər verir ki, bu barədə Şimali Qafqaz Federal Dairəsinin güc strukturlarındakı mənbə məlumat verib.
""Asxabov naməlum şəxslərin onun avtomobilini atəşə tutması nəticəsində ölüb"", - mənbə bildirib.
N.О.
www.oxu.az
"
"Azərbaycana qarşı təxribatçı məlumat yayan jurnalist Bolqarıstanda işdən qovulduBolqarıstanda dərc edilən “Trud” (Əmək) qəzetinin jurnalisti Dilyana Qaytanciyeva Azərbaycan aviaşirkəti vasitəsilə İŞİD-ə silah təchizatı barədə böhtan xarakterli məqaləsinə görə işdən qovulub.
Oxu.Az Virtualaz.org-a istinadən xəbər verir ki, bu barədə jurnalist qadın özünün “Facebook” səhifəsində yazıb.
Onun sözlərinə görə, avqustun 24-də jurnalist Bolqarıstan Milli Təhlükəsizlik Agentliyinə çağırılaraq, Suriyadakı terrorçuların silahlarla təchizatı ilə bağlı sənədlərlə əlaqədar sorğu-sual edilib.
Bundan sonra o, “Trud” qəzetində tutduğu vəzifədən xaric olunub. Bir neçə gündən sonra Dilyana Qaytanciyeva Suriyaya növbəti dəfə səfər etməli idi.
Xatırladaq ki, bir müddət öncə Qaytanciyeva böhtan xarakterli məqalə yazmış və həmin məqalədə iddia etmişdi ki, guya “Silk Way” aviaşirkəti və Azərbaycan Hərbi-Hava Qüvvələri diplomatik aviareyslər adı altında silah daşıyır. Daha sonra Azərbaycan diplomatları və “Silk Way”in təmsilçiləri həmin məlumatı təkzib etmişdilər.
İ.F.
www.oxu.az
"
"Macarıstan Niderlanddakı səfirini geri çağırıbMacarıstan hökuməti Niderland Krallığındakı səfirini geri çağıraraq diplomatik təmsilçiliyin səviyyəsini müvəqqəti işlər vəkilinə endirib.
Oxu.Az Report-a itinadən xəbər verir ki, bu barədə Macarıstan xarici işlər və xarici iqtisadi əlaqələr naziri Peter Siyyarto bildirib.
Buna səbəb Niderlandın Macarıstandakı səfiri Qayus Şeltemin macar mətbuatına müsahibəsində söylədiklərinin olduğu bildirilib. Səfir müsahibəsində Macarıstan hökumətini terrorçulara oxşadıb: “Macarıstan hökuməti düşmən obrazı yaradarkən İslam ekstremistlərinin üsulundan istifadə edir”.
Peter Siyyartonun sözlərinə görə, iki dövlət arasında qeyri-müəyyən müddətədək səfir səviyyəsində diplomatik münasibət olmayacaq.
O, ölkəsinin krallıqdakı səfirliyinin müvəqqəti işlər vəkilinə Niderland Xarici İşlər Nazirliyindən məsələyə dair izahat tələb etməsini tapşırıb: “Bizə açıq-aşkar izahat verilməlidir. Bağlı qapılar arxasında verilən açıqlama bizi qane etmir. 
Macarıstana və macar xalqına münasibətdə irad tutmaq icazəsi heç kimə verilməyib”. 
N.О.
www.oxu.az
"
"Kabildə yaraqlılar məscidə hücum edibBir neçə yaraqlı Əfqanıstanın paytaxtı Kabildə məscidə hücum edib.
Oxu.Az Report-a istinadən xəbər verir ki, İmam Zaman məscidinin həyətində partlayış baş verib, atışma gedir.
Şahidlərin sözlərinə görə, dörd yaraqlı mühafizəçiləri öldürərək binaya daxil olub. Hücum edənlərin polis forması geyindiyi qeyd edilir.
Əfqanıstan Daxili İşlər Nazirliyi hücum edənlərdən birinin özünü məscidin yanında partlatdığını təsdiqləyib. DİN-in məlumatında 2 nəfərin öldüyü, 2 nəfərin yaralandığı bildirilir.
Polis məscid ətrafındakı bölgəni mühasirəyə alıb. Hadisə yerinə təcili tibbi yardım maşınları cəlb olunub.
İ.F.
www.oxu.az
"
"Rusiyada avtobus dənizə düşüb, 16 nəfər ölüb - YENİLƏNİB + VİDEOKrasnodar diyarında avtobusun dənizə düşməsi nəticəsində ölənlərin sayı 16 nəfərə çatıb.
Oxu.Az-ın vesti.ru-ya istinadən verdiyi məlumata görə, 24 nəfər xilas edilib.
Xilas olunanlardan 5-nin vəziyyəti ağırdır. 3 nəfərin vəziyyəti orta ağırdır. Hazırda xəsarət alanlara psixoloji yardım göstərilir.
Suya düşən avtobus artıq kran vasitəsilə çıxarılıb. Rusiyanın İstintaq Komitəsi faktla bağlı Cinayət Məcəlləsinin 264-cü maddəsi (ehtiyatsızlıq səbəbindən insanların ölümü ilə nəticələnən yol hərəkəti qaydalarının pozulması və nəqliyyat vasitələrinin istismarı) ilə cinayət işi açıb. İlkin versiyaya görə, hadisəyə yol hərəkəti üzrə təhlükəsizlik qaydalarının pozulması səbəb olub. Digər versiya kimi əyləc sisteminin nasaz olması göstərilir.
Avtobus ""Tamannefteqaz"" neft-qaz şirkəti üçün estakada tikən şirkətə məxsusdur. O, işçiləri tikinti yerinə aparırmış.
11:13 
Rusiyanın Krasnodar əyalətində avtobusun suya düşməsi nəticəsində 12 nəfər ölüb.
Oxu.Az Qafqazinfo-ya istinadən xəbər verir ki, 20 nəfəri xilas etmək mümkün olub. Üç nəfərin taleyindən isə xəbər yoxdur.
Qeyd edilir ki, avtobus dörd metr hündürlükdən aşıb. Hazırda hadisə yerində xilasedicilər çalışır.

İ.F.
www.oxu.az
"
"İrqçilər məscidin qapısına donuz başı atdılar - FOTOHadisə Şimali İrlandiyanın Nyutaunards şəhərində baş verib.
Oxu.Az xarici mətbuata istinadən xəbər verir ki, hadisə gecə saatlarında baş verib. Naməlum şəxslər donuz başını islam mərkəzinin qapısının önündə buraxaraq, binanın divarlarında islamofob qraffitilər də çəkiblər. Hər iki hadisə nifrət zəminində törədilmiş cinayət kimi araşdırılır.



E.C.
www.oxu.az
 
"
"Egemen Bağış: Türkiyə-Ermənistan sərhədlərinin açılmasından söhbət gedə bilməzTürkiyə-Ermənistan sərhədlərinin açılmasından söhbət gedə bilməz.
Oxu.Az-ın məlumatına görə, bunu Trend-ə rəsmi Ankara və Avrasiya İqtisadi İttifaqı arasında mümkün əməkdaşlıq məsələsini şərh edən Türkiyənin sabiq Avropa İttifaqı işləri üzrə naziri Egemen Bağış deyib.
E.Bağış qeyd edib ki, Azərbaycan və Türkiyə strateji tərəfdaşdırlar: “Türkiyə Azərbaycanın maraqlarına zərər verə biləcək nəsə etməyəcək”.
N.O.
www.oxu.az
"
"Türkiyədə fövqəladə vəziyyət rejimində yeni qərarlar - MİT prezidentə tabe olacaqTürkiyə Milli İstihbarat Təşkilatı (Milli Kəşfiyyat Təşkilatı) ölkə prezidentinin birbaşa tabeliyinə verilib.
Oxu.Az  Report-a istinadən  verir ki, bununla bağlı qərar “Resmi Gazete”də dərc olunub.
Fövqəladə vəziyyət rejimində qəbul olunan qanun hökmündə qərara əsasən, Milli İstihbarat Təşkilatı (MİT) rəhbərinin başçılıq etdiyi MİT Əlaqələndirmə Qurumuna da bundan sonra prezident sədrlik edəcək.
Sənədə görə, bundan sonra Türkiyə Silahlı Qüvvələri və Müdafiə Nazirliyinin əməkdaşları ilə bağlı bütün xidməti informasiyaları MİT toplayacaq, təhlil edəcək və aidiyyəti qurumlara ötürəcək. 
Qərara əsasən, Türkiyə yüksək təhsil qurumlarından 120 elm adamı, Müdafiə Nazirliyinin 19, Silahlı Qüvvələrin Baş Qərargahının 1, Quru Qoşunları Komandanlığının 106, Dəniz Qüvvələri Komandanlığının 40, Hava Qüvvələri Komandanlığının 59 əməkdaşı işdən azad edilib.
Qeyd edək ki, indiyə qədər MİT rəhbəri Nazirlər Kabinetinin üzvü olmaqla yanaşı, təyinatı parlamentdə təsdiqlənirdi.
www.oxu.az
"
"Madriddə müsəlman qadın döyüldü Madriddə bir qrup gənc, naməlum şəxs küçə ilə gedən başı örtülü qadına hücum edib.
Oxu.Az Ren TV-yə istinadən xəbər verir ki, 38 yaşlı qadının Barselonada terror aktından sonra yerli sakinlər arasında yaranmış ksenofobiya hissinin qurbanına çevrildiyi iddia edilir.
Məlumata görə, naməlum gənclər qadını döyüb təhqir ediblər. Onların nümayişkaranə ədavətinin mədəni fərqliliklərə əsaslandığı söylənilir. Hadisə nəticəsində xəsarət alan qadın xəstəxanaya yerləşdirilib. 
İ.F.
www.oxu.az
"
"Qətər Çadın səfirliyini bağladıÇadın Dohadakı səfirliyi öz işini dayandırıb və onun əməkdaşlarına 72 saat ərzində ölkəni tərk etmək göstərişi verilib.
Oxu.Az Report-a istinadən xəbər verir ki, bu barədə Qətərin Xarici İşlər Nazirliyi məlumat yayıb.
Səfirliyin bağlanması üzrə cavab tədbirləri Çadın müvafiq qərarından bir gün sonra qəbul edilib.
Bundan əvvəl Qətərin əmiri şeyx Təmim bin Həməd ət-Tani bildirib ki, ərəb ölkələrinin Qətərə qarşı bu kampaniyası əvvəlcədən planlaşdırılıb.
N.O.
www.oxu.az
"
"Kubada 16 ABŞ diplomatı xəsarət aldıKubada baş vermiş insidentlər nəticəsində ABŞ səfirliyinin 16 əməkdaşı xəsarət alıb.
Oxu.Az-ın APA-ya istinadən verdiyi xəbərə görə, bu barədə ABŞ Dövlət Departamentinin rəsmi nümayəndəsi Xezer Nauert bildirib. 
Dövlət Departamenti hesab edir ki, ABŞ-ın Havanadakı səfirliyinin bir neçə əməkdaşı xüsusi cihazların vasitəsilə “akustik hücuma” məruz qalıb. 
“CBS News” telekanalı məhkəmə-tibbi ekspertizasının rəyinə əsaslanaraq, ABŞ və Kanadanın bir neçə diplomatına “yüngül kəllə-beyin travması” diaqnozu qoyulduğunu qeyd edib. 
İnsidentlərin təfərrüatları açıqlanmır.   
A.S.
www.oxu.az
 
"
"Yaponiya KXDR-yə qarşı sanksiya siyahısını genişləndirdiYaponiya Koreya Xalq Demokratik Respublikasına qarşı sanksiya siyahısına dörd Çin və iki Namibiya şirkətini daxil edərək onu genişləndirmək qərarına gəlib.
Oxu.Az Report-a istinadən xəbər verir ki, bu barədə cümə günü Yaponiya hökuməti məlumat yayıb.
Xüsusilə, KXDR-in raket və nüvə proqramları ilə əlbir olmaqda şübhəli bilinən Çin bankı “Dandong” sanksiyalara məruz qalıb. İddiaya görə, siyahıya adı daxil edilən Namibiya şirkətləri KXDR-dən işçi qəbulunda şübhəli bilinirlər. Siyahıya, həmçinin bir Çin və bir KXDR vətəndaşı da düşüb.
A.S.
www.oxu.az
 
"
"ABŞ-da tibb işçisi lotereyada 758 milyon udduABŞ-ın Massaçusets ştatında tibb işçisi çalışan iki uşaq anası Mevis Uonçik “Powerball” lotereyasının 758 mln. dollar məbləğində rekord cekpotunu udub.      
Oxu.Az-ın APA-ya istinadən verdiyi xəbərə görə, 53 yaşlı Mevis Uonçik həyatda planlarını dəyişdiyini və artıq çalışdığı xəstəxananın rəhbərliyinə işə qayıtmaq istəmədiyini bildirib.
Məlumata görə, uduşu birdəfəlik götürmək niyyətində olan M.Uonçik vergilər tutulduqdan sonra 480 mln. dollar əldə edəcək.   
A.S.
www.oxu.az
 
"
"Donbasda növbəti atəşkəs rejimi qüvvəyə minibDonbasda yeni tədris ilinin başlanılması ilə əlaqədar  növbəti atəşkəs rejimi qüvvəyə minib.  
Oxu.Az-ın APA-ya istinadən verdiyi xəbərə görə, Ukraynanın şərqində vəziyyətin nizamlanması üzrə təmas qrupu avqustun 23-də növbəti atəşkəs rejiminin tətbiqinə dair razılığa gəlib.
Razılaşma avqustun 25-nə keçən gecə, saat 00.00-dan qüvvəyə minib.
Qeyd edək ki, “Normand dördlüyü” ölkələrinin liderləri aralarında baş tutan telefon danışığı zamanı Donbasda növbəti atəşkəs rejiminin tətbiq edilməsini dəstəkləyiblər.
Telefon danışığı Rusiya prezidenti Vladimir Putin, Almaniya kansleri Angela Merkel, Fransa prezidenti Emmanuel Makron və Ukrayna prezidenti Pyotr Poroşenko arasında baş tutub.   
S.B.
www.oxu.az
"
"ABŞ-da restorana silahlı hücumABŞ-ın Cənubi Karolina ştatının Çarlston şəhərində polis əməkdaşları restoranlardan birində silahlı şəxs tərəfindən  girov götürülən 30-dək şəxs azad edilib. 
Oxu.Az-ın APA-ya istinadən verdiyi xəbərə görə, silahlı şəxsin restoranda törətdiyi atışma nəticəsində bir nəfər ölüb, daha bir nəfər isə yaralanıb.
Əməliyyat zamanı polis silahlı şəxsi yaralayıb, onun vəziyyətinin ağır olduğu bildirilir.  
Şəhər meri Con Teklenburq insidentin terror aktı və ya irqçilik zəminində cinayət olmadığını qeyd edib.  
S.B.
www.oxu.az
"
"NATO-nun baş katibi yol qəzasına düşübNATO-nun baş katibi Yens Stoltenberq Varşavada avtomobil qəzasına düşüb.
Oxu.Az Report-a istinadən xəbər verir ki, bu barədə cümə axşamı Polşa polisi məlumat yayıb.
Yol qəzasında Hökumətin Mühafizə Bürosunun (HMB) maşın karvanı iştirak edib. Qeyri-rəsmi məlumatlara görə, Stoltenberq onlardan birində olub.
Qəza zamanı ikisi polis əməkdaşı olmaqla 4 nəfərin xəsarət aldığı məlumdur.
S.B.
www.oxu.az
"
"Daha bir ştat qondarma “erməni soyqırım”ını tanıdıABŞ-ın Ayova ştatı qondarma “erməni soyqırım”ını tanıyıb.
Oxu.Az-ın News.am-a istinadən xəbərinə görə, ştatın qubernatoru Kim Reynolds bu barədə müvafiq sənəd imzalayıb.
Bununla da, Texas qondarma “soyqırımı” rəsmən tanıyan 47 ştat oldu.
Xatırladaq ki, bundan əvvəl Texas ştatı qondarma “soyqırımı” tanıyan 46-cı ştat olmuşdu.
S.B.
www.oxu.az
"
"72 yaşlı qadın 27 yaşlı ərinin vizası üçün 25 min dollar xərcləyibBritaniya mətbuatı Dorçesterdən olan 72 yaşlı təqaüdçünün 27 yaşlı nigeriyalı ərinə qovuşa bilməməsinə diqqət yetirib. 
Oxu.Az-ın The Sun nəşrinə istinadən məlumatına görə, Britaniya hökuməti gənc oğlana viza verməyib.
Nəşr qeyd edir ki, Angela Nvaçukvu Nigeriyaya səfərlərə və sevgilisinin Afrikadan Birləşmiş Krallığa gətirilməsi cəhdlərinə ümumilikdə 20 min funt sterlinq (25 min ABŞ dolları) xərcləyib.  
Qadın bildirib edib ki, SiDceylə 2015-ci ildə “Facebook”da tanış olub. Gənc oğlan özü ona yazıb və tanış olub. 
“O mənim ən kiçik nəvəmdən altı yaş balacadır, lakin mən özümlə heç nə edə bilmədim”, - qadın xatırlayır.  
Bir ay “Skype”da danışıqlardan sonra SiDcey britaniyalı qadın sevgi etirafı edərək onun  evlilik təklifi göndərib. Qadın razılaşıb. Cütlük tanışlıqdan 3 ay sonra Laqosda nikaha daxil olublar. Toy günü onlar ilk dəfə bir-birlərini həyatda görüblər. Bundan sonra qadın gənc sevgilisinə viza almaq istəyib, lakin ona “yox” cavabı verilib. 
“Bundan sonra mən bu qərara etiraz etdim, lakin etirazlarım qəbul olunmadı. Ona hətta turist vizası belə verilmirdi”, - Nvaçukvu deyir.
Toydan sonra qadın iki dəfə ərinin yanına Nigeriyaya gedib — 2016-cı ilin martında və 2017-ci ilin yanvarında. 
Qadın indi ümid edir ki, 2018-ci ildə SiDcey tələbə vizasını alacaq və nəhayət onun yanına gələcək.
S.B.
www.oxu.az
"
"Polşanın sabiq prezidenti qəzaya uğrayıb Polşanın keçmiş prezidenti Lex Valensanın içərisində olduğu, Hökumət Mühafizə Bürosuna məxsus avtomobil qəzaya düşüb.
Oxu.Az APA-ya istinadən xəbər verir ki, hadisə Qdansk şəhərində baş verib. ""Citroen"" markalı avtomobil eks-prezidentin olduğu limuzinlə toqquşub. Hadisə zamanı xəsarət alan olmayıb. Bildirilir ki, limuzində sükan arxasında Hökumət Mühafizə Bürosunun zabiti olub. Avtomobil xüsusi siqnallar işə salınmadan hərəkət edib.
Qəzanın baş verməsində təqsirli olan ""Citroen"" sürücüsü cərimələnib.
İ.F.
www.oxu.az
"
"Azərbaycanın Ukraynadakı səfirliyindən açıqlama: Yalandır...Azərbaycanın Ukraynadakı səfirliyinin əməkdaşlarına və səfirliyin avtomobillərinə qarşı heç bir terror hadisəsi baş verməyib.
Oxu.Az xəbər verir ki, bu barədə APA-ya Azərbaycanın Ukraynadakı səfirliyinin mətbuat xidmətindən Kiyevdə Azərbaycan səfirliyinin avtomobilinə partlayıcı qurğunun atılması barədə məlumatları şərh edərkən bildiriblər.
Səfirlikdən Ukraynada bu gün terror aktının olmasını təsdiqləyiblər.
“Lakin səfirliyin bütün işçiləri işdədir və avtomobilləri ilə bağlı heç bir problem olmayıb. Ukrayna ilə Azərbaycan arasında münasibətlər yüksək səviyyədədir və bizim səfirliyə qarşı terror hadisəsinin olması ağlabatan deyil”, - deyə səfirlikdən bildirilib.
Qeyd edək ki, “korrspondent.net” saytının yaydığı məlumata görə, bu gün Kiyevdə, Qruşev küçəsində partlayış baş verib. Kiyev polisindən bildirilib ki, ərazidə naməlum partlayıcı qurğunun işə salınması nəticəsində bir qadın və bir kişi xəsarət alıb. Hadisənin təfərrüatları araşdırılır.
Sosial şəbəkələrdə isə Azərbaycanın Ukraynadakı səfirliyinin avtomobilinə partlayıcı qurğunun atıldığı, lakin onun avtomobilə dəymədiyi barədə məlumatlar yayılıb. 
www.oxu.az
"
"Kiyevdə partlayış olub, iki nəfər yaralanıb - VİDEO + FOTOUkraynanın paytaxtı Kiyevdəki Qruşevski küçəsində, Nazirlər Kabinetinin binası ilə “Dinamo” stadionunun arasında naməlum əşyanın partlaması nəticəsində iki nəfər yaralanıb.
Oxu.Az report.az-a istinadən xəbər verir ki, bu barədə Kiyevin kommunikasiya polisi məlumat yayıb.
Yaralı qadın və kişi müxtəlif dərəcəli bədən xəsarətləri alıblar.
Partlayışla bağlı araşdırma aparılır.
Qeyd edək ki, bir müddət əvvəl Ukrayna Təhlükəsizlik Xidməti müstəqillik günündə təxribat və hətta terror aktının ola biləcəyi ilə bağlı məlumat aldığını bildirmişdi.
Xatırladaq ki, avqustun 24-də Ukrayna müstəqillik gününü qeyd edir. ABŞ-ın müdafiə naziri Ceyms Mettis bununla bağlı Ukraynaya səfər edib.

 














İ.F.
www.oxu.az
"
"Körfəzdə İraq gəmisi qəzaya uğradı -  20 iraqlı matros öldüFars körfəzində İraqa məxsus gəminin xarici dövlətin yük gəmisi ilə toqquşması nəticəsində azı 20 iraqlı matros ölüb.
Oxu.Az Report-a istinadən xəbər verir ki, bu barədə İraq Nəqliyyat Nazirliyi və ölkənin Limanlar İdarəsi məlumat yayıb.
“Avqustun 19-da İraqın “əl-Misbar” gəmisinin “Royal Arsenal” xarici yük gəmisi ilə toqquşması nəticəsində Xor Abdallah kanalında batıb”, - nazirlikdən vurğulanıb.
Xilasedicilər 11 nəfəri xilas edə bilib.
İraqın Limanlar İdarəsindən “əl-Misbar” gəmisi ilə toqquşan “Royal Arsenal”ın saxlanıldığı bildirilib.
Qeyd edək ki, Xor Abdallah kanalı körfəzdə İraqla Küveytin sahilləri arasında yerləşir.
“Royal Arsenal” yük gəmisi Sent-Vinsent və Qrenadanın dövlət bayrağı altında üzür. O, Kinqstaun limanında qeydə alınıb. Yük gəmisinin uzunluğu 189 metrdir. O, 1999-cu ildə suya buraxılıb.
İ.F.
www.oxu.az
"
"Rusiya 100 min əsgərin iştirakı ilə təlimlər keçirəcəkRusiya ötən il NATO əsgərlərinin Avropanın şərqinə yerləşdirilməsinə cavab addımı atmağı planlaşdırır.
Oxu.Az-ın xəbərinə əsasən, bu barədə APA “The “Guardian”a istinadən xəbər verir.
Məlumata əsasən, Qərb ölkələri və NATO ilə münasibətlərdə gərginlik yaşayan Moskva ""Soyuq müharibə""dən sonra ən böyük hərbi təlimlərə hazırlaşır.
Sentyabrın 14-20-də keçiriləcək ""Qərb-2017"" hərbi təlimlərində 100 min əsgər iştirak edəcək.
Əsgərlər üç ayrı mövqedə təlimlərə cəlb olunacaqlar.
Rusiya prezidenti Vladimir Putinin əmri ilə hərbçilər Belarus, Kalininqrad və Rusiyanın digər nöqtələrinə göndəriləcək. İlk rus hərbi qüvvələri artıq Belarusdadır.
“Guardian”a danışan NATO-nun səlahiyyətli nümayəndələri bununla bağlı şərh verməyəcəklərini, ancaq prosesi yaxından izləyəcəklərini deyiblər.
Bildirilir ki, bu, ""Soyuq müharibə""dən sonra ən nəhəng hərbi təlimlər olacaq.
Xatırladaq ki, ötən il İngiltərənin rəhbərliyi altında bir neçə dövlətin Rusiya sərhədinə yaxın ölkələrə əsgər göndərməsindən sonra NATO ilə Rusiya arasında münasibətlər kəsilib.
ABŞ-ın Rusiya sərhədinə hərbi qüvvə göndərməsinə cavab olaraq isə Putin Kalininqrada S-400 və ""İsgəndər"" raket kompleksləri yerləşdirmişdi. Bundan başqa, Rusiya Polşa sərhədlərinə də hərbi qüvvələr göndərmişdi.
NATO isə son bir il ərzində Rumıniya, Estoniya, Polşa və Gürcüstanda xeyli hərbi təlim keçirib.
N.O.
www.oxu.az
"
"Luqanskda azərbaycanlı minaya düşərək ölübAzərbaycan vətəndaşı Ukraynada dünyasını dəyişib.
Oxu.Az xəbər verir ki, Luqansk vilayəti Azərbaycanlıları Konqresindən APA-ya verilən məlumata görə, vilayətin Bryankovsk rayonunun Annovka qəsəbəsi yaxınlığında heyvandarlıqla məşğul olan, Azərbaycanın Kəlbəcər rayonunda anadan olmuş Həsənov Namiq Zəlimxan oğlu qoyun otararkən minaya düşüb.
Partlayış nəticəsində xeyli qoyun-quzu da tələf olub.
Ukrayna vətəndaşı olan N. Həsənovun cəsədinin qalıqları yaşadığı Annovka qəsəbəsi yaxınlığında dəfn olunub.
 Xatırladaq ki, Bryankovsk rayonu separatçı “Luqansk Xalq Respublikası”nın nəzarətindədir.
www.oxu.az
"
"İstanbulda məhkəmənin yanında atəş açılıb: 2 nəfər yaralanıb İstanbulda Anadolu Məhkəməsinin dəhlizində iki tərəf arasında mübahisə yarandığından binadan çıxarılıblar. 
Oxu.Az-ın xəbərinə əsasən, bu barədə Report ""Habertürk""ə istinadən məlumat verir.
Məlumata əsasən, bu zaman yoldan keçən avtomobildən mübahisə edən tərəflərə açılan atəş nəticəsində 2 nəfər yaralanıb. 
Onlardan birinin vəziyyəti ağırdır. 
Avtomobildə üç şübhəlinin olduğu və onların hadisə yerindən qaçdıqları bildirilir. 
Onların tutulması istiqamətində axtarış-əməliyyat tədbiri keçirilir.
N.O.
www.oxu.az
"
"“Daş atma” festivalında 500 nəfərə yaxın insan xəsarət alıb – VİDEO + FOTOHindistanda keçirilən Gotmar Mela festivalında 462 nəfər xəsarət alıb.
Oxu.Az xarici mətbuata istinadən xəbər verir ki, bu ənənə yüz illərdir ki davam edir. Pandxurna və Savarqaon kəndlərinin sakinləri, hər il onları ayıran Caan çayının sahillərinə çıxaraq bir-birlərini daşa tuturlar. 
Bu il tədbir kütləvi iğtişaşlara keçib. İştirakçılar polis və təcili yardım maşınları dağıdıblar. Polis gözyaşardıcı qaz tətbiq etmək məcburiyyətində qalıb.

 

















E.C.
www.oxu.az
"
"Rusiyada dünya çempionunun qətli ilə bağlı məsələ böyüyürRusiyada pauerliftinq üzrə dünya çempionunun qətli ilə bağlı istintaq çərçivəsində 2 nəfər barəsində cinayət işi açılıb
Oxu.Az APA-ya istinadən xəbər verir ki, Rusiya Milli Qvardiyasının vilayət üzrə İdarədənkənar Mühafizə Xidmətinin 2 əməkdaşı haqqında səhlənkarlıq maddəsi ilə təhqiqat başlayıb.
İstintaqın versiyasına əsasən, avqustun 20-də Xabarovsk şəhərindəki ticarət mərkəzinin mühafizəçisi binanın qarşısında insanların dava üçün toplandığını görərək, həyəcan siqnalını işə salıb. Hadisə yerinə gələn İdarədənkənar Mühafizə Xidmətinin 2 əməkdaşının gözünün qarşısında azərbaycanlı Anar Allahverənov və rusiyalı idmançı Andrey Draçyov arasında münaqişə baş verib. Azərbaycanlı qarşı tərəfə ayaq və əlləri ilə zərbələr endirib. Mühafizə əməkdaşları öz vəzifələrini yerinə yetirməyərək onlara müdaxilə etməyib, davanı törədən şəxsi saxlamayıb və hadisə yerini tərk ediblər.
Daha sonra tərəflər arasında münaqişə davam edib və Anar Allahverənov Andrey Draçyova ölümcül zərbələr endirib. Ölümün səbəbi kəllə-beyin travması olub. Hadisədən dərhal sonra şübhəli şəxs qaçıb və o, federal axtarışa verilib. Hazırda onun tapılması üçün pul mükafatı təyin edilib.
E.Ə.
www.oxu.az
"
"Başı telefona qarışan sürücü çuxura düşdü – VİDEOHadisə Çinin Beyxay şəhərində baş verib.
Oxu.Az xarici mətbuata istinadən xəbər verir ki, gecə vaxtı yolların birində asfalt çöküb. Həmin yerə yaxınlaşan moped sürücüsünün başı telefona o qədər qarışıb ki, o, maneəni görməyərək, çuxura düşüb. Köməyə gələn insanlar sürücünü oradan çıxara biliblər.

 
E.C.
www.oxu.az
"
"İnquşetiyada 24 Azərbaycan vətəndaşı saxlanılıbİnquşetiyada qanunsuz əmək fəaliyyətinə görə 24 Azərbaycan vətəndaşı saxlanılıb.
Oxu.Az-ın məlumatına görə, bunu Report İnquşetiya Respublikası Daxili İşlər Nazirliyinin mətbuat xidmətinə istinadən xəbər verir.
Pozuntular Nazranda aparılan yoxlamalar nəticəsində aşkar edilib.
Qanunu pozanların hamısı polis əməkdaşları tərəfindən saxlanılıb, məlumatlar bazasında yoxlanılıb. Onlar barəsində inzibati protokollar hazırlanıb. Sanksiyalara əsasən, saxlanılanlar sonradan Rusiyadan çıxarılmaqla 5 min rubla qədər cərimələnəcəklər. Tərtib edilən inzibati materiallar müvafiq prosessual qərarın qəbulu üçün Maqasski rayon məhkəməsinə verilib.
Əcnəbiləri qanunsuz şəkildə işə götürən tikinti şirkəti barəsində isə inzibati icraata başlanılıb.
www.oxu.az
"
"Kral tətilinə 100 milyon dollar xərclədi - FOTOLARSəudi Ərəbistanının kralı Salman Mərakeşdə keçirdiyi 1 ay ərzində 100 milyon dollardan çox pul xərcləyib
Oxu.Az xarici mətbuata istinadən məlumat verir ki, kral istirahətini ölkənin şimal-qərbində yerləşən Tanjer şəhərində, 30 hektar ərazidə yerləşən şəxsi sarayında keçirib. Onu müşahidə edən 1000 nəfər yaxını üçün 200-dən artıq avtomobil icarəyə götürülüb.
Kralın 1 aylıq istirahəti Mərakeşin illik turizm gəlirlərinin 1,5 %-ni təşkil edib.

















E.C.
www.oxu.az
"
"Çində “Xato” qasırğası 12 nəfərin həyatına son qoyduÇinin cənubunda “Xato” qasırğası 12 nəfərin həyatına son qoyub.
Oxu.Az-ın APA-ya istinadən verdiyi xəbərə görə, təbii fəlakət həmçinin Çinin xüsusi inzibati rayonu Makao, Honkonq, eləcə də Quandun və Futszyan əyalətlərini əhatə edib.
Qasırğa ilə əlaqədar 27 min nəfər müvəqqəti sığınacaqlara yerləşdirilib, 664 hektar kənd təsərrüfatı sahələrinə ziyan dəyib.
Avqustun 19-da Çinin Quansi Cuan Muxtar rayonunda davam edən leysan yağışları 10 nəfərin səbəb olub. 192  min nəfərin əmlakına ziyan dəyib, bir sıra yaşayış məntəqələrində avtomobil yolları dağılıb, elektrik enerjisi kəsilib, rabitə əlaqəsi pozulub.
A.S.
www.oxu.az
 
"
"ABŞ nüvə yükü daşıya bilən qitələrarası qanadlı raketlər hazırlayacaqABŞ-ın “Lockheed Martin” və “Raytheon” korporasiyaları uzaq hərəkət radiuslu bombardman təyyarələr üçün nüvə yükü daşıya bilən qanadlı raketlər hazırlayacaq.
Oxu.Az-ın APA-ya istinadən verdiyi xəbərə görə, bu barədə ABŞ Hərbi-Hava Qüvvələri mətbuat xidmətinin açıqlamasında bildirilir.
Məlumata əsasən, ilkin müqavilələrin ümumi dəyəri 900 milyon dollardır. Sonda ABŞ Hərbi-Hava Qüvvələri 1000 ədəd raketin istehsalı üçün adıçəkilən şirkətlərdən birini seçəcək.
A.S.
www.oxu.az
 
"
"Rusiyanın Sudandakı səfiri ölü tapılıbRusiyanın Sudandakı səfiri ölkənin paytaxtı Xartumda öz iqamətgahında ölü tapılıb.
Oxu.Az-ın RİA Novosti-yə istinadən məlumatına görə, Rusiya XİN məlumatı təsdiqləyib. 
Hadisənin təfərrüatları barədə məlumat verilmir.
Qeyd edək ki, 2013-cü ildən Rusiyanın Sudandakı diplomatik missiyasına Mirqayas Şirinski rəhbərlik edir.
S.B.
www.oxu.az
 
"
"Putin və Sarkisyan Qarabağı müzakirə etdilərSoçidə Rusiya lideri Vladimir Putin və Ermənistan prezidenti Serj Sarkisyan arasında görüş keçirilib.
Oxu.Az RİA Novosti nəşrinə istinadən xəbər verir ki, görüş zamanı tərəflər Dağlıq Qarabağ münaqişəsi ətrafında fikir mübadiləsi aparıblar, həmçinin Avrasiya İqtisadi Birliyi və Kollektiv Təhlükəsizlik Müqaviləsi çərçivəsində inkişaf perspektivlərini müzakirə ediblər.
“Biz siyasi dialoqu intensiv şəkildə davam etdiririk, iqtisadiyyat, təhlükəsizlik və hərb işi sahəsində qarşılıqlı əməkdaşlıq mövcuddur. Biz həmçinin beynəlxalq təşkilatlar və birliklər çərçivəsində aktiv əməkdaşlıq edirik”, - Putin deyib.  
S.B.
www.oxu.az
"
"ABŞ-ın Rusiyadakı səfiri: Mən cənab düşbərə olmuşam ABŞ-nın Rusiyadakı səfiri Con Tefft öz fəaliyyətinin yekunları barədə danışarkən özünü ""cənab düşbərəyə"" bənzədib.
Oxu.Az Lenta-ya istinadən xəbər verir ki, səfir Rusiyanın istənilən bölgəsinə gedəndə, yerli sakinlər ona məhz rus mətbəxinin bu təamının dadmağa təklif edir.
""Deyəsən, mən cənab Düşbərəyə çevrilmişəm,""-deyə amerikalı diplomat söyləyib. O, ABŞ-a qayıdarkən, rus və gürcü mətbəxinə aid restoranlara baş çəkəcəyni əlavə edib.
Qeyd edək ki, hələ 2015-ci ildə Rusiyada diplomatik fəaliyyətə başlayan  səfir düşbərəyə olan sevgisini Facebook-dakı yazı ilə ifadə etmişdi. 2016-ci ildə isə o, Rusiyada səfərdə olan ABŞ dövlət katibinin Avropa və Avrasiya məsələlər üzrə köməkçisi Viktoriya Nuland ilə birgə yerli restoranların birində məhz düşbərə dadıb.
İ.F.
www.oxu.az
"
"“Beşiktaş” prezidentinin azərbaycanlı sevgilisi - FOTOTürkiyənin “Beşiktaş” klubunun prezidenti Fikrət Orman sevgilisi ilə gündəmə gəlib.
Oxu.Az Yenicag.az-a istinadla xəbər verir ki, İstanbul klubunun rəhbəri əslən azərbaycanlı olan ukraynalı Ülviyyə Alekslə istirahət üçün əvvəlcə Bodruma, daha sonra isə Yunanıstana yollanıb.
Qeyd edək ki, Ülviyyə 4 ildir ki, İstanbula yaşayır. O, “Beşiktaş”a azarkeşlik etməklə tanınır. Yayılan məlumata görə, klub prezidenti sevgilisi Ülviyyəyə modelin adı yazılan 99 nömrəli forma da hədiyyə edib.











A.S.
www.oxu.az
 
 
"
"Gürcüstanın müdafiə naziri Azərbaycana minnətdarlıq edibGürcüstanın müdafiə naziri Levan İzoriya ölkə ərazisində davam edən güclü yanğınların söndürülməsində Azərbaycanın göstərdiyi köməyi yüksək qiymətləndirib.
Oxu.Az-ın APA-ya istinadən məlumatına görə, nazir Gürcüstan hökuməti və xalqı adından Azərbaycana təşəkkür edib: “Azərbaycana bizə göstərdiyi qardaşlıq köməyinə görə minnətdarıq. Yanğınlarla bağlı monitorinqi məhz Azərbaycan tərəfinin göndərdiyi helikopterlə həyata keçirmişik. Yüksək əməkdaşlıq sayəsində yanğın ocaqlarını birgə müəyyən etməyə nail olmuşuq”.
Nazir deyib ki, yanğın ocaqları minimallaşdırılsa da, külək yanğının qarşısının tam alınmasına mane olur: “Azərbaycan və digər ölkələrin göstərdiyi kömək sayəsində yanğın ərazisinə yaxın yaşayan əhalinin təhlükəsizliyini təmin etmək üçün əlimizdən gələni edəcəyik”.
N.O.
www.oxu.az
"
"Şimali Koreya televiziyasında ABŞ-a “nüvə zərbələri endirdilər” – VİDEOKoreya Xalq Demokratik Respublikasının mərkəzi telekanalında ABŞ-a nüvə zərbələrinin necə endirilməsi haqqında süjet hazırlanıb.
Oxu.Az xəbər verir ki, videoçarxda “Xvason-12” ballistik raketlərinin ABŞ-ın Quam adasına tərəf uçduğu əksini tapıb.
Süjetdə ABŞ prezidenti Donald Trampla bağlı səhnələr yer alıb. Məsələn, Tramp qəbiristanda dayanıb xaçlara baxır, ABŞ-ın vitse-prezidenti Mayk Pens isə alova bürünüb. 
“ABŞ siyasətçiləri iki dəfə düşünməlidirlər və müharibənin aşkar nəticəsini dərk etməlidirlər”, - deyə videorolikdə diktor xəbərdarlıq edir.


N.О.
www.oxu.az
"
"ABŞ kəşfiyyatının rusiyalıların internet trafikinə çıxışı varRusiya hakimiyyəti düşünür ki, ABŞ xüsusi xidmət orqanlarının rusiyalıların internet trafikinə çıxışı ola bilər. Bu səbəblə hökumət mobil operatorları bu trafiki Rusiya kənarından ölkə içərisinə yönəltməyə məcbur etmək istəyir.
Oxu.Az xəbər verir ki, bu barədə İKT.lent.az “Vedomosti” qəzetinə istinadən məlumat verir.
Məmurlardan biri bildirib ki, Avropada (xüsusilə də Stokholmda) ABŞ Milli Təhlükəsizlik Agentliyinin böyük mərkəzi mövcuddur və bu mərkəzin iri internet trafiki nöqtələrinə çıxışı var. ABŞ xüsusi xidmət orqanları bu nöqtələrdən məlumatları toplamaq, onların şifrələrini “qırmaq” və açar sözləri axtarışa verib, lazımi bilgiləri əldə etmək imkanına malikdirlər.
Ayrı-ayrı istifadəçilərin şəxsi məlumatları ilə yanaşı, xaricdəki internet trafikinə istifadəçilərin bank əməliyyatları, eləcə də, dövlət əhəmiyyətli məlumatlar, məmurların yazışmaları da daxil olur. Rusiyalıların trafiki onların xarici xidmətlər və resurslarla əlaqəsi zamanı da xaricilərin əllərinə düşür. Bundan başqa, hətta Rusiya ərazisindəki resurslarla əlaqə zamanı da məlumatlar ölkə xaricinə çıxır.
Rusiyanın daxili trafikinin xaricdəki mübadilə nöqtələri vasitəsilə ötürülməsi probleminin mövcudluğunu iri rabitə operatorlarından biri də təsdiqləyib.
“Rostelekom”un qiymətləndirilməsinə görə, Rusiya daxilindəki internet trafikinin 20 faizi ölkədən xaricə çıxır.
N.О.
www.oxu.az
"
"Yəməni bombaladılar: 30 ölüSəudiyyə Ərəbistanı Yəməni bombalayıb.
Oxu.Az Reuters-ə istinadən xəbər verir ki, bombaların biri Yəmənin paytaxtı Sənada yerləşən hotelə düşüb.
Bombardman nəticəsində ən azı 30 nəfər həlak olub. 
E.Ə.
www.oxu.az
"
"Gürcüstan prezidenti: Azərbaycanlılar əsl dostlarımız olduqlarını göstərdilər""Azərbaycanlılar, türkiyəlilər, belaruslar əsl dostlarımız olduqlarını göstərdilər.""
Oxu.Az Report-a istinadən xəbər verir ki, bunu bu gün Borjomi qoruğunda yanğının söndürülməsi üzrə qərargaha gələn Gürcüstan Prezidenti Georgi Marqvelaşvili deyib.
Onun sözlərinə görə, yanğının tam söndürülməsinə qoruqda bir neçə yanğın ocağının yaranması çətinlik yaradır.
Azərbaycan da daxil olmaqla, xarici ölkələrdən yardım haqqında danışan G.Marqvelaşvili belə anlarda bir-birinə dəstək verməyin vacib olduğunu bildirib: ""Müraciətimizə bu cür mehribanlıqla cavab verən və yardım edən bütün dostlara ""çox sağ olun"" deyirəm.""
Gürcüstanın dövlət başçısı hazırda yanğının lokallaşdırıldığın, amma onun tam söndürülməsi üçün hələ zamana ehtiyac olduğunu bildirib.
Qeyd edək ki, Daba kəndi yaxınlığında yerləşən meşədə yanğın avqustun 20-də baş verib. Yanğınsöndürənlər hələ də yanğını söndürməyə çalışırlar. Vəziyyəti dağlıq relyef, külək və quru hava mürəkkəbləşdirir. Yanğının söndürülməsində təqribən 400 yanğınsöndürən-xilasedici, 100 meşəbəyi, eləcə də Gürcüstan Daxili İşlər Nazirliyinin xüsusi tapşırıqlar departamentinin 500 əməkdaşı, Gürcüstan və Azərbaycan aviasiyası iştirak edir.
www.oxu.az
"
"Türkiyədə futbol matçı zamanı telefonla danışan polis meydana girib - VİDEOFutbol üzrə Türkiyə kubokunun I turu çərçivəsində keçirilən “Sinopspor” – “Yeni Amasyaspor” oyununda maraqlı hadisə baş verib.
Oxu.Az-ın “Report”a istinadən məlumatına görə, avqustun 22-də baş tutan görüşün 81-ci dəqiqəsində təhlükəsizliyə cavadeh olan polis məmuru telefonla danışa-danışa meydan girib. O, yan xətt hakiminin işarəsindən sonra qazonu tərk edib.

Qeyd edək ki, qarşılaşma meydan sahiblərinin 4:2 hesablı qələbəsi ilə yekunlaşıb.
N.O.
www.oxu.az
"
"Səudiyyə Ərəbistanında polis yeniyetməni “Makareno”ya görə saxladı – VİDEOSəudiyyə Ərəbistanında polis 14 yaşlı gənci Cədda şəhərindəki avtomobil keçidində 1990-cı illin hiti olan “Makareno”nun musiqisi altında rəqs etdiyi üçün saxlayıb. 
Oxu.Az-ın məlumatına görə, gəncin saxlanılmasına səbəb kimi “onun ictimai yerdə ədəbsiz hərəkət etməsi” və nəqliyyatın işinə maneə yaratması göstərilir. Yeniyetmənin adı və milliyyəti açıqlanmır.
Bir müddət sonra yeniyetmə və onun qəyyumu xəbərdarlıq alaraq buraxılıb. 
“Makarena” mahnısı Səudiyyə Ərəbistanında rəsmi qadağan olunub. Çünki yerli hakimiyyət hesab edir ki, o, narkotikdən istifadəni təbliğ edir.

N.О.
www.oxu.az
"
"Əfqanıstanda terror – Ölən və yaralananlar varƏfqanıstanın cənubunda yerləşən Ləşkərgah şəhərində terrorçu-kamikadzenin hücumu nəticəsində 30-a yaxın insan ölüb və yaralanıb.
Bu barədə Oxu.Az RİA Novosti-yə  istinadən xəbər verir.
Məlumata əsasən, partlayış polis bölməsinin yaxınlığında baş verib. Partlayışdan ən çox hadisə yerinin yaxınlığında yerləşən mədrəsənin tələbələri zərər çəkiblər.
Partlayışa görə məsuliyyəti ""Taliban"" qruplaşması üzərinə götürüb.
N.O.
www.oxu.az
"
"Dolu Ali Ağaoğlunun milyon dollarlıq avtomobillərinə ziyan vurub-VİDEO İyulun 27-də İstanbulda baş verən dolu yağışı iş adamı, milyarder Ali Ağaoğlunun milyon dollar dəyərindəki avtomobilinə ziyan vurub.
Oxu.Az xəbər verir ki, milyarder avtomobilinin təmiri uçun İngiltərədən xüsusi  qrup dəvət edib.
Qeyd edək ki, A.Ağaoğluya məxsus dörd avtomobilin - “Rolls Royce”, “Bentley”, “Aston Martin” və “Lamborghini”nin pəncərələri qırılıb, avtomobillərin yuxarı hissəsinə zərər dəyib. 700 min lirəlik zərəri sığorta şirkəti qarşılayıb.

L.Ə.
www.oxu.az 
"
"Dünya çempionunu öldürən azərbaycanlının yerini deyənə YARIM MİLYON MÜKAFAT Rusiya Daxili İşlər Nazirliyinin Xabarovsk vilayəti üzrə idarəsi pauerliftinq üzrə dünya çempionu Andrey Draçyovu öldürən azərbaycanlının yeri barədə məlumatın müqabilində 500 min rubl (14 min manatdan artıq) pul mükafatı təyin edib.
Oxu.Az APA-ya istinadən xəbər verir ki, bu barədə idarənin saytında məlumat verilib. Məlumatda bildirilir ki, qəsdən adam öldürmə maddəsi ilə 1991-ci il təvəllüdlü Anar Allahverənov axtarışdadır.
Mükafat federal axtarışa verilmiş bu şəxsin saxlanılmasına kömək edəcək informasiyaya görə veriləcək. Güc strukturu məlumat verən şəxsin kimliyinin gizli saxlanılacağına zəmanət verir.
Qeyd edək ki, avqustun 20-də azərbaycanlı döyüş ustası Anar Allahverənov ona “çuşka” dediyi üçün pauerliftinq üzrə dünya çempionu Andrey Draçyovu döyərək öldürüb. Ölüm anı müşahidə kameralarında qeydə alınıb.
İ.F.
www.oxu.az
"
"Rusiyada zavodda insident: 3 ölü, 2 yaralıRusiyanın Nijni Novqorod şəhərində “QAZ” avtomobil zavodunun ərazisində bir kişi bıçaqla insanlara hücum edərək 3 nəfəri öldürüb, 2 nəfəri ağır yaralayıb.
Oxu.Az Report-a istinadən xəbər verir ki, həmin şəxs zavodun keçmiş işçisi olub.
Ehtimal olunur ki, zavod rəhbərliyinin onu işdən çıxması hücumun əsas səbəbidir. Məlumata görə, həmin şəxs zavod rəhbərliyinə hücum etməklə işdən çıxarılmasının qisasını alıb.
“O, işə gəlmişdi. Ona dedilər ki, işdən çıxarılıb. O da özünü saxlaya bilməyib, bu hadisəni törətdi”, - deyə zavodun əməkdaşlarından biri bildirib.
Hadisə yerinə təcili tibbi yardım maşınları və həkimlər cəlb olunub.
Hələlik hüquq-mühafizə orqanları rəsmi açıqlama verməyib. Hadisəni törətməkdə şübhəli bilinən şəxsin axtarışı davam edir.
İ.F.
www.oxu.az
"
"Türkiyədə keçiriləcək prezident seçkilərində Ərdoğanın ilk rəqibi məlum olubTürkiyədə 2019-cu il prezident seçkilərində mövcud dövlət başçısı, Ədalət və İnkişaf Partiyasının (AKP) lideri Rəcəb Tayyib Ərdoğanın ilk rəqibi bəlli olub.
Oxu.Az APA-ya istinadən xəbər verir ki, Milliyyətçi Hərəkat Partiyasından (MHP) xaric edilən və hazırda yeni siyasi partiyanın yaradılması ilə məşğul olan sabiq daxili işlər naziri Meral Akşenerin prezidentliyə namizəd olacağı açıqlanıb. Bunu qurulmaqda olan yeni partiyanın lider heyətində təmsil olunan, avqustun 22-də MHP-dən istefa vermiş sabiq nazir Koray Aydın “Fox TV”-nin efirində deyib. K. Aydın bildirib ki, R. T. Ərdoğanın M. Akşener qarşısında qələbə şansı yoxdur: “Rəy sorğularına əsasən, bütün partiyalar öz namizədi ilə seçkiyə qatılacağı təqdirdə, Ərdoğan ilk turda qalib gələ bilmir. İkinci tura Ərdoğanla birlikdə Akşenerin çıxması qətidir. Bu turda isə Ərdoğan Akşeneri məğlub edə bilməz”.
Qeyd edək ki, Meral Akşenerin liderliyi ilə qurulmaqda olan yeni siyasi partiyanın oktyabrın 29-da – Cümhuriyyət bayramında Samsun şəhərində elan olunacağı gözlənilir. Yeni siyasi qüvvənin nüvəsini MHP-dən xaric olunan və istefa verən şəxslər təşkil etsə də, partiyanın mərkəzçi cizgidə olacağı və bütün təbəqələri öz ətrafında toplamağa çalışacağı bildirilir. Partiyanın adı hələlik məlum deyil.
Onu da əlavə edək ki, Türkiyədə 16 aprel 2017-ci il tarixli referendumda qəbul olunan Konstitusiya dəyişikliyi 2019-cu il prezident seçkilərindən sonra qüvvəyə minəcək. Türkiyə məhz bu seçkilərdən sonra rəsmən prezident üsul-idarəsinə keçəcək.
İ.F.
www.oxu.az
"
"Gürcüstanda ağır qəza: 28 nəfər xəsarət alıbGürcüstanın Quriya şəhəri ilə Acariya Respublikasını birləşdirən avtomobil yolunda iki sərnişin mikroavtobusunun toqquşması nəticəsində 28 nəfər xəsarət alıb.
Oxu.Az Report-a istinadən xəbər verir ki, qəza Quriyanın Qara dəniz sahilində yerləşən Şekvetili kurort qəsəbəsində baş verib.
İnformasiyaya əsasən, xəsarət alanlar Acariyanın Kobuleti şəhər xəstəxanasına yerləşdiriliblər. Məlumata görə, yaralıların 4-nün vəziyyəti ağırdır.
Hadisə ilə bağlı araşdırma aparılır. Qəzanın törədilməsində günahı olan sürücünü cərimə və ya 4 ilədək azadlıqdan məhrumetmə cəzası gözləyir.
İ.F.
www.oxu.az
"
"Nüsrət Gökçənin “erməni sevgisi” azərbaycanlıları qəzəbləndirdi – VİDEO“Duz tökmə” hərəkəti ilə qısa vaxt ərzində internetdə fenomenə çevrilən türk aşpaz Nüsrət Gökçenin öz ""Instagram"" hesabında paylaşdığı görüntülər azərbaycanlıların qəzəbinə səbəb olub.
Oxu.Az-ın xəbərinə görə, videoda  Nüsrət ermənilərin “Migena” mahnısının sədaları altında rəqs edib.
Videoya 34 mindən çox istifadəçi şərh yazıb. Əksəriyyəti azərbaycanlılar olan istifadəçilər Nüsrətdən bu görüntüləri silməsini istəyiblər. Lakin Nüsrət Gökçə onların rəylərini nəzərə almayıb.
Qeyd edilir ki, Nüsrət hətta Bodrumdakı restoranında da erməni mahnılarını oxudub. Orada istirahət edən azərbaycanlılar isə buna etiraz əlaməti olaraq məkanı tərk ediblər.
Azərbaycanlı sosial şəbəkə istifadəçiləri Nüsrətin ermənilərə olan bu “sevgisini” anlamadıqlarını bildiriblər. Həmyerlilərimiz Türkiyədə erməni mahnılarını dinləmək məcburiyyətində qaldıqlarına görə narazıdırlar. 
Nüsrət Gökçə isə bildirib ki, ""Instagram""da paylaşdığı videonu silməyəcək və Bodrumdakı restoranlarında hansı mahnını istəyir, onu da dinləyəcək.
Azərbaycanlılar sosial şəbəkələrdə kütləvi şəkildə Nüsrət Gökçəyə məxsus obyektlərdən uzaq durmağı təbliğ edirlər. 

S.B.
www.oxu.az
"
" Qvineyada zibil yığını sürüşüb – Ölənlər varQvineyada zibil poliqonunda sürüşmə nəticəsində ən azı səkkiz nəfər həyatını itirib.
Oxu.Az bu barədə ""Voice of America""ya istinadən xəbər verir.
Məlumata əsasən, on nəfər müxtəlif dərəcəli xəsarət alıb. Hadisə Qvineyanın paytaxtı Konakra yaxınlığında baş verib.
Sürüşməyə güclü yağışlar səbəb olub.
N.О.
www.oxu.az
"
"Maduro Papadan ABŞ-ın hücumunun qarşısını almaq üçün kömək istəyibVenesuela prezidenti Nikolas Maduro Roma Papası Fransiskə müraciət edərək ABŞ-ın hücumunun qarşısını almaqda kömək istəyib.
Oxu.Az-ın Report-a istinadən məlumatına görə, bu barədə ""RİA Novosti"" məlumat yayıb.
""Qoy Roma Papası bizə Trampın Venesuelaya hücumunun qarşısını almağa və müxalifətlə qarşılıqlı hörmətə əsaslanan dialoqun təşkil edilməsinə kömək etsin"", - deyə Maduro Karakasda keçirdiyi mətbuat konfransında bildirib.
Qeyd edək ki, ABŞ prezidenti Donald Tramp Venesuelaya hücum edəcəyi ilə hədələyib.
Daha əvvəl Venesuelada ölkə konstitusiyasına dəyişiklikləri hazırlamaqla məşğul olacaq Milli Müəssislər Məclisinə seçkilər keçirilib. Bu orqanın çağırışı prezidentin təşəbbüsü ilə olub.
Müxalifət Milli Müəssislər Məclisinin referendum yolu ilə çağırılması zəruriliyini əsas gətirərək seçkilərin nəticələrini tanımayıb. 
N.О.
www.oxu.az
"
"Hindistanda qatarın relsdən çıxması nəticəsində 74 nəfər xəsarət aldıHindistanın Uttar-Pradeş ştatında ekspress qatarın relsdən çıxması nəticəsində 74 nəfər xəsarət alıb, onlardan 4-nün vəziyyəti ağırdır.
Oxu.Az-ın APA-ya istinadən verdiyi xəbərə görə, bu gün səhər saatlarında “Kaifiyat Express” qatarı Auraya rayonunda yük maşını ilə toqquşub.
Nəticədə 8 vaqon relsdən çıxıb, onlardan biri isə aşıb.
Qəza nəticəsində ölənlər barədə hələlik məlumat verilmir.  
A.S.
www.oxu.az
 
"
"Şimali Koreya döyüş başlıqlarının sayını artıracaqŞimali Koreya lideri Kim Çen In Kimyəvi Materiallar Elmi İnstituta baş çəkərək bərk yanacaqlı raket mühərrikləri və döyüş başlıqlarının istehsalının artırılmasına dair göstəriş verib.  
Oxu.Az-ın APA-ya istinadən verdiyi xəbərə görə, bu barədə Koreyanın Mərkəzi Teleqraf Agentliyi məlumat yayıb.
“Kim Çen In elmi instituta dəqiq dəzgahlar, karbon və qarışıq materiallardan istifadə etməklə bərk yanacaqlı raket mühərrikləri və döyüş başlıqlarının istehsalını artırmağı tapşırıb”, - deyə məlumatda bildirilir.
Şimali Koreya bundan əvvəl ABŞ-ın aviabazasının yerləşdiyi Quam adasına zərbənin endirilməsi ilə bağlı hazırlıq işlərinin başa çatdırıldığını bəyan edib.
A.S.
www.oxu.az
 
"
"Liviyanın oğurlanmış keçmiş baş naziri azad edildiLiviyanın oğurlanmış keçmiş baş naziri Əli Zeydan azad edilib.
Oxu.Az Report-a istinadla xəbər verir ki, Zeydanın yaxınları artıq keçmiş baş nazirlə telefonla danışıblar.
Daha əvvəl mətbuat silahlı şəxslərin Zeydanı Liviyada oteldə oğurladıqlarını xəbər vermişdi.
Xatırladaq ki, bu, keçmiş baş nazirin üzləşdiyi ikinci xoşagəlməz haldır. Belə ki, o, 2013-cü ildə də oğurlanıb. Lakin sonradan azad edilib.
A.S.
www.oxu.az
 
"
"Putin və Sarkisyan Qarabağı müzakirə edəcəklərRusiya prezidenti Vladimir Putinlə Ermənistan prezidenti Serj Sarkisyan arasında danışıqlar keçiriləcək.
Oxu.Az Report-a istinadən xəbər verir ki, bu barədə Kremlin mətbuat xidməti məlumat yayıb.
“Gözlənilir ki, iki ölkə lideri Rusiya-Ermənistan münasibətləri, Avrasiya İqtisadi Birliyi və Kollektiv Təhlükəsizlik Müqaviləsi çərçivəsində inkişaf perspektivlərini müzakirə edəcək, həmçinin bu ilin martında Ermənistan prezidentinin Rusiyaya rəsmi səfəri zamanı əldə edilmiş razılaşmaların reallaşdırmasının gedişatına baxacaqlar”, - deyə mətbuat xidmətindən bildirilib.
Mətbuat xidmətindən qeyd edilib ki, ölkə başçıları ən mühüm beynəlxalq və regional məsələlər, o cümlədən Dağlıq Qarabağ münaqişəsinin nizamlanması ətrafında fikir mübadiləsi aparacaqlar.
Qeyd edək ki, Sarkisyan və Putin Moskvada martın ortalarında görüşüblər. Ermənistan prezidenti danışıqların nəticələri barədə danışarkən bildirib ki, Rusiya prezidenti ilə Dağlıq Qarabağ münaqişəsi üzrə danışıqların irəliləyişi üçün vacib şərtlərin yaradılmasını müzakirə edib.
S.B.
www.oxu.az
"
"Latviyada çadraya qadağa haqqında qanun layihəsi dəstəklənibLatviyanın Nazirlər Kabineti qadınların ictimai yerlərdə üzünü tamamilə örtən geyimdə gəzməsinə  qadağa qoyan qanun layihəsini dəstəkləyib.
Oxu.Az-ın APA-ya istinadən verdiyi xəbərə görə, Ədliyyə Nazirliyinin hazırladığı sənədə əsasən,  motosikletçilər üçün kaska, xidməti öhdəliklərin yerinə yetirilməsi zamanı,  idmanda, bədii və mədəniyyət tədbirlərində iştirak etmək üçün istifadə olunan baş örtükləri, habelə hava şəraiti və ya səhhətlə əlaqədar geyilən baş örtüklərinə qadağa şamil edilmir.  
Lakin qanun layihəsi qadınların məbədlərdə və dini fəaliyyətin keçirildiyi hər-hansı məkanlarda üzlərini tamamilə örtən geyimlərdən istifadəsini qadağa etmir.
Nazirlər Kabineti qeyd edir ki, qanun layihəsi cəmiyyət üzvləri arasında açıq ünsiyyət qurmaq məqsədi ilə qəbul olunub. “Qanun layihəsi cəmiyyət üzvləri arasında birlik və harmonikliyin yaradılması məqsədini güdür”, - deyə hökumətdə bildirilir.
Qanun layihəsi təsdiqlənməsi üçün Seymə təqdim edilib.    
S.B.
www.oxu.az
"
"Türkiyədə yeddi general və bir admiral istefaya getdiTürkiyədə yeddi general və bir admiral təyinat ərəfəsində istefaya buraxılmaları barədə rəhbərliyə müraciət edib.
Oxu.Az virtualaz-a istinadən xəbər verir ki, bu barədə Türkiyənin Milli Müdafiə Nazirliyi məlumat yayıb. Məlumatda Türkiyə Silahlı Qüvvələrində xidmət edən yüksək rütbəli hərbçilərin könüllü şəkildə istefaya göndərilmək istəmələri barədə müraciət etdikləri bildirilib.
Nazirlik müraciətləri araşdırıb və təsdiqləyib. Həmin hərbçilər istefaya göndərilib.
www.oxu.az
"
"Ermənistan ordusunda rüşvətErmənistan ordusunda zabitlər dolanışıq ucbatından rüşvət almaq məcburiyyətindədirlər.
Oxu.Az-ın məlumatına əsasən, işğal edilmiş Ağdərə istiqamətində yerləşən  düşmən hərbi hissəsində əsgər Avedisyan Qarik Tiqranoviç rabitə bölüyünə təyin olunması üçün 700 ABŞ dolları məbləğində rüşvət verib. 
Belə bir hadisə başqa hərbi hissədə də qeydə alındıqdan sonra, əsgərin valideyni tərəfindən yazılan narazılıq ərizəsi əsasında hərbi polis tərəfindən araşdırmalar başlanılıb. 
Həmin hərbi hissənin başqa bir alayının bölmələrindən birində, sürücü vəzifəsində xidmət edən müddətli hərbi qulluqçunun ön xətt bölməsindən xidmətini daha rahat yerə təyin olunması üçün alayın vəzifəli şəxsinə (Ohan adlı şəxsə) rüşvət təklif etməsi hadisəsi də araşdırma zamanı aşkar olunub.
N.O.
www.oxu.az
"
"Prokuror Məmmədov Poklonskayanı tutmaq istəyirRusiya Dövlət Dumasının deputatı, Krımın keçmiş prokuroru Natalya Poklonskaya azərbaycanlı prokuror Gündüz Məmmədovun hədəfindədir.
Oxu.Az Virtualaz.org-a istinadən xəbər verir ki, Ukrayna tərəfdən Krım Muxtar Respublikasının prokuroru təyin edilən Gündüz Məmmədov Poklonskaya barədə iki cinayət işi qaldırıb.
Bunlardan biri “dövlətə xəyanət”, ikincisi vəzifə səlahiyyətlərindən sui-istifadə ittihamları üzrədir.
Natalya Poklonskaya Krımın ilhaqı zamanı Rusiyanın tərəfinə keçib, o, “Krım naş” ifadəsi ilə məşhurlaşıb. Sosial şəbəkələr Krımın Rusiyaya birləşdirilməsindən sonra mətbuat konfransı keçirib, Ukrayna rəhbərliyi barədə cinayət-prosessual məcəllənin terminləri ilə zəngin açıqlamalar verən, gənc və yaraşıqlı Poklonskayanı “Krım naş” ifadəsinə görə tezliklə məşhurlaşdırıblar.
Daha sonra bu ifadə sosial şəbəkələrdə və mediada trendə çevrilib. Poklonskaya Kremlin sevimlisinə çevrilib və onu əvvəlcə Moskvaya vəzifəyə təyin ediblər, daha sonra seçkilərdə Dövlət Dumasının deputatı mandatı qazandırıblar.
Gündüz Məmmədova gəldikdə isə o, Odessa prokurorluğunda işləyib, şəhər prokuroru, vilayət prokurorunun müavini olub. Bir il əvvəl isə G.Məmmədovu inzibati ofisi Kiyevdə yerləşməklə Krım Muxtar Respublikasının prokuroru təyin ediblər.
G.Məmmədov bu vəzifəyə təyin edilməsinin bir illiyi ilə bağlı keçirdiyi mətbuat konfransında deyib ki, Natalya Poklonskaya həm dövlətə xəyanət edib, həm Krım tatarlarının Məclisinin fəaliyyətinə qanunsuz olaraq qadağa qoyub. Onun sözlərinə görə, Poklonskaya barədə daha bir neçə cinayət epizodu araşdırılır və toplanan materiallar rəsmi ittihamın irəli sürülməsi üçün Ukrayna Baş Prokurorluğuna təqdim ediləcək.
N.O.
www.oxu.az
"
"Kvirikaşvili: “Gürcüstana ilk vacib kömək Azərbaycandan gəldi”Gürcüstanın baş naziri Giorgi Kvirikaşvili ölkə ərazisində davam edən meşə yanğınları ilə bağlı xüsusi bəyanatla çıxış edib.
Oxu.Az-ın APA-ya istinadən verdiyi məlumata görə, baş nazir təbii fəlakətin aradan qaldırılmasında qonşu ölkələrin göstərdiyi köməyi yüksək qiymətləndirib. “Gürcüstana ilk vacib kömək Azərbaycandan gəldi. Dünən Azərbaycandan gələn helikopter artıq yanğının söndürülməsində iştirak edir. Türkiyənin göndərdiyi iki helikopter də tezliklə prosesə qoşulacaq. Ermənistan da yanğınsöndürmə briqadaları göndərib”, - deyə G.Kvirikaşvili söyləyib.
Hökumət başçısı qeyd edib ki, Rusiya tərəfi də Gürcüstana kömək göstərməyə hazırdır, lakin onların yardımına ehtiyac yoxdur.
Qeyd edək ki, Gürcüstanda meşə yanğınları avqustun 20-də, günün ikinci yarısından başlayıb. Ərazidə əsən külək yanğının tam söndürülməsinə imkan vermir. Yanğınla bağlı xüsusi qərargah fəaliyyət göstərir.
www.oxu.az
"
"Türkiyə millisinin keçmiş qapıçısı həbs edildi - FETÖ işiTürkiyə milli komandasının keçmiş qapıçısı Ömər Çatkıç həbs olunub.
 Oxu.Az-ın haberturk-ə istinadən verdiyi xəbərə  görə, onun FETÖ-çülərə məxsus ""Bylock"" sosial şəbəkəsinin üzvü olduğu deyilir..
 Qeyd edək ki, Ö.Çatkıç 1992-1993-cü ildə Türkiyə millisində, “Bursaspor” və “Antalyaspor” kimi klunlarda forma geyinib.
A.H.
www.oxu.az
"
"Gürcüstan prezidentindən Azərbaycana təşəkkürGürcüstan prezidenti Giorgi Marqvelaşvili ölkə ərazisində davam edən meşə yanğınlarının söndürülməsində göstərdikləri köməyə görə qonşu ölkələrə təşəkkür edib.
Oxu.Az-ın APA-ya istinadən məlumatına görə, bu barədə dövlət başçısı keçirdiyi brifinqdə deyib. 
“Mən, təbii fəlakətin aradan qaldırılmasında bizə kömək edən Azərbaycan və Türkiyəyə minnətdarlığımı bildirirəm”, - deyə o, söyləyib.
Prezident qeyd edib ki, yanğının aradan qaldırılması üçün bütün dövlət resursları səfərbər edilib. O, əhaliyə müraciət edərək yaşayış məntəqələrinin təhlükə altında olmadığını diqqətə çatdırıb.
Qeyd edək ki, Gürcüstanda meşə yanğınları avqustun 20-də günün ikinci yarısından başlayıb. Ərazidə əsən külək yanğının tam söndürülməsinə imkan vermir. Yanğınla bağlı xüsusi qərargah fəaliyyət göstərir. Yanğının söndürülməsi prosesində Azərbaycan Fövqəladə Hallar Nazirliyinin helikopteri də iştirak edir. Bu gün Türkiyənin iki helikopterinin də yanğının aradan qaldırılmasına cəlb olunacağı gözlənilir.
N.О.
www.oxu.az
"
"Moskvada ABŞ səfirliyinin qarşısında viza almaq istəyənlərin uzun növbəsi yaranıbABŞ-ın Moskvadakı səfirliyinin binası qarşısında viza almaq istəyənlərin uzun növbəsi yaranıb.
Oxu.Az-ın məlumatına əsasən, bu barədə Report RİA “Novosti”yə istinadən xəbər verir.
Xatırladaq ki, avqustun 22-i diplomatik nümayəndəliyin Rusiya vətəndaşlarına viza verməsi ilə bağlı sonuncu gündür.
Sentyabrın 1-də isə vizaların verilməsində fasilə olacaq. Bu səbəbdən də səfirliyin binası qarşısında uzun növbə yaranıb. Həmin insanların arasında viza almaq üçün müsahibəyə, yaxud hazır vizanı almaq üçün gələnlər də var. Sənədlər və ziyarətçilər yoxlanıldıqdan sonra onları səfirliyin binasına buraxırlar.
Məlumata görə, növbədə dayananlar viza alacaqlarına ümid edirlər.
Dünyanın bütün ölkələrində ABŞ səfirliyinə viza almaq üçün müraciət edənlərə vaxt təyin olunur. Bu baxımdan, növbədə dayananların hamısına viza veriləcəyi ehtimal edilir.
Qeyd edək ki, ABŞ səfirliyi Rusiyada qeyri-immiqrasiya vizalarının verilməsini dayandırır.
Bu il sentyabrın 1-dən etibarən turist, iş vizalarının verilməsi yalnız Moskvada həyata keçiriləcək. 
Xatırladaq ki, iyulun 30-da Rusiya prezidenti Vladimir Putin ABŞ-ın Rusiyadakı diplomatlarının sayının 755 nəfər azalacağını və Rusiyanın ABŞ-dakı diplomatlarının sayı qədər - 455 nəfər saxlanılacağını bildirib. Bu tədbirlər ABŞ-ın Rusiya əleyhinə sanksiyalar qəbul etməsi və 2017-ci ilin əvvəlində rusiyalı diplomatların ölkədən çıxarılmasına cavab olub.
N.O.
www.oxu.az
"
"Ermənistan ordusunun zabiti iki əsgəri döyübErmənistan silahlı qüvvələrinin işğal olunan Azərbaycan ərazilərində yerləşən bölmələrində növbəti cinayət hadisəsi qeydə alınıb.
Oxu.Az xəbər verir ki, Madagiz hərbi bazasında şəxsi heyət arasında nizamnamədən kənar qarşılıqlı münasibətlərin pozulması nəticəsində əsgərlər Asatryan və Arsen Markaryan ciddi bədən xəsarətləri alıblar. 
Xidməti vəzifələrini yerinə yetirən alayın 4-cü taborunun hər iki əsgəri yuyunma yerinin təmizlənməsindən imtina etdikləri üçün tağım komandiri Aşot Gevorkyan tərəfindən vəhşicəsinə döyülərək hospitala yerləşdiriliblər. Bundan əlavə, məlum olub ki, elə həmin gün bu alayın 2-ci taborunun əsgəri Qaqik Martirosyanın da hələlik naməlum şəraitdə barmağı sındığı üçün hospitala aparılıb.
Ağdərə ətrafında yerləşən digər bölmədə odlu silahdan istifadə qaydalarının pozulması səbəbindən Hraç adlı əsgər barəsində açılan cinayət işi ilə əlaqədar hərbi qulluqçular Aram Mardinyan, Alyoşa Barseğyan, Apres Qriqoryan və Harutyun Hakopyan istintaqa cəlb olunublar.
Yenə də Ağdərədə yerləşən işğalçı ordunun hərbi hissədə müqavilə əsasında xidmət edən hərbi qulluqçu Armen Yeğazaryan tərəfindən kiçik rütbəli zabitin döyülməsi, o cümlədən fərarilik və mobil telefondan istifadə etmə faktları üzrə cinayət işləri açılıb.
N.O.
www.oxu.az
"
"Artıq evlilik verilişləri yayımlanmayacaqRTÜK (Radyo ve Televizyon Üst Kurulu) rəsmisi Murat Ellialtı Türkiyə mediasına müsahibəsində “Artıq evlilik proqramları olmayacaq” deyib.
Oxu.Az-ın xəbərinə görə, evlilik proqramları ilə əlaqədar digər sualları da cavablandıran M.Ellialtı bu cür verilişləri nümayiş etdirənlərin ağır şəkildə cəzalandırlacağını bildirib.
“Yayımçılarla görüşdük, yeni mövsümdə evlilik proqramları başqa formatda yayımlanacaq. Ötən mövsümdə nümayiş olunan evlilik proqramlarına bənzər verilişlər yayımlayan telekanallar çox ağır cəzalandırılacaq”, - deyə o bildirib.
Aytən Sadıqzadə
www.oxu.az
"
"Tramp dünyada demokratiya qurmaq üçün ordudan istifadə etməyəcəyinə söz verdiABŞ bundan sonra dünyada demokratiya qurmaq üçün ordudan istifadə etməyəcək.
Oxu.Az-ın APA-ya istinadən verdiyi xəbərə görə, bunu ABŞ prezidenti Donald Tramp Virciniya ştatındakı “Fort Mayer” hərbi bazasında çıxış edərkən bəyan edib.
Onun sözlərinə görə, bundan sonra ABŞ ümumi maraqları təmin etmək üçün müttəfiq və tərəfdaşları ilə əməkdaşlığa üstünlük verəcək. 
“Biz başqalarından həyat tərzlərini dəyişdirməyi tələb etmirik, yalnız uşaqlarımızın daha yaxşı yaşamasına imkan verə biləcək ümumi məqsədlərə sadiq qalmağa çağırırıq. İstənilən qərar verilərkən bu prinsipial yanaşma əsas olaraq qalacaq”, - deyə D.Tramp vurğulayıb.
N.О.
www.oxu.az
"
"ABŞ-da məhkəmə hakimi cinayətkarı güllələyibABŞ-ın Ohayo ştatında məhkəmə hakimi özünü müdafiə etməkdən ötrü silahdan istifadə edib və ona hücum etmiş cinayətkarı güllələyib.
Oxu.Az Report-a istinadən xəbər verir ki, bu barədə ""Washington Post"" qəzeti məlumat yayıb.
Nəşrin məlumatına görə, hadisə Styubenvill şəhərində, məhkəmə binasının yanında baş verib. Cozef Brazziz işə gələrkən məhkəmə binasının yanında onu gözləyən cinayətkar hakimə atəş açıb. Lakin Brazziz özünü itirməyib. O, tapançasını çıxararaq cavab atəşi açıb. Nəticədə cinayətkar öldürülüb. Bundan əlavə, hakimin köməyinə polis də gəlib.
Nəticədə cinayətkar öldürülüb, xəsarət almış Brazziz isə xəstəxanaya çatdırılıb. Onun həyatı üçün təhlükənin olmadığı bildirilir.
N.О.
www.oxu.az
"
"Tramp Əfqanıstana daha 4000 əsgər göndərəcəkABŞ prezidenti Donald Tramp Əfqanıstanda daha 4 min ABŞ əsgərinin göndərilməsi barədə fərman imzalayıb.
Oxu.Az-ın Report-a istinadla məlumatına görə, qeyd olunur ki, Tramp Əfqanıstanda vəziyyəti hərbi yolla sabitləşdirmək istəyən üçüncü Ağ Ev rəhbəri olub.
Dövlət başçısının xalqa bununla bağlı müraciətinin yayımı yerli vaxtla saat 21:00-a nəzərdə tutulub.
A.S.
www.oxu.az
 
 
"
"Yaponiyada yük gəmisi batdı, itkin düşənlər varYaponiyanın Naqasaki prefekturası yaxınlığında yük gəmisi qəzaya uğrayıb, 5 nəfər itkin düşüb.
Oxu.Az-ın APA-ya istinadən verdiyi xəbərə görə, “Aoi Maru” adlı barja Küsü və Xirado adalarını birləşdirən ərazidə batıb.
Ekipaj üzvlərindən birini yaxınlıqda üzən gəmi xilas edib. O bildirib ki, gəminin göyərtəsində daha 5 nəfər olub. Onların taleyi hələ ki, məlum deyil.
Qəzanın səbəbləri araşdırılır.
A.S.
www.oxu.az
"
"Tramp Pakistanı ittiham etdiABŞ prezidenti Donald Tramp Pakistanı terrorçulara sığınacaq verməkdə ittiham edib.
“Pakistan tez-tez xaos, zorakılıq və terror agentlərinin sığınacağına çevrilir”, - deyə ABŞ lideri bildirib.
Oxu.Az-ın Report-a istinadla məlumatına görə, bununla yanaşı, Tramp vurğulayıb ki, İslamabadın siyasəti təhlükə təhdid edir. Çünki Pakistan və Hindistan nüvə silahına malik olan dövlətlərdir. Onların gərgin münasibətləri münaqişə dərəcəsinə qədər təhdid edir.
Ağ Ev rəhbəri qeyd edib ki, Pakistan keçmişdə ABŞ-ın dəyərli müttəfiqlərindən olub. Hər iki ölkənin hərbi qulluqçuları ümumi düşmənə qarşı mübarizə aparıblar.
A.S.
www.oxu.az
 
"
"Türkiyə hərbçiləri İraqın şimalında terrorçuları zərərsizləşdirdiTürkiyənin Hərbi Hava Qüvvələri İraqın şimalında Zap və Diyarbəkirin cənub-şərqində Kulp rayonları ərazisində terrorçuların mövqelərinə zərbələr endirib.
Oxu.Az Report-a istinadən xəbər verir ki, bu barədə Türkiyə Hərbi Qüvələrinin Baş Qərargahı məlumat yayıb.
Məlumatda qeyd olunur ki, İraqın şimalında 3 terrorçu zərərsizləşdirilib. Həmçinin terrorçuların 3 sığınacağı dağıdılıb.
Diyarbəkirdə terrorçuların mövqeyinə zərbələr pilotsuz uçuş aparatları ilə endirilib. Nəticədə 1 terrorçu məhv edilib. Onun yanında “Kalaşnikov” avtomatı, 10 dolu daraq və 4 əl qumbarası müəyyən edilib.
A.S.
www.oxu.az
 
"
"Rusiyada helikopter qayaya çırpılıbRusiyanın Krasnodar diyarında “Robinson R-66” helikopter qayaya çırpılıb.
Oxu.Az-ın APA-ya istinadən verdiyi xəbərə görə, qəza nəticəsində helikopterin pilotu ölüb.
Helikopter Anapa - Abrau-Dürso marşrutu üzrə uçarkən qəzaya uğrayıb. 
Faktla bağlı araşdırma aparılır. 
S.B.
www.oxu.az
"
"İtaliyada zəlzələ, ölən və yaralananlar var – YENİLƏNİBİtaliyanın İskya adasında baş vermiş zəlzələ zamanı azı 1 nəfər ölüb.
Oxu.Az-ın Report-a istinadən xəbərinə görə, bu barədə Rai News 24 telekanalı xəbər verib.  
Məlumata görə, ölən şəxs qoca qadındır. Qeyd edilir ki, 3,6 bal gücündə baş vermiş zəlzələ binanın dağılmasına səbəb olub. 
Lakin tələfatın bununla yekunlaşmadığı bildirilir. Xilasedicilər dağıntılar altında cəsədlərin olduğunu istisna etmirlər. 
Bundan başqa, təbii hadisə zamanı daha 3 nəfər itkin düşüb.
01:04
Avqustun 21-də axşam saatlarında İtaliyanın İskya adasında baş zəlzələ bir sıra yaşayış məntəqələrində dağıntılara səbəb olub.
Oxu.Az-ın RİA Novosti agentliyinə istinadən məlumatına görə, maqnitudası 3,6 bal olan yeraltı təkanların episentri adanın qərb sahilində, ocağı isə 10 km dərinlikdə yerləşib.
Hadisə nəticəsində xəsarət alan və itkin düşənlərin olduğu bildirilir.
Şahidlərinin sözlərinə görə, zəlzələ hiss olunub və əhali arasında təşvişə səbəb olub. İnsanlar qorxudan küçələrə çıxıblar. Bu zaman telefon şəbəkələrinin işləməməsi vəziyyəti daha da gərginləşdirib.
S.B.
www.oxu.az
"
"Azərbaycanlı rusiyalı dünya çempionunu niyə öldürdü? – SƏBƏB + FOTOXəbər verdiyimiz kimi, ötən gün azərbaycan əsilli Rusiya vətəndaşı 1992-ci il təvəllüdlü Anar Allahverənov pauerliftinq üzrə dünya çempionu Andrey Draçovu döyərək öldürüb. Xabarovsk şəhərində baş verən hadisədə təqsirli bilinən A.Allahverənovun saxlanıldığı bildirilsə də, sonrada məlumat rəsmi qurumlar tərəfindən təkzib olunub. Hazırda onun axtarışlarının davam etdirildiyi bildirilib.
Oxu.Az-ın məlumatına görə, AzVision.az hadisə ilə bağlı yeni məlumatlar əldə edib. 
Qaydasız döyüş idman növü ilə məşğul A.Allahverənovun yaxınları əməkdaşımıza bildiriblər ki, idmançılar arasında dava “çuşka” sözünün üstündə düşüb:
“Anar idmanla məşğul olsa da, sadə oğlandır. O, istəməzdi ki, belə hadisə olsun. Bildiyimizə görə Andrey Anara sataşıb, ona “çuşka” deyib. Aralarında mübahisə düşüb. Andrey nalayiq sözlər işlədib. Bundan sonra dava başlayıb. Anarın onu öldürmək niyyəti olmayıb. Sadəcə çox əsəbiləşib, hisslərini cilovlaya bilməyib. Biz indiyədək Anarın haqsız yerə kiminləsə dalaşdığını görməmişik. O, bütün günü idmanla məşğul olurdu. Dəfələrlə yarışlarda yüksək nəticələr göstərib”.














S.B.
www.oxu.az
"
"Barselona terrorunun əsas şübhəlisi tutulubİspaniyanın Barselona şəhərində terror aktı törədilməsində şübhəli bilinən Yunus Əbu Yaqub saxlanılıb. 
Oxu.Az-ın APA-ya istinadən xəbərinə görə, bu barədə İspaniyanın “La Vanguardia” qəzeti məlumat yayıb.
Məlumatda bildirilir ki, terror aktını törətməkdə əsas şübhəli sayılan Yunus Əbu Yaqub Barselona əyalətinin San-Sadurni-dAnoyya şəhərində tutulub.


AMPLIACIÓN Detenido el presunto autor del atentado en Barcelona, Younes Abouyaaqoub https://t.co/wJKJLMn6AI por @maykanavarro #ÚltimaHora
— La Vanguardia (@LaVanguardia) 21 августа 2017 г.



Qeyd edək ki, avqustun 17-də avtomobilin insanların üzərinə sürülməsi nəticəsində 15 nəfər ölüb, 130 nəfər xəsarət alıb. Terror aktını törədən şəxs hadisə yerindən qaçmışdı.
İŞİD terror qruplaşması terror aktına görə məsuliyyəti öz üzərinə götürüb.
S.B.
www.oxu.az
"
"Jirinovski Rusiya prezidenti olmaq istəyirRusiya liberal demokratlar partiyasının sədri Vladimir Jirinovski 2018-ci ildə RF prezidenti postuna seçkilərdə namizədliyini irəli sürəcək.
Oxu.Az-ın xəbərinə görə, o bu barədə “Danışır Moskva” radiosuna açıqlamasında deyib.
“İştirak edəcəyəm, mütləq”, - deputat deyib. 
Jirinovskinin fikrincə, əgər hazırki ölkə başçısı Vladimir Putin seçkilərdə iştirak etməsə, RLDP mütləq qələbə qazanacaq.
S.B.
www.oxu.az
"
"Gizli bunkerlər bağlı qalmadı... - FOTOİsveçrədə İkinci Dünya müharibəsi zamanı bunkerlərin və bomba saxlanılan yerlərin böyük şəbəkəsi yaradılıb.
Oxu.Az AZƏRTAC-a istinadla xəbər verir ki, Hitlerin hücumunun qarşısını almaq məqsədilə salınmış bu bunkerlərin sayı səkkiz min olub. İsveçrə hökuməti “soyuq müharibə” illərində həmin prosesi nəinki dayandırıb, əksinə, daha da inkişaf etdirərək yenilərini tikib.
XX əsrin axırlarına yaxın həmin proses dayandırılıb və hərbi obyektlər ictimaiyyət üçün açıq elan edilib.











www.oxu.az
"
"Kosovanın ilk baş naziri İstanbulda vəfat etdiKosovanın 1999-cu ildə BMT-yə üzv olmasından sonra baş nazir kimi fəaliyyətə başlayan və ölkənin ilk baş naziri kimi tarixə düşən Bayram Rəcəbi İstanbulda müalicə aldığı xəstəxanada dünyasını dəyişib.
Oxu.Az-ın Trend-ə istinadən məlumatına görə, Kosovada olarkən beyninə qan sızan siyasətçi bir müddət öncə Türkiyəyə müalicə məqsədilə gəlmişdi.
N.O.
www.oxu.az
"
"Rusiya xarici işlər nazirinin müavini ABŞ-a səfir təyin olunubRusiya prezidenti Vladimir Putin Rusiya xarici işlər nazirinin müavini Anatoli Antonovu ölkəsinin ABŞ-dakı səfiri təyin edib. 
Oxu.Az-ın məlumatına görə, bu barədə Report Kremlin saytına istinadən xəbər verir.
""Vladimir Putin A.Antonovu xarici işlər nazirinin müavini vəzifəsindən azad edib. Dövlət başçısı həmçinin Sergey Kislyakın Rusiyanın ABŞ-dakı səfiri və Vaşinqtonda Amerika Dövlətləri Təşkilatı yanında Rusiyanın daimi müşahidəçisi vəzifəsindən azad edilməsi haqqında sərəncam imzalayıb"", - Kremlin məlumatında deyilir.
Qeyd edək ki, A.Antonov təcrübəli diplomat kimi tanınır. O, 30 ildən çox XİN sistemində müxtəlif vəzifələrdə, əsasən, mərkəzi aparatda çalışıb. 2004-cü ildə Təhlükəsizlik və Tərksilah Məsələləri üzrə Departamentə rəhbərlik edib. 2011-ci ilin fevral ayından 2016-cı ilin dekabrına qədər müdafiə nazirinin müavini vəzifəsində çalışıb. 2015-ci ildən etibarən A.Antonov Avropa İttifaqının sanksiya siyahısına daxil edilib.
N.O.
www.oxu.az
"
"Ermənistan ordusunun hərbçisi ölüb - YENİLƏNİBAvqustun 20-də hərbi hissənin ərazisində 1991-ci il təvəllüdlü Andranik Mkrtçyan öldürülüb. 
Oxu.Az-ın məlumatına əsasən, bu barədə ""Armenpres"" agentliyinə xəbər verən Ermənistan Müdafiə Nazirliyinin mətbuat katibi Arçurun Hovannesyan yaxın vaxtlarda hərbi qulluqçunun öldürülməsi səbəbləri barədə rəsmi açıqlama veriləcəyini də bildirib. 
Erməni KİV-in əldə etdiyi məlumatda bildirilir ki, Andranik Mkrtçyan əvvəl Yerevan yaxınlığındakı hərbi hissələrdən birində xidmət edib. Oğurluq etdiyinə görə xidmət yeri Mehri şəhərində yerləşən hərbi hissəyə dəyişdirilib. Onun əvvəl nizamnamədən kənar münasibətlər nəticəsində öldürüldüyü bildirilsə də, sonradan A.Mkrtçyanın istifadəsində olan avtomat silahı çənəsinə söykəyərək intihar etdiyi iddia edilir. 
Hadisə ilə bağlı cinayət işi başlayıb, araşdırma aparılır.
12:33
Ermənistan silahlı qüvvələrinin hərbçisi ölüb.
Oxu.Az Report-a istinadən xəbər verir ki, bunu ölkənin Müdafiə Nazirliyinin mətbuat katibi Artsurun Ovannisyan bildirib.
O, KİV-ə məsələ ilə bağlı ətraflı məlumat verəcəyini vəd edib. 
N.О.
www.oxu.az
"
"Məkkədə hotel yanırSəudiyyə Ərəbistanının Məkkə şəhərindəki hotellərin birində yanğın başlayıb.
Oxu.Az Olke.Az-a istinadən xəbər verir ki, yanğın səbəbindən 600 nəfər təxliyyə edilib. İnsident Məkkə şəhərinin Əl-Əziziyə rayonunda baş verib. Məlumata əsasən, səkkizinci mərtəbədəki kondisionerin xarab olması yanğınla nəticələnib. Hoteldə qalanların böyük əksəriyyəti Türkiyə və Yəmən hacılarıdır. Onlar müqəddəs həcc ziyarəti üçün Məkkəyə təşrif buyurublar.
Qeyd edilir ki, yanğın nəticəsində xəsarət alan olmayıb.
İ.F.
www.oxu.az
"
"Rusiyada irimiqyaslı yanğın baş verib - Əhali təxliyyə olunur - VİDEORusiyanın Rostov şəhərində böyük yanğın baş verib. 
Oxu.Az-ın APA-ya istinadən verdiyi məlumata görə, yanğın 10-dan çox evi əhatə edib. Güclü külək alovu sürətlə başqa evlərə də keçirir. Artıq hadisə yerində bir neçə partlayış səsləri də eşidilib.
Hadisə yerinə yanğınsöndürmə xidməti və polis əməkdaşları cəlb olunub. Əhali təxliyyə edilir. Alov artıq 5 min kvadrat metr əraziyə yayılıb.
Yanğının söndürülməsinə ""Mi-8"" helikopteri də cəlb olunub. 

N.О.
www.oxu.az
"
"Azərbaycan Gürcüstana meşə yanğınlarının qarşısını almaq üçün helikopter göndərdiPrezident İlham Əliyevin tapşırığına əsasən, Fövqəladə Hallar Nazirliyi (FHN) Gürcüstanın Borjomi-Xaraqulsk qoruğunda baş vermiş meşə yanğınlarının söndürülməsinə kömək məqsədilə bu gün helikopter göndərib.
Oxu.Az-ın xəbərinə görə,bu barədə Olke.Az-a FHN-dən bildiriblər. Nazirliyin Aviasiya dəstəsinə məxsus helikopter qonşu ölkədəki meşə yanğınlarının söndürülməsində iştirak edəcək.
İ.F.
www.oxu.az
"
"Azərbaycanlı azyaşlı uşaqlarını oğurlayıb Bakıya yola düşdüRusiyanın Ufa şəhərində iki azyaşlı - 3 yaşlı Ruslan və 4 yaşlı Aişə itkin düşüb.
Oxu.Az Virtualaz.org-a istinadən xəbər verir ki, hadisə avqustun 20-dən 21-ə keçən gecə baş verib.
Azyaşlıların anası Yelena uşaqların itməsində onların milliyətcə azərbaycanlı olan atalarını günahlandırır. O ehtimal edir ki, uşaqlar boşanmağa qərar verdiyi əri tərəfindən oğurlana bilərlər.
“Mən üç həftə əvvəl ona boşanmaq istədiyimi bildirdim. O isə uşaqları mənə verməyəcəyini dedi. Dünən gecə saat 1-də işdən qayıtdım, gördüm ki, ev bomboşdur, avtomobil də yoxdur”, - deyə itmiş uşaqların anası qeyd edir.
Yelenanın həyat yoldaşı Bakı sakinidir və o, uşaqların itməsində ondan şübhələnir. O, körpələrlə yanaşı, özünə məxsus olan “VAZ” markalı qara rəngli avtomobilin də yoxa çıxdığını deyir. Qadın hesab edir ki, əri uşaqları da götürüb son on ildə cəmi bir dəfə getdiyi vətəninə - Azərbaycana gedib.
Qadın polis idarəsində yazdığı şikayətində ərinin A942 ТУ 102 avtomobili ilə getdiyini bildirib. Hazırda polis körpələri axtarır.
N.О.
www.oxu.az
"
"ABŞ-da yolu keçərkən SMS yazanlar cərimələnəcəkABŞ-ın Konnektikut ştatının Stemford şəhərinin yerli hakimiyyəti yoldan keçərkən SMS yazan və bununla da özünü və digərlərini təhlükəyə atan piyadalara cərimə kəsməyi təklif edib.
Oxu.Az-ın İKT.lent.az-a istinadən verdiyi məlumata görə, yeni qanun iri küçələrin ətrafında SMS yazan və telefonla danışan piyadalara aid olacaq. Buna bənzər layihə artıq Havay ştatının paytaxtı Honolulu şəhərində qəbul edilib və 2017-ci ilin oktyabrında qüvvəyə minəcək. Bu şəhərdə yolu keçərkən diqqətini smartfona yönəldən və ətrafına baxmayan piyadalar 30 dollar məbləğində cərimələnəcəklər.
Ötən il ABŞ-da piyadalar arasında qurbanların sayı 11 faiz artıb və təxminəm 6 min nəfər təşkil edib. Qanun layihəsi Konnektikutda qəbul edilərsə, çox güman ki, bu praktika bütün Amerika Birləşmiş Ştatlarının ərazisində genişlənəcək.
N.О.
www.oxu.az
"
"Rusiyada məclis yoldaşlarını qarət edən azərbaycanlı ələ keçib  30 yaşlı azərbaycanlı Rusiyanın Prikamye bölgəsidə 2016-cı ilin payızından qarətlə məşğul olub.
Oxu.Az-ın haqqin.az-a istinadən verdiyi xəbərə görə, o, 2017-ci ilin yazında saxlanılıb. Hazırda ziyan çəkmiş insanların axtarışı aparılır. 
Polisin məlumatına görə, qarətçinin qurbanları kişilər olub. Perm şəhərinin əyləncə müəssisələrində qurban axtaran qarətçi onları içirdib, sonra isə soyub. Hüquq-mühafizə orqanların sözlərinə görə, o, içkili olan yeni tanışlarına onları öz avtomobili ilə mənzillərinə aparmağı təklif edib. Sonra kimsəsiz yerə apararaq onların üzərində olan mobil telefonları, pul və geyimlərini oğurlayıb. Onun qurbanları müqavimət göstərəndə isə, quldur onları döyürdü.
Məsələ ilə bağlı cinayət işinə başlanılıb.
İ.F.
www.oxu.az
"
"Fransada sürücü avtomobili insanların üstünə sürüb: Ölən və yaralanan var - FOTOFransanın cənubunda yerləşən Marsel şəhərində sürücünün avtomobili dayancaqda gözləyən insanların üsütünə sürməsi nəticəsində bir nəfər ölüb, bir nəfər xəsarət alıb.
Oxu.Az Report-a istinadən xəbər verir ki, hadisəni törədən sürücü tutulub.
Məlumata görə, o, əvvəlcə avtomobili bir dayanacaqda dayananların üsütünə sürərək, bir nəfəri öldürüb. Sonra oradan uzaqlaşaraq avtomobillə başqa bir dayancaqda gözləyən insanları vurub. İkinci hadisə nəticəsində bir nəfər yaralanıb.
Polis sakinləri hələlik həmin ərazidə gəzintiyə çıxmamağa çağırıb.














İ.F.
www.oxu.az
"
"Barselonada avtomobili insanların üzərinə sürən sürücünün kimliyini müəyyənləşibKataloniya polisi Barselonada avtomobili insanların üzərinə sürən sürücünün şəxsiyyətini müəyyənləşdirdiyini təsdiq edib.
Oxu.Az Report-a istinadən xəbər verir ki, hüquq-mühafizə orqanları sükan arxasında Mərakeş əsilli olduğu güman edilən Yunes Abuyaakubun olduğunu düşünür.
""Catalunya Radio"" radiostansiyasına müsahibəsində Kataloniya hökumətinin daxili işlər üzrə müşaviri Joakim Forn bildirib ki, şübhəli şəxsin muxtariyyəti tərk etdiyi dəqiq olmasa da, o, Avropanın bütün ölkələrində axtarılır.
Qeyd edək ki, avqustun 17-də Barselonada mikroavtobus sürücüsü qəsdən avtomobili yoldan keçənlərin üzərinə sürüb, terror hücumu nəticəsində 14 nəfər həlak olub.
N.О.
www.oxu.az
"
"ABŞ Rusiyada qeyri-miqrasiya vizalarının verilməsini dayandırırABŞ cari ilin avqustun 23-dən bütün Rusiya üzrə qeyri-miqrasiya vizalarının verilməsini müvəqqəti olaraq dayandırır.
Oxu.Az-ın RİA “Novosti”yə istinadən məlumatına görə, bu barədə ABŞ səfirliyi xəbər yayıb.
N.О.
www.oxu.az
"
"İran Türkiyəni PKK-ya qarşı birgə əməliyyatlara başlamağa çağırıbİran Türkiyəni İraqın şimalında PKK terror təşkilatına qarşı birgə əməliyyatlara başlamağa çağırıb.
Oxu.Az-ın Trend-ə istinadən verdiyi məlumata görə, bu təklif Ankarada Türkiyə və İran Silahlı Qüvvələrinin Baş Qərargah rəisləri Hulusi Akar və Məhəmməd Hüseyn Baqeri arasında müzakirə olunub.
Hazırda İran və Türkiyə İraqın şimalında 9 mövqedə hərbi əməliyyatlara başlamaq üçün danışıqlar aparırlar.
İ.F.
www.oxu.az
"
"Türkiyədə avtobus aşıb, 20 turist yaralanıb - YENİLƏNİB + VİDEOTürkiyənin Antalya vilayətində turistləri aparan avtobus aşıb. Oxu.Az-ın RİA Novosti-yə istinadən verdiyi məlumata görə, xəsarət alanlardan 11 rusiyalı turistlərdir. 
Avtobusun tuneldən çıxarkən çevrildiyi bildirilir. Qəzanın səbəbi güclü yağışın yağması göstərilir.
12:26
Oxu.Az-ın Trend-ə istinadən verdiyi məlumata görə, hadisə nəticəsində 20 turist xəsarət alıb.
Qəzanın səhər saatlarında baş verdiyi bildirilir. Yaralıların hamısı xəstəxanaya çatdırılıb.
Turistlərin vətəndaşlığı barədə məlumat verilmir.

İ.F.
www.oxu.az
"
"Putinin “xələf”lərinin adları açıqlandı“Peterburq siyasəti” fondu Rusiya prezidenti Vladimir Putinin 20 ən mümkün xələfinin reytinqini tərtib edib.
Oxu.Az bu barədə Gazeta.ru-ya istinadən xəbər verir.
Reytinq tərtib edilərkən beş meyar – ictimailik, gözləmələr, fəallıq, münaqişəsizlik və “zəif subyektivlik” əsas götürülüb. Hər meyar da öz növbəsində beş ballıq şkala üzrə qiymətləndirilib.
Reytinqdə birinci yeri 21 balla baş nazir Dmitri Medvedev tutur. İkinci yerdə Moskva meri Sergey Sobyanin (19 bal), üçüncü yerdə isə Tula əyalətinin qubernatoru Aleksey Düminin (18 bal) adı çəkilir.
Siyahıda həmçinin Dövlət Dumasının sədri Vyaçeslav Volodin, Çeçenistanın başçısı Ramzan Kadırov və müxalifətçi  Aleksey Navalnının adları yer alıb.
N.О.
www.oxu.az
"
"Qazaxıstana 48 kq qızıl keçirmək istəyən azərbaycanlı tutulubNazarbayev aeroportunda Azərbaycan vətəndaşından 2 milyon dollarlıq qızıl tutulub.
Oxu.Az virtualaz.org-a istinadən xəbər verir ki, Qazaxıstan Milli Təhlükəsizlik Komitəsinin və Sərhəd Xidmətinin əməkdaşları Astananın “Nursultan Nazarbayev” beynəlxalq aeroportunda 2 milyon dollarlıq qızılı qaçaqmalçılıq yolu ilə keçirməyə çalışan Azərbaycan vətəndaşını saxlayıb.
Əvvəlcədən daxil olmuş əməliyyat məlumatı sayəsində avqustun 19-da “İstanbul-Astana” reysi ilə uçan sərnişin, 1980-ci ildə anadan olmuş Azərbaycan vətəndaşının adına olan yük saxlanılıb. Axtarış zamanı yükün içərisindən 48 kiloqram ağırlığında, ümumi dəyəri 2 milyon dollardan yuxarı olan müxtəlif qızıl-zinət əşyaları tapılıb. Faktla bağlı cinayət işi qaldırılıb, istintaq gedir.
İ.F.
www.oxu.az
 
"
"Rusiya Suriyada 200 İŞİD-çini məhv edib - VİDEORus hərbi hava qüvvələri Suriyanın Deyrizor şəhərində toplaşan çoxsaylı İŞİD terrorçularını məhv edib.
Oxu.Az-ın Olke.az-a istinadən verdiyi məlumata görə, hücum nəticəsində 200-dən çox İŞİD terrorçusu öldürülüb.
İŞİD terrorçuları Rakka və Homsdan qaçır. Terrorçular Suriyanın Deyrizor bölgəsinə toplaşır. Rusiya Müdafiə Nazirliyinin açıqlamasında İŞİD-in silah və hərbi texnikasının da məhv edildiyi vurğulanıb.

İ.F.
www.oxu.az
"
"Qırğızıstanın baş naziri prezidentliyə namizədliyini irəli sürübQırğızıstanın baş naziri Sooronbay Jeenbekov cari ilin oktyabrında keçiriləcək seçkilərdə prezidentliyə namizəd qismində rəsmi qeydiyyatdan keçib.
Bu barədə Oxu.Az RİA “Novosti”yə istinadən xəbər verir.
Qeyd edək ki, 2017-ci il oktyabrın 15-də ölkədə prezident seçkisi keçiriləcək. 
Prezidentliyə namizəd olmaq istəyənlər 30 min seçicinin imzasını toplamalı, bir milyon som (14 min 463 min manat) pul köçürməli, dövlət dilindən imtahan verməlidirlər.
Qırğızıstan prezidentliyinə namizəd olmaq üçün 59 nəfər Mərkəzi Seçki Komissiyasına (MSK) sənəd təqdim edib. Lakin sonradan onların sayı 50 nəfərə edib. 
N.О.
www.oxu.az
"
"Tramp Əfqanıstana ordu yollayacaqAmerika Birləşmiş Ştatları (ABŞ) prezidenti Donald Tramp bazar ertəsi axşamı ABŞ xalqına və ordusuna müraciət ünvanlayacaq.
Oxu.Az xəbər verir ki, bu barədə Report RİA ""Novosti”yə istinadən məlumat verir. 
Məlumata əsasən, müraciət Əfqanıstan və Cənubi Asiyadakı vəziyyətlə əlaqədar olacaq.
Qeyd olunur ki, ABŞ prezidenti ölkəsinin Əfqanıstandakı münaqişəyə cəlb olunması ilə bağlı bəyanat verəcək.
N.O.
www.oxu.az
"
"Syerra-Leonedə torpaq sürüşməsi nəticəsində ölənlərin sayı 500 nəfərə çatdıSyerra Leonenin paytaxtı Fritaun şəhərində daşqın və torpaq sürüşməsi nəticəsində ölənlərin sayı 500 nəfərə çatıb.
Oxu.Az-ın APA-ya istinadən verdiyi xəbərə görə, ötən gün daha 30 nəfərin meyiti dağıntıların altından çıxarılıb.
“ActionAid” humanitar təşkilatının direktoru Riçard Millerin sözlərinə görə, 1 500-dək insan itkin düşmüş hesab olunur. İçməli suya da ciddi ehtiyac olduğu bildirilir.
A.S.
www.oxu.az
 
"
"ABŞ hərbi gəmisi yük gəmisi ilə toqquşdu: Xəsarət alan və itkin düşənlər varMalayziya sahilləri yaxınlığında ABŞ-a məxsus “John S. McCain”  hərbi gəmisinin yük gəmisi ilə toqquşması nəticəsində 5 nəfər xəsarət alıb, 10 nəfər itkin düşmüş hesab edilir.
Oxu.Az-ın APA-ya istinadən verdiyi xəbərə görə, bu barədə ABŞ Hərbi-Dəniz Qüvvələrinin yaydığı açıqlamada bildirilir.
“Hazırda 10 hərbçi itkin düşmüş hesab olunur, 5-i müxtəlif dərəcəli xəsarət alıb”, - deyə məlumatda deyilir. Esminets Sinqapura yollanarkən Liberiya bayrağı altında üzən “Alnic MC” adlı tankerlə toqquşaraq zədələnib. Hazırda ərazidə axtarış-xilasetmə əməliyyatı davam edir. Hadisə ilə əlaqədar araşdırma aparılır.  
A.S.
www.oxu.az
 
"
"Rusiyada yeni paytaxt şəhəri təklif edilibRusiyanın “Vahid Rusiya” partiyası Yekaterinburqun  ölkənin yeni paytaxtı olmasını təklif edib. 
Oxu.Az-ın məlumatına görə, bu barədə Facebook səhifəsində partiyanın Ali Şurasının üzvü Dmitriy Orlov deyib. 
“Moskva Rusiyanın coğrafi mərkəzindən çox uzaq yerləşir. Onun inkişafı isə Moskva aqlomerasiyasının hipertrofiyasına gətirib çıxarır. Bu iki arqument paytaxtın Moskvadan Ural, qərbi Sibir və ya Povoljyeyə köçürülməsi barədə müzakirələri başlamağa kifayətdir”, - Orlov yazıb.  
Onun qənaətinə görə, Yekaterinburq şəhəri məsələnin “ən adekvat həllidir”. O əlavə edib ki, paytaxt funksiyaların bir hissəsini digər şəhərlərə də vermək olar.
İ.F.
www.oxu.az
"
"Putin: Dolabda nə varsa, onu geyinirəmRusiya prezidenti Vladimir Putin “Tavrid” Ümumrusiya gənclər forumunda hansı paltar stilinə üstünlük verdiyini deyib, Oxu.Az RT-yə istinadən xəbər verir.
“Mənim stilim sadədir – işgüzar üsluba üstünlük verirəm. Çünki kabinetdən savayı heç yerdə olmuram”, - deyə Putin gülüb.
O əlavə edib ki, gündəlik “sadə” geyinməyə çalışır. Prezidentin sözlərinə əsasən, paltar həmçinin rahat olmalıdır.
“Dolabda nə varsa, onu da geyinirəm, əsas odur ki, ədəbli olsun. Paltar seçməyə vaxt sərf etmirəm”, - deyə Putin qeyd edib.
N.О.
www.oxu.az 
"
"Sarkisyan Rusiyada 18 nəfərin ölümünə səbəb olmuş cinayətkarı əfv edəcəkErmənistan prezidenti amnistiya fərmanı ilə Rusiyada 18 nəfərin ölümü ilə nəticələnmiş avtomobil qəzasını törətmiş Qraç Arutunyanı əfv etmək niyyətindədir.
Oxu.Az Report-a istinadən xəbər verir ki, bu barədə hazırda həbs cəzası çəkən Arutunyanın yaxınları bildiriblər.
Onların sözlərinə görə, Arutunyan ilin sonunda azadlığa çıxacaq.
“Komissiyada mənə bildirdilər ki, Arutunyan dekabrın sonunda əfv ediləcək”, - deyə müttəhimin qaynatası Viktor Martirosyan bildirib.
Bundan əvvəl isə Arutunyan əfv edilməsi üçün prezident Serj Sarkisyana müraciət edib. Xatırladaq ki, o, idarə etdiyi “KaMAZ” markalı avtomobillə 2013-cü ildə Rusiyada, Podolsk yaxınlığında ağır qəza törədib. Hadisə nəticəsində 18 nəfər ölüb, 60-dan çox insan müxtəlif dərəcəli ağır bədən xəsarətləri alıb.
Arutunyan bu cinayətinə görə 2014-cü ildə Rusiya Məhkəməsinin qərarı ilə 6 il 9 ay azadlıqdan məhrum edilib. O, 2017-ci il, iyulun sonlarında cəzasının qalan hissəsini çəkmək üçün Ermənistana ekstradisiya edilib. Avqustun 18-də Yerevan Məhkəməsi Arutunyanın işi ilə bağlı hökmü qüvvədə saxlayıb.
Lakin Ermənistan rəhbərliyi ağır cinayət törətmiş cinayətkarı ölkəyə ekstradisiya edildikdən sonra qısa müddətdə azadlığa buraxmaq niyyətindədir. 
N.O.
www.oxu.az
"
"Portuqaliyada vertolyot qəzaya uğrayıbPortuqaliyada vertolyot qəzaya uğrayıb.
Oxu.Az-ın Report-a istinadən məlumatına görə, bu barədə ölkənin Daxili İşlər Nazirliyi xəbər verib.
Qeyd olunur ki, o, meşə yanğınlarının söndürülməsində iştirak edib. Ehtimal edilir ki, vertolyot yüksək gərginlikli məftillərə toxunub, sonra Vizeu dairəsinin Kaştru-Dayri qəsəbəsi ərazisində yerə enib. Vertolyotun bundan sonra yandığı bildirilir. 
Hələlik ölənlər və xəsarət alanlar barədə barədə məlumat verilmir. 
N.О.
www.oxu.az
"
"Çinlinin qulağından diri kərtənkələ çıxdı - VİDEOÇinin Quançjou əyalətinin sakininin qulağından diri kərtənkələ çıxarılıb, bu barədə Oxu.Az Daily Mail agentliyinə istinadən xəbər verir.
Kişinin sözlərinə əsasən, onu qulağındakı xoşagəlməz hiss oyadıb. O, hiss edib ki, başının içində nəsə sürünür. Ona görə də, düşünüb ki, yatarkən qulağına tarakan girib.
Lakin həkim müayinəsi zamanı xarici qulaq keçidində canlı gekkon aşkar edilib. Həkim kərtənkələni maqqaşla tutmağa çalışanda, o, qaçmağa başlayıb. Heyvanı hərəkətsizləşdirmək üçün həkim sakitləşdirici vasitəyə əl atmalı olub.

N.О.
www.oxu.az
"
"Belçikada sürücü avtomobili insanların üstünə sürüb: Yaralananlar varBelçikada sürücü bilərəkdən avtomobili bir qrup insanın üzərinə sürüb.
Oxu.Az-ın Trend-ə istinadən məlumatına görə, hadisə nəticəsində biri ağır olmaqla 4 nəfər xəsarət alıb. 
Sürücü polis tərəfindən saxlanılıb. Belçika prokurorluğu hadisəni terror aktı kimi qiymətləndirmir.
N.O.
www.oxu.az
"
"Ərdoğan ABŞ və Avropaya sonuncu dəfə xəbərdarlıq etdiyini bəyan etdi“Çağırışımıza səmimi cavab verməyən ölkələrin Türkiyənin atacağı addımlara reaksiyasını nəzərə almayacağıq. Bizə dost olaraq görünənlər PKK, PYD, YPG adı altında qurulmuş və qurulacaq terror təşkilatlarının qurumların nə olduğunu bildikləri halda bizim gözümüzün içinə  yalan söyləyirlər. Qərb bir terror təşkilatını yanına alaraq, guya digər terror təşkilatı olan İŞİD-lə mübarizə adı altında bölgəni yeni dizayn etməyə çalışır”.
Oxu.Az APA-ya istinadən xəbər verir ki, bunu bu gün Türkiyə prezidenti Rəcəb Tayyib Ərdoğan sədri olduğu Ədalət və İnkişaf Partiyasının (AKP) İstanbulda keçirilən rayon təşkilatlarının toplantısında bəyan edib.
R. T. Ərdoğan Türkiyənin ərazi bütövlüyü və müstəqilliyi olan bir yerdə ticarət kimi məsələlərin əhəmiyyətini itirdiyini vurğulayıb: “Referendum dönəmində Türkiyə prezidentinə, AKP rəsmilərinə Almaniyanın qapılarını bağladılar. Hollandiyada xanım nazirimizə qarşı hörmətsizlik sərgiləndi. Almaniyanın xarici işlər naziri də mənə qarşı həddini aşıb. Sən kimsən ki, Türkiyə prezidentinə söz deyirsən?! Mən bir daha deyirəm ki, Almaniyadakı türklər Türkiyə düşməni olan partiyalara parlament seçkilərində səs verməyin, Almaniyada Türkiyəyə dost olan partiyalara səs verin. Məncə, Türkiyəyə qarşı düşmənçilik edən partiyalar Almaniyada yaxın vaxtlarda keçiriləcək parlament seçkilərində lazımi cavabı alacaqlar. Deyirlər ki, mən Almaniyanın daxili işlərinə qarışıram. Mən terrorçuları sizin kimi yanıma almıram, sığınacaq vermirəm. Türkləri demokratik hüquqlarından istifadə etməyə çağırıram. Bu gün terrorçuların, FETÖ-nün meydan suladığı yerlər Almaniya, o cümlədən ABŞ-dır. Onların məhkəməsi varsa, bizim də məhkəmələrimiz var”.
Türkiyənin Suriyada PYD/YPG terror təşkilatına qarşı yaxın vaxtlarda əməliyyata başlanacağı mesajını verən R. T. Ərdoğan deyib ki, ölkəsinin Suriya ilə 900 km, İraq ilə 384 km sərhədi var: “ABŞ İraqdan 100 yük maşını ağır silahlar, texnika gətirdi, PYD/YPG və digər müxtəlif terror təşkilatlarına verildi. Guya terror təşkilatına qarşı mübarizə aparacaqlar. Bəs sonra nə olacaq? ABŞ-ın PYD/YPG və digər terror təşkilatlarına verdiyi texnika və silahdan Türkiyəyə qarşı istifadə edəcəklər. Mən bunu ABŞ prezidenti Donald Trampla görüşdə demişdim. Həmin texnika və silahların terror təşkilatlarından geri alınmasını istəyirik. Biz bu çağırışımıza səmimi cavab verməyən ölkələrin bundan sonra Türkiyənin atacağı addımlara reaksiyasını nəzərə almayacağıq. Biz sadəcə, terror təşkilatları, terrorçularla mübarizə aparırıq. Terrorçuların arasında olanla bizim üçün terrorçudur. Suriya və İraq məsələsində son sözümüz budur. Yaxın günlərdə atacağımız addımlar dəqiqləşəcək. Türkiyənin müvafiq qurumları buna uyğun hazırlıqlarını aparır”.
A.M.
www.oxu.az
 
"
"Rusiyada zəlzələ baş verdiRusiyada zəlzələ olub.
Oxu.Az Report-a istinadən xəbər verir ki, bu barədə “İnterfax” məlumat yayıb.
Rusiya Fövqəladə Hallar Nazirliyinin region üzrə Baş İdarəsindən agentliyə verilən məlumata görə, yeraltı təkanlar Stavropol diyarında qeydə alınıb.
Zəlzələ 4 bal gücündə olub. Tələfat və xəsarət alanlar yoxdur.
A.M.
www.oxu.az
 
"
"Dəməşqdə beynəlxalq sərgi atəşə tutulduBu gün Dəməşqdə təşkil edilən beynəlxalq sərgi atəşə tutulub.
Oxu.Az APA-ya istinadən xəbər verir ki, bu barədə “RİA Novosti”yə Suriyanın güc strukturlarından məlumat verilib.
Nəticədə 4 nəfər ölüb, 4 nəfər yaralanıb.
A.M.
www.oxu.az
 
"
"İraqda iki gəmi toqquşdu: Ölənlər varİraqda iki gəmi toqquşub.
Oxu.Az Report-a istinadən xəbər verir ki, bu barədə Reuters məlumat yayıb.
Xəbərdə bildirilir ki, hadisə şənbə günü, ölkənin daxili suları ərazisində, Hor-Abdulla boğazında baş verib.
Dövlət limanına məxsus “Аl-Misbar” gəmisinin “Royal Arsenal” gəmisi ilə toqquşması nəticəsində bir neçə nəfər itkin düşüb.
Hadisə zamanı “Аl-Misbar” gəmisinin göyərtəsində 21 dənizçi olub. Onlardan 10-u xilas edilib, 4-ü ölüb, digərləri isə itkin düşmüş sayılır.
A.M.
www.oxu.az
"
"Rusiyada dünya çempionunu döyüb öldürdülər – VİDEOPaurliftinq üzrə dünya çempionu Andrey Draçyov Rusiyanın Xabarovsk şəhərində qətlə yetirilib.
Oxu.Az teleqraf.com-a istinadən xəbər verir ki, 32 yaşlı idmançıya küçədə içkili bir nəfər yaxınlaşıb və aralarında mübahisə düşüb. Daha sonra mübahisəyə həmin şəxsin dostları da qoşulub və onlar A.Draçyova hücum edərək onu vəhşicəsinə döyüblər.
Dünya çempionu xəstəxanaya çatdırılsa da həyatını xilas etmək mümkün olmayıb.
Hadisə yerindən olan videonu təqdim edirik:

A.M.
www.oxu.az
 
"
"Rusiyada nazirin müşavirini ildırım vurduRusiya səhiyyə nazirinin müşaviri İqor Lanskoy dünyasını dəyişib.
Oxu.Az teleqraf.com-a istinadən xəbər verir ki, Rusiya Səhiyyə Nazirliyi 41 yaşlı məsləhətçinin faciəli şəkildə öldüyü barədə məlumat yayıb.
Rəsmi məlumatda onun ölüm səbəbi gösərilmir. İqor Lanskoyun yaxınları onun Yaltada istirahətdə ikən ildırım vurması nəticəsində öldüyünü bildiriblər.
A.M.
www.oxu.az
 
"
"İraq ordusu Telafərin azad edilməsi əməliyyatına başladıBu gün İraq ordusu Telafər şəhərinin İŞİD terrorçularından təmizlənməsi əməliyyatına başlayıb.
Oxu.Az APA-ya istinadən xəbər verir ki, bunu İraq baş naziri Haydar əl-İbadi bəyan edib.
İraq baş naziri terrorçuların təslim olmaq və ölüm arasında seçim etmək imkanı olduğunu söyləyib.
Qeyd edək ki, türkmən şəhəri olan Telafər 2014-cü ildə İŞİD-in nəzarətinə keçib. Telafər İraqda İŞİD terrorçularının nəzarətində olan son böyük şəhərdir. Telafər Mosulla Suriya sərhədi arasında strateji mövqedə yerləşir.
A.M.
www.oxu.az
 
"
"Ərdoğan: Sən kimsən ki, Türkiyə prezidentinə göstəriş verirsən?Türkiyə prezidenti Rəcəb Tayyib Ərdoğan Dənizlidə tərəfdarlarının qarşısında çıxışı zamanı Almaniyanın xarici işlər naziri Ziqmar Qabrieldən kəskin formada “öz yerini bilməyi” tələb edib.
Oxu.Az virtualaz.org-a istinadən bildirir ki, Ərdoğanın sözləri Türkiyə ilə Almaniya rəhbərlikləri arasında bitmək bilməyən söz davasının davamı olub.
“Biz onlara 4 min terrorçunun adı olan siyahı vermişik. Heç bir cavab gəlmədi, hələ üstəlik, onlar özlərini bir, iki, yaxud üç nəfərin azad edilməsini xahiş etməkdə haqlı bilirlər. Qüsura baxmayın, amma sizdə olduğu kimi, bizim də hüquq və qanunumuz var. Hələ bu xarici işlər naziri! Öz yerini bilmir! Sən kimsən ki, Türkiyə prezidenti ilə söhbət edirsən? Sən Türkiyənin xarici işlər nazirliyi ilə danışa bilərsən. Öz yerini bil, kimsən ki, bizə göstəriş verirsən? Sənin siyasi keçmişin nədən ibarətdir? Neçə yaşın var? Mən bütün ömrümü siyasi mübarizəyə həsr etmişəm!”, - Ərdoğan Almaniya XİN başçısının tənqidinə cavab verib.
Xatırladaq ki, Ziqmar Qabriel Türkiyə prezidentinin Almaniyada yaşayan türklərə Bundestaqa seçkilərlə bağlı etdiyi çağırışı AFR-in suverenliyinə müdaxilə aktı kimi qiymətləndirmişdi.
A.M.
www.oxu.az
"
"Peterburqda avtomobil izdihama çırpılıb: Ölən və xəsarət alanlar varRusiyanın Sankt Peterburq şəhərində avtomobil piyadalara çırpılıb, nəticədə bir qadın ölüb, üç nəfər isə xəsarət alıb.
Oxu.Az-ın APA-ya istinadən verdiyi xəbərə görə, insident ötən gün axşam saatlarında şəhərin Promışlennaya küçəsində baş verib.
“Volkswagen Polo” markalı avtomobil naməlum səbəbdən idarəetməni itirərək piyadalara çırpılıb. Yol qəzası nəticəsində bir qadın ölüb, daha üç nəfər ağır vəziyyətdə xəstəxanaya yerləşdiriliblər. Sürücü saxlanılıb”, - deyə məlumatda bildirilir.
A.M.
www.oxu.az
"
"İnsanları il ərzində ən az işləyən ölkələr- SİYAHIİqtisadi İnkişaf və Əməkdaşlıq Təşkilatı ölkələrin aktiv işçi qüvvəsinin orta hesablıq illik iş saatlarını araşdırıb. 
Oxu.Az modern.az-a istinadən xəbər verir ki, 35 dövlətin yer aldığı siyahıda vətəndaşları il ərzində ən az işləyən ölkələr yer alıb.
Siyahının sonuncu pilləsində qərar tutan ölkə Meksikadır. Okeandan o tərəfdəki dövlətdə bir vətəndaş orta hesabla il ərzində 2246 saat çalışır. Bu isə həftə ərzində 43 saat iş rejimi deməkdir.
İnsanların il ərzində ən az çalışdığı ölkə isə Almaniyadır. Hər alman bir ildə orta hesabla 1371 saat çalışır. Bu isə həftə ərzində 26,3 saat, bir iş günü müddətində isə 5,2 saat deməkdir.
İkinci pillədə isə uzun müddət bu siyahıya rəhbərlik etmiş Hollandiya gəlir. Hər holland il ərzində 1419 saat işləyir. Bu da hər həftəyə 27,2, hər günə isə 5,4 saat iş müddəti deməkdir.
Siyahıdakı başqa dövlətləri də təqdim edirik:
3. Norveç – bir ildə 1424 saat (bir həftədə 27, 3 saat)
4. Danimarka – bir ildə 1457 saat (28,1 saat)
5. Fransa – 1482 saat ( 28,5 saat)
6. Lüksemburq – 1507 saat (28,9 saat)
7. Belçika – 1541 saat ( 29,6 saat)
8. İsveçrə - 1590 saat (30,5 saat)
9. İsveç -1612 saat ( 31 saat)
10. Avstriya – 1625 saat (31,2 saat)
E.C.
www.oxu.az
"
"Hindistanda qatar reysdən çıxdı: 20 ölü – FOTOHindistanın Müzəffərnaqar şəhərində Puri-Haridvar-Kalinqa-Utka reysi üzrə hərəkət edən qatar yoldan çıxıb.
Oxu.Az “Qafqazinfo”–ya istinadən xəbər verir ki, hadisə nəticəsində 20 nəfər ölüb, 150 nəfər isə yaralanıb.
Yaralılar bir neçəsinin vəziyyətinin ağır olduğu bildirilir.
Qatarın reysdən çıxmasının səbəbi bilinmir.








E.Ə.
www.oxu.az
"
"İspaniyada ermənipərəst yazıçı saxlanıldıİspaniya polisi Türkiyənin sorğusu əsasında türk əsilli Almaniya vətəndaşı olan yazıçı Doğan Axanlı saxlayıb. 
Oxu.Az APA-ya istinaən xəbər verir ki, bu barədə “Kölner Stadt-Anzeiger” nəşrinə D.Axanlının vəkili bildirib.
Məlumata görə, yazıçı bu gün məzuniyyətdə olduğu Qranada şəhərində saxlanılıb. Polis onu İnterpolun göstərişi əsasında saxlanılıb.    
Yazıçının saxlanılmasına əsas Türkiyədə ona qarşı başlanılan cinayət işi olub.  
Məlumata görə, 60 yaşlı D.Axanlı 1992-ci ildən Almaniyada yaşayır. O, qondarma “erməni soyqırımı” iddiaları ilə bağlı əsərləri ilə tanınır.  
E.Ə.
www.oxu.az
"
"Türkmənistanda müvəqqəti spirtli içkilərin satışı qadağan edildiBu ilin sentyabrında ""Aziat-2017"" oyunularının keçirilməsi zamanı ictimai asayişi təmin etmək üçün Türkmənistanda oktyabradək spirtli içkilərin satışı qadağan edilib.
Oxu.Az ""Report""a istinadən bildirir ki,bu barədə Türkmənistan Ticarət Nazirliyinin əməkdaşı bildirib.
""Qadağanın tətbiqində əsas məqsəd avqustun 17-dən hüquq-mühafizə orqanları tərəfindən həyata keçirilən təhlükəsizlik tədbirləri ilə əlaqədar ictimai asayişi və əmin-amanlığı təmin etməkdir"", - adının çəkilməsini istəməyn nazirlik əməkdaşı vurğulayıb.
Qeyd edək ki, cari il sentyarbın 17-də ölkə paytaxtı Aşqabadda 5-ci ""Aziat-2017"" oyunlarının təntənəli açılışı olacaq. Oyunlar sentyabrın 27-də başa çatacaq.
E.Ə.
www.oxu.az
"
"İŞİD Surqutdakı hücuma görə məsuliyyəti öz üzərinə götürüb“İslam dövləti” terror qruplaşması Rusiyanın Surqut şəhərində törədilən hücuma görə məsuliyyəti öz üzərinə götürüb.
Oxu.Az-ın xəbərinə görə, bu barədə “Reuters” yaraqlıların Amaq agentliyinə istinadən məlumat yayıb. 
Qeyd edək ki, avqustun 19-da Rusiyanın Surqut şəhərində naməlum şəxsin insanlara bıçaqla hücum etməsi nəticəsində 8 nəfər müxtəlif dərəcəli bədən xəsarətləri alıb.
Polisin hücum edən şəxsi zərərsizləşdirib. Yaralılardan ikisinin vəziyyətinin ağır olduğu bildirilir. 
S.B.
www.oxu.az
"
"Sürücünü tapança ilə hədələyən şəxslə bağlı – YENİ XƏBƏRBinəqədi Rayon Polis Bölməsinin əməkdaşları Bakıda avtobus sürücüsünü tapança ilə hədələyən sərnişinin kimliyini müəyyənləşdiriblər. 
Oxu.Az-ın Sputnik Azərbaycan-a istinadən məlumatına görə, videoda görüntülənən sərnişin 1988-ci il təvəllüdlü Bərdə sakini Orucov Orxan Cəmil oğludur. 
Məlum olub ki, Orucov həmçinin müxtəlif şəxslərə borclu olduğu üçün də polis tərəfindən axtarılır. Hazırda onun saxlanılması və məsuliyyətə cəlb edilməsi üzrə əməliyyat-axtarış tədbirləri həyata keçirilir.
Qeyd edək ki, sosial şəbəkələrdə yayılan görüntülərdə 85 saylı avtobusa daxil olan sərnişin sürücüyə öz iradlarını bildirərək, onu tapança və ya tapançaya bənzər əşya ilə hədələyib.
S.B.
www.oxu.az
"
"Surqutda naməlum şəxs bıçaqla insanlara hücum çəkib – VİDEORusiyanın Surqut şəhərində naməlum şəxs küçədə bıçaqla insanlara hücum edib.
Oxu.Az-ın xəbərinə görə, bu barədə Rusiya İstintaq Komitəsinin saytında məlumat verilir.
Hadisə zamanı cinayətkar səkkiz nəfərə müxtəlif dərəcəli bədən xəsarətləri yetirib. Yaralıların hamısı xəstəxanaya yerləşdirilib. 
Hadisə yerinə gələn hüquq-mühafizə orqanlarının əməkdaşları cinayətkarı zərərsizləşdiriblər.
Faktla bağlı araşdırma aparılır.

S.B.
www.oxu.az
"
"Bu qadın hara gedir, terror baş verir – VİDEO + FOTOAvropada 3 şəhərdə terror hücumları ilə rastlaşan Avstraliya sakini Culia Monako 1 il ərzində 3 dəfə şok yaşayıb.
Oxu.Az Teleqraf.com-a istinadla xəbər verir ki, Culia avqustun 17-də Barselonanın Rambla küçəsində baş verən terror zamanı iki rəfiqəsi ilə hadisənin yaxınlığındakı ticarət mərkəzində olub.
Qadın bu ilin iyununda Londonda baş verən bıçaqlı hücum zamanı da şəhərin həmin bölgəsində, metroda imiş.
Az sonra Londondan Parisə gələn Culia Monako məşhur Notr-Dam kilsəsinə baş çəkərkən bir polis soyuq silahla hücuma məruz qalıb.
Bununla belə, avstraliyalı xanım səyahətə davam edəcəyini deyib: ""Haranı görmək istəsəm, ora gedəcəm. Evə qayıtmaq fikrində deyiləm"".

 











www.oxu.az
"
"Özbəkistanlı zəvvar Məkkəyə tiryək aparmaq istəyərkən tutulduÖzbəkistanın Səmərqənd şəhərinin sakini Şəmşi Ahrorov Məkkəyə tiryək və xarici valyuta aparmaq istəyərkən tutulub.
Oxu.Az Report-a istinadən xəbər verir ki, o, Özbəkistan Gömrük Komitəsinin əməkdaşları tərəfindən Səmərqənd hava limanında saxlanılıb.
Zəvvarın üzərindən 72 qram tiryək və 5722 dollar, eləcə də, başqa dövlətlərin milli valyutaları aşkarlanaraq müsadirə edilib.
www.oxu.az
"
"Rusiyanın tanınmış telekanallarından biri bağlandıRusiyanın “Life” telekanalı yayımını dayandırıb.
Oxu.Az Report-a istinadən xəbər verir ki, bunu “News Media” holdinqinin direktoru Aram Qabrelyanov bildirib.
Onun sözlərinə görə, bundan sonra kanalı sosial şəbəkədə və saytda izləmək mümkün olacaq.
Avqustun 18-də şirkətin 90 əməkdaşının ixtisar olunduğu barədə məlumat yayılmışdı.
Qeyd edək ki, bu telekanal Azərbaycan ictimaiyyətinin yadında işğal altındakı Dağlıq Qarabağla bağlı saxta məlumatlar yayması ilə yadda qalıb. 
E.Ə.
www.oxu.az
"
"Mark Zukerberq atalıq məzuniyyətinə çıxırDünyanın ən böyük sosial şəbəkəsi olan ""Facebook""un qurucusu Mark Zukerberq ikinci övladı dünyaya gəldikdən sonra atalıq məzuniyyətinə çıxacağını elan edib.
Oxu.Az Report-a istinadən xəbər verir ki, o, ""Facebook"" səhifəsində iki aylıq müddətə məzuniyyət götürəcəyini yazıb.
""Tezliklə qızımız dünyaya gələcək və mən yenidən atalıq məzuniyyəti götürməyi planlaşdırıram... Əminəm ki, geri dönən zaman ofis eyni yerdə olacaq"", - M.Zukerberq bildirib.
Onun sözlərinə görə, o, məzuniyyətinin bir ayını qızı doğulduqdan dərhal sonra, ikincisini isə dekabrda götürəcək.
Qeyd edək ki, 33 yaşlı biznesmen 2012-ci ildə çinli Prisçilla Çhan ilə ailə qurub, 2015-ci ilin dekabr ayında ilk dəfə valideyn olub. Cütlüyün ilk qızının adı Maksimadır.
www.oxu.az
"
"İŞİD hədəflərinə endirilən aviazərbələrin görüntüsü yayıldı – VİDEORusiya Müdafiə Nazirliyi Suriyanın Həma bölgəsində yerləşən İŞİD hədəflərinə endirilən aviazərbələrin videogörüntüsünü yayımlayıb.
Oxu.Az RT-yə istinadən xəbər verir ki, İŞİD döyüşçülərinin böyük bir qrupu Suriya ordusu tərəfindən mühasirəyə alınıb. Aviazərbələrin əsas hədəfi İŞİD-in nəzarətində olan hərbi maşınlar olub. İslamçılar nəzarətlərindəki son məntəqə olan Deyr əz-Zora qaçmağa çalışıblar. 

 
E.C.
www.oxu.az
"
"Çində leysan yağışları: 10 nəfər həyatını itiribÇinin Quansi Cuan muxtar rayonunda davam edən leysan yağışları nəticəsində 10 nəfər həyatını itirib.
Oxu.Az AZƏRTAC-a istinadla xəbər verir ki, 11 mindən çox insan təhlükəli ərazilərdən təxliyyə olunub. Təbii fəlakət nəticəsində 192 min nəfərin əmlakına ziyan dəyib, bir sıra yaşayış məntəqələrində avtomobil yolları dağılıb, elektrik enerjisi və rabitə kəsilib.
Yaxın bir neçə gün ərzində yağıntılı hava şəraitinin davam edəcəyi proqnozlaşdırılır.
www.oxu.az
"
"Trampın ""Twitter"" hesabının dəyəri açıqlandıABŞ prezidenti Donald Trampın ""Twitter"" hesabı şirkətin bazar dəyərini 2 milyard dollar artırır.
Oxu.Az-ın Trend-ə istinadən xəbərinə görə, bu barədə ""Monness Crespi Hardt & Co."" şirkətinin analitiki Cems Kakmak bildirib.
Məlumata əsasən, Tramp bəyanatlarını ""Twitter"" hesabında yaymağı dayandırdığı halda, şirkətin itkiləri saytın ümumi dəyərinin 20 faizi qədər təşkil edə bilər.
Qeyd edək ki, Donald Trampın ""Twitter"" hesabının 36,2 milyon oxucusu var. Tramp ""Twitter""də qeydiyyatdan keçdiyi vaxtdan (2009-cu il) 35,6 minə yaxın məlumat dərc edib.
www.oxu.az
"
"Misirdə qədim Azərbaycana aid yazılar aşkarlanıb“Early Manuscripts Electronic Library” təşkilatının tədqiqatçıları Misirdə Sinay yarımadasında Müqəddəs Yelena adına kilsədə orta əsrlərdə Azərbaycanda yayılmış qədim alban dilində yazılar tapıblar.
Oxu.Az-ın xəbərinə görə, bu barədə “Atlantico” nəşri yazır
Nəşr qeyd edir ki, mətnlər 1300 ildən çox bir müddətdə ölü doğulmuş dananın dərisində yazılıb. Rahiblər limon suyu və digər inqridiyentlər vasitəsi ilə mətni siliblər ki, digər yazıları qeyd etsinlər. Lakin müasir texnologiyalar bu mətnləri oxumağa icazə verir. 
Nəşr təəssüf edir ki, mətni oxumaq olmayacaq, çünki qədim alban dili biizm eramızın əvvəllərində Azərbaycanda bir dil kimi itib. 
Mətnlərdən əlavə, tədqiqatçılar həmçinin Hippokratını reseptini aşkarlayıblar, lakin onu da tam oxumaq mümkün olmayacaq.
“Atlantico” bu tapıntıları “kiçik möcüzə” adlandırıb.
S.B.
www.oxu.az
"
"Adnan Oktar Azərbaycan xalqını təhqir etdi – VİDEOTürkiyə telekanallarının birində dini veriliş aparmaqla tanınan qalmaqallı yazıçı Adnan Oktarın Qarabağ  münaqişəsinə münasibəti etirazlarla qarşılanıb.
A.Oktar münaqişəyə birtərəfli yanaşaraq ermənilərə Azərbaycanda nifrət edən hər kəsi it adlandırıb. 
Oxu.Az sosial şəbəkələrdə yayılan həmin videonu təqdim edir:

S.B.
www.oxu.az
"
"İspaniyada dörd terrorçu öldürülübBarselonada terror aktında şübhəli bilinən 4 nəfərin hamısı öldürülüb.
Oxu.Az Report-a istinadən xəbər verir ki, bu barədə İspaniyanın “El Pais” qəzeti məlumat yayıb. 
Qəzetin verdiyi xəbərə görə, söhbət Yunes Abuyaakubedən, Musa Oukabirdən, Səid Aaladan, Məhəmməd Hiçamidən gedir. 
“El Pais”in məlumatında qeyd olunur ki, sonuncu 3 nəfər Kambrilsdə baş vermiş terror aktından sonra zərərsizləşdiriliblər.
Qeyd edək ki, terror aktına görə məsuliyyəti İŞİD qruplaşması üzərinə götürüb. Hadisə zamanı 3 nəfər öldürülüb, 119 nəfər xəsarət alıb. Öldürülənlər arasında xarici ölkələrin vətəndaşları da var. 
S.B.
www.oxu.az
"
"Trampın müşaviri istefa veribABŞ prezidenti Donald Trampın strateji məsələlər üzrə baş müşaviri Stiv Bennon postunu tərk edib.
Oxu.Az-ın APA-ya istinadən verdiyi xəbərə görə, bu barədə ABŞ prezidentinin mətbuat katibi Sara Sandersin bəyanatında deyilir.
Onun sözlərinə görə, Stiv Bennon vəzifədən getməsini Ağ Ev aparatının rəhbəri Con Kelli ilə bu gün razılaşdırıb.  
Qeyd edək ki, Trampın seçkiqabağı komandasına qatılmamışdan öncə S.Bennon  “Breitbart” saytına rəhbərlik edib. 
S.B.
www.oxu.az
"
"Finlandiyada insanlara bıçaqlı hücum: 1 ölü, iki yaralı – YENİLƏNİBFinlandiyanın Turku şəhərində naməlum şəxs bıçaqla insanlara hücum edib.
Oxu.Az-ın xəbərinə görə, bu barədə cümə günü, avqustun 18-də, Reuters nəşri məlumat yayıb.
İnsident zamanı bir nəfər ölüb, daha iki nəfər isə xəsarət alıb. Polis cinayətkara bir neçə dəfə atəş açıb. Şahidlərin sözlərinə görə, şübhəli şəxs saxlanılıb. 
Hadisədən sonra paytaxt Helsinki və ölkənin digər şəhərlərində təhlükəsizlik tədbirləri gücləndirilib. Şəhər sakinlərinə evlərini tərk etməmək məsləhət görülüb.
18:16
Finlandiyada naməlum şəxs insanların üzərinə bıçaqla hücum edib. 
Oxu.Az Report-a istinadla xəbər verir ki, hadisə Turku şəhərində qeydə alınıb. 
Məlumatda xeyli sayda adamın yaralandığı, polisin hücum edən şəxsi zərərsizləşdirdiyi bildirilir.  
A.S.
www.oxu.az
 
"
"Kosmosa 3D printerlə hazırlanmış peyk göndərilibBeynəlxalq Kosmos Stansiyasında (BKS) fəaliyyət göstərən rus kosmonavtlar 3D printerlə hazırlanmış ilk peyki kosmosa göndəriblər.
Oxu.Az AZƏRTAC-a istinadla xəbər verir ki, Fyodor Yurçikin və Sergey Ryazanskiy stansiyada həyata keçirdikləri altı saatlıq yürüş zamanı kosmosa beş nanopeyk göndəriblər. Peyklərdən birinin örtüyü və batareya qutusu 3D printerlə hazırlanıb. Kosmonavtların məqsədi 3D printerlə hazırlanmış peyk hissələrinin kosmos şəraitində necə reaksiya verəcəyini müşahidə etmək olub.
Sibirin Tomsk Politexnik Universitetində hazırlanmış peyklə kosmosa müxtəlif dillərdə salam da göndərilib. 4,5 və 10 kiloqram ağırlıqlarında olan peyklərin 5-6 ay orbitdə olması gözlənilir.
www.oxu.az
"
"Türkiyədə qəza nəticəsində bir azərbaycanlı ağır yaralanıb Türkiyənin Bodrum şəhərində baş verən yol qəzası nəticəsində 2 nəfər ölüb, biri xəsarət alıb.
Oxu.Az-ın haqqin.az-a istinadən verdiyi məlumata görə, ağır vəziyyətdə olan Azərbaycan vətəndaşı xəstəxanaya yerləşdirilib.
Məlumata görə, avtomobil idarəetməni itirərək dərəyə aşıb. Nəticədə 27 yaşlı sürücü, Serhat Dalmış və sərnişinlərdən biri, 19 yaşlı Anıl Berke hadisə yerində ölüb. 27 yaşlı digər sərnişin, Azərbaycan vətəndaşı Gülmirə İbrahimova avtomobildən çıxaraq 40 metrə sürünüb.
Ağır xəsarət alan G.İbrahimova xəstəxayaya yerləşdirilib. Onun həyatının təhüləkədə olduğu bildirilir.
İ.F.
www.oxu.az
"
"İspaniyada terror aktı ilə əlaqədar 4-cü şübhəli şəxs saxlanılıbKataloniya polisi Barselona və Kambrils şəhərlərində törədilmiş terror aktları ilə əlaqədar 4-cü şübhəli şəxsi saxlayıb.
Oxu.Az Report-a istinadən xəbər verir, Kataloniyanın təcili yardım xidmətinin ""Twitter"" səhifəsində isə terror aktları ilə əlaqədar həlak olanların sayının 14-ə çatdığı barədə məlumat yerləşdirilib. Məlumata görə, Kambrils şəhərindəki hücum zamanı güllə yarası alan qadın xəstəxanada keçinib.
Kataloniya hökumətinin səhiyyə üzrə müşaviri Anthoni Komin ""Catalunya Ràdio"" radiostansiyasına verdiyi müsahibədə Barselonadakı terror hücumları nəticəsində yaralananların sayının 130-a çatdığını bildirib.
Onun sözlərinə görə, xəsarət alanların 16 nəfərinin vəziyyəti ağırdır.
İ.F.
www.oxu.az
"
"Ərdoğan Almaniyanın iqtidar partiyalarını türk düşməni adlandırıbTürkiyə prezidenti Rəcəb Tayyib Ərdoğan Almaniya hökumətini və bu ölkənin aparıcı siyasi partiyalarını sərt tənqid edib.
Oxu.Az APA-ya istinadən xəbər verir ki, R.T.Ərdoğan cümə namazından çıxarkən sualları cavablandırıb. O, Almaniya kansleri Angela Merkelin Türkiyə ilə Avropa İttifaqı arasında gömrük birliyi müqaviləsinin yenilənməsinə və Türkiyəyə Aİ xətti ilə maddi yardımlar ayrılmasına qarşı çıxmasına münasibət bildirib.
R.T.Ərdoğan deyib ki, seçki ərəfəsində olan Almaniya öz daxili çəkişmələrini dövlətlərarası münasibətlərə daşıyır: “Almaniya Aİ qaydalarına əməl etməyən ölkədir. Aramızdakı problemlərə görə məsuliyyət daşıyan axtarılırsa, bu, Almaniyadır. Orada 25-30 gün sonra keçiriləcək seçki öncəsində xristian-demokratlar və sosial-demokratlar az qala “Türkiyəni nə qədər çox sıxışdırsaq, o qədər səs alarıq” havasına düşüblər.
Mən də Almaniyadakı bütün soydaşlarımıza deyirəm ki, qətiyyən səhv edib bunları dəstəkləməyin. Nə xristian-demokratları, nə sosial-demokratları, nə yaşılları. Bunların hamısı türk düşmənidir. Orada hazırda Türkiyəyə qarşı düşmənçilik etməyən partiyalara dəstək verin. Çünki artıq bu, Almaniyada yaşayan bütün vətəndaşlarımızın qürur məsələsidir. Orada 1 milyona yaxın səs hüququ olan türk seçici var. Düşünürəm ki, onlar Türkiyəyə bu cür hörmətsizlik edən siyasi partiyalara lazımi dərsi verməlidir”.
R.T.Ərdoğan Almaniyadan orada olan türkiyəli terrorçuların təhvil verilməsini istədiklərini, şəxsən özünün Angela Merkelə 4500 terrorçunun siyahısını təqdim etdiyini, lakin hər hansı nəticə əldə olunmadığını söyləyib: “Hazırda onların bizdə həbsdə olan 3-5 vətəndaşı var, davamlı onları bizdən istəyirlər. Lakin onların məhkəmələri varsa, bizlərin də var. Məhkəmə bu məsələdə qərarını verməlidir, sonra lazım olan nədirsə, onu edərik”.
Qeyd edək ki, hazırkı Almaniya hökuməti xristian-demokratlar və sosial-demokratların koalisiyasından ibarətdir.
İ.F.
www.oxu.az
"
" Rusiyada azərbaycanlıların iştirakı ilə kütləvi davaNijni Novqorodda topdansatış meyvə-tərəvəz bazarında Azərbaycan və Tacikistan vətəndaşları arasında kütləvi dava baş verib.
Oxu.Az-ın Qafqazinfo-ya istinadən verdiyi məlumata görə, davada təxminən 150 nəfər iştirak edib. Konfliktə səbəb azərbaycanlı satıcı ilə özbək alıcı arasındakı dava olub. Belə ki, sonuncu avtomobilini azərbaycanlıya aid piştaxtanın qarşısında saxlayıb. Satıcı avtomobili həmin yerdən uzaqlaşdırmağı tələb edəndə ikili arasında dava başlayıb. Şahidlərin sözlərinə görə, özbək alıcının “azərbaycanlılar arasında kişi yoxdur” deməsi davanın daha da qızışmasına səbəb olub.
Nəticədə azərbaycanlılar alıcını döyərək bazardan qovublar. Növbəti gün özbək qisas almaq üçün bir qrup taciklə qayıdıb. Onlar bazara bir neçə avtomobillə üzərlərində daş, armatur çubuqlar və bıçaqlarla gəliblər.
Dava hadisə yerinə polisin gəlməsi ilə başa çatıb.
İ.F.
www.oxu.az
"
"Ukrayna azərbaycanlıları Saakaşvilini gül-çiçəklə qarşılayacaqUkrayna azərbaycanlıları Ukraynaya qayıtmaq niyyətində olan Mixeil Saakaşvilini gül-çiçəklə qarşılayacaq.
Oxu.Az-ın haqqın.az-a istinadən verdiyi məlumata görə, bu barədə ""Facebook"" səhifəsidə “Ukrayna azərbaycanlıların birləşmiş diasporu” ümumukrayna ictimai təşkilatının sədri Hikmət Cavadov deyib.
Sədrin sözlərinə görə, Ukrayna azərbaycanlıların bir qismi sentyabrın 10-da “Krakovets” keçid məntəqəsinə gedib, Odessa vilayətinin sabiq qubernatoru Mixeil Saakaşvilini qarşılayacaq.
“Mən və bizim bir neçə üzvümüz sentyabrın 10-da sərhəddə Saakaşvilni qarşılayacağıq.”
Gürcüstanın sabiq prezidenti, Odessa vilayətinin sabiq qubernatoru Mixeil Saakaşvili sentyabrın 10-da Polşa ərazisindən keçərək Ukraynaya qayıdacağını bəyan edib.
“Mən Polşadan Ukraynaya sentyabrın 10-da Krakovets keçid məntəqəsindən qayıdıram”, - deyə çərşənbə günü ""Facebook""da canlı yayımda M.Saakaşvili bildirib. O, Ukrayna hakimiyyət orqanlarına müraciət edərək, onun qayıdışı ilə bağlı “sirk qurmamaq” və “torpağı qazmamağa”  çağırıb. 
İ.F.
www.oxu.az
"
"İsrailli jurnalistin özünüifşası - Melman ermənilərin toruna necə düşdü?Artıq bir neçə gündür ki, İsrail və Cənubi Qafqazın informasiya məkanlarını  “Maariv a-Şavua” nəşrinin müxbiri Yosi Melmanın ölkəsinin ""Aeronautics"" şirkətinin Azərbaycandakı insidenti ilə bağlı xəbəri gündəmi zəbt edib. 
Oxu.Az-ın News.az-a istinadən verdiyi məlumata görə, digər internet mətbu orqanları bu məlumatı maraqla izləsələr də, bu xəbərə dair heç bir müstəqil tədqiqat aparılmayıb. Onlar ancaq xəbərin mənbəyi olan “Maariv”ə istinad ediblər. Əgər onlar bir az səy göstərib tədqiqat aparsaydılar, o zaman aşkar edərdilər ki, Azərbaycan və İsrail şirkətinin adları hallandığı bu hekayə əvvəldən sonadək cəfəngiyyat olub. 
Məqalənin müəllifi Yosi Melman dünyada ən məşhur israilli jurnalistlərdən biri, bir çox jurnalist təhqiqatları və kitabların müəllifi olsa da, pulun qarşısında aciz qalıb dözməyən zəif insan imiş. O, 20 ildən çox bir müddət ərzində çalışdığı “Haaretz” qəzetindən istefaya göndərilib. O, həmin aqibəti cəmi il ərzində əməkdaşlıq etdiyi  ""Walla"" nəşri ilə də yaşayıb. Səbəb onun böyük həcmdə rüşvətlər götürməsi barədə məlumatların üzə çıxmasıdır. 
Jurnalistika sahəsində işlədiyi müddət ərzində o, jurnalistikanın əsas tələblərindən bir neçəsini pozub - sosial məsuliyyət, prinsipiallıq, qiymətləndirmədə qərəzsizlik, həqiqəti müdafiə etmək bacarığı.
Məlumdur ki, qədim alban kilsəsinin irs və mülki əsasında yaradılan erməni apostol kilsəsinin Qüdsdəki patriarxı İsraildə böyük nüfuz və var-dövlətə sahibdir. Başda  Ermənistanın İsrail və Misirdəki diplomatik nümayəndəliklərinin rəhbəri Armen Melkoyan və İsraildə 10000 nəfərlik erməni lobbisinin səyləri nəticəsində Azərbaycana nifrət edən və qəti tənqid edən jurnalist ""düzəldiblər"". 
Bir müddət əvvəl ""The Armenian Interest"" nəşrində Y.Melman Ermənistan nümayəndələrinə təklif edib ki, İsrail guya Ermənistanla əməkdaşlıq etmək üçün yetişib, lakin təşəbbüs qarşı tərəfdən gəlməlidir. Xarici siyasətdən və güclərin nisbətindən başı bir az da olsa, çıxan adam anlayır ki, adıçəkilən qüvvələr nə qədər çalışsa, sərmayə sərf etsə də, Azərbaycan-İsrail arasındakı dostluq münasibətlərinə təsir etmək üçün çox zəifdir. 
İ.F.
www.oxu.az
"
"Yunanıstanın İstanbuldakı baş konsulluğunun binasında yanğın olubYunanıstanın İstabuldakı baş konsulluğunun binasında yanğın olub.
Oxu.Az-ın məlumatına görə, bu barədə “Report” DHA-ya istinadən xəbər verir.
İnformasiyaya əsasən, yanğın binanın mətbəx bölümündə başlayıb və oradakı yanğın siqnalı işə düşüb.
Konsulluq əməkdaşlarının çağırışı ilə hadisə yerinə yanğınsöndürənlər cəlb edilib.
N.О.
www.oxu.az
"
"Barselonadakı Türk restoranının sahibi onlarla insanın həyatını xilas edib - FOTOBarselonadakı Türk restoranının sahibi onlarla insanın həyatını xilas edib.
Oxu.Az Milli.Az-a istinadən xəbər verir ki, 13 adamın öldüyü terror hücumunda yaralıları sahibi olduğu restorana buraxan Ercan Can qapıları bağlayaraq terrorçuların içəri girməsinə mane olub.
Ercan Can hadisənin pərdə arxasını və hücum anında yaşadıqlarından danışıb. Can hücum anında təxminən 15 adamın restoranına sığındığını və həmin kəslərlə birlikdə restoranda gözlədiklərini söyləyib.
Barselonadakı dəhşət anlarını 24 TV-yə telefonla bağlanan Ercan Can ""Hadisənin olduğu yerə yaxın bir yerdəydik. Mikroavtobusun divara çırpılıb dayandığını gördüm. Təxminən 10-11 ildir burada yaşayıram. Çöldə yalnız polislər və qəzaya düşən mikroavtobus var idi. Bura Barselonanın tursitlərin ən sıx olduğu prospektlərindən biridir. Hadisə saat 16:30-a kimi davam etdi"" ifadələri ilə baş verənləri izah etməyə çalışıb.
Türk restoranı ""Luna De İstanbul""un sahibi olan Ercan Can ""Qapını bağlamasaydım, içəri girəcəkdilər. Hadisə zaman çöldə olan şahidlərin dediklərinə görə, restorana girə bilməyən iki terrorçu blokdan içəri girib, yuxarı çıxıblar"" deyib.
İspan mətbuatı terrorçunun 20-25 yaşlarında və Mərakeş əsilli bir ispan vətəndaşı olduğunu açıqlayıb. İnsanları əzən mikroavtobusun içində Driss Oukabirin şəxsiyyət vəsiqəsi tapılıb. O, Barselonanın şimalındakı Ripoll şəhərində dünən gecə saatlarında könüllü olaraq polisə gedərək təslim olub və ""Vəsiqəmi qardaşım oğurlayıb, mən günahsızam"" deyib. Oukabir nəzarətə alınıb. İndi Drissin 18 yaşlı qardaşı Moussa axtarılır.
Polis Las Ramblasdakı bu terakt zamanı xeyli sayda ölənin olduğu haqda məlumat verib.














İ.F.
www.oxu.az
"
"Barselona hadisələri video və fotolardaAvqustun 17-si İspaniyanın Barselona şəhərində, mikroavtobusun kütləyə çırpılması nəticəsində 13 nəfər həyatını itirib, 100-dən artıq yaralı var.
Oxu.Az xarici mediaya istinadən, hadisə yerində çəkilmiş foto və videoları təqdim edir.






 





























E.C.
www.oxu.az
"
" Rusiya, Türkiyə və İran Suriyada birgə hərbi əməliyyatlara başlaya bilərlərRusiya, Türkiyə və İran Suriyada birgə hərbi əməliyyatlara başlaya bilərlər.
Oxu.Az-ın Trend-ə istinadən verdiyi məlumata görə, hərbi əməliyyatlar İdlib şəhərində aparıla bilər.
Rusiya və İranın əməliyyatlara İdlibin cənub, Türkiyənin isə şimal istiqamətindən başlayacağı gözlənilir. Hərbi əməliyyatların dəqiq tarixi açıqlanmır.
İ.F.
www.oxu.az
"
"Azərbaycanlılarla taciklər arasında qanlı dava: Onlarla yaralı varRusiyanın Nijni Novqorod şəhərində azərbaycanlılarla taciklər arasında dava düşüb.
Oxu.Az-ın Lent.az-a istinadən verdiyi məlumata görə, hadisə şəhərin Kanavinsk rayonunda yerləşən bazarda baş verib.
Məlumata görə, davada hər iki tərəfdən 200-dən çox şəxs iştirak edib. 30-dan çox şəxs bıçaq zərbəsi alıb, xəstəxanaya yerləşdirilib. 20 nəfər isə saxlanılaraq polisə aparılıb. Yerli polis hazırda bazarı bağlayıb, ora heç kim buraxılmır.
İ.F.
www.oxu.az
"
"İspaniyada növbəti terror aktı törədildi - YENİLƏNİBİspaniya polisi Barselonada törədilmiş terror hücumu ilə əlaqədar daha bir şübhəli şəxsi Ripol şəhərində saxlayıb.
Oxu.Az Report-a istinadən xəbər verir ki, İspaniyanın hüquq-mühafizə orqanları xüsusi əməliyyat zamanı iki şübhəlini saxlayıb, amma onlardan heç biri mikroavtobusun sürücüsü olmayıb, onun axtarışı davam edir.
Bununla yanaşı, istintaq çərçivəsində Kataloniyanın Kambrils şəhərində reydlər keçirilib. Yeni terror hücumunun hazırlanmasında şübhəli bilinən 4 nəfər məhv edilib, digər şübhəli aldığı güllə yaralarından ölüb.
08:56
İspaniyanın Kambrils şəhərində terrorçular idarə etdikləri yük maşınını piyadaların üzərinə sürüblər.
Oxu.Az-ın APA-ya istinadən verdiyi xəbərə görə, hücum nəticəsində iki nəfər ağır, beş nəfər isə yüngül xəsarət alıb. Yaralananlar arasında polis əməkdaşının olduğu bildirilir.
Məlumata görə, polisin operativ müdaxiləsi nəticəsində 4 terrorçu məhv edilib, daha biri yaralanıb.  
Öldürülən terrorçuların üzərindən kamikadzelərin istifadə etdiyi “şəhid kəmər”ləri (kəmərə bərkidilmiş partlayıcı qurğu) aşkarlanıb. Onlar Barselonada ötən axşam törədilən terror aktını təkrarlamaq niyyətində olublar.  
Qeyd edək ki, ötən gün Barselonanın mərkəzindəki piyadalar üçün nəzərdə tutulmuş Rambla küçəsində naməlum şəxsin idarə etdiyi yük maşınının kütləyə çırpılması nəticəsində 13 nəfər ölüb, azı 100 nəfər isə xəsarət alıb. Terror aktını törətməkdə şübhəli bilinən 2 şəxs saxlanılıb, daha biri isə atışma zamanı məhv edilib.
A.S.
www.oxu.az
 
"
"Barselona terrorunda ölən və xəsarət alanlar arasında Azərbaycan vətəndaşları yoxdur Barselonada törədilmiş terror hücumlarında həlak olan və yaralananlar arasında bu vaxta qədər Azərbaycan vətəndaşlarının olması qeydə alınmayıb.
Oxu.Az-ın xəbərinə görə, bu barədə Xarici İşlər Nazirliyinin mətbuat xidmətinin rəhbəri Hikmət Hacıyev söyləyib.
“Səfirliyimiz İspaniyanın müvafiq qurumları ilə təmasları davam etdirir. Terror hadisəsinin qurbanı olan bir neçə şəxs var ki, hələ onların şəxsiyyəti müəyyən olunmayıb. Əlavə məlumat olduğu təqdirdə, KİV-ə və ictimaiyyətə xəbər veriləcək”.
İ.F.
www.oxu.az
"
"Türkiyədə sağ ələ keçmək istəməyən 2 terrorçu özünü partladıbTürkiyədə sağ ələ keçmək istəməyən 2 terrorçu özünü partladıb.
Oxu.Az Habertürk-ə istinadən məlumat verir ki, hadisə terrorçuların Tunceli bölgəsində sığındığı kənd evlərinin birində baş verib.
Məlumata görə, hüquq-mühafizə orqanları əməkdaşları biri qadın və biri kişi terrrorçunun qaldığı evi əhatəyə alıb. Ələ keçmək istəməyən terrorçular qaldıqları evin hamamında əldəqayırma qumbara ilə özlərini partladıblar.
Axtarış zamanı terrorçuaların gizləndiyi evdə 1 kalaşnikov avtomatı, 3 daraq, 3 əl bombası tapılıb.
İ.F.
www.oxu.az
"
"Türkiyədə traktor aşıb: 7 ölü, 20 yaralıTürkiyənin Sakarya əyalətinin Hendek rayonunun Çamlıca kəndində fəhlələri daşıyan traktorun aşması nəticəsində 7 nəfər ölüb, 20 nəfər yaralanıb.
Oxu.Az Report-a istinadən xəbər verir ki, fəhlələr fındıq yığmağa gedirmiş.
İ.F.
www.oxu.az
"
" İspaniyada 3 günlük matəm elan olunub Barselonada baş verən terror aktları səbəbindən İspaniyada 3 günlük matəm elan olunub.
Oxu.Az-ın RİA Novosti-yə istinadən verdiyi məlumata görə, bu barədə ölkənin baş naziri Mariano Raxoy söyləyib. Xüsusi xidmət orqanlarının rəhbərləri ilə iclas keçirən baş nazirin sözlərinə görə, bütün dövlət müəssisələrində bayraqlar endiriləcək. 
“Bizim üçün hazırda ən əsas qurbanlar və onların qohumlarıdır. Mən bütün İspaniyanın Barselona ilə həmrəy olduğunu bildirmək istəyirəm. Madrid, Paris, Brüssel, Nitsa və London barselonalıların hazırda hiss etdiyi bu ağrını yaşayıb.“ 
Terrorçuluğa qalib gəlməyin mümkün olduğunu deyən baş nazirinin sözlərinə görə, bunun üçün birlik nümayiş etdirmək, polis əməliyyatları, beynəlxalq dəstəyə arxalanmış qabaqcıl tədbirlər görülməlidir.
Terrorçuluqla mübarizənin azad və açıq cəmiyyətlər üçün prioritet məsələ olduğunu deyən Raxoyun qənaətinə görə, qlobal təhdid olan terrorçuluğa cavab da adekvat olmalıdır.
İ.F.
www.oxu.az
"
"Kambrilsdə yaralanmış beşinci terrorçu öldüİspaniyanın Kambrils şəhərində antiterror əməliyyatı zamanı yaralanaraq saxlanılmış beşinci terrorçu ölüb.
Oxu.Az-ın APA-ya istinadən verdiyi xəbərə görə, bu barədə Kataloniya hüquq-mühafizə orqanlarından bildirilib. 
Qeyd edək ki, Kambrils şəhərində terrorçular idarə etdikləri yük maşınını piyadalın üzərinə sürüblər. Hücum nəticəsində iki nəfər ağır, beş nəfər isə yüngül xəsarət alıb. Yaralananlar arasında polis əməkdaşı var.
Məlumata görə, polisin operativ müdaxiləsi nəticəsində 4 terrorçu məhv edilib, daha biri yaralanmışdı. 
Terrorçuların üzərindən partlayıcı qurğular aşkarlanıb. Onlar 120 km aralıda yerləşən Barselonada ötən axşam törədilən terror aktını təkrarlamaq niyyətində olublar. 
Qeyd edək ki, ötən gün Barselonanın mərkəzindəki piyadalar üçün nəzərdə tutulmuş Rambla küçəsində naməlum şəxsin idarə etdiyi yük maşınının kütləyə çırpılması nəticəsində 13 nəfər ölüb, azı 100 nəfər isə xəsarət alıb. Terror aktını törətməkdə şübhəli bilinən 2 şəxs saxlanılıb, daha biri isə atışma zamanı məhv edilib.
A.S.
www.oxu.az
 
 
"
"Atlantik okeanda güclü zəlzələ olduAtlantik okeanının cənubunda zəlzələ olub.
Oxu.Az Report-a istinadən xəbər verir ki, bu barədə ABŞ-ın Geologiya Xidməti məlumat yayıb.
Seysmoloqların məlumatına görə, yeraltı təkanlar 6,7 bal gücündə qeydə alınıb. Zəlzələnin episentri Britaniya adalarının xarici hissəsinin tərkibinə daxil olan Vozneseniyanın inzibati mərkəzi olan Corctaun şəhərindən 779 kilometr məsafədə yerləşib. Zəlzələ ocağı 19 kilometr dərinlikdə olub.
Sunami təhlükəsi elan olunmayıb.
A.S.
www.oxu.az
 
"
"Barselonada terror aktı nəticəsində xəsarət alanların sayı 119 nəfərə çatdıSon məlumata görə,  Barselonada terror aktı nəticəsində xəsarət alanların sayı 119 nəfərə çatıb.
Oxu.Az-ın APA-ya istinadən verdiyi xəbərə görə, bu barədə rəsmi qurumlardan məlumat yayılıb.
Qeyd edək ki, ötən gün Barselonanın mərkəzindəki piyadalar üçün nəzərdə tutulmuş Rambla küçəsində naməlum şəxsin idarə etdiyi yük maşınının kütləyə çırpılması nəticəsində 13 nəfər ölüb. Terror aktını törətməkdə şübhəli bilinən 2 şəxs saxlanılıb. Sürücü hadisə yerindən qaçmağa müvəffəq olub.
A.S.
www.oxu.az
 
 
"
"Barselonanın mərkəzində terror aktı: 13 ölü – YENİLƏNİB + VİDEOKataloniya hökuməti bildirib ki, Barselonanın mərkəzində avtomobilin piyadaları vurmasından sonra 100 nəfər müxtəlif xəsarətlərlə xəstəxanalara gətiriliblər.
Oxu.Az-ın Report-a istinadən məlumatına görə, bu barədə kataloniya polisi Twitter-dəki səhifəsində xəbər verib.
Bildirilir ki, terror aktı zamanı xəsarət alanların sayı yaxın saatlarda 100-ü ötə bilər. Kataloniya hökuməti yaralananların adlarını açıqlayıb.
Onlardan 15-nin vəziyyətinin ağır olduğu bildirilir. Bundan əvvəl isə xəsarət alanların sayının 50 (digər yerli mətbu orqanlar bu rəqəmin 60, 80 olması haqda xəbər veriblər-red) nəfər olduğu bildirilirdi. Bundan əlavə, hadisə zamanı 13 nəfər ölüb.
Polis terror aktında şübhəli bilinənlərin ikisinin saxlanıldığını bildirib. 
17.08.2017 21:12
Barselonanın Rambla küçəsində mikroavtobusun kütləyə çırpılması nəticəsində ölənlərin sayı 13 nəfərə çatıb.
Oxu.Az-ın xəbərinə görə, bu barədə cümə axşamı, avqustun 17-də, Cadena Ser radiosu kataloniya polisindəki mənbəyə istinadən məlumat yayıb.
20:39
Barselonada Rambla küçəsində mikroavtobusu kütlənin üzərinə sürən sürücü hadisədən sonra türk restoranına daxil olaraq bir neçə nəfəri girov götürüb.
Oxu.Az-ın xəbərinə görə, bu barədə cümə axşamı, avqustun 17-də, El Periodico nəşri TV-3 telekanalına istinadən məlumat yayıb.
20:35
Barselonanın mərkəzində mikroavtobusun kütləyə çırpılması nəticəsində ən azı iki nəfər ölüb.
Oxu.Az-ın xəbərinə görə, bu barədə cümə axşamı, avqustun 17-də, The Telegraph nəşri məlumat yayıb.
Nəşrin məlumatına əsasən, hadisə zamanı daha bir neçə nəfər xəsarət alıb.
İspaniya polisi Rambla küçəsində baş verən insidenti terror aktı kimi qiymətləndirib.

20:01
İspaniyanın Barselona şəhərində Rambla piyada küçəsində sürücü mikroavtobusu kütlənin üzərinə sürüb.
Oxu.Az-ın xəbərinə görə, bu barədə La Vanguardia nəşri məlumat yayıb.
Polisin məlumatına əsasən, insident zamanı bir neçə nəfər xəsarət alıb. Hüquq-mühafizə orqanlarının əməkdaşları hadisə yerini mühasirəyə alıblar. Yaxınlıqda yerləşən kafe və mağazaların sahiblərinə obyektləri bağlamaq göstərişi verilib. Təhlükəsizlik tədbirləri çərçivəsində ərazidə metro stansiyaları da bağlanıb.
El Pais nəşri xəbər verir ki, mikroavtobusun sürücüsü hadisə yerindən qaçıb. Onun saxlanılması istiqamətdə əməliyyat-axtarış tədbirləri həyata keçirilir.

S.B.
www.oxu.az
"
"İŞİD Barselonadakı terrora görə məsuliyyəti üzərinə götürdüİŞİD terror təşkilatı Barselonada törədilən terror aktına görə məsuliyyəti öz üzərinə götürüb.
Oxu.Az-ın xəbərinə görə, bu barədə Reuters agentliyi yaraqlıların informasiya mənbələrinə istinadən məlumat yayıb.
Xatırladaq ki, avqustun 17-də Barselonanın mərkəzində Rambla küçəsində mikroavtobus piyadalara çırpılıb. Hadisə zamanı 13 nəfər ölüb, daha 32 nəfər isə yaralanıb. 
S.B.
www.oxu.az
"
"“Barselona terrorçularından” biri öldürülüb – YENİLƏNİBBarselonada terror aktı törətməkdə şübhəli bilinən şəxslərdən biri atışma zamanı öldürülüb, digəri isə saxlanılıb. 
Oxu.Az-ın APA-ya istinadən verdiyi xəbərə görə, bundan əvvəl yük maşınını piyadalın üzərinə sürən sürücünün kimliyinin məlum olduğu bildirilmişdi.
Sürücünün Driss Oukabir adlı şəxs olduğu bildirilir. Polisin məlumatına görə, o, furqon tipli yük maşınını Santa-Perpetua-de-Moqoda yaşayış məntəqəsində icarəyə götürüb. Onun Melilye şəhərində anadan olduğu və Ripol rayonunda yaşadığı qeyd olunur.
Polis hazırda saxlanılan şəxsin sosial şəbəkələrdəki əlaqələrini araşdırır.  
23:05
İspaniya polisi Barselonanın mərkəzində terror aktı törətməkdə şübhəli bilinən şəxslərdən birini saxlayıb.
Oxu.Az-ın məlumatına görə, bu barədə “El Periodico” nəşri mənbəyə istinadən məlumat yayıb.
Nəşrin məlumatında qeyd olunur ki, saxlanılan şəxsin adı Driss Oukabirdir. O, avtomobili icarəyə götürərək Rambla küçəsində piyadaları vurub.
22:27
Barselona terrorunda şübhəli bilinən şəxslərdən birinin kimliyi müəyyənləşdirilib.
Oxu.Az-ın xəbərinə görə, bu barədə El Pais qəzeti Twitter hesabında yazıb.
Nəşr terror aktında şübhəli bilinən Driss Ukabirin (Driss Oukabir) fotosunu da dərc edib.
Ukabirin adına terror aktı zamanı istifadə olunan mikroavtobus icarəyə götürülüb. Polis ehtimal edir ki, sükan arxasında məhz Driss özü olub. Məlumat hələlik təsdiqlənməyib.
Hüquq-mühafizə orqanlarının əməkdaşları insident yerindən uzaqlaşmaq üçün Vik şəhərində (Barselona yaxınılığında) saxlanılan ikinci mikroavtobusu da aşkarlayıblar.
Xatırladaq ki, avqustun 17-də Barselonanın mərkəzində Rambla küçəsində mikroavtobus piyadalara çırpılıb. Hadisə zamanı 13 nəfər ölüb, daha 32 nəfər isə yaralanıb. 
S.B.
www.oxu.az
"
"Dağıstanda partlayış – ÖLƏNLƏR VARDağıstanın Xasavyurt rayonunda partlayıcı qurğunun işə düşməsi nəticəsində iki nəfər ölüb, daha bir nəfər isə xəsarət alıb.
Oxu.Az-ın xəbərinə görə, bu barədə RİA Novosti-yə respublikanın hüquq-mühafizə orqanlarından məlumat verilib.
Hadisə yerli vaxtla saat 16:20 radələrində Novaqaqatli kəndi yaxınlığında baş verib.
İnsidentin təfərrüatları müəyyənləşdirilir.
Hadisə yerinə əməliyyat-istintaq qrupu cəlb edilib. 
S.B.
www.oxu.az
"
"KİV: Yəməndə husi qiyamçıları ABŞ səfirliyinin 3 əməkdaşını tutubYəməndə husi qiyamçılarına aid “təhlükəsizlik xidməti” ABŞ-ın Sanadakı səfirliyinin 3 əməkdaşını tutaraq naməlum istiqamətə aparıb.
Oxu.Az Report-a istinadən xəbər verir ki, bir müddət əvvəl qiyamçıların BMT-nin Yəməndəki Humanitar məsələlər üzrə əlaqələndirmə ofisinin və ABŞ-ın Sanadakı səfirliyinin 12 əməkdaşını saxladığı bildirilib.
BMT-nin ofisi əməkdaşlarının tutulması barədə yayılan xəbəri təkzib edib. 
N.О.
www.oxu.az
"
"Türkiyəli nazir: Avropa İttifaqı adından bir dövlət təlimat verməməlidir“Avropa İttifaqı adından bir dövlət təlimat verməməlidir”.
Oxu.Az Report-a istinadən xəbər verir ki, bunu Türkiyənin Avropa İttifaqı üzrə naziri Ömər Çelik Almaniya kansleri Angela Merkelə cavabında bildirib.
“Çox uğursuz açıqlamadır. Bunu xüsusi qeyd etmək lazımdır. Avropa İttifaqı adından bir dövlət təlimat verməməlidir. Bu ittifaqı zəiflədəcək bir açıqlamadır. Bu, Avropa İttifaqını zəiflətmək istəyənlərin verdiyi bəyanatdır. Türkiyənin ittifaqa üzv dövlətlərlə problemi ola bilər. Ancaq bu problemlər Avropa İttifaqı səviyyəsinə çatdırılmamalıdır. Belə bir hal ittifaqın genetikasında da dəyişikliyə yol açar. Almaniya və Türkiyə arasındakı problemin Avropa İttifaqına nüfuz etməsinə Avropa İttifaqı Komissiyası yol verməməlidir. Bu, ittifaqın təməl prinsipinə təhqirdir. Gömrük Birliyi bizim birtərəfli istədiyimiz bir şey deyil. Bu, azad ticarətin artırılması ilə bağlı bir vəziyyətdir. Gömrük Birliyinin yenilənməsi Türkiyə üçün bir mükafat və lütf edilmiş kimi davranılır. Bu, qazan-qazan çərçivəsində irəliləyəcəksə, biz onun davam etməsini istəyirik. Biz Gömrük Birliyinin yenilənməsi məsələsini Nazirlər Kabinetimizin qəbul edəcəyi qərarlarına uyğunlaşdıracağıq. Gömrük Birliyi məsələsi ilə bağlı tələsmirik. Bu məsələnin sürətlənməsi lazım idi. ABŞ-ın keçmiş prezidenti Barak Obamanın dövründə də bu razılaşma əldə edilmişdi. Trampın prezidentliyi dövründə əldə edilməyib”, - nazir vurğulayıb.
Qeyd edək ki, Almaniya kansleri Angela Merkel Türkiyə ilə Avropa İttifaqının Gömrük Birliyi arasında razılaşmanın yenilənməyəcəyini bildirib. 
N.О.
www.oxu.az
"
"Kiyevin mərkəzində atışma: Sahibkarı qarət etmək istədilər – VİDEOSaat 09:00 radələrində naməlum şəxslər Kiyevin mərkəzi küçələrinin birində sahibkarı qarət etmək istəyiblər.
Oxu.Az fakty.ua-ya istinadən xəbər verir ki, maskalı şəxslər zərərçəkənin əlindən pul dolu çantanı almaq istəsələr də, cəhdləri uğursuz olub.
Odlu silahdan açılan atəşlərin heç biri sahibkara tuş gəlməsə də, o, aldığı travmalardan xəstəxanaya yerləşdirilib, cinayətkarlar isə hadisə yerindən qaçıblar.

 
E.C.
www.oxu.az
"
"Avstraliyada partiya lideri parlamentə niqabda gəldi – FOTOAvstraliyanın “Bir millət” sağçılar partiyasının lideri Polin Henson senatın iclasına niqabda gəlib və bu cür paltarın qadağa edilməsini tələb edib.
Oxu.Az bu barədə BBC-yə istinadən xəbər verir 
Baş prokuror Corc Brendis Hensona xəbərdarlıq edib və bildirib ki, öz hərəkəti ilə o, dini prinsiplərə əsasən bir qrup insanı təhqir edir.  
O, Avstraliyada niqaba qadağa qoyulmasından imtina edib. Onun bu qərarı müxalifət partiyasının üzvləri tərəfindən alqışlarla qarşılanıb.

















N.О.
www.oxu.az
"
"Qarabağda döyüşmüş radikal solçu erməni “general” Raqqada öldürülübSuriyada, İŞİD-in “paytaxtı” Raqqa uğrunda gedən döyüşlərdə YPG kürd silahlı birləşmələrinin komandiri, “Orxan Bakırçıyan” ləqəbli Nubar Ozanyan öldürülüb.
Oxu.Az Virtualaz.org-a istindən xəbəb verir ki, Nubar Ozanyan Türkiyədə fəaliyyəti qadağan olunmuş Kommunist partiyasının liderlərindən biri olub, ötən əsrin 90-cı illərinin əvvəllərində (1991-1992) Qarabağda gedən döyüşlərdə ermənilərin tərəfində iştirak edib.
Terrorçu Ozanyanın neçə vaxtdır Suriyada Türkiyədən gedən PKK tərəfdarlarına təlim keçilməsinə rəhbərlik etdiyi bildirilir, o, qondarma “general” rütbəsinə də malik olub. YPG və PYD kürd birləşmələri PKK-ya bağlıdır, hazırda bu qruplaşmalar İŞİD-ə qarşı döyüşən əsas hərbi gücdür və ABŞ tərəfindən dəstəklənir. Bu yaxınlarda Pentaqon YPG və PYD dəstələrinə yüzlərlə TIR dolu silah-sursat verib. Kürdlərdən ibarət Suriya Demokratik Qüvvələri alyansı Raqqaya hücuma keçib və şəhərin bir hissəsini nəzarət altına alaraq İŞİD terror qruplaşması ilə şiddətli döyüşlər aparır.
Kürd mənbələri bildirir ki, Nubar Ozanyan avqustun 14-də artilleriya mərmisinin partlaması nəticəsində “faciəli şəkildə” həlak olub. Onun cəsədi parça-parça olub, bir çox parçaları tapılmayıb. Nubar Ozanyanın öldürülməsi ilə bağlı Avropa ölkələrindəki PKK tərəfdarlarına onun xatirəsini anmaq üçün tədbirlərin təşkil olunması tapşırılıb.
İ.F.
www.oxu.az
"
"Kosmonavt çəkisizlikdə özünə oyun tapdı – VİDEOKosmosda çəkisizlik şəraitində meyvə şirəsini içməyə çalışan kosmonavtın üzünə doğru böyüyən qovuqcuqlarla oyunu maraq doğurub.
Oxu.Az Teleqraf.com-a istinadən xəbər verir ki, NASA kosmonavtları çəkisizlik şəraiti yarandığı zamanlarda özlərinə bu cür əyləncələr tapırlar. Sonuncu dəfə meyvə şirəsini pipetlə içməyə çalışan kosmonavt maraqlı görüntülər ortaya çıxarıb.
Suyunu pipetdən sorduqca üzünə doğru şişməyə başlayan qovuqcuğun göründüyü videonun sonunda qovuqcuq xeyli böyüyəndən sonra kosmonavt onu partladır.

E.Ə.
www.oxu.az
"
"Rusiyada azərbaycanlı ermənini ölümcül döyübRusiyanın Saxalin vilayətində hüquq-mühafizə orqanları Azərbaycan vətəndaşını qısqanclıq zəminində ermənini ölümcül döyməkdə şübhəli bilir.
Oxu.Az-ın məlumatına görə, bu barədə Report Rusiya KİV-inə istinadən xəbər verir.
Avqustun 15-də xəstəxanaya ürəyin cırılması ilə nəticələnən döş qəfəsinin küt travması nəticəsində ölən erməni gətirilib. Faktla bağlı cinayət işi açılıb. Şübhəli şəxs ehtiyatsızlıqdan insan ölümü ilə nəticələnən qəsdən sağlamlığa ağır zərərvurma maddəsi üzrə ittiham edilir. İşlə bağlı polis artıq şübhəli şəxs qismində 37 yaşlı Azərbaycan vətəndaşını saxlayıb.
İstintaqın versiyasına görə, narkotik vasitələrin qanunsuz dövriyyəsi ilə məşğul olduğuna görə həbsxanada cəzasını çəkdikdən sonra azadlığa çıxan erməni 22 ildən çox birgə yaşadığı və iki övladının olduğu Cənubi Saxalindən olan qadının başqa kişi - azərbaycanlı ilə yaşadığını öyrənib. Sonradan qadın azərbaycanlıdan ayrılıb, amma o, qadına zəng etməyə, ona baş çəkməyə davam edib.
Avqustun 15-də ölən şəxs birgə yaşadığı qadınla Novotroitskoyedəki tanışlarının evinə qonaq gediblər. Şübhəli şəxs isə dostları ilə ora gedərək ermənini söhbətə çağırıb. Sonuncu evdəki daha bir qonaqla bayıra çıxanda şübhəli şəxs dostları ilə onları döyməyə başlayıb. Bundan sonra iş üzrə fiqurantlar gəldikləri avtomobillərə əyləşərək hadisə yerini tərk edib.
Cinayət işinin istintaqı davam edir.
N.О.
www.oxu.az
"
"Qətər vətəndaşlarının həcc xərclərini Səudiyyə Ərəbistanı kralı ödəyəcəkQətər vətəndaşları həcc ziyarəti üçün elektron viza almadan Səudiyyə Ərəbistanına səfər edə biləcəklər.
Oxu.Az-ın Report-a istinadən verdiyi xəbərə görə, Səudiyyə Ərəbistanı kralı Salman bununla bağlı fərman imzalayıb.
Məlumata görə, Səudiyyə kralı Salman və vəliəhd-şahzadə Məhəmməd bin-Salman Qətər hakimiyyətindəki əl-Sani ailəsinin üzvü Abdullah bin-Ali bin-Abdullah bin-Casim əl-Sanini Ciddədəki Əs-Salam sarayında qəbul edib.
Qəbuldan sonra Qətər vətəndaşlarının həcc ziyarəti xərclərinin Səudiyyə Ərəbistanı kralı tərəfindən ödəniləcəyinə dair qərar qəbul olunduğu açıqlanıb.
İ.F.
www.oxu.az
"
"Döyüşçü nokautdan sonra öldü - VİDEOABŞ-ın Massaçusest ştatında MMA döyüşçüsü Rondel Klark matçda nokaut edildikdən sonra aparıldığı xəstəxanada həyatını itirib. 
Oxu.Az axar.az-a istinadən xəbər verir ki, Boston xəstəxanasında edilən müdaxilələrə baxmayaraq, döyüşçünün həyatını xilas etmək mümkün olmayıb.
Klarkın dəqiq ölüm səbəbi bəlli deyil.
Faktla bağlı Massaçusets polisi və Atletika Federasiyası araşdırmalara başlayıb.

N.О.
www.oxu.az
"
"Almaniyada bomba təhlükəsinə görə 10 mindən çox insan təxliyyə edilibAlmaniyanın Hildeshaym şəhərində 10 mindən çox insan İkinci Dünya Müharibəsindən qalmış bombanın aşkarlanması ilə əlaqədar təxliyyə edilib.
Oxu.Az Report-a istinadən məlumat verir ki, bu barədə yerli hakimiyyət orqanları xəbər yayıb.
Qeyd olunur ki, bomba çərşənbə gününə keçən axşam, şəhərin mərkəzində tikinti işləri aparılarkən aşkar edilib. Onun zərərsizləşdirilməsi işi zamanı hakimiyyət orqanları bombanın tapıldığı əraziyə 1 kilometr radiusda girişi bağlayıblar.
Bombanın tapıldığı ərazidə YUNESKO-nun Ümumdünya irsinin bir neçə obyekti, o cümlədən Hildeshaym və Müqəddəs Mixail kilsələri yerləşir.
İ.F.
www.oxu.az
"
"Səudiyyə Ərəbistanının kral ailəsinin daha bir nümayəndəsi öldüSəudiyyə Ərəbistanının kral ailəsinin nümayəndəsi şahzadə Bandar bin Fahd bin Saad bin Abdel Rəhman Əl Saud çərşənbə günü vəfat edib.
Oxu.Az-ın Trend-ə istinadən verdiyi məlumata görə, onun dəfn mərasimi cümə axşamı Ər-Riyadda keçiriləcək.
Qeyd edək ki, bu il kral ailəsinin 3 nümayəndəsi vəfat edib. Mayda kral Salman bin Əbdül Əziz Əl Səudun böyük qardaşı, şahzadə Maşaal bin Əbdül Əziz 90 yaşında, bir həftə əvvəl isə 26 yaşlı şahzadə Salman bin Saad bin Abdulla bin Turki Əl Səud vəfat edib.
A.M.
www.oxu.az
"
"İŞİD İraqda polis postuna hücum etdi: Ölənlər varİŞİD terrorçuları İraqın Səlahəddin vilayətinin Bayci şəhərində polis postuna hücum edib.
Oxu.Az Report-a istinadən xəbər verir ki, bu barədə “Anadolu” agentliyi məlumat yayıb.
İraq ordusunun zabiti Yasir ət-Temimi agentliyə verdiyi məlumatda bildirib ki, təhlükəsizlik qüvvələri ilə terrorçular arasında baş vermiş atışmada 7 nəfər həlak olub, 9 nəfər yaralanıb. İraqın təhlükəsizlik orqanındakı mənbə ərazidə təhlükəsizlik tədbirlərinin gücləndirildiyini xəbər verib. Hakimiyyət orqanları yerli sakinlərdən evlərini tərk etməməyi xahiş edib.
Bayci şəhəri paytaxt Bağdaddan 280 kilometr məsafədə yerləşir. Şəhər 2015-ci ildə İŞİD-dən azad edilib. Burada İraqın ən böyük neft emalı zavodu fəaliyyət göstərir.
A.M.
www.oxu.az
"
"Ağ Ev rəsmisi: ABŞ Çinlə “iqtisadi müharibə” vəziyyətindədirABŞ Çinlə “iqtisadi müharibə” vəziyyətindədir.
Oxu.Az-ın APA-ya istinadən verdiyi xəbərə görə, bunu ABŞ prezidentinin strateji məsələlər üzrə müşaviri Stiven Bennon bəyan edib.
“Biz Çinlə “iqtisadi müharibə” vəziyyətindəyik. İkimizdən birimiz 25 və yaxud 30 ildən sonra hegemon dövlətə çevriləcək. Biz bu yolda ilişib qalsaq, hegemonluq onlara nəsib olacaq. Məğlub olmağa davam etsək, 5-10 ildən sonra bərpası mümkün olmayan həddə çatacağıq”, - deyə S.Bennon qeyd edib.
Avqustun 14-də prezident Donald Tramp Çinin ABŞ-ın intellektual mülkiyyətini mənimsəyib-mənimsəmədiyinə dair təhqiqat aparılması barədə sərəncam verib. Çin, öz növbəsində, rəsmi Vaşinqtonu cavab tədbirləri görəcəyi ilə hədələyib.
A.M.
www.oxu.az
"
"Venesuelada həbsxanada iğtişaşlar nəticəsində 37 nəfər öldüVenesuelanın Amasonas ştatında həbsxanada baş vermiş iğtişaşlar 37 nəfərin həyatına son qoyub.
Oxu.Az-ın APA-ya istinadən verdiyi xəbərə görə, Venesuela Təhlükəsizlik Xidməti  Puerto-Ayakuço şəhərində həbsxanada əməliyyat keçirib.
Məlumata əsasən, hökumət qüvvələrinin həbsxanada nəzarəti bərpa etmək cəhdi məhkumların müqaviməti ilə qarşılaşıb. Nəticədə qanlı toqquşmada 37 dustaq ölüb, polis əməkdaşları arasında itki barədə məlumat verilmir. Venesuela Təhlükəsizlik Xidməti mütəmadi olaraq ölkə həbsxanalarında əməliyyat keçirir. Bu reydlərin əksəriyyətində polislə məhbuslar arasında toqquşmalar baş verir.
A.S.
www.oxu.az
 
"
"Cənubi Koreya prezidenti: Koreya yarımadasında müharibə olmayacaq“Koreya yarımadasında müharibə olmayacaq”.
Oxu.Az-ın APA-ya istinadən verdiyi xəbərə görə, bunu Cənubi Koreya prezidenti Mun Çje İn bəyan edib.
“Tam əminliklə bəyan edirəm - Koreya yarımadasında heç vaxt müharibə olmayacaq. Hərbi gücdən istifadə ABŞ-a Şimali Koreyaya təzyiq göstərmək üçün lazımdır. Bu heç də dərhal hərəkətə keçid demək deyil. ABŞ və prezident Tramp Cənubi Koreya ilə birgə istənilən nizamlama yolunu müzakirə etməyə hazırdır”, deyə Cənubi Koreya prezidenti qeyd edib.
Bununla belə Mun Çje İn vurğulayıb ki, Şimali Koreya üçün “qırmızı xətt” nüvə başlığının yaradılmasıdır və rəsmi Pxenyan bu xətdə artıq yaxınlaşıb: “Hər halda Şimali Koreya ilə dialoq yalnız müəyyən şərtlər əsasında mümkündür”.
A.M.
www.oxu.az
"
"Rakkaya aviazərbələr – 40 dinc sakin ölübABŞ-ın rəhbərlik etdiyi beynəlxalq koalisiyanın hava qüvvələrinin Suriyanın Rakka şəhərinə endirdiyi zərbə nəticəsində azı 40 dinc sakin ölüb.
Oxu.Az-ın APA-ya istinadən məlumatına görə, bu barədə Livanın “Al Mayadeen ” telekanalı xəbər verib.
Məlumata görə, dinc sakinlər mərmilərin yaşayış kvartallarına düşməsi nəticəsində ölüb.
Qeyd edək ki, Rakka  2013-cü ildən İSİD terror qruplaşmasının nəzarəti altındadır. Şəhərdə 4 minə yaxın silahlının olduğu ehtimal edilir. Rakka şəhərinin azad edilməsi əməliyyatı 2017-ci il, iyunun 5-də başlayıb.
S.B.
www.oxu.az
"
"Saakaşvili Ukraynaya qayıdacağı tarixi açıqlayıbOdessa vilayətinin sabiq qubernatoru Mixail Saakaşvili Ukraynaya qayıdacağını bəyan edib.
Oxu.Az-ın xəbərinə görə, siyasətçi bu barədə Facebook sosial şəbəkəsində canlı yayımda deyib.
“Mən sentyabrın 10-da Polşadan Ukraynaya “Krakoveç” nəzarət-keçid məntəqəsindən qayıdacam”, - Saakaşvili bildirib. 
O qeyd edib ki, vətəndaşlıq hüququnu məhkəmədə müdafiə edəcək.
S.B.
www.oxu.az
"
"Gəlin köklə birlikdə qayınanasının nişan üzüyünü “çıxardı” – FOTOKanadanın cənubunda ferma sahibləri məhsul yığımı zamanı köklə birlikdə 84 yaşlı qohumlarının nişan üzüyünü də çıxarıblar.
Oxu.Az CBC telekanalına istinadən məlumat verir ki, Meri Qrems üzüyü 13 il əvvəl 2004-cü ildə bağda işləyərkən itirib.
Onun sözlərinə görə, ərinə bu barədə heç nə deməyib və üzüyü dəyişdirib.
“Əgər diqqətlə baxsanız üzüyün kök ətrafına necə ideal oturmasını görmək olar. Bu çox maraqlıdır”, - telekanala qadının gəlini, üzüyü tapan xanımın sözlərini sitat gətirir. 
Meri Qrems bildirib ki, üzüyü bundan sonra ömrünün sonuna qədər taxmaq niyyətindədir.








S.B.
www.oxu.az
"
"Azərbaycanlı qadın Türkiyə vətəndaşının başına oyun açdı – VİDEO + YENİLƏNİBAzərbaycandan evlənmək üçün qadını Türkiyəyə aparan şəxs dələduzluqla qarşılaşıb. Qadın onun 1200 dollar pulunu və 1000 manatlıq telefonu götürərək aradan çıxıb.
Oxu.Az-ın Xəzər TV-yə istinadən məlumatına görə, hadisə Azərbaycanda bir müddət tikinti sahəsində işləyib sonradan Türkiyəyə qayıdan və Qarsda yaşayan Türkiyə vətəndaşı 47 yaşlı Mustafa Mutluərin başına gəlib. 
O, Azərbaycanda Mirzəyeva Fidan Əlamdar qızı adlı bir xanımla tanış olub, sonradan onu evlənmək üçün özünün də könüllü razılığı ilə Türkiyəyə aparıb. Orda kəbin kəsilib və 2 ay yarım birgə yaşayıblar. Sonra isə qadın evdən pul və bahalı telefonu götürərək aradan çıxıb.
Mustafa Mutluər bildirir ki, Fidan Mirzəyeva əvvəlcə Xırdalanda yaşadığını deyib, sonra evlərinin Kürdəmirdə olduğu məlum olub. O deyir ki, aralarında heç bir soyuqluq olmayıb. Mustafa Fidanın bu hərəkətindən sonra bütün qohumlarının yanında başı aşağı qaldığını deyir.
Mustafa onu aldadıb qaçan qadını tapmaq üçün polis və məhkəmə orqanlarına müraciət edib. Məqsədi ona dəyən maddi və mənəvi ziyanı tələb etməkdir.

14:53
Türkiyə vətəndaşı Mustafa Mutluer vətəndaş nikahında olduğu azərbaycanlı xanımı dələduzluqda ittiham edir. 
Oxu.Az xəbər verir ki, bununla bağlı Qafqazinfo-ya müraciət edən 38 yaşlı Mutluer Fidan Mirzəyeva ilə 3 ay əvvəl birgə yaşamağa başladığını deyib: “Ona nömrəmi kimin verdiyini bilmirəm. 3 ay əvvəl mənə zəng vurdu, tanış olduq. Kəbin kəsdirmək üçün Azərbaycana gəldim. Nikahda onun ailəsindən heç kim iştirak etmədi. Səbəbini soruşanda Kürdəmirin bir kəndində yaşadıqlarını, gələ bilmədiklərini dedi. Nikahdan sonra onu da özümlə birlikdə Türkiyəyə apardım”. 
M. Mutluerin sözlərinə görə, Türkiyədə rəsmi nikah üçün müraciət etmək istəyib. Bu zaman F.Mirzəyeva Azərbaycan səfirliyinə müraciət edərək Bakıya qayıdıb: “Yaxşı maaş alıram, normal yaşayırdıq. Rəsmi nikah bağlamaq qərarına gəlmişdim, o da Azərbaycan səfirliyinə müraciət edərək Bakıya dönmək istəyib. Səbəbini özüm də bilmirəm. Onlar da Fidanı Bakıya göndəriblər. Qayıdarkən özü ilə birlikdə 1200 dollar pulumu və ona aldığım 1000 dollar dəyərində telefonu da aparıb. Maraqlandım, ünvanını tapa bilmədim. Ancaq Xırdalanda yaşadığını deyirlər. 
Burada polisə getdim, hadisənin Türkiyədə olduğunu və bir şey edə bilməyəcəklərini dedilər. İndi məhkəməyə müraciət edəcəm. Götürdüyü pul vecimə deyil, başıma açdığı bu oyuna görə cavab verməyini istəyirəm”.
E.Ə.
www.oxu.az
"
"Tacikistanda məktəblilərə saqqal və uzun saç qadağan olunduTacikistanda məktəblilərə saqqal və uzun saç saxlamaq qadağan olunub.
Oxu.Az-ın Avesta nəşrinə istinadən xəbərinə görə, şagirdlərə müvafiq tələblər ölkənin Elm və Təhsil Nazirliyinin rəsmi saytında yerləşdirilib.   
Qeyd olunur ki, bu qaydalara riayət təhsil ocaqlarında şagirdlər arasında bərabərliyi təmin edəcək. 
Qızlara məktəbdə hicab, qısa və dar geyimlər qadağandır. Həmçinin bir cütdən artıq sırğa, burun, boğaz və qaşlara bəzək əşyaları taxmaq və makiyaj etmək olmaz.
Həm oğlan, həm də qızlara cırıq cins, üzərində reklam və ya digər ölkənin simvolu olan köynəkləri geyinmək qadağan edilib. İdman geyimlərinə yalnız bədən tərbiyəsi dərslərində və ya iməcilik zamanı icazə verilir. 
Oğlanlara həmçinin dırnaq saxlamaq, üzük və sırğa taxmaq qadağandır.
Bayramlar zamanı məktəblilərə rəsmi geyimlər tövsiyə olunur: tünd rəngli kostyum (qızların yubkaları dizdən aşağı olmalıdır) və ayaqqabı, ağ köynək, qalstuk.
Təhsil nazirliyi formaları yerli istehsalçılardan almağı məsləhət görür.
S.B.
www.oxu.az
"
"Almaniyada 11 milyon yumurtada zəhər tapıldıAlmaniyada 11 milyon yumurtada zəhərli kimyəvi maddə - fipronil tapılıb.
Oxu.Az-ın Teleqraf.com-a istinadən xəbərinə görə, bu barədə Almaniya Kənd Təsərrüfatı Nazirliyinin rəsmi nümayəndəsi bildirib.
""10,7 milyon - bu, Almaniyada fipronilin aşkarlandığı yumurtaların sayıdır"", - o deyib.
Avropa Komissiyasının məlumatına görə, tərkibində fipronil olan yumurtalar 15 ölkədə, o cümlədən Almaniyada aşkar edilib. Bu kimyəvi maddədən birə, gənə və digər parazitlərə qarşı istifadə olunur. İnsan orqanizmində fipronilin toplanması isə ciyər, böyrək və qalxanabənzər vəzinin sıradan çıxmasına səbəb ola bilər.
www.oxu.az
"
"Londonda hava limanı yaxınlığında partlayış olubBöyük Britaniya paytaxtı Londonda Sautend hava limanı yaxınlığında partlayış olub.
Oxu.Az Report-a istinadən xəbər verir ki, bu barədə “Daily mail” qəzeti məlumat yayıb.
İnformasiyaya əsasən, partlayış olan yerə yanğınsöndürənlər cəlb edilib. Hadisə ilə bağlı əlavə məlumat verilməyib. 
N.О.
www.oxu.az
"
"Batumidə qazdoldurma stansiyasında güclü partlayışGürcüstanın Acarıstan Muxtar Respublikasının paytaxtı Batumi şəhərində maye qaz yanacaqdoldurma stansiyasında güclü partlayış baş verib.
Oxu.Az-ın APA-ya istinadən verdiyi məlumata görə, nəticədə ətrafda olan 4 yaşayış evində yanğın başlayıb.
Hadisə nəticəsində üç nəfərin xəsarət aldığı bildirilir. Hazırda hadisə yerinə təcili tibbi yardım maşınları və yanğınsöndürənlər cəlb olunub.
İ.F.
www.oxu.az
"
"Ermənilər Kəlbəcərdə nəhəng zavod tikir – VİDEO + FOTOErmənilər Kəlbəcərdə zavod inşa edir.
Oxu.Az-ın məlumatına görə, bu barədə Modern.az Ermənistan KİV-nə istinadən xəbər verir.
İşğal altındakı Kəlbəcər rayonunda inşa olunacaq zavod su istehsalı ilə məşğul olacaq. Zavodun təməlqoyma mərasimində Ermənistanın baş naziri Karen Karapetyan iştirak edib.
Onun sözlərinə görə, xarici investorların hesabına inşa olunacaq zavod Kəlbəcər suyunu xarici ölkələrə satmağa imkan verəcək.
Karapetyan Vardenis-Ağdərə yolunun tikintisi və Su Elektrik Stansiyalarının tikinti prosesi ilə maraqlanıb.









N.O.
www.oxu.az
"
"Avstraliyalı model çoxlu protein qəbul etdiyi üçün öldü – FOTOAvstraliyada qadın çoxlu protein (zülal qarışıqları əsasında hazırlanmış idman qida əlavəsi) istifadə etdiyi üçün dünyasını dəyişib.
Oxu.Az independent-ə istinadən xəbər verir ki, 25 yaşlı model Meqan Hefford evində huşsuz tapılaraq xəstəxanaya aparılıb, iki gün sonra o vəfat edib.
Xəstəxanada hakim müəyyən edib ki, model nadir xəstəlikdən əziyyət çəkirdi, belə ki onun orqanizmi proteini parçalayaraq həzm edə bilməyib. Meqan qarışda gələn yarışmaya qatılmaq üçün yüksək səviyyəli zülalları olan yeməklər, dərmanlar və proteinli idman içkisi qəbul edib. 
Hefford UCD adlı xəstəlikdən əziyyət çəkib, proteinin təsiri nəticəsində, onun qanında amiak, beynində isə su yığılıb, bunun nəticəsində onun beyni zədələnib, bu da ölümə gətirib çıxarıb. Model öz ürəyini, böyrəyini və ciyərini bağışlayıb.








E.Ə.
www.oxu.az
"
"Türkiyə Almaniyaya nota verdiTürkiyə Almaniyaya etiraz notası göndərib.
Oxu.Az-ın məlumatına görə, bu haqda Modern.az Türkiyə KİV-nə istinadən xəbər verir. 
Notaya səbəb Türkiyədə ötən il dövlət çevrilişinə cəhdin əsas əlaqələndiricisi hesab olunan Adil Öksüzün Almaniyada gizlənməsidir.
Rəsmi Ankara Almaniyadan A.Öksüzün Türkiyəyə təhvil verilməsini tələb edib.
N.О.
www.oxu.az
"
"NATO hərbçiləri Kiyevdəki hərbi paradda iştirak edəcəkAvqustun 24-də Kiyevdə Ukraynanın Müstəqillik Günü ilə bağlı keçiriləcək hərbi paradda 10 ölkənin hərbçiləri və 11 dövlətin müdafiə nazirləri iştirak edəcək.
Oxu.Az-ın APA-ya istinadən verdiyi xəbərə görə, bunu Ukraynanın müdafiə naziri Stepan Poltorak deyib. O bildirib ki, iştirakçı ölkələrdən 9-u NATO üzvü, 1-i isə üzvlüyə çalışan ölkədir: “Bundan başqa, mənim dəvətim əsasında 11 müdafiə naziri də gələcək və biz birlikdə Ukraynanın Müstəqillik Gününü bayram edəcəyik”.
Qeyd edək ki, Kiyevin mərkəzində keçiriləcək parada 4,5 min hərbçi qatılacaq. Onlardan təxminən 1000 nəfəri Donbasda müharibənin iştirakçılarıdır.
A.M.
www.oxu.az
"
"Trampın “twit”lərinin karikaturalı toplusu buraxıldı - FOTOABŞ-da prezidenti Donald Trampın “twit”lərinin illüstrasiyalı toplusu satışa çıxarılıb.
Oxu.Az lent.az-a istinadən xəbəb verir ki, toplu belə adlanır: “Sh*t My President Says: The Illustrated Tweets of Donald J. Trump” (Mənim prezidentimin söylədiyi gic-gic şeylər: Donald Trampın şəkilli ""twi""tləri).
İllüstrasiyalar karikaturaçı Şennon Uilerə məxsusdur. Təxminən 140 karikaturanın əks olunduğu kitab “Amazon” internet mağazasında satılır. Qiyməti 9,16 dollardır. Elektron versiya isə 7,99 dollara satılır. Annotasiyada qeyd edilir ki, prezident Franklin Delano Ruzveltin radiosu var idi, prezident Kennedinin televizoru var idi, prezident Trampın isə “Twitter”i var.
Üz qabığında dövlət başçısı böyük kresloda oturmuş qəmgin uşaq kimi təsvir olunub. Rəssam məqsədinin Trampı lağa qoymaq olmadığını söyləyib. Ş.Uilerin fikrincə, prezidentin “twit”ləri onun xarakterik xüsusiyyətlərini açmağa və başa düşməyə imkan verir: “Mən, sadəcə, onun təfəkkürünü anlamağa və illüstrasiya etməyə cəhd etdim”.




















İ.F.
www.oxu.az
"
"Makron Ərdoğanı fransalı jurnalisti sərbəst buraxmağa çağırıbFransa prezidenti Emmanuel Makron türkiyəli həmkarına zəng edib.
Oxu.Az olke.az-a istinadən xəbər verir ki, bu barədə məlumatı Yelisey sarayı yayıb. Açıqlamada deyilir ki, Makron Ərdoğandan həbsdə olan fransız jurnalistin azadlığa buraxılmasını istəyib.
Makron Ərdoğanla telefon danışığında jurnalistin həbsi ilə bağlı narahat olduğunu bildirib və Türkiyə prezidentinə ""vətəndaşının ən qısa müddət ərzində Fransaya qayıda biləcəyi"" barədə tələbini çatdırıb.
Yelisey sarayının açıqlamasında qeyd edilib ki, iki lider gələn həftə fransız jurnalistlə bağlı yenidən görüşəcək.
Qeyd edək ki, fransız jurnalist 26 iyul tarixində PKK-nın Suriya qolu YPG ilə bağlı reportaj hazırladığı üçün saxlanılıb. 
İ.F.
www.oxu.az
"
"Türkiyə 10 gün bayram edəcəkTürkiyə Qurban bayramını 10 gün qeyd edəcək.
Oxu.Az yenisafak.com- a istinadən bildirir ki, bu barədə Türkiyə hökumətinin sözçüsü və baş nazirin köməkçisi Bekir Bozdağ deyib.
O əlavə edib ki, işçilər maaşlarını bayramdan əvvəl alacaq.
Bekir Bozdağın sözlərinə görə, belə addımın atılması  ölkə vətəndaşlarının rahat şəkildə ailələrini ziyarət etməsini təmin etmək, həmçinin turizm sektorunu canlandırmaq məqsədi daşıyır. Onun sözlərinə görə, Qələbə bayramı və Qurban bayramı avqustun sonuna təsadüf etdiyi üçün bu qərar məqsədəuyğun hesab edilib.
Qeyd edək ki, bir müddət əvvəl ölkə prezindeti Rəcəb Tayyib Ərdoğan Qurban bayramı zamanı qeyri-iş günlərin sayının 10 günə çatdırılacağını ifadə edib.
İ.F.
www.oxu.az
"
"Rusiyanın Xəzər donanması həyəcan siqnalı ilə qaldırılıbRusiya Hərbi Dəniz Donanmasının Xəzər donanması təlimlər üçün həyəcan siqnalı ilə qaldırılıb.
Oxu.Az-ın APA-ya istinadən xəbərinə görə, bu barədə “İnterfaks”a RF Cənub hərbi dairəsinin mətbuat xidmətinin rəhbəri, polkovnik Vadim Astafyev məlumat verib. 
O bildirib ki, komanda-qərargah təlimləri çərçivəsində Xəzər donanmasının hərbi hissələri və gəmiləri hərbi hazırlığın yoxlanılması üzrə tədbirlər yerinə yetirir: “Təlimlərə 1500 hərbçi, 20-dən çox hərbi və təminat gəmiləri, 200 ədəd hərbi və xüsusi texnika cəlb olunub. Həştərxan vilayəti və Dağıstan Respublikasında dislokasiya olunmuş sahilyanı hərbi hissələr həyəcan siqnalı ilə qaldırılıb və hərbi-təlim vəzifələrinin yerinə yetirilməsinə başlayıb”.
Təlim çərçivəsində döyüş gəmilərinin ekipajları yüksək dərəcəli döyüş hazırlığı siqnalı aldıqdan sonra dənizə çıxış və silah tətbiq etməyə hazırlığı sınaqdan keçiriblər. Hava hücumundan müdafiə və baza yerlərinin maskirovkası üzrə də təlimlər olub.  
N.О.
www.oxu.az
"
"Quam adası sakinlərinə səhvən təhlükə haqqında xəbərdarlıq edilibKoreya Xalq Demokratik Respublikasının raket buraxmaqla hədələdiyi Quam adasının iki radiostansiyası səhvən ada sakinlərinə təhlükə haqqında xəbərdarlıq edib.
Oxu.Az-ın Report-a istinadən məlumatına görə, bu haqda “The Guardian” qəzeti xəbər verib.
Nəşrin məlumatına görə, Quamın radio dinləyiciləri yerli vaxtla saat 00:25-də qeyri-müəyyən təhlükə barədə xəbərdar ediliblər. Qeyd edilir ki, həyəcan 15 dəqiqə davam edib.
Ada hakimiyyətinin bəyanatına əsasən, radio dinləyicilərinin təhlükə haqqında aldığı xəbərdarlıq fövqəladə vəziyyət halında əhalinin bildiriş alması sisteminin plandan kənar yoxlaması olub. Həmçinin qeyd edilir ki, hakimiyyət gələcəkdə belə hadisənin təkrarlanmayacağına əmin olmaq üçün radiostansiyaların rəhbərliyi ilə söhbət aparıb.
N.O.
www.oxu.az
"
"ABŞ-da onlarla insan dəm qazından zəhərləndiABŞ-ın Nyu-Cersi ştatının Flanders şəhərində onlarla insan dəm qazından zəhərlənib.
Oxu.Az-ın Report-a istinadla məlumatına görə, polis və yanğınsöndürənlər Fennimor Kortda, evdə bir neçə insanın huşunu itirməsi barədə məlumat alıblar. Hadisə yerinə ilk gələn xilasedicilər evdən huşunu itirmiş 8 nəfəri çıxarıblar. Sonra məlum olub ki, zərərçəkənlərin sayı bundan da çoxdur.
Zəhərlənənlərdən 4-ü polis əməkdaşıdır. Bununla yanaşı, xilasetmə işlərində iştirak edən daha 4 polis əməkdaşı da zəhərlənib.
Hazırda dəm qazının mənbəyi müəyyənləşdirilir.
A.S.
www.oxu.az
 
"
"Nigeriyada terrorçu qadın özünü partladıb, 27 nəfər ölübNigeriyada kamikadze terrorçu qadının özünü bazarda partlatması nəticəsində azı 27 nəfər ölüb. 
Oxu.Az-ın APA-ya istinadən verdiyi xəbərə görə,  insident ölkənin şimal-şərqindəki Mayduquri şəhərinin yaxınlığında yerləşən Konduqa kəndində baş verib.
Məlumata əsasən, daha iki kamikadze özünü bazarın yaxınlığındakı qaçqın düşərgəsinin darvazası qarşısında partladıb.
Sonrakı partlayışlar nəticəsində ölən olmayıb. Son xəbərə görə, 83 nəfərin yaralandığı bildirilir.  
S.B.
www.oxu.az
"
"Xorvatiyada küçədə çimərlik geyimində gəzmək qadağan olunubXorvatiyanın Voditse kurort şəhərində küçədə çimərlik geyimində gəzmək qadağan olunub.
Oxu.Az-ın Trend-ə istinadən məlumatına görə, bu, eyni qərarı qəbul etmiş beşinci Xorvatiya şəhəri olub.
Daha əvvəl Dubrovnik, Split, Makarsk və Hvar şəhərlərində eyni qadağa tətbiq olunmuşdu.
Bu təşəbbüslərin şəhərin katolik icmasından gəldiyi məlumat verilib.
Hvar şəhərində küçədə çimərlik geyimində gəzməyə görə 600 avro, sərxoşluğa görə 700 avro cərimə tətbiq olunur.
S.B.
www.oxu.az
"
"Telman İsmayılovun ağır günləri – Hoteli rezervasiya qəbul etmir2009-cu ildə Antalyanın Kundu bölgəsində azərbaycanlı iş adamı Telman İsmayılov tərəfindən 1,4 milyard dollara təsis olunan, 2010-cu ildə “World Travel Awards”da “Dünyanın ən lüks hoteli” seçilən “Mardan Palace Hotel” biznesmenin borclarına görə çətin günlər yaşayır.
Oxu.Az-ın Qafqazinfo-ya istinadən verdiyi məlumata görə, hoteldə otaqları bron etmək müvəqqəti olaraq dayandırılıb. Belə ki, müştərilərə hotelin bağlı olduğu və rezervasiyanın qəbul edilmədiyi bildirilir. 
Hotelin baş icraçı direktoru Səlçuq Şahin isə müəssisənin hazırda fəaliyyət göstərdiyini söyləyib: 
“Mən hazırda hoteldəyəm və hotel fəaliyyətədir. Təbii ki, sıxıntılarımız var, amma hotelimiz bağlı deyil. Açıq qalacaq, bağlanmayacaq da... Çünki biz turizm tarixinin ən yaxşı hotellərindən biriyik. Bu sıxıntılar müvəqqətidir. Hoteli heç vaxt bağlamağı düşünmürük”.
S.Şahinin sözlərinə görə, hotel müvəqqəti olaraq bir həftəliyə rezervasiyaları qəbul etməyəcək.
S.B.
www.oxu.az
"
"Portuqaliyada ağac insanların üstünə aşdı – 12 ölüPortuqaliyanın Madeyra adasında ağacın aşması nəticəsində 12 nəfər ölüb, daha 52 nəfər isə xəsarət alıb. 
Oxu.Az-ın Publico nəşrinə istinadən məlumatına görə, hadisə dini festival zamanı baş verib.
Ölənlər arasında bir uşaq var. Xəsarət alanların əksəriyyəti xarici zəvvarlardır. Ölkə prezidentinin hadisə yerinə çıxdığı bildirilir.
Qeyd olunur ki, zəvvarların üstünə aşan palıd ağacının 200-dən çox yaşı var.
S.B.
www.oxu.az
"
"Şimali Koreyadan geri addım — Quam planı təxirə salındı Oxu.Az olke.az-a istinadən xəbər verir ki, rəsmi Pxenyan raket sınağından əvvəl qonşularının hərəkətlərini izləyəcəyini bildirib.
Açıqlamada bildirilib ki, qarşı tərəfin Koreya yarımadası və ətrafında təhlükəli addımları davam etsə, raket sınağı həyata keçiriləcək.
Bir az əvvəl Şimali Koreya liderinin təsdiqi üçün təqdim edilən plan barədə məlumat verilmişdi. ABŞ-ın müdafiə naziri Ceyms Mettis ABŞ-ın Sakit okeandakı torpaqlarını və ya Birləşmiş Ştatları hədəf alan istənilən raket sınağının sürətlə müharibəyə çevriləcəyi barədə xəbərdarlıq etmişdi.
İ.F.
www.oxu.az
 
"
"Omskda insan həyatı üçün təhlükəli spirtli içki istehsalıyla məşğul olan azərbaycanlılar saxlanılıbRusiyanın Omsk vilayətində kustar üsulla spirtli içki istehsalı və satışı ilə məşğul olan 3 azərbaycanlıya qarşı cinayət işi açılıb.
Oxu.Az Report-a istinadən xəbər verir ki, Azərbaycan vətəndaşları Qırğızıstan və Özbəkistan vətəndaşları ilə birlikdə mütəşəkkil cinayətkar qruplaşma yaradaraq mərkəzi sinir və tənəffüs sistemlərinə, mədə-bağırsağa, qaraciyər və böyrəyə mənfi təsir edə bilən zərərli alkoqolun istehsalı və satışı ilə məşğul olublar.
İstintaq zamanı dəstə üzvlərindən içərisində zərərli spirtli içkil olan 10 mindən çox butulka, eləcə də, avadanlıq, saxta federal xüsusi və aksiz markaları aşkarlanıb.
Dəstə üzvlərindən biri günahını etiraf edib, məhkəmə digərlərinə münasibətdə həbs-qətimkan tədbiri seçib. Onlar istehlakçıların həyatı və sağlamlığının təhlükəsizliyi tələblərinə cavab verməyən mallar və məhsulların istehsalı, qeydiyyat və lisenziya olmadan qanunsuz sahibkarlıq, satış məqsədilə istehsal, əldə etmə, saxlama, daşınma və markalaşdırma olmadan məhsul və malların satışı, özgəsinin əmtəə nişanından, eləcə də, saxta federal xüsusi və aksiz markalarından qanunsuz istifadə maddələri ilə ittiham olunur.
İ.F.
www.oxu.az
"
"Suriyada “MiQ-21” qırıcısı vurulduSuriya Hərbi Hava Qüvvələrinə məxsus “MiQ-21” qırıcısı vurulub.
Oxu.Az “Sky News Arabia”ya istinadən xəbər verir ki, hərbi təyyarənin pilotu silahlılar tərəfindən tutulub. 
Hadisə ilə bağlı əlavə məlumat verilməyib.
E.Ə.
www.oxu.az
"
"Salber gözlənilmədən istefa verdiAvropa İttifaqının Cənubi Qafqaz üzrə xüsusi nümayəndəsi Herbert Salber avqustun 15-də tutduğu vəzifədən istefa verib.
Oxu.Az-ın xəbərinə görə, istefanın səbəbləri haqqında heç bir məlumat verilmir. Salberin tutduğu vəzifəyə müvəqqəti olaraq təyinat olmayıb.
Avropa strukturlarında Salberin xələfinin müəyyənləşdirilməsi üçün konsultasiyalara başlanılıb. 
N.О.
www.oxu.az
"
"İstanbulda silahlı şəxs evin damından atəş açıb – VİDEO + YENİLƏNİBİstanbulda polis pompalı tüfənglə evin damından ətrafa atəş açan şəxsi saxlayıb.
Bu barədə Oxu.Az Haberturk telekanalına istinadən xəbər verir.
14:53
İstanbulda pompalı tüfənglə silahlanmış şəxs evin damına çıxaraq ətraf ərazini atəşə tutub.
Bu barədə Oxu.Az İHA agentliyinə istinadən xəbər verir.
Məlumata əsasən, hadisə nəticəsində bir neçə avtomobil zədələnib, lakin insanlar arasında xəsarət alan yoxdur.

N.О.
www.oxu.az
"
"Böyük Britaniya ilə Avropa İttifaqı arasında ""boşanmanın"" tarixi açıqlanıbBöyük Britaniyanın Avropa İttifaqından çıxması (“Brexit”) prosesi 2022-ci ilədək başa çatmalıdır.
Oxu.Az Report-a istinadən xəbər verir ki, bunu “Brexit” məsələləri üzrə nazir Devid Devis BBC-yə müsahibəsində bildirib.
“Bu, növbəti seçkilərədək başa çatmalıdır. Mənə elə gəlir ki, bu proses iki ilə və bəlkə də, bir az tez bitəcək”, - nazir vurğulayıb.
İ.F.
www.oxu.az
"
"""Rossiya24"" telekanalının müxbiri Ukraynadan qovulubRusiya Dövlət Televiziya və Radio Şirkətinin (DTRŞ) xüsusi müxbiri Tamara Nersesyan Ukrayna ərazisindən qovulub.
Oxu.Az Report-a istinadən xəbər verir ki, onun qovulmasının səbəbi hələlik məlum deyil.
T.Nersesyan “Rossiya24” telekanalında işləyir.
Məlumata görə, 2015-ci ilin martından rəsmi Kiyev Rusiyanın 115 müxbirinin Ukrayna ərazisindəki fəaliyyəti ilə bağlı akkreditasiyasını ləğv edib. Bundan başqa, Rusiyanın əsas telekanallarının Ukraynada yayımı qadağan olunub.
İ.F.
www.oxu.az
"
"Moskvada 5 mərtəbəli bina yanırMoskvanın mərkəzində 5 mərtəbəli yaşayış binasında yanğın baş verib.
Oxu.Az Trend-ə istinadən xəbər verir ki, yanğın 5 mərtəbəli binanın 3-cü mərtəbəsində müşahidə edilir. Yuxarı mərtəbədəki sakinlərin kömək gözlədikləri bildirilir. Hazırda bina sakinlərinin təxliyyə edilməsi istiqamətində iş aparılır.
Hadisə şahidlərinin sözlərinə görə, yanğının yaxınlıqdakı binalara keçmək təhlükəsi var.
Yanğının baş vermə səbəbləri məlum deyil.
İ.F.
www.oxu.az
"
" Azərbaycanda anadan olmuş qadını Ermənistana deportasiya etdilərBu gün səhər Azərbaycanda anadan olmuş Armine Ambartsumyan Niderlanddan Ermənistana deportasiya edilib. Səhər saat 8-də onu təyyarəyə mindirərək Parisə, oradan isə Yerevana göndəriblər.
Oxu.Az-ın  baku.ws-ə istinadən verdiyi məlumata görə, ötən cümə günü yerli məhkəmə Amersfort şəhərində yaşayan Armine Ambartsumyanın və onun iki uşağının Ermənistana deportasiyası barədə qərar qəbul edib. Lakin bu gün səhər onların dalınca gələn polis A.Ambartsumyanın uşaqlarını evdə tapmayıb. Qadın uşaqların olduğu yeri bildirməkdən imtina edib. KİV yazır ki, o, bilərəkdən uşaqları gizlədib ki, onları Ermənistana deportasiya etməsinlər. Hazır Niderland polisi 12 yaşlı Hoviki və 11 yaşlı Liliyanı axtarır.
A.Ambartsumyanın uşaqları Rusiyada anadan olub. Rusiyaya isə Armine Azərbaycandan köçüb və onlar heç vaxt Ermənistanda olmayıblar. A.Ambartsumyan məhkəmədə deyib ki, Ermənistanda uşaqlarını necə saxlayacağını təsəvvür edə bilmir və uşaqları deportasiya etməməyi xahiş edib.
Niderlandın İmmiqrasiya və naturallaşdırma xidməti hesab edir ki, A.Ambartsumyana və onun uşaqlarına Niderlandda yaşamaq hüququ vermək üçün heç bir əsas yoxdur. Buna görə də onlar ölkəni tərk etməlidirlər. Baxmayaraq ki, 9 ildir həmin ölkədə yaşayırlar.
İ.F.
www.oxu.az
"
"Pakistanda sərhədçilərə hücum etdilər: Ölənlər varPakistanın Bəlucistan əyalətində törədilmiş iki terror aktı nəticəsində 7 hərbçi həlak olub.
Oxu.Az Trend-ə istinadən xəbər verir ki, hücumlar sərhəd korpusunun hərbçilərinə qarşı baş verib. Host şəhərində hərbçilərin olduğu avtomobilin partladılması nəticəsində 6 nəfər həlak olub.
Pancqur bölgəsində isə atışma zamanı bir sərhədçi həlak olub, iki nəfər yaralanıb. Hadisələrlə bağlı məsuliyyəti üzərinə götürən olmayıb.
A.M.
www.oxu.az
"
"Gürcüstan DİN azərbaycanlıların yaşadığı qəsəbədə keçirilən xüsusi əməliyyatla bağlı məlumat yaydıGürcüstan Daxili İşlər Nazirliyi Tbilisinin Poniçala qəsəbəsində (azərbaycanlıların yaşadığı qəsəbə-red.) keçirilmiş xüsusi əməliyyatla bağlı məlumat yayıb.
Oxu.Az APA-ya istinadən xəbər verir ki, əməliyyat-istintaq tədbirləri nəticəsində 1987-ci il təvəllüdlü E.C. narkotik vasitələrin satışı və saxlanılmasına görə həbs olunub.
Təqsirləndirilən şəxsin mütəmadi olaraq narkotik vasitə satdığı müəyyən olunub. Onun evində axtarış nəticəsində 4 bağlama heroin müsadirə edilib.
A.M.
www.oxu.az
"
"London metrosunda həyəcanlı anlar: Stansiya bağlandı – VİDEOLondonda “Holborn” metro stansiyasında yanğın siqnalizasiyasının işə düşməsi ilə əlaqədar stansiya bağlanıb.
Oxu.Az xəbər verir ki, Trend-in məlumatına görə, stansiyada tüstülənmə qeydə alınıb.
Sərnişinlər partlayış səsini eşitdiklərini deyiblər. Stansiyada olanlar təxliyə edildikdən sonra stansiyaya giriş-çıxış bağlanıb.
Hazırda metropoliten xətlərinin birində hərəkət dayandırılıb.

E.Ə.
www.oxu.az
"
"Ermənilərdən növbəti həyasız addım — ""Napoloen"" tortunu ""özəlləşdirdilər""Dolmanı, lavaşı və bir sıra yeməkləri “özəlləşdirən” ermənilər dayanmaq fikrində deyillər.
Oxu.Az Ölkə.Az-a istinadən xəbər verir ki, ermənilərin bu dəfəki hədəfi “Napoleon” tortu olub. Çexiyada  fəaliyyət göstərən şirniyyat dükanlarının birində “Napoleon” tortu erməni desserti adı ilə satışa çıxarılıb.
Ermənilər Çexiyada “Marlenka” şirkətinin “Ballı” tortunu istehsal edirlər. Guya resept qədim erməni reseptidir. Çexlər isə bu əfsanəyə inanırlar.
Görünən odur ki, erməni həyasızlığının sərhədi yoxdur. Sosial şəbəkə istifadəçilərinin, xüsusən də Avropada yaşayanların bildirdiyinə görə, ermənilər “qədim erməni qəhvəsi”, “qədim erməni çayı” adı altında da dükanlara öz “məhsullarını” soxuşdurmağa davam edirlər.
Bu dəfə isə ermənilərin hədəfi Avropada və Rusiyada geniş yayılan “Napoleon” tortudur. Biz isə tortun yaranma tarixçəsinə qısa nəzər saldıq.
1812-ci ildə Napoleon Bonapart Rusiyada məğlub olur. Bu vacib tarixin 100 illiyi qeyd ediləndə Rusiyada geniş tədbirlər keçirilir. Hazırlıq isə bir müddət əvvəldən başlayır. Məhz bayram masasına aşpazlar ağızda əriyən pirojna bişirə bilirlər. Bu şirniyyatı isə Napoleon adlandırırlar.
Bəzi versiyalara görə isə tortun resepti XIX əsrin ikinci yarısından məlumdur. Fransa və İtaliyada bu tortu “millefeuille”, yəni min qatlı, ABŞ-da Napoleon, Böyük Britaniyada isə “Vanilla slice” və ya “Cream slice” adlandırırlar. Qeyd edilir ki, tortun adı “Neapol” şəhəri ilə bağlıdır.
N.О.
www.oxu.az
"
"Türkiyədə ağır yol qəzası:  3 azərbaycanlı ölüb - VİDEOTürkiyə ilə Azərbaycanı birləşdirən Dilucu Sərhəd Keçid məntəqəsi yaxınlığında ağır yol-nəqliyyat hadisəsi baş verib.
Oxu.Az bu barədə Report-a istinadən xəbər verir.
Məlumata əsasən, İğdırdan Naxçıvana gələn Azərbaycan nömrə nişanlı avtomobil idaretmənin itirilməsi nəticəsində yoldan çıxıb. Nəticədə avtomobil bir neçə dəfə çevrilib. 
Türkiyənin Qars şəhərindəki Azərbaycanın baş konsulu Nuru Quliyev Report-a bildirib ki, hadisə zamanı Azərbaycan vətəndaşları Hüseyn Hüseynov, Hüseynəli Orucov və Ukrayna vətəndaşı olan, əslən azərbaycanlı Hüseyn Əbilov ölüblər. Konsul bildirib ki, qəzada dünyasını dəyişən şəxslərin cənazələri artıq Azərbaycana göndərilib.
Onun sözlərinə görə, qəza zamanı Vera Orucova və Mayil Maxsuyev isə ağır yaralanıblar. Azərbaycanın konsulluğu yaralıların vəziyyəti ilə mütəmadi maraqlandıqlarını bildirib. Yaralılar İğdır Dövlət Xəstəxanasına yerləşdirilib.

N.О.
www.oxu.az
"
"Rusiya çempionu anasının başını kəsdi - FOTOMoskvada qolf üzrə Rusiya çempionu, idman ustası Artyom Nesterov məhkəmənin qərarı ilə istintaqın aparıldığı müddətə iki aylıq həbs edilib.
Oxu.Az xəbər verir ki, bu barədə Virtualaz.org NTV telekanalına istinadən məlumat verir . 
Məlumata əsasən, ötən cümə günü, avqustun 11-də Moskva yaxınlığındakı Ryazanskoye yaşayış məntəqəsində qarın nahiyəsində bıçaq yaraları olan və başı bədənindən ayrılmış qadın meyiti aşkarlanıb. Müəyyən edilib ki, başsız meyit 66 yaşlı qadına məxsusdur.
Qəddar qətlin həyata keçirilməsində şübhəli bilinərək mərhum qadının oğlu, qolf üzrə Rusiya çempionu Artyom Nesterov ertəsi gün hüquq-mühafizə orqanlarının əməkdaşları tərəfindən saxlanılıb.
A.Nesterov qətli özünün törətdiyini etiraf edib. Bildirilir ki. anasını öldürdükdən sonra idmançı öz həyat yoldaşına zəng vuraraq törətdiyi hadisə barədə məlumat verib.



N.О.
www.oxu.az
"
"Moskvada tanınmış azərbaycanlı rejissorla vida mərasimi keçirildiMoskvada ""Jar-ptitsa"" Kukla Teatrında teatr rejissoru, Azərbaycanın Əməkdar artisti Mərdan Feyzullayevlə vida mərasimi keçirilib.
Oxu.Az Report-a istinadən xəbər verir ki, mərasimdə mərhumun işlədiyi teatrın truppası, Moskvanın yaradıcı ziyalıları, Azərbaycanın Rusiyadakı səfirliyinin və Azərbaycan diasporunun nümayəndələri iştirak ediblər.
Çıxış edənlər M.Feyzullayevin teatr sənətinin, Rusiya və Azərbaycan arasında humanitar və mədəni əlaqələrin inkişafına verdiyi töhfələrdən söz açıblar.
Rejissor bu gün Şəki rayonundakı doğma Kiş kəndində dəfn ediləcək. 2010-cu ilin noyabr ayında Azərbaycanın Əməkdar artisti olan M.Feyzullayev Rusiyada ən yüksək mükafata - II dərəcəli ""Vətənə xidmətə görə"" ordeninə layiq görülüb.
Qeyd edək ki, teatr rejissoru Moskva Kukla Teatrında 20 ildən çox fəaliyyət göstərib.
İ.F.
www.oxu.az
"
"ABŞ Venesuelanı diktaturanı devirməklə hədələdiABŞ-ın vitse-prezidenti Maykl Pens Birləşmiş Ştatların Venesuelada demokratiyanı bərpa etmək üçün özünün bütün imkanlarından istifadə edəcəyini bildirib.
Oxu.Az-ın məlumatına görə, bu barədə o, Kolumbiyada mətbuat konfransı zamanı bəyanat verib.
Pensin sözlərinə görə, ABŞ prezidenti Donald Tramp “aydın şəkildə bildirib ki, biz  Venesuelada diktaturanın yaranmasına kənardan tamaşa etməyəcəyik”.
Vitse-prezident bildirib ki, Venesuela hökumətinin kollapsı “bütün yarımkürənin və ABŞ xalqının  təhlükəsizliyinə və inkişafına təhdiddir”.
N.О.
www.oxu.az
"
"Snouden Poznerə müsahibə vermək istəmədiRusiyanın Birinci kanalında “Pozner” proqramının aparıcısı, telejurnalist Vladimir Pozner hazırda bu ölkədə yaşayan MAİ-nin (Mərkəzi Axtarış İdarəsi) sabiq əməkdaşı Edvard Snoudendən müsahibə götürmək istədiyini, lakin onun etiraz etdiyini bildirib.
Oxu.Az bu barədə RİA Novosti-yə istinadən xəbər verir.
“Mən Edvard Snoudendən müsahibə almaq istəyirdim... Lakin mənə bildirdilər ki, Snouden razı deyil. Onun qarşısına hansısa şərtlər qoyulub, bu (müsahibə - red.) isə onun ABŞ-a qayıtmasına mane ola bilər. Ona görə də o risk etmək istəmir”, - deyə Pozner Latviyanın Baltkom radiostansiyanına müsahibəsində bildirib.
N.О.
www.oxu.az
"
"BMT baş katibinin Kipr üzrə xüsusi nümayəndəsi istefa verdiBMT baş katibinin Kipr məsələsi üzrə xüsusi nümayəndəsi Espen Bart Eydenin istefası rəsmiləşib.
Oxu.Az-ın APA-ya istinadən verdiyi xəbərə görə, bu barədə BMT baş katibinin rəsmi nümayəndəsinin müavini Fərhan Haq bildirib.
“BMT baş katibinin Kipr üzrə xüsusi nümayəndəsi Espen Bart Eyde yaxın zamanlarda ölkəsi Norveçdə qanunverici orqana seçkilərdə iştirak etmək üçün rəsmi olaraq tutduğu vəzifədən azad olunmaq xahişi ilə baş katibə müraciət edib”, -deyə F.Haqın yazılı bəyanatında deyilir.
Qeyd edək ki, ötən ay İsveçrənin Kran-Montana şəhərində Şimali Kirp Türk Respublikası ilə yunan Kiprin nümayəndələri arasında münaqişənin nizamlanmasına dair danışıqlar nəticəsiz bitib. Bunun ardınca E. Bart Eyden Kiprin vəzifəsində qalmaq istəmədiyini bəyan edib. Espen Bart Eyden BMT baş katibinin Kipr üzrə xüsusi nümayəndəsi vəzifəsində üç il çalışıb. Onun kiminlə əvəzlənəcəyi barədə hələ ki, məlumat verilmir.
A.S.
www.oxu.az
"
"Hindistanda daşqınlardan ölənlərin sayı 100-ü ötdüSon bir neçə gündə Hindistanın şimalında daşqınlardan ölənlərin sayı 100-ü ötüb.
Oxu.Az Report-a istinadla xəbər verir ki, Assam ştatında 20 nəfər ölüb. 183 minə yaxın insan əvvəlki kimi çadıırlarda qalır.
Qeyd edək ki, bundan əvvəlki məlumatda Ximaçal-Pradeş ştatındakı daşqınlar zamanı ölənlərin sayının 48 nəfər olduğu bildirilirdi.
Bihar ştatında ölənlərin sayı kəskin şəkildə artıb. Çərşənbə axşamı məlum olub ki, son iki gündə regionda 41 nəfər həlak olub.
Fərqli məlumatlara əsasən Uttarakxand ştatında, Pitxoraqarx dairəsindəki hərbi düşərgədə 25-ə qədər insan sürüşmələrin qurbanı olub.  
A.S.
www.oxu.az
"
"Fransada avtomobil restorana çırpıldı, ölən varFransanın Set-Sor şəhərində avtomobilin restorana çırpılması nəticəsində səkkiz yaşlı qız ölüb.
Oxu.Az-ın xəbərinə görə, bu barədə bazar ertəsi, avqustun 14-də, BFMTV telekanalı məlumat yayıb.
Qeyd olunur ki, insident zamanı daha beş nəfər xəsarət alıb. 
Hadisəni törədən BMW markalı avtomobilin sürücüsü saxlanılıb. 
Onun şəxsiyyəti və motivləri barədə məlumat hələlik yoxdur.
S.B.
www.oxu.az
"
"Yəməndə yarım milyon insan vəbaya yoluxubYəməndə vəba xəstəliyinə yoluxanların sayı 500 min nəfəri keçib.
Oxu.Az xəbər verir ki, Ümumdünya Səhiyyə Təşkilatının məlumatına əsasən, hər gün beş min nəfərə yaxın insan bu xəstəliyə yoluxur.   
Ölkədə epidemiya aprelin sonundan başlayıb. Bir neçə ay ərzində xəstəlik iki min insanın həyatına son qoyub.
Vəbanın Yəməndə sürətlə yayılmasının səbəbi kimi müharibələr, su təchizatında yaranan daimi fasilələr və antisanitariya göstərilir. Ölkədə milyonlarla insan susuz qalıb, bir çox şəhərlərdən aylarla zibil çıxarılmır.  
S.B.
www.oxu.az
"
"Bill Qeyts “Instagram”da səhifə açdı“Microsoft”un yaradıcısı Bill Qeyts “Instagram”da səhifə açıb.
Oxu.Az-ın lent.az-a istinadən xəbərinə görə, dünyanın ən zəngin insanının profilində bildirilir ki, o, öz xeyriyyə fondunun fəaliyyəti və öz maraqları barədə danışmaq fikrindədir. 
B.Qeytsin ilk paylaşımı Tanzaniya səfəri ilə bağlı olub. İş adamı 3 foto yerləşdirib və Muxeza əyalətində məktəblilərlə etdiyi nahar barədə məlumat verib.
Qısa müddətdə səhifəni bəyənənlərin sayı 100 mini ötüb. Səhifə (@thisisbillgates) verifikasiya işarəsinə malikdir.
B.Qeyts isə 25 akkauntu, o cümlədən həyat yoldaşı Melinda Qeyts, “Facebook” rəhbəri Mark Zukerberq, “Instagram”ın həmtəsisçisi Mayk Kriger, məşhur tennisçi Rocer Federer, Nyu-Yorkun sabiq meri Maykl Blumberqin, eləcə də, bəzi xeyriyyə qurumlarının səhifələrini izləyir.  
www.oxu.az
"
"Ermənistan Rusiyadan kömək istəyibErmənistan 4 gündür ki, davam edən meşə yanğınları ilə əlaqədar kömək üçün Rusiyaya müraciət edib.
Oxu.Az-ın avromedia.az-a istinadən verdiyi məlumata görə, İrəvan Xosrov meşəsi adlanan qoruqda yanğının qarşısını almaqda aciz qaldığından Moskvadan yardım istəyib.
Məsələ ilə əlaqədar Ermənistanın fövqəladə hallar naziri David Tonoyan rusiyalı həmkarı Vladimir Puçkova rəsmi müraciət ünvanlayıb. O, fəlakətli vəziyyətin qarşısının alınması üçün yanğınsöndürən təyyarənin ayrılmasını xahiş edib. Məlumatda deyilir ki, hazırda təyyarənin Ermənistana göndərilməsi məsələsinə baxılır.
İ.F.
www.oxu.az
"
"Yəməndə 5 yaşlı qızı zorlayan adamı meydanda asdılar — FOTOYəmənin paytaxtı Səna şəhərinin Təhrir meydanında kütlə qarşısında edam aktı həyata keçirilib.
Oxu.Az-ın Ölkə.Az-a istinadən verdiyi xəbərə görə, 5 yaşlı qız uşağını zorlayan şəxsi qaldırıcı krandan asıblar.
Yəməndə 22 yaşlı Hüseyin Əl-Saki 5 yaşlı qızı zorlayıb öldürmək cinayətindən edama məhkum edilib. Hüseyinin edamı Sənanın ən izdihamlı yeri sayılan Təhrir meydanında baş tutub. 














İ.F.
www.oxu.az
 
"
"Alim: Kometin Yupiter ilə toqquşması Yer kürəsini məhv edəcəkSvift-Tuttl kometinin Yupiter ilə toqquşması Yer kürəsini məhv edəcək. 
Oxu.az xəbər verir ki, bu iddia ilə amerikalı alim çıxış edib. Onun hesablamalarına görə, bu hadisə 4479-cu ildən tez baş verməyəcək. 
Yupiter ilə toqquşma nəticəsində yaranan partlayış o qədər güclü olacaq ki, zərbənin dalğasından bütün bəşəriyyət məhv olacaq. Ehtimal olunur ki, zərbənin gücü 20 milyon nüvə bombasının gücünə bərabər olacaq.
E.C.
www.oxu.az
"
"İndoneziyada vulkan püskürdü – FOTOIndoneziyanın Şimali Sumatra əyalətində yerləşən Sinabunq vulkanı yenidən püskürməyə başlayıb.
Oxu.az mail.ru-ya istinadən xəbər verir ki, vulkanın buraxdığı kül və yanar tüstü buludları 4 km hündürlüyə çatıb. Ətrafda yerləşən kəndlər kül altında qalıb, insanlar üz maskalarında hərəkət edir. Hakimiyyət rəsmən evakuasiya elan etməsə də, insanlar artıq evlərini tərk edir.





























E.C.
www.oxu.az
"
"Azərbaycanlılar Rusiyada yaşayan miqrantlar arasında ən yüksək maaş alanlar sırasındadırRusiyada olan miqrantlar arasında ən yüksək əməkhaqqını Belarus, Azərbaycan və Gürcüstandan olanlar alır.
Oxu.Az-ın məlumatına görə, bu barədə Report “Kommersant”a istinadən xəbər verir.
Rusiyanın “Ali İqtisadiyyat Məktəbi” Milli Tədqiqat Universitetinin apardığı araşdırmalara əsasən, 2017-ci ildə leqal miqrant statusunda azərbaycanlılar və gürcülər orta hesabla 35,9 min rubl (600 ABŞ dolları) maaş alırlar.
Birinci yeri Belarusdan olan miqrantlar tutur - 41,1 min rubl (686 ABŞ dolları).
Ermənistandan olan əmək miqrantlarının maaşı orta hesabla 31,1 min rubl (519 ABŞ dolları) təşkil edir.
Qeyd edilir ki, adətən, azərbaycanlılar Rusiyaya qısa müddətə gəlirlər və onların əksəriyyəti öz həmyerlilərinin müəssisələrində, ticarət sahəsində işləyir.
Azərbaycanlı miqrantlar arasında keçirilən sorğuya əsasən, miqrantların 58,1%-i Rusiyada daimi qalmaq arzusunda, 17,5%-i tez-tez vətəninə gedib-gəlmək, 9,2%-i Rusiyada 1-2 il işləmək, 5,8%-i RF-də bir neçə ay işləyib qazanc əldə etmək niyyətindədir. Digər sorğu iştirakçıları cavab verməkdə çətinlik çəkib.
Araşdırmalar nəticəsində məlum olub ki, 2014-cü ildə Azərbaycan miqrantları arasında qeydə alınan ən yüksək göstərici ilə müqayisədə azalma müşahidə edilir. 
N.О.
www.oxu.az
"
"Türkiyədə polis forması geyinmiş terrorçular axtarılırTürkiyədə polis formasında olan 12 terrorçu axtarışa verilib.
Oxu.Az-ın Trend-ə istinadən məlumatına görə, bu terrorçuların ölkənin böyük şəhərlərində terror aktları planlaşdırdığı ehtimal olunur.
Terrorçuların bu planlarının üstü Türkiyənin Milli Kəşfiyyat Təşkilatının keçirdiyi xüsusi əməliyyat zamanı açılıb.
Qeyd edək ki, həmin əməliyyat zamanı Adanada PKK terror təşkilatının bir üzvü ələ keçirilib.
İ.F.
www.oxu.az
"
"Gürcüstanda azərbaycanlıların yaşadığı rayonun icra başçısı istefa veribGürcüstanın azərbaycanlıların sıx yaşadığı Marneuli rayonunun İcra Hakimiyyəti başçısı Merab Topçişvili vəzifəsindən istefa verib.
Oxu.Az-ın APA-ya istinadən verdiyi məlumata əsasən, cari ilin oktyabrında keçiriləcək yerli idarəetmə orqanlarına seçkilərə qədər onun səlahiyyətlərini birinci müavini icra edəcək.
İcra başçısının istefasının seçkilərlə bağlı olduğu bildirilir.
M. Topçişvili Marneuli rayonunun icra başçısı vəzifəsinə 2014-cü ilin iyul ayında seçilib.
İ.F.
www.oxu.az
"
"Türkiyədə terror aktı: 2 nəfər ölübTürkiyədə terror aktı nəticəsində 2 nəfər ölüb.
Oxu.Az-ın haberturk-ə istinadən verdiyi məlumata görə, hadisə Hakkari vilayətinin Şəmdinli şəhərində baş verib.
Məlumata görə, mülki avtomobil yolun kənarında quraşdırılan partlayıcı qurğunun üzərindən keçərkən partlayıb. Nəticədə iki dinc sakini ölüb.
İ.F.
www.oxu.az
"
"Rusiya baş prokurorunun müavini azərbaycanlı sahibkarları müdafiə edibRusiya Baş Prokurorluğu azərbaycanlı sahibkarların meyvə-tərəvəz bazasında yoxlama həyata keçirən Rusiyanın Baytarlıq və Fitosanitar Nəzarət üzrə Federal Xidmətinin (Rosselkhoznadzor) əməkdaşlarının fəaliyyətinin yoxlaması zamanı ciddi pozuntular aşkar edib.
Oxu.Az Report-a istinadən məlumat verir ki, bu ilin əvvəlində azərbaycanlı iş adamlarından ibarət bir qrup şəxs Ryazan vilayətinin qubernatoruna və sahibkarların hüquqlarının müdafiəsi üzrə müvəkkilə müraciət edərək onları ""Rosselxoznadzor""un əməkdaşları tərəfindən meyvə-tərəvəz bazasında aparılan qanunsuz axtarışlar və müsadirələrdən müdafiə etməyi xahiş edib.
İşə Ümumrusiya Azərbaycanlıları Konqresinin regional bölməsinin rəhbəri, hüquqşünas Samir Qarayev müdaxil edib.
Ryazan vilayətinin sahibkarların hüquqlarının müdafiəsi üzrə müvəkkili Yeqor Burtsevin müraciəti əsasında Mərkəzi Federal Dairə (MFD) üzrə Rusiya Baş Prokurorluğu tərəfindən ""Rosselxoznadzor""un Ryazan və Tambov vilayətləri üzrə idarələrinin əməkdaşlarının fəaliyyəti yoxlanılıb.
Yoxlama zamanı müxtəlif pozuntular, o cümlədən dövlət nəzarəti haqqında qanunvericiliyin pozulması faktı müəyyən edilib. Yoxlamaların nəticələrinə əsasən, baş prokurorun müavini Vladimir Malinovski idarə rəhbəri Oleq Naumovdan pozuntuların aradan qaldırılmasını tələb edib.
S.Qarayevin sözlərinə görə, Ryazan vilayətinin sahibkarların hüquqlarının müdafiəsi üzrə müvəkkili araşdırmanın gələcək inkişafını diqqətdə saxlayır və hər iki aydan bir bu barədə məlumat verməyi öhdəsinə götürüb.
İ.F.
www.oxu.az
"
"Çin Şimali Koreyaya qarşı sanksiyalar tətbiq etdi Çin avqustun 15-dən etibarən Şimali Koreyaya qarşı sanksiyalar tətbiq edəcək.
Oxu.Az Modern.az-a istinadən xəbər verir ki, qərar BMT Təhlükəsizlik Şurasının müvafiq qərarı əsasında hazırlanıb və rəsmi Pxenyana daş kömür, dəmir, qurğuşun və dəniz məhsullarının satışını qadağan edir.
A.S.
www.oxu.az
 
"
"Ankarada 11 PKK-çı həbs olunduAnkarada PKK terror təşkilatına qarşı əməliyyat keçirilir.
Bu haqda Oxu.Az Modern.az-a istinadən bildirir.
Ölkə prokurorluğunun məlumatına görə, PKK terror təşkilatının üzvü olan 15 nəfərin həbsi barədə qərar qəbul edilib. Əməliyyat nəticəsində hələ ki, 11 nəfər həbs olunub.
Digər 4 nəfərin tutulması üçün işlər davam etdirilir.
A.S.
www.oxu.az
 
"
"Dünyanın ən məşhur saatı dörd il işləməyəcəkBiq-Ben avqustun 21-dən təmirə bağlanacaq. 
Oxu.Az-ın Bloomberg-ə istinadən məlumatına görə, təmir dörd il çəkəcək.
Məlumata əsasən, qüllə, zəng və saat mexanizmi texniki yoxlamadan keçiriləcək.
“Təmir zamanı işçilərin təhlükəsizliyini təmin etmək üçün Yelizaveta qülləsindəki 13,7 tonluq zəng çalmamalıdır”, - deyə İcmalar palatasının bəyanatında bildirilir.
N.О.
www.oxu.az
"
"Türkiyədə ticarət mərkəzi yanırTürkiyənin İzmir vilayətində ticarət mərkəzlərinin birində yanğın baş verib.
Oxu.Az-ın Trend-ə istinadən verdiyi məlumata görə, binada olan bütün müştərilər və əməkdaşlar təxliyyə edilib.
Hazırda yanğının söndürülməsi davam edir. İlkin məlumatlara əsasən, hadisə nəticəsində xəsarət alan olmayıb.
Yanğının hansı səbəbdən baş verməsi məlum deyil.
İ.F.
www.oxu.az
"
"Ermənistanda rusiyalı hərbçi göldə boğularaq ölübAvqustun 13-də Ermənistanda Rusiyaya məxsus hərbi hissənin əsgəri Göyçə gölündə boğulub.
Oxu.Az-ın virtualaz.org-a istinadən verdiyi məlumata görə, bu barədə Ermənistanın Fövqəladə Hallar Nazirliyi məlumat yayıb.
Nazirliyin informasiya və ictimaiyyətlə əlaqələr şöbəsinin rəis müavini Nona Qndoyan deyib ki, rus əsgərin cəsədi dünən saat 18:00 radələrində göldən çıxarılıb.
Göldə boğulan əsgərin Rusiya Federasiyasının vətəndaşı 20 yaşlı Radmir Filipovdur.
Məlumat görə, rus əsgər dünən iki əsgər yoldaşı ilə gölə çimməyə gedib və onların yanında suda batıb.
İ.F.
www.oxu.az
"
"Putini Mussolini ilə müqayisə etdilər – FOTOİsveçrə qəzeti Tages-Anzeiger  Vladimir Putini və Benito Mussolinini müqayisə edib. KİV Putin və Mussolinin qurşağa qədər çılpaq, eləcə də, at belində, qayıqda və s. bənzər şəkillərini tapıb.
Oxu.Az-ın məlumatına əsasən, Putin və Mussolinin öz bədənlərini nümayiş etdirmək üsulları arasında paralellər var. 
Hər ikisinin şəkillərindən görünür ki, onlar özlərini daim cavan və gümrah insan kimi təqdim edirlər.





























N.О.
www.oxu.az
"
"Şimali Koreyanın səfirləri Pxenyana çağırılıblarŞimali Koreyanın Rusiya, Çin, eləcə də, ölkənin BMT-dəki nümayəndəsi  də daxil olmaqla, bir neçə ölkədə olan səfirləri Pxenyana çağrılıblar.
Oxu.Az-ın məlumatına əsasən, bu barədə Yonhap agentliyi hökumətdəki mənbəyinə istinadən xəbər verir.  
Mənbənin məlumatına görə, Şimali Koreya iri ölkələrdəki səfirlərini geri çağırdıqdan sonra diplomatik missiyaların nümayəndələri ilə görüş təşkil edib.
Agentliyin məlumatına əsasən, səfirlərin görüşü Pxenyan ballistik raketləri sınaqdan keçirdikdən sonra ölkədə yaranan böhranla bağlı keçirilə bilər.
Digər məlumata əsasən, görüş Şimali Koreyanın gələcək nüvə sınaqları və ya hərbi fəaliyyətə hazırlıqla bağlı ola bilər.
N.О.
www.oxu.az
"
"Tanınmış jurnalist itkin düşübDanimarka polisi əldəqayırma sualtı qayığın konstruktoru Peter Madsenlə birlikdə üzərkən itkin düşmüş isveçli jurnalist Kim Vallın axtarışını davam etdirir.
Oxu.Az virtualaz.org-a istinadən xəbər verir ki, sözügedən qayıq həftənin 5-ci günü batıb. Madsen xilas olsa da, jurnalist itkin düşüb. Daha sonra qayığı da tapıb sudan çıxarıblar və Kopenhagenə aparıblar.
""Qayıq axtarılıb, amma onun göyərtəsində heç kəs tapılmayıb"", — deyə bu gün Kopenhagen polisinin qətl şöbəsinin rəisi Yens Meller jurnalistlərə bildirib.
Daha əvvəl isə polis bildirmişdi ki, sualtı qayıq məqsədli şəkildə batırılıb və bunda məqsəd qətli ört-basdır etmək olub.
Madsenlə bağlı ehtiyatsızlıqdan adam öldürmə ittihamı ilə cinayət işi açılıb və o, ötən gün nəzarət altına alınıb. Madsen özü isə bu ittihamı rədd edib. Madsenin sözlərinə görə, o, jurnalisti qayıqla gəzintidən və müsahibədən sonra adaların birinə düşürüb.
Bununla belə, həftənin 4-cü günündən indiyə qədər tanınmış jurnalist Valldan heç bir xəbər yoxdur. Həftənin 5-ci günü onun itkin düşdüyü barədə məlumatı polisə jurnalistin dostu verib. Çünki o, planlaşdırıldığı kimi, evə qayıtmayıb.
""Biz hələ də ümid edirik ki, Kim Vallı sağ-salamat tapacağıq. Amma özümüzü başqa varianta da hazırlayırıq"", — deyə Meller bildirib.
Madsen 2008-ci ildə ""Nautilus"" sualtı qayığını inşa edib. O zaman ""Nautilus"" bu qəbildən olan ən böyük qayıq idi.
İ.F.
www.oxu.az
"
"Türkiyədə sərnişin avtobusu qəzaya uğrayıb: 4 ölü, 18 yaralıTürkiyə paytaxtı Ankarada avtobusun qəzaya uğraması nəticəsində 4 nəfər ölüb, 18 nəfər yaralanıb.
Oxu.Az Report-a istinadən xəbər verir ki, hadisə Ankara-Konya avtomobil yolunun 71 km-liyində olub.
Məlumata görə, sərnişin avtobusu inəyə çırpılaraq, yoldan çıxıb və aşıb.
Avtobus Erdekden Hataya gedirmiş.
İ.F.
www.oxu.az
"
"Türkiyədə zəlzələ olubTürkiyənin Muğla əyalətinin Milas rayonunda 4,7 bal gücündə zəlzələ olub.
Oxu.Az Report-a istinadən xəbər verir ki, məlumatı Türkiyə Təbii Fəlakət və Fövqəladə Hallar Nazirliyinin rəsmi saytı yayıb.
İnformasiyaya əsasən, yeraltı təkanların maqnitudası 7 km dərinlikdə yerləşib.
Xəsarət alanlar və dağıntılar barədə məlumat verilməyib.
İ.F.
www.oxu.az
 
"
"KİV: Tripolidə Liviyanın sabiq baş nazirini oğurlayıblarBir qrup silahlı şəxs Liviyanın paytaxtında ölkənin sabiq baş naziri Əli Zeydanı oğurlayıblar. 
Oxu.Az-ın xəbərinə görə, bu barədə Al Arabiya öz mənbəyinə istinadən məlumat verir. 
Məlumata əsasən, cinayətkarlar sabiq baş naziri hoteldən qaçırıblar.
Qeyd edək ki, 2013-cü ildə Əli Zeydani ölkənin baş naziri vəzifəsində olarkən qaçırılıb. Lakin onu elə həmin gün azadlığa buraxıblar.
N.О.
www.oxu.az
"
"Liviyanın sabiq baş naziri oğurlandıAvqustun 14-ə keçən gecə Tripolidə 2012-2014-cü illərdə Liviyanın baş naziri postunu tutmuş Əli Zeydan naməlum şəxslər tərəfindən oğurlanıb.
Oxu.Az-ın APA-ya istinadla xəbərinə görə, hoteldən oğurlanan Ə.Zeydan bir qrup silahlı tərəfindən naməlum istiqamətə aparılıb. Qeyd edək ki, Əli Zeydan 2013-cü ildə ölkənin baş naziri olarkən silahlılar tərəfindən saxlanılmış, lakin bir neçə saatdan sonra buraxılmışdı.  2012-ci ildə Liviyada səsvermə nəticəsində seçilən Ümummilli Konqres Ə.Zeydanı baş nazir təyin etmişdi.
2011-ci ildə Müəmmər Qəddafinin devrilməsindən sonra Liviyada üç hakimiyyətlilik hökm sürür. Ümumxalq səsvermə nəticəsində seçilmiş və dünya ictimaiyyəti tərəfindən tanınan parlament ölkənin şərqindəki Tobruk şəhərində, tanınmamış Milli Qurtuluş hökuməti Misurata şəhərində, Faiz Sərracın rəhbərliyi ilə Milli Barışıq Hökuməti isə Tripolidə yerləşir.
A.S.
www.oxu.az
 
"
"Türk kafesinə hücum nəticəsində 17 nəfər öldü, 8 nəfər yaralandıBurkina-Fasoda silahlılar türk kafesinə hücum edib, 17 nəfər ölüb, 8 nəfər yaralanıbBurkina-Fasonun paytaxtı Uaqaduqu şəhərində naməlum silahlılar ""İstanbul"" kafesinə hücum edib.
Oxu.Az-ın APA-ya istinadən verdiyi xəbərə görə, insident nəticəsində 17 nəfər ölüb, 8 nəfər yaralanıb.
Ölənlərin vətəndaşlığı hələ ki, müəyyən edilməyib. Bundan əvvəl “Frans Press” agentliyi 3 nəfər, o cümlədən bir Türkiyə vətəndaşının öldüyü barədə məlumat yayıb.
İlkin məlumata əsasən, üç silahlı Uaqaduqu şəhərindəki “İstanbul” kafesinə daxil olaraq odlu silahdan atəş açıblar. Hadisə yerinə ordu qüvvələri cəlb edilib, atışma baş verib.  Ordu tərəfindən keçirilən əməliyyatın nəticələri barədə hələ ki, məlumat verilmir.
A.S.
www.oxu.az
 
"
"Dağıstanda antiterror əməliyyatı keçirilirDağıstanın Xunzax rayonunun kəndlərindən birində antiterror əməliyyatı rejimi tətbiq edilib.
Oxu.Az-ın APA-ya istinadla xəbərinə görə, bu barədə Dağıstan üzrə əməliyyat qərargahından bildirilib.
“Xunzax rayonunun Orota kəndində antiterror əməliyyat rejiminin tətbiq edilməsinə dair qərar qəbul olunub. Silahlılar və onların tərəfdarları axtarılır”, –deyə məlumatda bildirilir.
A.S.
www.oxu.az
 
"
"Banqladeşdə daşqın nəticəsində 11 nəfər öldüBanqladeşdə 11 nəfər daşqınların qurbanı olub.
Oxu.Az-ın Report-a istinadla məlumatına görə, ölənlər ölkənin şimal-qərbi Cinadjpur dairəsinin sakinləridir.
Təfərrüatlar açıqlanmır.
A.S.
www.oxu.az
"
"Nepalda 58 nəfər təbii fəlakətin qurbanı olduNepalda leysan yağışlarla əlaqədar  baş verən daşqın və torpaq sürüşməsi nəticəsində ölənlərin sayı 58 nəfərə çatıb.
Oxu.Az-ın APA-ya istinadən verdiyi xəbərə görə, bundan əvvəl 49 nəfərin öldüyü bildirilirdi.
Nepal daxili işlər nazirliyinin məlumatına əsasən, 23 nəfər itkin düşüb, 36 min yaşayış evi su altında qalıb, çox sayda iri və xırda buynuzlu heyvan tələf olub.
Təbii fəlakət zonasında axtarış-xilasetmə əməliyyatı davam etdirilir.
A.S.
www.oxu.az
"
"Hindistanda sürüşmə qurbanlarının sayı 46 nəfərə çatdıHindistanda Ximaçal-Pradeş ştatında sürüşmə zamanı azı 46 nəfər həlak olub.
Oxu.Az Report-a istinadla xəbər verir ki, hazırda 46 nəfərin cəsədi tapılıb. Axtarış-xilasetmə işləri davam etdirilir. 
Qeyd edək ki, hadisə Ximaçal-Pradeş ştatında, Mandi dairəsində baş verib. Sürüşmənin ölkə əhəmiyyətli avtomagistralda baş verdiyi bildirilir. Hadisə zamanı iki avtobus torpaq altında qalıb.
A.S.
www.oxu.az
"
"İraqda 4 polis əməkdaşı terrorçular tərəfindən öldürüldüİŞİD terrorçularının İraqın şərqindəki Diyala vilayətindəki polis postuna hücumu nəticəsində hüquq-mühafizə orqanlarının 4 əməkdaşı öldürülüb.
Oxu.Az-ın Report-a məlumatına görə, polkovnik Həbib əş-Şemri agentliyə bildirib ki, İŞİD terrorçuları Ən-Nədadakı neft müəssisəsində yerləşdirilmiş polis postuna hücum ediblər. Silahlılar hücumdan sonra qaçıb gizləniblər.
Terrorçular son vaxtlar Diyalanın neft sənaye mədənlərinə hücumları fəallaşdırıblar. 
A.S.
www.oxu.az
"
"Almaniya xarici işlər naziri Trampı tənqid etdiAlmaniya xarici işlər naziri Ziqmar Qabriel ABŞ prezidenti Donald Trampın Şimali Koreyanın təxribatına reaksiyasını tənqid edib.
Oxu.Az APA-ya istinadən xəbər verir ki, Z. Qabriel “Redaktionsnetzwerk Deutschland” nəşr qrupuna müsahibəsində deyib ki, şəxsi qolf klubunda oturub cəhənnəm barədə danışmaq düzgün reaksiya deyil və belə məsuliyyətsizlik şok durum yaradır.
Bununla belə, Almaniya xarici işlər naziri qarşıdurmanın gərginləşməsinə görə əsas məsuliyyətin Şimali Koreya lideri Kim Çen Inın üzərində olduğunu vurğulayıb. Z. Qabriel ABŞ və Cənubi Koreyanı avqustun 21-də planlaşdırılan hərbi təlimi “mümkün qədər az təhrikedici formada” keçirməyə çağırıb: “Əks halda Şimali Koreya bu təlimləri bəhanə edərək Guam adasına orta mənzilli raketlərlə zərbə endirmək kimi yeni təxribatlara əl ata bilər”.
Almaniya xarici işlər naziri Rusiya və Çini Pxenyana təzyiqləri artırmağa da çağırıb: “Qonşu ölkələrin Şimali Koreyanın ağılsız hərəkətlərindən qorunmaq üçün nüvə silahları ilə silahlanması Çinin maraqlarına uyğun ola bilməz”.
A.M.
www.oxu.az
"
"Hindistanda xəstəxanada 60 uşaq öldüHindistanın şimalındakı xəstəxanalaran birində süni nəfəs aparatlarının işləməməsi nəticəsində 60 uşaq ölüb.
Oxu.Az Report-a istinadən xəbər verir ki, bu barədə BBC məlumat yayıb.
Məlumatda bildirilir ki, süni nəfəs aparatlarındakı hava ehtiyatı düz hesablanmayıb. Uttar-Pradeş ştatının hakimiyyət orqanları aparatlara hava verilməsinin dayandırıldığını etiraf edib.
Lakin eyni zamanda qeyd olunur ki, ölüm hallarının səbəbi başqadır. Bildirilir ki, ölənlərin böyük əksəriyyəti yeni doğulan körpələr və ençefalit xəstəsi olanlardır.  
A.M.
www.oxu.az
"
"Rəcəb Tayyib Ərdoğanın nəvəsi dünyaya gəldiTürkiyə prezidenti Rəcəb Tayyib Ərdoğanın qız nəvəsi dünyaya gəlib.
Oxu.Az Report-a istinadən xəbər verir ki, dövlət başçısının kiçik qızı, iş adamı Özdemir Bayraqdarla evli olan Süməyya Ərdoğan dünən gecə ana olub.
Bu ailənin ilk övladıdır. Körpəyə Canan Aybüke adı verilib.



A.M.
www.oxu.az
"
"ABŞ Silahlı Qüvvələrinin Baş Qərargah rəisi Cənubi Koreyaya səfər etdiBu gün ABŞ Silahlı Qüvvələrinin Baş Qərargah rəisi Cozef Danford Danford Cənubi Koreyaya səfər edib.
Oxu.Az APA-ya istinadən xəbər verir ki, bu barədə “Ryonxap” agentliyi məlumat yayıb.
C. Danfordun olduğu təyyarə Kyonqido əyalətindəki Osan hərbi bazasına enib. C. Danford sabah Cənubi Koreya prezidenti Mun Çje İn, o cümlədən bu ölkənin müdafiə naziri və Silahlı Qüvvələrin Baş Qərargah rəisi ilə görüşü planlaşdırılır.
ABŞ Silahlı Qüvvələrinin Baş Qərargah rəisinin Cənubi Koreyaya səfəri ABŞ və Şimali Koreya arasında münasibətlərin gərginləşməsi fonunda həyata keçirilir. C. Danfordun səfəri öncədən planlaşdırılsa da, bu səfər zamanı Şimali Koreya ətrafındakı vəziyyət xüsusi diqqət mərkəzində olacaq. C. Danford avqustun 14-də isə Çinə səfər edəcək.
A.M.
www.oxu.az
 
"
"Hindistanda 15 nəfəri öldürmüş fil güllələndiHindistanın Carkxand ştatında xüsusi ovçular dəstəsi 15 nəfəri öldürmüş və bir neçə evə zərər vurmuş aqressiv fili güllələyib.
Oxu.Az Report-a istinadən xəbər verir ki, bu barədə NDTV telekanalı məlumat yayıb.
Xəbərdə bildirilir ki, fil adət-ənənəyə uyğun olaraq çiçəklərlə dəfn edilib.
Erkək fil 25 il ərzində Carkxandda aqressivliyi ilə seçilib və daim insanlara hücum edib. Bu ilin mart ayında 11 nəfər onun hücumunun qurbanı olub. O, qonşu Bihar ştatında da daha 4 nəfəri öldürüb.
A.M.
www.oxu.az
 
"
"ABŞ Əfqanıstanda İŞİD-in 4 komandirini öldürdüƏfqanıstana endirilmiş hava zərbələri nəticəsində İŞİD terror qruplaşmasının 4 yüksək vəzifəli üzvü məhv edilib.
Oxu.Az xəbər verir ki, bu barədə Report məlumat yayıb.
Komandanlığın məlumatına görə, Kunar vilayətində keçirilmiş əməliyyat zamanı özünü əmir elan etmiş “İŞİD-Xorasan” qrupunun rəhbəri Abdul Rəhman məhv edilib.
“Abdul Rəhmanın zərərsizləşdirilməsi “İŞİD-Xorasan” təşkilatının rəhbərliyinə daha bir zərbədir”, - deyə Əfqanıstanda Amerika qoşunlarının komandanı, general Con Nikolson bildirib. Onun sözlərinə görə, Əfqanıstanda İŞİD döyüşçülərinin üzərində qələbə bu il əldə ediləcək.
A.M.
www.oxu.az
"
"Həftənin ilk iş gününə olan hava proqnozuSabah Bakıda və Abşeron yarımadasında havanın dəyişkən buludlu olacağı, yağmursuz keçəcəyi gözlənilir.
Oxu.Az Ekologiya və Təbii Sərvətlər Nazirliyinin Milli Hidrometeorologiya Departamentinə istinadən xəbər verir ki, zəif şimal-şərq küləyi gündüz cənub küləyi ilə əvəz olunacaq.
Havanın temperaturu gecə 23-25° isti, gündüz 32-37° isti, Bakıda gecə 23-25° isti, gündüz 35-37° isti olacağı gözlənilir. Atmosfer təzyiqi normadan aşağı 757 mm civə sütunu təşkil edəcək.
Nisbi rütubət gecə 60-70 %, gündüz 40-50 % olacaq.
Abşeron çimərliklərində dəniz suyunun temperaturu Sumqayıt, Novxanı, Pirşağı, Nardaran, Bilgəhdə 25-26°, Zağulba, Buzovna, Mərdəkan, Şüvəlanda 26-27°,Türkan, Hövsan, Sahil, Şıxda 27-28° isti təşkil edəcək.
Azərbaycanın rayonlarında gözlənilən hava şəraitinə gəlincə, hava əsasən yağmursuz olacaq. Lakin səhər və gündüz bəzi şərq rayonlarında şimşək çaxacağı, qısamüddətli yağış yağacağı ehtimalı var. Şərq küləyi arabir güclənəcək. Havanın temperaturu gecə
20-25°, gündüz 33-38° isti, dağlarda gecə 15-20°, gündüz 26-31° isti olacağı gözlənilir.
A.M.
www.oxu.az
"
"İranda yüzlərlə insan xlordan zəhərləndiİranın Dizful şəhərində anbarda xlor sızması baş verib.
Oxu.Az-ın APA-ya istinadən verdiyi məlumata görə, xlor sızmasından 362 nəfər zəhərlənib.
Həmin şəxslərin nəfəs almasında problemlər, zəhərlənmənin digər əlamətləri müşayiət olunub. Həkimlər zəhərlənən şəxslərə təcili tibbi yardım göstərib. Onların çoxu xəstəxanadan evə buraxılıb.
Hadisənin təfərrüatları açıqlanmır.
A.M.
www.oxu.az
 
"
"Hindistanda 7 nəfər sürüşmənin qurbanı olduHindistanda 7 nəfər sürüşmələrin qurbanı olub.
Oxu.Az-ın məlumatına görə, bu barədə Report xəbər verib.
Xəbərdə bildirilir ki, hadisə Mandi dairəsində baş verib. Sürüşmənin milli əhəmiyyətli avtomagistralda baş verdiyi bildirilir.
Təbii hadisə zamanı daha 10 nəfər itkin düşüb.
A.M.
www.oxu.az
"
"İsveçin Malmö şəhərində atışma: Yaralananlar varİsveçin Malmö şəhərində naməlum şəxs həmkarlar ittifaqının binasına atəş açıb.
Oxu.Az Report-a istinadən xəbər verir ki, bu barədə “Aftonbladet” polisə istinadən məlumat yayıb.
Polisin məlumatına görə, hadisə zamanı 3 nəfər yaralanıb. Yaralılar xəstəxanaya yerləşdirilib. Onlardan 2-nin vəziyyətinin ağır olduğu bildirilir.
Hadisə zamanı binada təxminən 100 nəfər olub. Ərazidə hüquq-mühafizə orqanlarının və təcili yardımın əməkdaşları işləyir.
“Sydsvenskan” isə hadisə ilə bağlı hələlik heç kimin saxlanılmadığını bildirib. Hadisənin digər təfərrüatları barədə məlumat verilmir.
A.M.
www.oxu.az
"
" İŞİD-in tapşırığı ilə qətllər törətməkdə şübhəli bilinən 3 şəxs həbs olundu Türkiyədə İŞİD terror qruplaşmasının tapşırığı ilə qətllər törətməkdə şübhəli bilinən 3 şəxs həbs edilib.
Oxu.Az APA-ya istinadən xəbər verir ki, polis əməliyyatları eyni zamanda Şanlıurfa, Qaziantep və Malatya əyalətlərində keçirilib. Əməliyyat iyulda Şanlıurfada Suriya vətəndaşının qətli ilə bağlı aparılan araşdırma çərçivəsində keçirilib.
Məlumata görə, saxlanılan şəxslərdə qətldə istifadə olunan silah aşkarlanıb.
İstintaqın versiyasına əsasən, Suriyanın Rəqqa şəhərindən Türkiyəyə gələn terrorçular İŞİD-ə qarşı mübarizədə iştirak edən şəxslərə hücumlar planlaşdırırmışlar. 
L.Ə.
www.oxu.az  
 
"
"Korsika adasında yanğın – 700 nəfər evakuasiya edildiFransanın Korsika adasında meşə yanğınları səbəbi ilə 700 nəfər evakuasiya edilib.
Oxu.Az-ın APA-ya istinadən verdiyi xəbərə görə,evakuasiya edilən insanların əksəriyyəti adaya istirahətə gəlib.
Meşə yanğınları avqustun 11-də gecə saatlarında Yuxarı Korsika Departamentində başlayıb. Yanğın 70-100 hektar sahəni əhatə edir.
"
"Gürcüstanda azərbaycanlıların yaşadığı qəsəbədə xüsusi əməliyyat keçirilib, iki qardaş həbs olunubTbilisi şəhərinin azərbaycanlıların sıx yaşadığı Poniçala qəsəbəsində keçirilmiş xüsusi əməliyyat nəticəsində iki qardaş həbs olunub.
Oxu.Az-ın APA-ya istinadən verdiyi məlumata görə, həbs olunan Cəfərov qardaşları narkotik vasitələrin qanunsuz dövriyyəsində ittiham olunurlar.
Həbs olunanların qohumları və qonşuları bu ittihamın əsassız olduğunu bildiriblər.
Ailə üzvü Samrat Cəfərovun sözlərinə görə, narkotik vasitə qardaşlarını şərləmək məqsədilə evə atılıb. O, DİN-i qardaşlarını azad etməyə və müstəqil ekspertiza təyin etməyə çağırıb. Saxlanılan şəxslərin yaxınları baş verənlərin qonşularla mövcud münaqişə ilə bağlı olduğunu istisna etmirlər.
İ.F.
www.oxu.az
 
"
"İranda sel nəticəsində 11 nəfər ölübİranda sel və daşqınlar nəticəsində 11 nəfər ölüb, 2 nəfər itkin düşüb.
Oxu.Az-ın APA-ya istinadən verdiyi məlumata görə, Gülüstan, İlam, Rəzəvi Xorasan, Şimali Xorasan və Simnan əyalətlərində baş vermiş sel və daşqınlar nəticəsində evlərə, infrastruktura ziyan dəyib.
İran Qırmızı Aypara Cəmiyyətindən bildiriblər ki, 21 şəhər və kənddə xilasetmə əməliyyatı davam edir. Səkkiz nəfər Rəzəvi Xorasanda, 2 nəfər Gülüstan, bir nəfər isə Şimali Xorasan əyalətində ölüb. Əliabad şəhərinin Şirinabad kəndində isə iki nəfər itkin düşüb.
Sel və daşqınlar daha çox Rəzəvi Xorasan əyalətinə ziyan vurub. Bu əyalətin müxtəlif bölgələrinə 190 xilasedici göndərilib. 450 nəfər sığınacaqlara yerləşdirilib
İ.F.
www.oxu.az
"
"Misirdə qatar faciəsi – VİDEO + YENİLƏNİBMisirdə qatarların toqquşması nəticəsində ölənlərin sayı 49-a çatıb.
Oxu.Az- xəbər verir ki, bu barədə  məlumatı Çinin “Sinhua” agentliyi yayıb.
11.08.2017
20:44
Misirdə iki sərnişin qatarının toqquşması nəticəsində 36 nəfər ölüb, 120 nəfər xəsarət alıb.
Oxu.Az-ın RİA Novosti agentliyinə istinadən verdiyi xəbərə görə, bu barədə Misir Səhiyyə nazirliyinin məlumatında bildirilir.
20:44
Misirin İsgəndəriyyə şəhərində iki qatar toqquşub.
Oxu.Az Ahram Online nəşrinə istinadən xəbər verir ki, hadisə nəticəsində 28 nəfər ölüb, 74 nəfər yaralanıb.
Qatarlardan biri Qahirədən, digəri Port-Səid şəhərindən gəlirdi.
Qəza yerinə çoxlu sayda təcili tibbi yardım briqadaları cəlb olunub.
Faktla bağlı araşdırma aparılır.

S.B.
www.oxu.az
"
"Hansı ölkədə nə qədər nüvə silahı var? – SİYAHIAparılan araşdırmalara görə dünyada 14995 nüvə silahı olduğu bildirilir.
Oxu.Az Qafqazinfo-ya istinadən xəbər verir ki, hər ölkə bu silaha sahib deyil.
Amma hansı ölkədə varsa digərlərinə ciddi təhdid yaratdığı göz önündədir. Super dövlətlər kiçik ölkələrə bu silaha sahib olmamaq üçün təzyiqlər də göstərirlər.
Bəs görəsən ən çox nüvə silahı hansı ölkədədir? Bu sualın cavabı aşağıdakı siyahıdadır.
Rusiya – 7000 ədəd
ABŞ – 6800 ədəd
Fransa – 300 ədəd
Çin – 270 ədəd
İngiltərə - 215 ədəd
Pakistan – 140 ədəd
Hindistan – 130 ədəd
İsrail – 80 ədəd
Şimali Koreya – 60 ədəd olduğu ehtimal edilir.
S.B.
www.oxu.az
"
"Dünyanın ən yaşlı kişisi vəfat edibDünyanın ən yaşlı kişisi İsrael Kristal 113 yaşında İsraildə vəfat edib.
Oxu.Az-ın i24news nəşrinə istinadən məlumatına görə, Kristal Polşada doğulub.
İkinci Dünya müharibəsini o, ailəsi ilə birlikdə düşərgələrdə keçirib.  Lodzinskdə onun iki uşağı ölüb. Sonradan Osvençimdə Kristalın həyat yoldaşı qətlə yetirilib.
1950-ci ildə o, İsrailə köçüb və həyatının son günlərini Hayfa şəhərində keçirib. 
Kristal sentyabrın 15-də 114 yaşını qeyd etməli idi.
S.B.
www.oxu.az
"
"Hindistan 40 min müsəlman rohincanı deportasiya etmək niyyətindədirHindistan on minlərlə müsəlman rohincaları ölkədən deportasiya etmək niyyətindədir.
Oxu.Az Report-a istinadən xəbər verir ki, Hindistan hökuməti onların ölkədə qanunsuz şəkildə yaşadığını iddia edir.
Hindistan Daxili İşlər Nazirliyinin rəsmi nümayəndəsi K.S.Dhatvalia bildirib ki, Nyu-Dehli hazırda təxminən 40 min müsəlman rohincanın ölkədən çıxarılması üçün Banqladeş və Myanma ilə danışıqlar aparır.
Hindistan rəsmilərinin iddiasına görə, hazırda ölkədə yaşayan təxminən 14 min müsəlman rohinca BMT-də qaçqın kimi qeydiyyata düşüb, digərləri isə qanunsuz şəkildə ölkə ərazisində yaşayır və onları deportasiya gözləyir.
BMT-nin Qaçqınlar üzrə Ali Komissarlığının Hindistan nümayəndəliyi isə rohincaların deportasiyası ilə bağlı Hindistan tərəfinin planlarını öyrənməyə çalışdığını deyib.
A.S.
www.oxu.az
 
"
" Türkiyədə 3 yaşlı uşaq avtomobil təkərləri altında qalaraq öldü - VİDEOTürkiyədə avtomobil nəzarətsiz qalan uşağın üstündən keçib.
Oxu.Az-ın haberturk-ə istinadən verdiyi məlumata görə,  Mersin şəhərində baş verən qəza nəticəsində 3 yaşlı uşaq ölüb, onun anası isə ağır yaralanıb.
Qəzanı törədən şəxs hüquq-mühafizə orqanları tərəfindən saxlanılıb. Qəzanın baş verdiyi an müşahidə kameralarının yaddaşına köçüb. 

 
İ.F.
www.oxu.az
"
"Tramp: Şimali Koreya ilə döyüşə hazırıqABŞ prezidenti Donald Tramp ABŞ-ın hərbi arsenalının Şimali Koreya ilə döyüşə hazır olduğunu bəyan edib.
Oxu.Az-ın APA-ya istinadən verdiyi məlumata görə, bu barədə o,“Twitter”də yazıb.
“Hərbi arsenalımız artıq tam öz yerindədir, doldurulub və döyüşə hazırdır, əgər Şimali Koreya özünü ağıllı aparmasa”.
D.Tramp ümid etdiyini bildirib ki, Şimali Koreya lideri Kim Çen In başqa yol tapacaq.
Xatırladaq ki, D.Tramp son günlər Şimali Koreya ilə bağlı sərt bəyanatlar verir.
İ.F.
www.oxu.az
"
"Almaniyada qeyri-adi nikah barədə elan Bavariyada qeyri-adi nikah barədə elan verilib.
Oxu.Az AZƏRTAC-a istinadən xəbər verir ki, elanın qeyri-adiliyi onun Rozenau qəsrinin parkında tək qalmış dişi qara qu quşuna “aşna” axtarılması barədə məzmunu ilə bağlıdır. Belə ki, parkda cüt gəzən qu quşlarından erkəyi bu ilin may ayında yoxa çıxıb. Qəsr idarəsində ehtimal edirlər ki, onu tülkü aparıb.
İlk qara qu quşlarını bu parka Britaniya kraliçası Viktoriya vəfat etmiş ərinə – Saksen-Koburq-Qotş şahzadəsi Albertə (1819-1861) matəm əlaməti olaraq bağışlayıb. O, bu qəsrdə doğulmuşdu.
Elanda parkın gözəlliyindən, iki hektar ərazisi olan gölündən və yeni qu quşu “ev”indən danışılır.

www.oxu.az
"
" Dəkkə beynəlxalq aeroportunda yanğın varBanqladeşin paytaxtı Dəkkə beynəlxalq aeroportunda yanğın baş verib.
Oxu.Az-ın Trend-ə istinadən verdiyi məlumata görə, yanğınla əlaqədar sərnişin və aeroport əməkdaşları təxliyyə edilib.
Aeroport nümayəndəsinin sözlərinə görə, yanğın aeroportun binasında başlayıb. Hadisə yerinə yanğın söndürənlər cəlb olunub.
Aeroportda elektrik verilişi dayandırılıb. Şahidlərin sözlərinə görə, aeroport binasında güclü tüstülənmə var.
Yanğının hansı səbəbdən baş verdiyi məlum deyil.
İ.F.
www.oxu.az
"
"Ərəb teleaparıcı bu hərəkətinə görə həbs olundu - VİDEOSəudiyyə Ərəbistanının ən məşhur teleaparıcılarından biri, müğənni Abdulla əl Şəhani həbs olunub. O, ""ictimai yerdə mənəviyyatsız, əxlaqsız və tərbiyəsiz hərəkət"" etməkdə suçlanır.
Oxu.Az milli.az-a istinadən xəbər verir ki, Səudiyyə Ərəbistanının cənub-qərbindəki Taif şəhərində konsert zamanı Abdulla əl Şəhani səhnədə ""dabbinq"" hərəkətini yerinə yetirib.
""Dabbinq"" dünyada geniş yayılmış, populyar hərəkətdir və qələbə sevincini izhar edir.
Səudiyyə Ərəbistanının DİN-i isə bu hərəkəti ""narkotik maddələrin və narkomaniyanın təbliğatına yönələn, əxlaqsız hərəkət"" kimi dəyərləndirib.
Teleaparıcı ""Twitter""dəki profilində üzr istəyib: ""Bu hərəkətimə görə çox hörmətli və müdrik hökumətimizdən, tamaşaçılarımdan üzr istəyirəm. Lütfən, məni bağışlayın"".
Səudiyyə Ərəbistanının tanınmış jurnalistlərindən olan Əyyad əl Əyyad isə olayı belə dəyərləndirib: ""O konsertdə qadınlar da çığırırdılar. Bu, biabırçılıq idi və məni narahat edir. Qanunu pozanlar həbs olunmalıdır. Polisə minnətdaram"".

A.H.
www.oxu.az
"
"Əfqanıstanda NATO-nun bombardmanı nəticəsində 16 nəfər ölübƏfqanıstanda NATO-ya aid pilotsuz uçuş aparatı vasitəsilə endirilən hava zərbələri nəticəsində 16 dinc sakin ölüb.
Oxu.Az Report-a istinadən xəbər verir ki, hadisə Nanqahar əyalətinin Xaska Mina rayonunda olub.
Bombardman nəticəsində ölənlərin çoxu qadın və uşaqdır.
Əyalət qubernatorunun nümayəndəsi Attaulla Xoqiani qurbanlarla bağlı informasiyanı təsdiqləsə də, onların mülki sakin olub-olmamaları barədə məlumat verməyib.
Qeyd edək ki, bu ilin iyulunda ABŞ-ın aviazərbələri nəticəsində Əfqanıstanın 16 polis əməkdaşı ölüb.
İ.F.
www.oxu.az
"
"Gürcüstanın təhsil nazirindən qeyri-adi təkilf – Hamı alma yesinGürcüstanda şagird sayı 1000-dən artıq olan məktəblərdə yeni layihə həyata keçiriləcək.
Oxu.Az Gürcüstan KİV-lərinə istinadən xəbər verir ki, nazir Aleksandr Cecelavanın təklifinə əsasən, həftədə bir dəfə, tənəffüsdə şagirdlərə alma paylanacaq.
“Bu layihə 40000-60000 min şagird kontingentini əhatə edəcək. Biz, eyni zamanda, valideynlərə təbliğ edəcəyik ki, uşaqlarına alma yedirtməyə adət etsinlər”.
Nazir məktəblərə alma paylayacaq şirkəti müəyyənləşdirmək üçün tender elan edəcəklərini bəyan edib.
A.H.
www.oxu.az
"
"London metrosunda qatar yandı - FOTOBöyük Britaniyanın paytaxtı Londonda Oksford Sirk metro stansiyasında Beykerli xəttində qatar alışaraq yanıb.
Oxu.Az Report-a istinadən xəbər verir ki, hazırda stansiya bağlıdır, sərnişinlər evakuasiya edilib, polis və yanğınsöndürənlər hadisə yerinə gəliblər.
Polisdən qatarların hərəkətinin müvəqqəti dayandırıldığı bildirilib.











İ.F.
www.oxu.az
"
" Trampın Putinə təşəkkürü amerikalı diplomatları qəzəbləndirib - VİDEOABŞ prezidenti Donald Trampın Rusiyadakı amerikalı diplomatların ixtisarı ilə əlaqədar Rusiya prezidenti Vladimir Putinə təşəkkür etməsi ABŞ Dövlət Departamentinin əməkdaşlarını qeyzləndirib.
Oxu.Az-ın APA-ya istinadən verdiyi məlumata görə, nın xəbərinə görə, ölkə xaricində çalışan amerikalı diplomatlardan biri prezidentin sözlərini hiddətləndirici adlandırıb.
O qeyd edib ki, bu cür mövqe hətta ABŞ xarici siyasət idarəsinin bir çox ştatlı əməkdaşını işi tərk etməyə sövq edə bilər: “Bu, təhlükəli situasiyada ölkəsinə xidmət edən insanlara qarşı görünməmiş şəkildə hörmətsiz və ruhdan salan bir davranışdır”. 
Adının çəkilməsini istəməyən başqa bir əməkdaş Trampın bəyanatının çoxlarını çaşdırdığını söyləyib: “Mən zarafat etmirəm, bu barədə son 5 dəqiqədə mənə 3 nəfər dedi. Hər kəs heyrətlənib. Bu, bizim yerlərdəki bütün əməkdaşlarımıza qorxunc siqnaldır”.
“Putinə təşəkkür?! Mən sadəcə olaraq, öz reaksiyamı sizin yaza biləcəyiniz sözlə ifadə edə bilmirəm”, - deyə başqa bir diplomat hiddətini dilə gətirib. 
ABŞ dövlət katibinin sabiq müavini Nikolas Berns isə prezidentin sözlərini utandırıcı adlandırıb: “O, Putinin amerikalı diplomatlarla axmaq davranışına bəraət qazandırır”. 
Xatırladaq ki, D. Tramp Rusiyadakı ABŞ diplomatik missiyalarının əməkdaşlarını 755 nəfər azaltdığına görə Vladimir Putinə təşəkkür edib. Onun sözlərinə görə, bu addım Vaşinqtona imkan verəcək ki, əmək haqlarına ayrılan vəsaitə qənaət etsin. Tramp bunu zarafatla, yoxsa ciddi söylədiyinə dair hər hansı izahat verməyib.

İ.F.
www.oxu.az
 
"
"Berdıməhəmmədovdan bir ilkTürkmənistan prezidenti Qurbanqulu Berdıməhəmmədov nazirlər kabinetinin genişləndirilmiş iclasını keçirib və orada yerli jurnalistlərə ilk dəfə prezidentə sual vermək imkanı yaradılıb. Hansı ki, əvvəllər Türkmənistanda belə hadisəyə rast gəlinməmişdi.
Oxu.Az-ın Virtualaz.org-a istinadən verdiyi məlumata görə, Türkmənistan dövlət xəbər agentliyinin bildirdiyinə görə, iclas prezidentin Bakıya səfərinin nəticələrinə və Asiya Oyunlarının keçirilməsi ilə bağlı bir ay ərzində Aşqabadda “Avtomobilsiz gün” tədbirlərinin təşkilinə, yəni nəqliyyatın hərəkətinin məhdudlaşdırılmasına həsr edilmişdi. Asiya Oyunları avqustun 17-də başlayacaq və Türkmənistan bu oyunların təşkilinə milyardlarla dollar xərcləyib.
Jurnalistlər iclasda Türkmənbaşıya iki sual verə biliblər. Suallardan biri Türkmənistanla Azərbaycan arasında ikitərəfli münasibətlərin strateji inkişaf istiqamətlərinə, o cümlədən yanacaq-energetika sferasında əməkdaşlığa həsr olunmuşdu. Berdıməhəmmədov cavab verib ki, iki dövlət arasında münasibətlərin inkişafının əsas istiqaməti ticarət-iqtisadi əməkdaşlığı genişləndirməkdir. Hansı ki, ilin ilk altı ayının göstəricilərinə əsasən, Türkmənistanla Azərbaycan arasında mal dövriyyəsinin həcmi 40 faiz artıb.
İkinci sual Türkmən Yemişi Günü bayramının avqustun 13-dən 17-nə keçirilməsinin səbəbi haqda idi. Berdıməhəmmədov bu suala cavab olaraq deyib ki, bayramın vaxtının dəyişdirilməsi əcdadların ənənələri ilə bağlıdır. Belə ki, Asiya Oyunlarına gələn qonaqları milli şirniyyatlarla qarşılamaq lazımdır.
İ.F.
www.oxu.az
"
"Türkiyədə 30-dan çox PKK-çı saxlanılıb  Türkiyənin cənubunda, Adana vilayətində PKK terror təşkilatına qarşı əməliyyat çərçivəsində 30-dan çox təşkilat üzvü saxlanılıb.
Oxu.Az-ın Trend-ə istinadən verdiyi məlumata görə, bu barədə vilayət polisinin yaydığı məlumatda bildirilib.
Məlumata görə, saxlanılanlar hamısı Türkiyə vətəndaşlarıdır. Polisin yaydığı məlumatda o da qeyd edilib ki, PKK-ya qarşı əməliyyatlar davam etdiriləcək.
İ.F.
www.oxu.az
"
"Dünyanın ən böyük ürəyi – FOTOKanadada muzeylərin birində 180 kiloqram çəkisi olan balinanın ürəyi sərgilənir.
Oxu.Az Trend-ə istinadən xəbər verir ki, alimlər bu ürəyi olduğu kimi saxlamaq üçün müəyyən prosedurlar həyata keçiriblər.
Dünyanın ən böyük ürəyinə sentyabrın 4-dək baxmaq olar.



E.Ə.
www.oxu.az
"
"ABŞ Rusiyanın ölkədəki baş konsulluqlarından birini bağlaya bilər ABŞ hökuməti Rusiyadan ölkədəki baş konsulluqlarından birini bağlamağı tələb edə bilər, müvafiq qərar sentyabrın 1-dək elan edilə bilər.
Oxu.Az-ın APA-ya istinadla xəbərinə görə, bu addımın Rusiyanın ABŞ-ın diplomatik missiyasının azaldılmasına cavab olaraq atılacağı bildirilir.
Nəşr qeyd edir ki, hazırda ABŞ-ın Rusiyanın üç şəhərində - Sankt Peterburq, Yekaterinburq və Vladivostokda baş konsulluğu fəaliyyət göstərir. Rusiyanın isə ABŞ-ın dörd şəhərində - Nyu York, San  Fransisko, Sietl və Hyustonda baş konsulluğu fəaliyyət göstərir.
Rusiyanın hansı baş konsulluğunun bağlanacağı barədə məlumat verilmir. 
Qeyd edək ki, bundan əvvəl Moskva ABŞ-ın Rusiyadakı diplomatik missiyanın əməkdaşlarının sayını 455 nəfərədək azaldılmasına dair göstəriş verib. Bundan başqa, ABŞ səfirliyinə Moskvadakı bağ evindən və anbarlardan istifadəsinə qadağa qoyulub.
V.Putin ABŞ-ın Rusiyadakı diplomatik nümayəndəliklərinin 755 əməkdaşının ixtisar ediləcəyini bildirib.  Bu addımlar Konqresin Rusiyaya qarşı sanksiyalar haqqında qanun qəbul etməsinə cavab olaraq atılıb. 
A.S.
www.oxu.az
 
"
"Maduro Trampla təkbətək görüş istəyirVenesuela prezidenti Nikolas Maduro ölkənin XİN rəhbərinə amerikalı həmkarı Donald Trampla  təkbətək görüşün təşkil edilməsinə dair göstəriş verib.
Oxu.Az-ın APA-ya istinadən verdiyi xəbərə görə, Maduro çıxışında ABŞ-la münasibətləri normallaşdırmaq və danışıqlar yolu ilə bu ölkə ilə normal və açıq siyasi münasibətlər qurmaq niyyətində olduğunu bir daha bəyan edib.
Qeyd edək ki, ABŞ avqustun 9-da Venesuelaya qarşı sanksiyaları genişləndirib.  
A.S.
www.oxu.az
 
"
"Çində iri yol qəzası 36 nəfərin ölümünə səbəb oldu – VİDEOÇinin Şensi əyalətində ötən axşam 36 nəfərin ölümü, 13 nəfərin xəsarət alması ilə nəticələnən ağır yol qəzası baş verib. 
Oxu.Az-ın APA-ya istinadən verdiyi xəbərə görə, avtobusun iştirakı ilə qəza Pekin-Kunmin sürətli magistraldakı tuneldə baş verib.  
Xəsarət alanlar xəstəxanalara çatdırılıblar. Qəzanın səbəbləri araşdırılır. 
İlkin məlumata görə, Çendu-Loyan marşrutu ilə hərəkət edən avtobus tunelə daxil olduqdan sonra naməlum səbəbdən divara çırpılıb.  

A.S.
www.oxu.az
 
"
"Tramp diplomatik missiyanın azaldılmasına görə Putinə təşəkkür edibABŞ prezidenti Donald Tramp Rusiyadakı diplomatik missiyanın əməkdaşlarının sayının azaldılmasına görə rusiyalı həmkarı Vladimir Putinə minnətdarlığını bildirib. 
Oxu.Az-ın APA-ya istinadən verdiyi xəbərə görə, D.Tramp bunu Vaşinqtonun xərcləri azaltmaq niyyətində olması ilə əlaqələndirib.
“Putinə minnətdarlığımı bildirmək istərdim, çünki biz heyətlə bağlı xərclərimizi azaltmağa çalışırıq. Mənə gəlincə, onun bu qədər adamı işindən kənarlaşdırmasına şadam, çünki ştat sayı  artıq xeyli azalıb. Onların geri qaytarılmasına heç bir səbəb yoxdur”, - deyə D.Tramp bildirib.
Qeyd edək ki, bundan əvvəl Moskva ABŞ-ın Rusiyadakı diplomatik missiyanın əməkdaşlarının sayını 455 nəfərədək azaldılmasına dair göstəriş verib. Bundan başqa, ABŞ səfirliyinə Moskvadakı bağ evindən və anbarlardan istifadəsinə qadağa qoyulub.  
V.Putin ABŞ-ın Rusiyadakı diplomatik nümayəndəliklərinin 755 əməkdaşının ixtisar ediləcəyini bildirib.  Bu addımlar Konqresin Rusiyaya qarşı sanksiyalar haqqında qanun qəbul etməsinə cavab olaraq atılıb.  
S.B.
www.oxu.az
"
"Tehranın yeni meri seçilibMəhəmmədəli  Nəcəfi Tehran Şəhər Şurasında baş tutan səsvermədə yekdilliklə (21 səs) İran paytaxtının yeni meri vəzifəsinə seçilib. 
Oxu.Az-ın APA-ya istinadən məlumatına görə, bununla da o Tehranın 16-cı meri oldu.
Məhəmmədəli Nəcəfi “İslaahat” düşərgəsindən olan 66 yaşlı siyasətçidir.  Prezident Həsən Ruhaninin ilk dövlət rəhbəri dövründə o prezidentin müavini və Mədəni İrsin Qorunması Təşkilatının sədri vəzifəsində çalışıb.  M.Nəcəfi həmçinin bir müddət İranın Tədqiqat və Təhsil Proqramlaşdırılması Təşkilatının rəhbəri vəzifəsində çalışıb.
Tehranın sabiq meri Məhəmməd Baqir Qalibafın 3 dövr bu vəzifədə çalışıb. M.B.Qalibaf Mühafizəkarlar düşərgəsinin tanınmış siyasətçisidir ki, prezident seçkilərində  hazırkı prezident Həsən Ruhanin əsas  rəqiblərindən biri hesab olunub. Qalibaf 2005-ci ildən Tehranın meri vəzifəsində çalışıb.  
S.B.
www.oxu.az
"
"15 yaşlı Rəşidin inanılmaz həyatı – FOTORəşid öz yaşıdlarından tamam fərqlənir. Onu məktəb qayğıları narahat etmir, əksinə məktəb narahat olur ki, Rəşidin qayğıları olmasın. Hətta dünya ulduzları da onun marağını cəlb etmir. Çünki məşhurlar özləri onun qapısını döyürlər. Lakin gəlməzdən öncə mütləq onun köməkçilərindən icazə alırlar ki, Rəşidin qızıldan dəyərli zamanını məşğul etməsinlər.
Oxu.Az-ın Publika.az-a istinadən xəbərinə görə, bu 15 yaşlı əsmər yeniyetmənin şəxsi biznesi, təyyarələri, avtomobilləri, hətta zooparkı belə var.
Lakin onun bu dəbdəbəli həyatı öz zəhmətinin bəhrəsi deyil. Rəşidə bu həyatı yaşadan atasıdır. Oğlanın atası Səif Əhməd Belhasa Dubayın tikinti maqnatıdır. Səif Əhməd Rəşidi digər övladlarından daha çox sevir. Odur ki, ərköyün oğlunun “bir dediyini iki etmir”.

Rəşidin imarətinin yanında özünə məxsus olan nəhəng zoopark yerləşir. Bu məkanı oğlan ferma adlandırır. “Ferma”da bir-birindən bahalı və nadir heyvanlar saxlanılır. Onlar içərisində ən çox diqqət çəkənləri isə aslanlar, pələnglər və bəbirlərdir. Yeniyetmə Rəşidin fermasına gəlib, bu nadir heyvanları görmək istəyən dünya ulduzlarının sayı günbəgün artır. Rəşid isə onlarla simvolik xatirə selfisi çəkib, öz İnstaqram səhifəsində paylaşır. Sonra isə, ulduzları öz köməkçilərinə tapşırıb, daha vacib işləri ilə məşğul olmağa gedir.

Bu gün Rəşidin İnstaqram səhifəsinin 660000 izləyicisi var.
“Dünya ulduzları bizim ailəmizi və fermamızı görmək üçün köməkçilərimin qəbuluna yazılırlar. Amma mənim onlarla keçirəcək zamanım yoxdur. Axı bu, çox darıxdırıcıdır”, - Rəşid deyir.
Rəşidin qonaqları arasında Ronaldo, Messi, Ceki Çan, Nikki Minaj, Şahruk Xan, Meraya Keri, Zlatan İbrahimoviç və digər dünya ulduzları var.

Rəşid ayaqqabıları çox sevir, o deyir ki, ötən ay Parisdə olarkən düz 20 cüt idman ayaqqabısı alıb. Atasının heyrətini görəndə isə ona izah edib ki, bu ayaqqabılar 1 ildən sonra 3 dəfə bahalaşacaq.
Bundan əlavə, Rəşidin çox zəngin avtomobil kolleksiyası var. O, öz qırmızı Ferrarisini Louis Vuittonun loqosu ilə bəzədib.

Rəşid onu sevməyənlər haqda da fikrini bildirməyi unutmayıb: 
“Onların sayı çoxdur, bilirəm. Dünyanın ən yaxşı və mərhəmətli insanı olsam belə, onlar mənə nifrət edəcəklər. Paxıl insanları sadəcə görməzdən gəlirəm”. 

S.B.
www.oxu.az
"
"Çin ABŞ-ı suverenliyini kobud şəkildə pozmaqda günahlandırıbÇin Amerikaya məxsus hərbi gəminin Cənub Çin dənizindəki mübahisəli Spratli adasının yaxınlığından keçməsi ilə əlaqədar ABŞ-ı Çinin suverenliyini və beynəlxalq hüququ kobud şəkildə pozmaqda günahlandırıb.
Oxu.Az-ın APA-ya istinadən verdiyi xəbərə görə, bu barədə ÇİN XİN-nin məlumatında bildirilir.  
“Amerikanın “Con Makkeyn” esminesi Çin hökumətinin razılığı olmadan Nanşa (Spratli) adalarına yaxınlaşıb. ABŞ gəmisi Çinin qanunlarını, beynəlxalq hüququn müvafiq normalarını, ölkənin suverenliyini kobud şəkildə pozub, qeyd olunan sularda sülhə və sabitliyə təhlükə yaradıb”, - deyə XİN-nin bəyanatında bildirilir.
Qeyd edək ki, bu gün ABŞ-ın “Con Makkeyn” hərbi gəmisi Çinin Cənubi Çin dənizində öz maraq zonası saydığı mübahisəli adaların 12 mil (22 km) yaxınlığından keçib.
ABŞ komandanlığından bildiriblər ki, əməliyyat azad gəmiçiliyin təmin edilməsi məqsədilə keçirilib.
Qeyd edək ki, Cənubi Çin dənizindəki bir sıra adalara Çin, Filippin, Malayziya, Bruney və Vyetnam iddia edir. ABŞ Çinin mövqeyinə qarşı çıxır və bu mübahisədə digər ölkələri dəstəkləyir.
S.B.
www.oxu.az
"
"Yer kürəsinə asteroid yaxınlaşırOktyabr ayının 12-də Yer kürəsi yaxınlığından asteroid keçəcək.
Oxu.Az-ın xəbərinə görə, bu barədə Avropa Kosmik Agentliyi məlumat yayıb.
Səma cisminin diametri təxminən 15-30 metrdir. Qeyd olunur ki, bu ölçülərə malik asteroidin Yerin atmosferinə daxil olmasının effekti 2013-cü ildə Çelyabinskdə düşən meteoritlə müqayisə edilə bilər.
Agentliyin məlumatına əsasən, asteroid Yerdən 44 min kilometr məsafədə keçəcək.
“Bu çox yaxın məsafədir”, - Avropa Kosmik Uçuşlar Mərkəzinin direktoru Rolf Densinq deyib.
S.B.
www.oxu.az
"
"Çavuşoğlunun xanımının qızılları oğurlandıTürkiyənin xarici işlər naziri Mövlud Çavuşoğlunun xanımı soyulub.
Oxu.Az-ın Lent.az-a istinadən verdiyi məlumata görə, Çavuşoğlu ilə birlikdə Filippində Asiya ölkələri xarici işlər nazirlərinin görüşünə qatılan  Hülya Çavuşoğlunun qızılları hava limanında oğurlanıb.
Hadisə Ninoy Aquino Beynəlxalq hava limanında baş verib. Baş verən faktla bağlı 4 nəfər tutulub.
Araşdırmalar nəticəsində qızıl-gümüş qutusunun baqaj yükləyənlərdən birinin şkafında olduğu aşkarlanıb.
İ.F.
www.oxu.az
"
"Türk polisinə inanılmaz qadağaTürkiyə polisinə gündəlik işlədilən bəzi ifadələrin istifadəsi qadağan olunub. 
Oxu.Az Trend-ə istinadən xəbər verir ki, bu gündən etibarən polis işçilərinə müraciət edilərkən “patron”, “başkan”, “abi”, “kanki”, “kral”, “abla”, “hacı” kimi ifadələrin istifadəsi qadağan ediləcək. 
Məlumatda o da qeyd edilir ki, bu ifadələrin polislərin öz aralarında da istifadəsi rəsmən qadağan olunub.
Qeyd olunur ki, bu qərar etik normaların qorunması istiqamətində atılıb.
E.Ə.
www.oxu.az
 
"
"Rusiyanın hərbi təyyarəsi Ağ Evin üzərindən uçub - VİDEORusiya Hərbi Kosmik Qüvvələrinə məxsus təyyarə ABŞ-ın paytaxtı Vaşinqton üzərində strateji və dövlət əhəmiyyətli obyektlərin üzərindən uçuş həyata keçirib.
Bu barədə Oxu.Az FaktXəbər-ə istinadən məlumat verir.
ABŞ Müdafiə Nazirliyi faktı təsdiqləyib və uçuşun əvvəlcədən razılaşdırıldığını bəyan edib.
Pentaqondan bildirilib ki, ABŞ və Rusiya arasında açıq səma üzrə müqavilə çərçivəsində hər iki ölkənin hərbi təyyarələri istənilən yerdə uçuş apara bilər.

İ.F.
www.oxu.az
"
"Türkiyənin qiyamçı generalı hərbi qiyam ərəfəsində Azərbaycana zəng vurubTürkiyədə ötən il iyulun 15-də baş vermiş uğursuz hərbi çevriliş cəhdinə başçılıq etməkdə təqsirləndirilən hava qüvvələri generalı Akın Öztürk həmin hadisələr ərəfəsində Azərbaycana etdiyi telefon zənglərinin məqsədini məhkəmədə açıqlayıb.
Oxu.Az-ın virtualaz.org-a istinadən verdiyi məlumata görə, general həmin vaxt Azərbaycan Hərbi Hava Qüvvələrinin komandanına zəng vurduğunu bildirib.
General Akın Öztürk 15 iyul hadisələri zamanı Yüksək Hərbi Şuranın üzvü olub. Qiyamçıların tərəfində olan F-16 təyyarələri generalın kürəkəni, polkovnik Hakan Karakuşun komandanı olduğu Akıncı hərbi hava bazasından qalxaraq çevrilişə qarşı çıxanları və hökumət binalarını bombalamışdı. Akın Öztürkün adı isə hərbi çevrilişin uğurla başa çatacağı təqdirdə ölkədə müvəqqəti hakimiyyət rolunu oynayacaq “Yurdda Sülh Şurası”nın üzvlərinin siyahısında yer almışdı. İstintaq materiallarına əsasən, general hərbi qiyam ərəfəsində Öztürk Böyük Britaniya, İrlandiya, İtaliya, Cənubi Koreya, Belçika və Azərbaycanda istifadə olunan mobil telefon nömrələri ilə dəfələrlə zəngləşib, yazışmalar aparıb.
Bu barədə 2017-ci ilin aprelində Türkiyə mediasında yazılmışdı və Akın Öztürkün Azərbaycanda hansı mobil telefon nömrəsinə zəng vurduğu da açıqlanmışdı. Lakin həmin telefon nömrəsi (051 660 00 38) hazırda bağlıdır, istifadə olunmur. Türkiyə mətbuatının yazdığına görə Öztürkün bu nömrəyə iki dəfə zəng vurduğu müəyyən olunub.
Hazırda Akın Öztürk də daxil olmaqla, qiyama cəhd edən hərbçilərin bir qrupunun məhkəməsi gedir. Onlar FETÖ (Fətullahçı Terror Təşkilatı) üzvləri olmaqda və çoxsaylı dövləti cinayətlərdə ittiham olunurlar.
Məhkəmədə Akın Öztürk ifadə verərək 15 iyul hadisələri ərəfəsində xarici ölkələrə etdiyi telefon zənglərinə izahat verib. Öztürk deyib ki, Azərbaycanda həmin iki zəngi Hərbi Hava Qüvvələrinin komandanına etmişdi.
Generalın bildirdiyinə görə, Azərbaycan Hərbi Hava Qüvvələrinin komandanına etdiyi zənglərdən birində məqsəd onu “bayram münasibətilə təbrik etmək”, ikincisi isə Qarabağda, təmas xəttində atışmalar zamanı Azərbaycan ordusunun şəhidlər verməsinə görə başsağlığı vermək idi.
İ.F.
www.oxu.az
"
"Rusiya qırıcı təyyarələrini palma yağı və qəhvəyə dəyişirRusiyanın 11 çoxməqsədli qırıcı təyyarəsi “Су-35” ilk dəfə İndoneziyaya göndəriləcək. Çox güman ki, onların ödənişi palma yağı və qəhvə ilə barter vasitəsilə həyata keçiriləcək.
Oxu.Az AZƏRTAC-a istinadən xəbər verir ki, İndoneziya və Rusiya arasında “Су-35” qırıcı təyyarələrin satışı barədə bağlanan memorandumu müzakirə edilir. 
Memoranduma əsasən, Rusiyanın 4 ++ nəslindən olan çoxməqsədli yüksəkmanevrli qırıcıları mübadilə ilə göndəriləcək. Avqustun əvvəlində “Ростех” və “PT Perusahaan Perdagangan Indonesia” dövlət şirkəti niyyət memorandumu imzalayıblar. 
Barter 11 “Су-35” təyyarəsini qəhvə, çay, palma yağı, eləcə də, İndoneziya sənayesinin perspektivli məhsul mübadiləsini nəzərdə tutur. Rusiyaya göndəriləcək İndoneziya mallarının sayı və sövdələşmənin məbləği barədə məlumat verilməyib.
E.Ə.
www.oxu.az
"
"Azərbaycanda təhsil alan saxta həkim Türkiyə həbsxanasından qaçıb Adanada 4 nəfərin dodağını eybəcər hala salan saxta həkim həbsxanadan qaçıb.
Oxu.Az Ölkə.Az-a istinadən xəbər verir ki, Azərbaycanda təhsil aldığını deyən saç ustası məhkəmənin hökmü ilə azadlıqdan məhrum edilmişdi.
Adana məhkəməsində qeyri-peşəkarlıq, saxtakarlıq və yaralama cinayətlərindən mühakimə edilən saç ustası Soner haqqında hökm verilib. Məhkəmənin hökmü ilə sərbəst buraxılması barədə qərar qəbul edilən müttəhim başqa bir cinayətdən haqqında hökm çıxarıldığı üçün azadlığa çıxa bilməyib.
Oğurluq cinayətinə görə 5 il 3 ay müddətinə azadlıqdan məhrum edilən Soner cəzasını çəkmək üçün həbsxanaya göndərilib.
Həbsxanada axşam yoxlanışında müttəhimin qaçdığı üzə çıxıb və həbsi üçün qərar çıxarılıb.
İ.F.
www.oxu.az
"
"Türkiyədə ABŞ hərbi təyyarəsinə hücum planlaşdırılırdıTürkiyədə ABŞ hərbi təyyarəsinə hücum etməyə hazırlaşan Rusiya vətəndaşı yaxalanıb.
Oxu.Az-ın APA-ya istinadən verdiyi xəbərə görə, İŞİD üzvü olduğu ehtimal edilən Renat Bakiyev adlı rusiyalı ABŞ təyyarəsinə pilotsuz uçuş aparatı vasitəsilə hücum etməyi planlaşdırıbmış.
Polis Bakiyevin sosial şəbəkədə digər İŞİD üzvü ilə yazışmasını aşkarlayıb. Yazışmada Türkiyədəki İncirlik hərbi bazasında olan ABŞ hərbi təyyarələrinə hücum təşkil etmək üçün pilotsuz uçuş aparatının alınmasından bəhs olunur. Saxlanılan şəxs daha əvvəl velosipedlə hərbi bazanın ətrafında kəşfiyyat aparıb.
R. Bakiyevin vaxtilə qanunsuz olaraq Suriyaya keçmək istəyərkən saxlanılaraq deportasiya edildiyi, lakin daha sonra yenidən Türkiyəyə daxil olduğu bildirilir.
A.M.
www.oxu.az
"
"Fransada meşə yanğınlarına görə 400 nəfər təxliyyə edildiFransanın cənubunda davam edən yanğınlarla əlaqədar 400 nəfər təxliyyə edilib.
Oxu.Az-ın Trend-ə istinadən verdiyi məlumata görə, yanğın 500 hektara yaxın ərazini əhatə edir.
Yanğın Monpelye şəhərinin 40 kilometr qərbində başlayıb. Yanğının qarşısının alınması üçün 300 yanğınsöndürən, eləcə də, 6 helikopter və bir neçə təyyarə cəlb edilib.
İ.F.
www.oxu.az
 
"
"Bosfor boğazında gəmilərin hərəkəti dayandırıldıTürkiyə Bosfor boğazında gəmilərin hərəkətini dayandırıb.
Oxu.Az-ın Trend-ə istinadən verdiyi məlumata görə, boğazda hərəkət səhər saatlarından etibarən dayandırılıb.
Bu addımın axtarış-xilasetmə işləri ilə əlaqədar atıldığı barədə məlumat verilib.
Hadisənin təfərrüatları barədə digər məlumatlar verilməyib.
İ.F.
www.oxu.az
"
"Tbilisi beynəlxalq hava limanının fəaliyyətində problem yaranıb - VİDEOŞota Rustaveli adına Tbilisi beynəlxalq hava limanının fəaliyyətində texniki problem yaranıb.
Oxu.Az-ın APA-ya istinadən verdiyi məlumata görə, sərnişinlər qeydiyyatdan keçə bilmədikləri üçün Afina, Antalya, Varşava, Kiyev, Dubay və İstanbul reysləri də daxil olmaqla, 8 reysin yerinə yetirilməsində iki saata yaxın ləngimələr olub. Hava limanında sərnişinlərin sıxlığı yaranıb.
Hava limanından bildiriblər ki, problem elektron qeydiyyat sistemində yaranıb və buna səbəb hava limanının yeni terminalında aparılan işlərdir. Texniki problemə baxmayaraq, hava limanında heç bir reys ləğv olunmayıb. Elektron qeydiyyat sistemində problemin tam aradan qaldırılması üzrə işlər davam etdirilir.

İ.F.
www.oxu.az
"
"Qazaxıstanda təyyarə qəzaya uğrayıb, 2 nəfər ölübQazaxıstanın “Azem” aerodromunda “Texnam 2002” təyyarəsinin qəzaya uğraması nəticəsində 2 nəfər ölüb.
Oxu.Az Report-a istinadən xəbər verir ki, bu barədə Qazaxıstan Mülki Aviasiya Komitəsi məlumat yayıb.
Bildirilib ki, qəza nəticəsində təlimçi-pilot və kursant ölüb. Təyyarə Mülki Aviasiya Akademiyasına məxsus olub. Hava limanı Almatı şəhərindən 43 km aralı yerləşir.
Məlumata görə, hadisə “Texnam 2002” təlim-məşq tapşırığı uçuşunu icra edəndən sonra baş verib. Təyyarə aerodromdan 2 km aralıdakı əraziyə düşüb.  
İ.F.
www.oxu.az
"
"ABŞ Putinin Abxaziyaya səfərinə sərt reaksiya veribABŞ Dövlət Departamenti Rusiya prezidenti Vladimir Putinin Gürcüstanın separatçı regionu Abxaziyaya səfərinə münasibət bildirib.
Oxu.Az-ın APA-ya istinadən verdiyi xəbərə görə, Dövlət Departamentinin sözçüsü Hezer Nauert (Heather Nauert) Moskvanı Gürcüstanın ərazi bütövlüyü və suverenliyinə hörmət etməyə çağırıb: “ABŞ Rusiya Federasiyası prezidenti Vladimir Putinin Rusiya tərəfindən işğal olunmuş Gürcüstan ərazisi Abxaziyaya səfərini qəbuledilməz və Moskvanın iştirakçısı olduğu Cenevrə beynəlxalq müzakirələrinin prinsiplərinə zidd sayır. ABŞ Gürcüstanın beynəlxalq səviyyədə tanınmış sərhədləri çərçivəsində ərazi bütövlüyü və suverenliyini tam dəstəkləyir, Abxaziya ilə Cənubi Osetiyanın Rusiya tərəfindən tanınmasını rədd edir. ABŞ Rusiyanı öz qoşunlarını 2008-ci ildə baş vermiş hərbi fəaliyyətlərdən əvvəlki mövqelərə çəkməyə və Abxaziya ilə Cənubi Osetiyanın tanınması barədə qərarına yenidən baxmağa çağırır”.  
Xatırladaq ki, V. Putin avqustun 8-də Abxaziyaya səfər edib və separatçı bölgənin başçısı Raul Hacimba ilə görüşüb.
İ.F.
www.oxu.az
"
"Şimali Koreya Quama raket zərbəsi endirəcəyi tarixi açıqladı Şimali Koreya Quama raket zərbəsi endirilməsi planını hazırlayır.
Oxu.az Ölkə.Az-a istinadən xəbər verir ki, Quam adasına 4 raket zərbəsi endiriləcək və plan avqust ayında hazır olacaq.
ABŞ və Şimali Koreya arasında raket qalmaqalı davam edir. Rəsmi Pxenyan Quamı orta mənzilli raketlə vuracağı planın tarixini açıqlayıb.
Açıqlamaya əsasən, ABŞ-a aid Quam adalarının sahillərinə 4 ədəd orta mənzilli raketlə hücum planı avqust ayında hazır olacaq. Açıqlamaya əsasən, Şimali Koreya lideri Kim Çen Inın təsdiqi gözlənilir.
Şimali Koreya ordusu məsələ ilə bağlı açıqlama verib: “Planı hazırlayacağıq və Quamı vurmaq üçün ali baş komandanın əmrini gözləyəcəyik”. Şimali Koreya rəsmiləri Trampın təhdidlərini “bir ovuc axmaqlıq” adlandırıb.
Qeyd edək ki, Quam adasındakı Anderson hərbi hava bazası ilə Şimali Koreya arasında 3.400 km məsafə var.
İ.F.
www.oxu.az
"
"İran tarixi kilsə zəngini Türkiyəyə qaytarırİran uzun illər Urmiya şəhər muzeyində saxlanılan tarixi kilsə zəngini Türkiyəyə qaytarmağa razılıq verib.
Oxu.Az-ın Trend-ə istinadən verdiyi məlumata görə, bu kilsə zənginin 600-dan artıq yaşı olduğu bildirilir.
Məluamata görə, həmin kilsə zəngi Türkiyənin şərqində, Van vilayətində yerləşən tarixi “Müqəddəs Mariya” muzeyinə məxsusdur.
Qeyd edək ki, daha öncə Türkiyədə tarixi irs üzrə xüsusi komissiyanın yaradılacağı barədə məlumat verilmişdi.
İ.F.
www.oxu.az
"
"Türkiyədə qanunsuz çalışan miqrantların sayı açıqlandıTürkiyə qonşu ölkələrdən olan əmək miqrantları üçün regional mərkəzə çevrilib.
Oxu.Az-ın haqqin.az-a istinadən verdiyi məlumata görə,  Ermənistandan 150 min, Gürcüstandan isə 100 min qeyri-qanuni miqrant Türkiyədə çalışır.
Bundan başqa, Türkiyədə Afrika və ərəb ölkələrindən, İran, Qazaxıstan, Türkmənistandan olan əmək miqrantları qeyri-qanuni əsasda işləyir.
Türkiyədə həmçinin 3 milyona yaxın suriyalı qaçqın yaşayır. Məlumata görə, qanunsuz miqrantların sayının artması hökuməti daha sərt tədbirlərə əl atmağa vadar edir. 
İ.F.
www.oxu.az
"
"Pentaqon Şimali Koreyaya məxsus 20 hərbi obyektə zərbələr endirməyi planlaşdırırABŞ Müdafiə Nazirliyi Şimali Koreyaya məxsus 20 hərbi obyektə preventiv zərbələr endirmək üzrə plan hazırlayıb.
Oxu.Az xəbər verir ki, bu barədə NBC telekanalı hərbi mənbələrə istinadən məlumat yayıb.
Məlumata əsasən, “B-1B Lancer” bombardmançı təyyarələri raketlər üçün start meydançaları daxil olmaqla, Şimali Koreyanın 20-dək hərbi infrastruktur obyektini bombalaya bilər.
Sakit okeanın qərbindəki Quam adasında ABŞ-ın “Andersen” hərbi hava və “Apra-Harbor” hərbi-dəniz bazası yerləşir.
Bundan əvvəl Şimali Koreyanın mərkəzi teleqraf agentliyi KXDR ordusunun Quam adasında ABŞ-a məxsus hərbi obyektlərə zərbələr endirmək imkanını nəzərdən keçirdiyi barədə məlumat yayıb.
A.M.
www.oxu.az
"
"Şimali Koreya rəsmisi: ABŞ-la dialoq mümkünsüzdürRəsmi Pxenyan ABŞ administrasiyası ilə dialoqu mümkünsüz sayır.
Oxu.Az-ın APA-ya istinadən verdiyi xəbərə görə, bunu KXDR ordusunun yüksək rütbəli nümayəndəsi bəyan edib.
“Tramp kimi düşüncəsiz insanla sağlam dialoq mümkün deyil. Ona yalnız mütləq güc təsir edə bilər”,- deyə Şimali Koreya rəsmisi bildirib.
Son sutka ərzində ABŞ-la KXDR arasında münasibətlər kəskin gərginləşib. Şimali Koreyanın mərkəzi teleqraf agentliyi KXDR ordusunun Sakit okeanın qərbindəki Quam adasında ABŞ-a məxsus hərbi obyektlərə zərbələr endirmək imkanını nəzərdən keçirdiyi barədə məlumat yayıb. Cavabında ABŞ prezidenti Donald Tramp Şimali Koreyanın ünvanına sərt xəbərdarlıqla çıxış edib.
“Onlar dünyanın indiyədək görmədiyi atəş və qəzəblə üzləşəcəklər”,- deyə D.Tramp bəyan edib.
A.S.
www.oxu.az
 
"
"Çində zəlzələ qurbanlarının sayı artır Çinin Siçuan əyalətində baş vermiş 7 bal gücündə zəlzələ nəticəsində ölənlərin sayı 19, xəsarət alanların sayı isə 343 nəfərə çatıb.
Oxu.Az-ın APA-ya istinadla məlumatına görə, hazırda yaralılardan 13-nün vəziyyəti ağır, daha 2-nin kritikdir.
Avqustun 8-də, yerli vaxtla 21.19-da baş verən zəlzələ 20 mindən çox evə ziyan vurub. Zəlzələdən sonra 1000-dən çox afterşok qeydə alınıb.
A.S.
www.oxu.az
 
"
"Trampın uşaqlıq illəri keçən ev kirayəyə verilir – FOTOABŞ Prezidenti Donald Trampın uşaqlıqda yaşadığı ev kirayəyə verilir.
Oxu.Az AZƏRTAC-a istinadən xəbər verir ki, Donald Trampın uşaqlıq illərini keçirdiyi ev daşınmaz əmlak saytlarının birində kirayəyə verilir. Günü 750 dollara təklif edilən ikimərtəbəli evdə 5 yataq, 3 vanna otağı var. 
Elanda bildirilir ki, bu ev Donald Trampın atası Fred tərəfindən tikilib. 
Paramount Realty USA şirkətinin nümayəndəsi elanın həqiqi olduğunu təsdiqləyib. Şirkət həmin evi bu ilin martında 2,14 milyon dollara satmışdı.
Elana görə, eyni zamanda 20 nəfərin yaşaya biləcəyi ev Nyu-Yorkda yerləşir.

















S.B.
www.oxu.az
"
"Yəməndə qaçaqmalçılar 120 yeniyetməni suda batırıblarYəmən sahillərində qayıqda miqrantları daşıyan qaçaqmalçılar Efiopiya və Somalidən olan 120 yeniyetməni suya atıb.
Oxu.Az-ın APA-ya istinadən xəbərinə görə, bu barədə Beynəlxalq Miqrasiya Təşkilatı məlumat yayıb.
Məlumata əsasən, qaçaqmalçılar sahil mühafizəsi gəmilərinə bənzəyən gəmiləri gördükdən sonra yeniyetmələri qayıqdan tullayıblar.
Axtarış-xilasetmə əməliyyatı nəticəsində 29 yeniyetmə miqrantın meyiti aşkarlanıb, 22-si itkin düşüb. Ölən miqrantların orta yaşının 16 olduğu bildirilir. 
S.B.
www.oxu.az
"
"Pentaqon rəhbəri Şimali Koreyanı hədələdiŞimali Koreya nüvə proqramını dayandırmalı və rejimin sonuna gətirəcək, xalqı məhv edəcək addımlardan çəkinməlidir. 
Oxu.Az-ın APA-ya istinadən verdiyi xəbərə görə, bunu Pentaqonun rəhbəri Ceyms Mettis bəyan edib.
“Kim Çen In BMT Təhlükəsizlik Şurasının vahid mövqeyini və dünya hökumətlərinin çağırışlarını nəzərə almalıdır. Artıq hamıya bəllidir ki, Koreya Xalq Demokratik Respublikası qlobal sabitlik və təhlükəsizliyə təhdiddir. Pxenyan rejimi istənilən silah yarışmasında və yaxud təşəbbüs göstərdiyi münaqişədə məğlub olacaq ”, bəyanatda deyilir. 
Xatırladaq ki, Şimali Koreya ötən ay ərzində iki dəfə “Xvason-14” ballistik raketini sınaqdan keçirib.  ABŞ, Cənubi Koreya və Yaponiya raketlərin qitələrarası olduğunu iddia edirlər. 
S.B.
www.oxu.az
"
"ABŞ məşhur futbolçuya qarşı sanksiya tətbiq edibABŞ Maliyyə nazirliyi narkomafiya ilə əlaqəli olduqlarına görə Meksikanın 42 şirkəti və 22 vətəndaşına qarşı sanksiyalar tətbiq edib.
Oxu.Az-ın APA-ya istinadən verdiyi xəbərə görə, onların arasında məşhur futbolçu Rafael Markesin də adı var.
Sanksiya siyahısına həmçinin tanınmış müğənni Xulio Sezar Alvares Montelonqo da düşüb.
“Hər iki şəxs narkokartelin başçısı Flores Hernandeslə uzunmüddətli münasibətlərdə, həmçinin narkotik vasitələrin dövriyyəsi ilə məşğul olan təşkilatlarla əlaqədə olmaqda günahlandırılır”, nazirliyin məlumatında vurğulanıb.
Meksika futbol tarixində ən yaxşı oyunçulardan biri kimi tanınan 38 yaşlı Rafael Markes “Monako” (1999-2003) və “Barselona” (2003-2010) kimi məşhur klublarda çıxış edib. Hazırda Meksikanın “Atlas Qvadalaxara” klubunun şərəfini qoruyur.  
S.B.
www.oxu.az
"
"Bu fahişəxana 178 manata görün nələr təklif edir? – FOTOBildiyiniz kimi, son zamanlar seks oyuncaqlara maraq çox artıb. Bunları nəzərə alaraq, hər gün onların hazırlanmasında dəyişikliklər edilir və onların hazırlandığı yumşaqlıq və elastiklik artıq insan bədənlərinə oxşayır. Bildiyiniz kimi onların satış qiyməti də çox bahadır.
Oxu.Az-ın visiontv.az-a istinadən məlumatına görə, Dublində yerləşən fahişəxana belə seks oyuncaqlardan əldə edib və onların kirayə verilməsini təmin edir.
Bu seks qadın oyuncağının 1 saatı 178 AZN dəyərindədir. Əgər sifarişçi daha çox vaxt keçirmək qərarına gələrsə o zaman daha çox pul ödəməli olacaq.











S.B.
www.oxu.az
"
"ABŞ-da naməlum şəxslər izdihama atəş açıb: ölən və yaralananlar varABŞ-ın İllinoys ştatının Çikaqo şəhərində baş vermiş atışmada 1 nəfər ölüb, 6 nəfər yaralanıb.
Oxu.Az-ın Report-a istinadən məlumatına görə, bu barədə “Chicago Tribune” nəşri xəbər verib.
Xəbərdə bildirilir ki, insident Bronzevildə, polis idarəsindən iki yaşayış məhəlləsi aralıda baş verib. Bir qrup naməlum şəxs küçədə insanlara atəş açıb. 
Atəş nəticəsində 28 yaşlı gənc öldürülüb. Cinayətkarlar hadisə yerindən qaçaraq gizləniblər.
Hadisənin başvermə səbəbləri barədə məlumat verilmir. Hüquq-mühafizə orqanlarının əməkdaşları cinayətkarın axtarışına başlayıb.
S.B.
www.oxu.az
"
"İranda polis hovuz qırağında əylənən 64 gənci həbs etdiİranın hüquq-mühafizə orqanlarının əməkdaşları İsfahan şəhərində şənlikdə iştirak edən 64 nəfəri həbs edib.
Oxu.Az-ın xəbərinə görə, bu barədə Associated Press nəşri İran televiziyasına istinadən məlumat verib.
Əyləncəli gecə hovuz kənarında keçirilib. Həm qız, həm də oğlanlar spirtli içki içiblər və rəqs ediblər. 
Şənliyin bəzi iştirakçıları fotolarını sosial şəbəkələrdə paylaşıblar. Bundan sonra polis onların izinə düşüb, və nəticədə 64 nəfər saxlanılıb.
S.B.
www.oxu.az
"
"Bütün dünyanı şoka salan ən əxlaqsız bayram festivalı – FOTOABŞ-ın Luiziana ştatındakı Yeni Orlean şəhərində “Naughty in N’awlins” festivalı başlayıb.
Oxu.Az-ın visiontv.az-a istinadən xəbər verir ki, “svinqerlər”in konqresi sayılan bu bayrama dünyanın müxtəlif ölkələrindən 1000-dən artıq cütlük qatılıb. Onlar azad seksual həyat, poliamoral münasibətlər tələb edirlər.
“Bizim festivalı “dünyanın ən əxlaqsız bayramı” adlandırırlar. Təbii, belə ifadə absurddur. Amma əgər “əxlaq” kəlməsini yasaqlar və qadağalar kimi anlayırıqsa, onda bəli, ən əxlaqsız bayramdır. Çünki biz insan istəklərinin yasaqlanmasına qarşıyıq”, - deyə təşkilatçılardan biri deyib.




















S.B.
www.oxu.az
"
"Aviaşirkət şort geyinən kişiləri təyyarəyə buraxmadıSəudiyyə Ərəbistanının SAUDIA aviaşirkəti şort geyinən kişi sərnişinlərə qarşı “dress-kod” tətbiq edib.
Oxu.Az-ın xəbərinə görə, bir neçə sərnişini şirkətin reyslərinə şort geyindikləri üçün buraxmayıblar. 
Qadağa aviaşirkətin rəsmi saytında yerləşdirilən qaydalardan əvvəl tətbiq edilib və sərnişinlərin etirazına səbəb olub.
“Sərnişinlərin davranışı ictimai asayişi pozur və təhqir kimi qəbul edilir. Onların geyimləri digər sərnişinlərdə narahatçılıq hissi yaradır. Qadınların ayaq və əlləri açıq ola bilməz, həmçinin onların dar paltar geyinməkləri qadağandır. Kişilərin isə şort geyinməkləri qəbuledilməzdir”, - şirkətin məlumatında deyilir.
Ümumilikdə yeni qadağalar 15 bənddən ibarətdir.
S.B.
www.oxu.az
"
"Zorlanaraq hamilə qalan 10 yaşlı qıza abort qadağan edildiHindistanın şimalında Çandirqarx şəhərində məhkəmə hamiləliyin doqquzuncu ayında olan 10 yaşlı qıza abort etməyə qadağa qoyub.
Oxu.Az-ın The Independent nəşrinə istinadən xəbərinə görə, qərar səkkiz mütəxəssisdən ibarət həkim konsultasiyasından sonra qəbul olunub. Onlar belə qənaətə gəliblər ki, uşaq qızın bətnindəki uşaq sağlamdır və məcburi abort azyaşlının həyatı üçün təhlükəlidir.
10 yaşlı qıza xüsusi pəhriz təyin olunub. O bundan sonra çoxlu yumurta, balıq, toyuq əti və meyvə yeməlidir. Həkimlər və polislər qızı nəzarətdə saxlayırlar. Qızın valideynləri qərardan narazı qalıblar, onlar ailədə daha bir uşaq istəmirlər.
Qeyd olunur ki, azyaşlı dayısıgildə qonaq olanda, o qızı bir neçə dəfə zorlayıb. Lakin azyaşlı valideynlərinə bu barədə heç nə deməyib. Qarın nahiyəsindən ağrılar başlayanda isə, onu həkimə göstəriblər və hamilə olduğu üzə çıxıb. 
Hindistan qanunlarına əsasən, hamiləliyin 20-ci həftəsindən sonra abort etmək qadağandır. İstisna yalnız məhkəmənin qərarı ilə ola bilər.
S.B.
www.oxu.az
"
"Tramp: Ümid edirəm ki, heç vaxt nüvə gücümüzdən istifadə etməyəcəyikABŞ prezidenti Donald Tramp ABŞ-ın hər zaman dünyanın ən qüdrətli dövləti olacağını bəyan edib.
 Oxu.Az APA-ya istinadən xəbər verir ki, bu barədə o, “Twitter”də yazıb. “Mənim prezident vəzifəsində ilk tapşırığım nüvə arsenalımızın yenilənməsi və modernləşdirilməsi barədə oldu. İndi o, daha güclüdür. Ümid edirəm ki, biz heç vaxt bu gücdən istifadə etmək zorunda qalmayacağıq. Biz hər zaman dünyanın ən güclü ölkəsi olacağıq”, - deyə Tramp bildirib.   
Xatırladaq ki, avqustun 8-də D. Tramp Şimali Koreyanın ünvanına çox sərt xəbərdarlıqla çıxış edib. O deyib ki, əgər Pxenyan ABŞ-ı təhdid edərsə, onu qisas gözləyir: “Şimali Koreya elə bir atəş və qəzəblə qarşılaşacaq ki, dünya hələ belə bir şey görməyib”.
www.oxu.az
"
"Rusiyada 20 yaşlı azərbaycanlı intihar edibRusiyanın Lipetsk şəhərində 20 yaşlı azərbaycanlı özünü asaraq itihar edib.
Oxu.Az-ın Report-a istinadən verdiyi məlumata görə, gənc qazanc üçün qohumlarının yanına gəlib.
Gəncin meyiti yerli sakinlər tərəfindən parkda aşkarlanıb.
Məlumata görə, o, işədüzəlmə ilə bağlı sənədlərin rəsmiləşdirilməsi ilə məşğul olub. İntiharın səbəbləri müəyyənləşdirilir.
İ.F.
www.oxu.az
"
" Səudiyyə Ərəbistanının yeni xarici işlər naziri təyin edilibSəudiyyə Ərəbistanı krallığının vəliəhdi Məhəmməd ben Salman qadaşını ölkənin xarici işlər naziri təyin edib.
Oxu.Az TheAtlantic-ə istinadən məlumat verir ki, yaxın zamanda Xaled ben Salman Adel Əl-Cubeyri əvəz edəcək.
Xaled ben Salman vəliəhd Məhəmməd ben Salmanın kiçik qardaşıdır. O bir müddət əvvəl krallığın ABŞ-dakı səfiri təyin edilib. O, bu vəzifədə şahzadə Abdulla ben Feysal ben Turkini əvəzləyib. A.Əl-Cubeyri 2007-2015-ci illərdə krallığın ABŞ-dakı səfiri olub və sonra Xarici İşlər Nazirliyinə rəhbərlik edib. O, həmçinin kral ailəsinə aid olmayan ikinci şəxsdir.
Xaled ben Salman ABŞ-ın Missisipi ştatında yerləşən Kolumbiya Hərbi Hava Bazasının məzunudur. F-15 təyyarəsinin pilotu olan yeni xarici işlər naziri İŞİD-ə qarşı döyüşlərdə olub. 2016-cı ilin sonunda o, ABŞ-a köçərək Səudiyyə Ərəbistanının səfirliyində müşavir işləyib. 
İ.F.
www.oxu.az
"
"Moskvanın mərkəzində ticarət mərkəzi yanıbBu gün günorta saatlarında Moskvanın mərkəzi Taqanskaya meydanında ikimərtəbəli bina yanıb.
Oxu.Az Report-a istinadən xəbər verir ki, hadisə yerinə Fövqəladə Hallar Nazirliyinin 36 şəxsi heyətinin olduğu 11 yanğınsöndürmə qrupu cəlb edilib. Binadan 120 nəfər evakuasiya edilib.
Hazırda yanğının sahəsi və başvermə səbəbi araşdırılır.
“Yandex xəritə” servisinin məlumatına görə, binada restoran və kafeləri olan ticarət mərkəzi yerləşir.
İ.F.
www.oxu.az
"
"Latviyada naməlum şəxslər mehmanxanaya basqın edibNaməlum şəxslər Latviyanın paytaxtı Riqadakı mehmanxanaların birinə basqın edib.
Oxu.Az-ın sputniknews.com-a istinadən verdiyi məlumata görə, basqına məruz qalan “Garden Palace” hotel mehmanxanası paytaxtın mərkəzində yerləşir.
Məlumata görə, bir qrup şəxs mehmanxana sahibi və qonaqlar arasında mübahisə yaşanarkən binaya daxil olub. Naməlum şəxslər hələ də mehmanxananın içindədir.
İ.F.
http://www.oxu.az
"
"Böyük Britaniya kilsələrinin birində pivəxana açılacaq Böyük Britaniyanın Noric şəhərindəki MüqəddəsTomas adına kilsədə pivəxana fəaliyyətə başlayacaq.
Oxu.Az-ın lenta.ru-ya istinadən verdiyi məlumata görə, müqəddəs yerdə pivəxananın açılışı barədə fikir keşiş İanu Dublanın ağlına gəlib. Keşişin sözlərinə görə, kilsə nəzdində pivəxananın açılması barədə hələ dini məktəbdə oxuyarkən düşünüb.
“Kilsəyə gələnlərin müqəddəs yerə olan marağı itir. Biz bu addımımızla cəmiyyətə daha da yaxın ola bilərik”.
Məlumata görə, kilsə idarəsi qonşuluqda olan pivəxananı 650 min dollara alıb. Pivəxananın açılışı avqustun 14-nə nəzərdə tutulub. Kilsə nümayəndələrinin sözlərinə görə, pivəxana gündüz saatlarında fəaliyyət göstərəcək, burada toylar və digər əyləncəli tədbrilər baş tutacaq. Onların qənaətinə görə, bundan sonra britaniyalılar alkoqolun istehlakına daha məhsuliyyətli yanaşacaq və bu yerə gəlməkdən həzz alacaq.
Qeyd edək ki, bu ilin aprelində ABŞ-nın Denver şəhərində beynəlxalq marixuana kilsəsi açılıb. 
İ.F.
www.oxu.az
"
"Ramzan Kadırov “Matilda” filmini qadağan edir?Çeçenistanın rəhbəri Ramzan Kadırov Rusiyanın mədəniyyət nazirinə xahişlə müraciət edib.
Oxu.Az-ın Kulis.az-a istinadən verdiyi xəbərə görə, Kadırov rejissor Aleksey Uçitelin müzakirələr yaradan “Matilda” filminin Çeçenistanda nümayişinin qadağan olunmasını xahiş edib.
“Müxtəlif təbəqədən olan on minlərlə insan filmin kütləvi prokatının qadağan olunmasını istəyir, çünki onu inanclı insanların hisslərinin təhqir olunması, insan ləyaqətinin alçaldılması, Rusiya xalqlarının çoxəsrlilik tarixinə və müqəddəslərinə qarşı hörmətsizlik kimi qəbul edirlər”, - deyə Kadırov müraciətində yazıb.
“Sizdən Çeçenistan Respublikasında “Matilda” filminin nümayişinə icazə verməməyinizi xahiş edirəm”, – Kadırov müraciətini belə bitirib.
Rusiya Mədəniyyət Nazirliyi Kadırovun xahişini nəzərə alacağını bəyan edib.
Qeyd edək ki, “Matilda” filmi balerina Matilda Kseşinskinin Rusiyanın sonuncu imperatoru II Nikolayla münasibətlərindən bəhs edir. Rusiya Dövlət Dumasının deputatlarından biri və Rusiya Provaslav kilsəsinin nümayəndələri filmi Rusiya və din əleyhinə olmaqda, tarixi təhrif etməkdə ittiham edib.
Filmin premyerası və geniş prokatı bu ilin oktyabrına nəzərdə tutulub.
A.S.
www.oxu.az
 
"
" Qatar qəzasında beş türk əsgəri xəsarət aldı Türkiyənin Bitlis vilayətində hərbçiləri aparan qatarın vaqonlarının birində qapının qopması nəticəsində 5 hərbçi xəsarət alıb.
Oxu.Az-ın Trend-ə istindən verdiyi məlumata görə, hərbçilərdən birinin vəziyyəti ağır olaraq dəyərləndirilir.
Qeyd olunur ki, qatarda hərbi hissələrin biri üçün hərbi yük daşınırmış.
Xəsarət alan hərbçilər xəstəxanaya yerləşdirilib.
İ.F.
www.oxu.az
"
"Paris yaxınlığında hərbçilərə hücum edilib, ağır yaralılar varFransa paytaxtı Parisin ətrafında yerləşən Levallua-Perre kommunasında “Sentinelle” əməliyyatında iştirak edən hərbçilərə hücum edilib.
Oxu.Az-ın Report-a istinadən verdiyi xəbərə görə, naməlum şəxs və ya şəxslər avtomobili hərbçilərin üzərinə sürüblər.
Yerli polis 6 hərbçinin yaralandığını, onlardan ikisinin vəziyyətinin ağır olduğunu bildirib.
Hazırda polis hücumda istifadə edilən avtomobili axtarır.
İ.F.
www.oxu.az
"
"Senator Con Makkeyn Donald Trampın siyasətini tənqid edibABŞ-ın nüfuzlu senatoru Con Makkeyn prezident Donald Trampı tənqid edib.
Oxu.Az-ın Report-a istinadən verdiyi məlumata görə, o, prezidenti “KXDR tərəfindən təxribat olarsa, alov və qəzəblə cavab verəcəyik” sözlərinə görə tənqid edib.
“Mən prezidentin şərhi ilə razı deyiləm. Əgər sən nəyisə edəcəyini bəyan edirsənsə, buna hazır olmalısan. Mən düşünmürəm ki, məsələyə belə yanaşmaq lazımdır”, - C.Makkeyn KTAR radiosunun efirində bildirib.
İ.F.
www.oxu.az
"
"Canlı yayımda növbəti qalmaqallı videoBBC-nin canlı yayımı zamanı Sofi Rauors “News at Teen” adlı proqrama aparıcılıq edərkən onun arxasında bir nəfərin soyunması diqqət çəkib.
Oxu.Az-ın Axşam.az-a istinadən məlumatına görə, səhər saatlarında xəbərlər departamentinin otağında kiminsə intim bir videoya baxması izləyiciləri şok edib. Reytinqlərə görə, şounu 4 milyon tamaşaçı izləyib.
Həmin səhnələr BBC daxilində müxtəlif mübahisələrə səbəb olub.

A.S.
www.oxu.az
 
"
"Şimali Koreya ABŞ-a məxsus hərbi obyektlərə zərbələr endirmək imkanını araşdırırŞimali Koreya ordusu Sakit okeanın qərbindəki Quam adasında ABŞ-a məxsus hərbi obyektlərə zərbələr endirmək imkanını nəzərdən keçirir.
Bu barədə Oxu.Az APA-ya istinadən xəbər verir.
KXDR Strateji Qüvvələrinin Koreya Mərkəzi Teleqraf Agentliyi tərəfindən dərc edilən bəyanatına əsasən,  Pxenyan “Xvason-12” qitələrarası ballistik raketlərin köməyi ilə ABŞ-ın Quam adasındakı hərbi bazalarını məhv etməyə qadir olduğu barədə Vaşinqtona ciddi siqnal ötürmək niyyətindədir.
Qeyd edək ki, Quam adasında ABŞ-a məxsus “Andersen” aviabazası və “Apra-Xarbor” hərbi-dəniz bazası yerləşir.
Xatırladaq ki, Şimali Koreya ötən ay ərzində iki dəfə “Xvason-14” ballistik raketini sınaqdan keçirib.  ABŞ, Cənubi Koreya və Yaponiya raketlərin qitələrarası olduğunu iddia edirlər. Rusiya isə “Xvason-14” ballistik raketlərinin ortamənzilli olduğunu bəyan edib. KXDR isə, öz növbəsində, qitələrarası ballistik raketlərini bütün hallarda uğurla sınaqdan keçirdiyini bildirib.  
A.M.
www.oxu.az
"
"ABŞ Əfqanıstana dair yeni strategiya hazırlayırAğ Ev ABŞ-ın Əfqanıstandakı fəaliyyətinin böyük hissəsinin özəl podratçı şirkətlərə verilməsini təklif edən planı nəzərdən keçirir.
Oxu.Az-ın APA-ya istinadən verdiyi xəbərə görə, bu barədə “Blackwater” özəl hərbi şirkətin sahibi Erik Prins bildirib.
ABŞ-ın hazırkı administrasiyası bir neçə aydır ki, ABŞ-ın Əfqanıstanda yeni strategiyası üzərində çalışır. Mənbələrin sözlərinə görə, prezident Donald Tramp ABŞ-ın Əfqanıstanda “məğlub olmasından” narazıdır və Amerika ordusunun bu ölkədəki komandanı general Con Nikolsonu istefaya göndərməyi tələb edir. ABŞ lideri həmçinin ölkənin NATO üzrə müttəfiqlərindən də şikayətlənib.
Məlumata görə, Erik Prinsin təqdim etdiyi plana görə, əsasən, keçmiş xüsusi təyinatlılardan ibarət 5500-dək özəl podratçı bütün ölkə ərazisində Əfqanıstan ordusunu təlimatlandıracaq. Plan həmçinin 90 təyyarədən ibarət özəl hərbi hava limanı da yaratmağı təklif edir. Hava donanmasının tibbi təxliyə, döyüş əməliyyatları və yaralıların daşınmasında istifadə ediləcəyi bildirilir.  
Prinsin sözlərinə görə, Əfqanıstan ordusunu tamamlayacaq podratçılar əfqan hərbi geyimdə olacaqlar. Pilotlar isə bütün əməliyyatları yerli hakimiyyət qurumları ilə razılaşdıracaqlar.
O qeyd edib ki, planın icrasına ildə 10 mlrd. sollar tələb olunduğu halda, Pentaqon ildə Əfqanıstana 40 mlrd. dollaradək büdcə vəsaiti xərcləyir.
A.S.
www.oxu.az
"
"Çində güclü zəlzələ nəticəsində 12 nəfər öldü, 175 nəfər yaralandı – YENİLƏNİBÇinin Sıçuan əyalətində baş verən zəlzələ nəticəsində ölənlərin sayı 12 nəfərə çatıb.
Oxu.Az-ın Trend-ə isitnadən verdiyi məlumata görə, təbii fəlakət nəticəsində yaralanaların sayı isə 175 nəfərdir.
08.37
Çinin Siçuan əyalətində 7 bal gücündə baş vermiş zəlzələ nəticəsində ölənlərin sayı 9 nəfərə, xəsarət alanların sayı isə 164 nəfərə çatıb. 
Oxu.Az-ın APA-ya istinadən verdiyi xəbərə görə, bu barədə yerli administrasiyanın məlumatında bildirilir.
Qeyd edək ki, ötən gün yerli vaxtla 21.19-da (Bakı vaxtı ilə 17.19-da) qeydə alınan təkanlar yer səthindən 8 km dərinlikdə baş verib. Yeraltı təkanlar 20 mindən çox evə ziyan vurub. Zəlzələdən sonra bir-birinin ardınca 100-dən çox afterşok qeydə alınıb.
A.S.
www.oxu.az
 
"
"“Forbes” Asiyanın ən zəngin sakininin adını açıqladı“Alibaba Group” nəhəng elektron ticarət resursunun sahibi Cek Ma “Forbes”  jurnalının Asiyanın ən zəngin adamlarının reytinqində liderliyi əldən verib.
Oxu.Az-ın APA-ya istinadən verdiyi xəbərə görə, “Tencent Holdings” telekommunikasiya şirkətinin rəhbəri Ma Xuaten  ilk dəfə reytinqdə birinci yerdə qərarlaşıb.  
Məlumata görə,  Ma Xuatenin sərvəti 37 mlrd. dollar, Cek Manın isə 36,4 mlrd. dollar təşkil edir.
A.S.
www.oxu.az
"
"Şimali Koreyada raketlər üçün nüvə başlığı hazırlanıbŞimali Koreyada qitələrarası ballistik raketlər üçün miniatür nüvə başlığı hazırlanıb. 
Oxu.Az-ın APA-ya istinadən xəbərinə görə, bu barədə “Washington Post” nəşri ABŞ kəşfiyyatındakı mənbələrinə istinadən məlumat verib.
Nəşrin məlumatında görə, Şimali Koreya nüvə ölkəsi kimi tam formalaşmaq üçün mühüm  mərhələni adlamaq üzrədir: “Bu proses Vaşinqtonun gözlədiyindən tez baş verib”.  
“Washington Post” qeyd edir ki, müvafiq qiymətləndirmə Pentaqonun Kəşfiyyat İdarəsi tərəfindən  iyulda aparılıb. Qurum Şimali Koreyanın hazırladığı nüvə başlıqlarının real sayının ABŞ-ın əvvəllər ehtimal etdiyi 60 ədəddən çox olduğunu hesab edir.     
Məqalənin müəllifləri 2006-cı ildən bu vaxtadək KXDR-in 5 nüvə sınağı keçirdiyini xatırladıblar.  Sonuncu nüvə sınağı 2016-cı ilin sentyabrın 9-da keçirilib. Sınaqdan keçirilən nüvə bağlığının gücü 1945-ci ildə Xirosimaya atılan bombadan iki dəfə güclü  - 20-30 kiloton təşkil etdiyini qeyd olunur.    
S.B.
www.oxu.az
"
"ABŞ-da kişi uşaq dünyaya gətirib – VİDEOABŞ-da transgender kişi təbii yolla uşaq dünyaya gətirib. Oğlan uşağı iyulun ortalarında doğulub, lakin valideynləri mətbuata bu barədə yalnız indi açıqlama veriblər.
Oxu.Az-ın Euronews-a istinadən məlumatına görə, balaca Leo 34 yaşlı Tristan Riza və onun tərəfdaşı Biffa Çeplounun ilk övladıdır. 
Qeyd olunur ki, cütlük artıq övladlığa götürdükləri iki uşağı böyüdürlər.

S.B.
www.oxu.az
"
"Türkiyə İranla sərhəddə sədd inşa etməyə başlayıbTürkiyə hökuməti İranla sərhəddə 70 kilometrlik sədd  inşa etməyə başlayıb. 
Oxu.Az-ın APA-ya istinadən verdiyi xəbərə görə, ucaldılacaq sədd hündürlüyü 3 metr və eni 2 metr olan 7 tonluq beton bloklardan ibarət olacaq.  Məlumata görə, tikinti həyata keçirilən əraziyə Ağrı əyalətinin valisi Süleyman Elban baş çəkib. 
Qeyd edək ki, Türkiyə hazırda Suriya ilə sərhəddə 900 km uzunluğunda səddin tikintisi başa çatmaq üzrədir.  
Məlumata görə, divarın tikintisi PKK-ya qarşı yönələn tədbirlər çərçivəsində həyata keçirilir. 
S.B.
www.oxu.az
"
"Basdırılan şəxs tabutun içindən canlı yayım etdi – VİDEO + FOTOStokholm yaxınlığındakı Södertelje bələdiyyəsinin son zamanlarda fenomeninə çevrilən Moşe Küçükkaya  tabut içində 2,5 ton torpağın altında iki gün qalıb, mobil telefonu ilə Facebook-dan canlı yayım layihəsini tamamlayıb.
Oxu.Az Milli.Az-a istinadən xəbər verir ki, əvvəl də bir ay ərzində küçələrdə evsiz kimi yaşayıb köməyə möhtac insanlar üçün pul yığan Moşe Küçükkaya son layihəsi ilə bir tərəfdən yaşadığı klostrofobiya (qapalı məkan qorxusu) problemini həll etməyə çalışarkən, digər tərəfdən də toplanan pul ilə Söderteljedə tək yaşayan yaşlılar üçün əyləncə təşkil etməyi qarşısına məqsəd qoyub.
Dünən basdırılmış olduğu tabutdan çıxarılan Küçükkaya iki gün ərzində oyaq qalaraq yalnız su içib.
Qazılaraq basdırıldığı tabutun içindən çıxarılandan sonra Moşe Küçükkaya “Növbəti dəfə tabuta girdikdə ölməyi üstün tutaram” deyib.
Küçükkaya basdırılmış olduğu müddət içində mobil telefonu ilə verilən sualları da cavablandırıb.

 

















S.B.
www.oxu.az
"
"Moskvada azərbaycanlılar rüşvətə görə həbs olunublarMoskva şəhər Tuşino rayon məhkəməsi Rusiyanın Federal Miqrasiya Xidməti İdarəsinin (FMXİ) Moskva şəhər Cənubi Tuşino rayonu üzrə şöbəsinin keçmiş işçilərinə və Azərbaycan vətəndaşlarına qarşı cinayət işi üzrə hökm oxuyub.
Oxu.Az Report-a istinadən xəbər verir ki, məhkəmə İvan Bitkaş, Andrey Potapov, Nataliya Tereşkina, Azərbaycan vətəndaşları Mədəd Zülfüqarov, Daşqın Bəkirov, Qılman Teyyubov, Elşən Tağısoy və Mariya İvanova barəsində vəzifəli şəxslərin pul şəklində rüşvət alması, rüşvətə vasitəçilik, qeyri-qanuni işlər müqabilində vasitəçi ilə vəzifəli şəxsə rüşvət vermək, eləcə də mütəşəkkil qrup tərəfindən qeyri-qanuni miqrasiya təşkil etmək maddələri ilə ittiham hökmü çıxarıb.
İstintaq nəticəsində məlum olub ki, M.Zülfüqarov 2015-ci ilin fevral ayından 2016-cı ilin fevral ayına qədər FMXİ-nin Cənubi Tuşino şöbəsinin baş mütəxəssisi İ.Biktaş və A.Potapovla qeyri-qanuni olaraq əcnəbi vətəndaşların Rusiyada qalması üçün qeydiyyat sənədlərinə görə rüşvət alıblar. Onlar 207 qeydiyyat aparıb və hər bir qeydiyyata görə 300 rubl rüşvət alıblar. Alınmış rüşvətin toplam məbləği 62 min rublu (1030 dollar) keçib.
M.Zülfüqarov eyni yolla A.Potapovla “işləyib”. Onlar 2015-ci ilin iyul ayından 2016-cı ilin mart ayına qədər qanunsuz yolla 330 əcnəbi vətəndaşı qeydiyyata salıblar və bunun müqabilində 132 min rubl (2200 dollar) rüşvət alıblar.
2016-ci ilin yanvar ayında E.Tağısoy analoji cinayət əməlləri törətmək məqsədilə qrup yaradıb və tanışı M.Zülfüqarov, eləcə də D.Bəkirov və Q.Teyyubov müxtəlif vaxtlarda qruplaşmaya daxil olub.
Məhkəmə qərarına əsasən, müttəhimlər 3 ildən 6 ilədək müddətə azadlıqdan məhrum ediliblər.
S.B.
www.oxu.az
"
"Gəlinin qardaşı bacısını və bəyi nikah zamanı öldürübPakistanda daha bir namus cinayəti baş verib.
Oxu.Az-ın AFP-yə istinadən məlumatına görə, gəlinin qardaşı bacısı və bəyi nikah qeydiyyatı zamanı güllələyib.
22 yaşlı qızın ailəsi onun ərə getməsinə qarşı olub, bu səbəbdən gənc qız sevgilisinə qoşularaq qaçıb. Hadisədən bir neçə gün sonra cütlük nikahlarını qeydiyyata salmaq istəyəndə qızın qardaşı bu barədə xəbər tutub.
Məhkəmə zalına gələn gənc gəlin, bəyi və vəkili güllələyib. Qız hadisə yerində ölüb, bəy isə xəstəxanaya yolda dünyasını dəyişib.
Hadisədən sonra qatil polisə təslim olub.
S.B.
www.oxu.az
"
"Çində güclü zəlzələ: Onlarla turist dağıntılar altında qaldıÇində baş verən güclü zəlzələ nəticəsində 100-ə yaxın turist Sıçuan vilayətində Çzyuçjayqou Milli parkında dağıntılar altında qalıb.
Oxu.Az-ın RİA Novosti-yə istinadən xəbərinə görə, bu barədə mətbuat konfransında ölkənin Seysmoloji xidmətinin nümayəndələri deyiblər. 
Zəlzələ zamanı beş nəfərin öldüyü, daha 63 nəfərin isə yaralandığı bildirilir.
Xatırladaq ki, yeraltı təkanlar bu gün yerli vaxtla saat 21:19-da Sıçuan vilayətində qeydə alınıb.
S.B.
www.oxu.az
"
"Məhkəmə Telman İsmayılovun işi barədə qərar qəbul etdi Moskva vilayətinin Apellyasiya məhkəməsi AST Şirkətlər qrupunun təsisçisi, biznesmen Telman İsmayılovun birinci instansiya məhkəməsinin müflis olma barədə qərarından verdiyi apellyasiya şikayətini təmin etməyib.
Oxu.Az-ın xəbərinə görə, bu barədə RİA Novosti agentliyinin müxbiri məhkəmə zalından məlumat verib.
Xatırladaq ki, “AST” şirkətlər qrupunun rəhbəri, eyni zamanda adı Rusiyanın ən zəngin biznesmenlərinin siyahısa daxil olan sahibkar İsmayılov ilk dəfə 2009-cu ildə kiçik topdan satış ticarət mərkəzinin paytaxtı olan Çerkizovski bazarındakı fəaliyyətinə görə, hüquq-mühafizə orqanları tərəfindən genişmiqyaslı iddialarla rastlaşıb. Bu hadisədən sonra bazar çoxsaylı pozuntuların aşkar olunduğuna görə bağlanıb.
2016-cı ilin avqust ayında Moskva bankı Arbitraj məhkəməsində Telman İsmayılovun firmasına qarşı iddia irəli sürüb. Moskva Bankı cavabdehin əmlakının həbsi barəsində də məhkəməyə ərizə versə də, amma iddiaçının bu xahişi təmin edilməyib. Söhbət Telman İsmayılovun rəhbərlik etdiyi “AST” şirkətlər qrupundan Moskva Bankının 213 milyon dollarının geri alınmasından gedib.
İsmayılov Telman Mərdan oğlu 1956-cı ildə Bakıda anadan olub. Həyatının çox hissəsini Rusiyada keçirən Telman hazırda Türkiyədə yaşayır. O, Türkiyənin Antalya şəhərində beş ulduzlu “Mardan Palace” adlı otel inşa etdirib, İsrailin Akko şəhərində atasının adına sinaqoq tikdirib.
S.B.
www.oxu.az
"
"Gürcüstandan Putinin səfərinə – SƏRT REAKSİYAGürcüstanın Xarici İşlər Nazirliyi Rusiya prezidenti Vladimir Putinin Abxaziyaya səfərini qınayıb.
Oxu.Az-ın xəbərinə görə, müvafiq bəyanat avqustun 8-də, qurumun rəsmi saytında yerləşdirilib.
Rəsmi Tbilisi hesab edir ki, Rusiya liderinin respublikaya səfəri beynəlxalq hüququn əsas norma və prinsiplərini pozur.
“Xarici İşlər Nazirliyi Rusiya Federasiyasını Gürcüstana qarşı təxribat xarakterli addımlardan çəkinməyə və ölkənin ərazi bütövlüyünə tanımağa çağırır”, - bəyanatda deyilir.
S.B.
www.oxu.az
"
"Çində 6,5 bal gücündə zəlzələ olduÇində 6,5 bal gücündə zəlzəzlə olub.
Oxu.Az xəbər verir ki, bu barədə Report məlumat yayıb.
Yeraltı təkan Çinin Siçuan əyalətində baş verib. Zəlzələnin ocağı 8 kilometr dərinlikdə olub.
Hadisə ilə bağlı əlavə məlumat yayılmayıb. 
E.Ə.
www.oxu.az
"
"Saakaşvili Polşanı tərk edibGürcüstanın sabiq prezidenti, Ukrayna vətəndaşlığından məhrum edilmiş Mixail Saakaşvili Polşanı tərk edib.
Oxu.Az-ın APA-ya istinadən verdiyi xəbərə görə, bu barədə Polşanın ZET radiosu məlumat yayıb. Polşa Sərhəd Xidməti M. Saakaşvilinin hansı ölkəyə getdiyi və sərhədi keçərkən hansı sənədi təqdim etdiyi barədə hər hansı rəsmi açıqlama verməyib.
Xatırladaq ki, M. Saakaşvili Varşava üsyanının növbəti ildönümü ilə əlaqədar Polşaya səfər etdiyini və digər Avropa ölkələrinə də səfər edəcəyini açıqlayıb. Gürcüstan hökuməti isə Polşaya rəsmi sorğu ilə müraciət edərək sabiq prezidentin bu ölkədə olub-olmadığı ilə maraqlanıb. Gürcüstan Baş Prokurorluğundan bildiriblər ki, M. Saakaşvili Cinayət Məcəlləsinin 4 maddəsi ilə ittiham olunur və onu 11 ilədək həbs gözləyir. 
Qeyd edək ki, iyulun 26-da M. Saakaşvilinin Ukrayna vətəndaşlığından çıxarılması barədə məlumat yayılıb.
İ.F.
www.oxu.az
"
"İŞİD-ə qoşulmuş 17 yaşlı avropalı qız ələ keçib - VİDEOİraqın Mosul şəhərinin cənubunda, darmadağın olmuş evin uçqununda aşkarlanan 17 yaşlı qız ağlayıb, aman istəyib.
İraqlı hərbçilərsə onun qollarından tutaraq sürüyüblər və zirehli maşına tərəf aparıblar.
Oxu.Az Milli.Az-a istinadən bildirir ki, bu qız 17 yaşlı alman Linda Venseldir.
Linda Vensel 15 yaşı olanda Almaniyanın şərqindəki Pulşnits şəhərini, evini tərk edərək Türkiyəyə yollanıb, oradan qaçaqmalçıların köməyi ilə Suriyaya keçib, “İraq və Şamda İslam Dövləti” (İŞİD) terror təşkilatına qoşulub.
Lindanı İŞİD-ə sosial şəbəkədə tanış olduğu çeçen terrorçu cəlb edib.
Çeçen terrorçu ilə Suriyada yaşayan Linda sonradan “ər”i ilə birlikdə Mosula yollanıb.
Mosulun İŞİD-dən azad edilməsi əməliyyatı zamanı bu şəhərdə 25 min terrorçunun məhv edildiyi bildirilir.
Linda isə sağ qalmağı bacarıb və yaralı vəziyyətdə iraqlı hərbçilərin əlinə keçib.
""Ona yer verin. Bu qız xristiandır, almandır. Yaralıdır. Maşına tərəf aparın"", - iraqlı hərbçilərdən biri deyib.
Lindanın dediyinə görə, onların dəstəsində Almaniyanın Mannheym şəhərindən gələn, özünü “Laviyə” adlandıran qadın və onun 21 yaşlı qızı “Nadiya” da vardı.
“Almaniyaya, evə qayıtmaq istəyirəm. Savaşdan, qandan yorulmuşam”, - Linda Vensel söyləyib. Onun sözlərinə görə, sağ əlindən və sol baldırından yaralanıb.
Lindanın atası, inşaatda fəhlə işləyən 52 yaşlı Reyner Vensel qızını gözləyir.
“Qızımın Mosulda tutulduğunu eşidəndə az qaldı huşumu itirim. Qızım sağdır. İşdə eşitdim bu xəbəri. Yerə çökdüm, ağladım. Balaca qızımı dərhal tanıdım. Uşaq vaxtı yıxılmışdı, qaşı çapılmışdı. O çapıqdan tanıdım. Qızımı hələ belə qəmli görməmişdim. Qızım iki il əvvəl evdən çıxanda mənə dedi ki, rəfiqəsi ilə parka gedir. Evdəki pulları götürüb hava limanına yollanıbmış. Oradan da İstanbula gedib. Sonra eşitdim ki, Suriyaya keçib”, - R.Vensel söyləyib.
R.Vensel qızının anasından, 48 yaşlı Katarinadan ayrı yaşayır. Katarina Vensel də qızının sağ olduğunu eşidən kimi Reynerə zəng vurub.
Linda Vensel hazırda İraqın paytaxtı Bağdadda, həbsxanadadır.
İraq qanunvericiliyinə görə, Linda Venseli edam cəzası gözləyir. Lakin bu cəzanın tətbiq ediləcəyi ağlabatan deyil. Almaniyanın hakimiyyət dairələri rəsmi Bağdadla danışıqlar aparır, L.Venselin ekstradisiya olunmasına çalışırlar.

İ.F.
www.oxu.az
"
"Türkiyədə güclü zəlzələ – Bodrum silkələndiTürkiyənin Pınarlıbelen-Bodrum səmtində zəlzələ olub.
Oxu.Az Ölkə.Az-a istinadən xəbər verir ki, 11:42 radələrində baş verən təkanlar əvvəlcə 5.1, sonra isə 5.3 bal gücündə olub. Zəlzələnin episentri 1.6 km dərinlikdədir.
Gökova sahillərində 3.4 bal gücündə başqa bir zəlzələ qeydə alınıb. Gecə saatlarında isə 4.3 bal gücündə yeraltı təkanlar hiss edilib.
Zəlzələ 17.49 km dərinlikdə qeydə alınıb.
İ.F.
www.oxu.az
"
" Rusiyada qəribə qəza: Zirehli daşıyıcı ilə avtomobil toqquşdu – VİDEO Rusiyada avtomobillə zirehli daşıyıcı (ZDT) arasında baş verən qəzanın günahkarı məlum olub.
Oxu.Az-ın RİA Novosti-yə istinadən verdiyi məlumata görə, Kemerovoda baş verən qəzanın səbəbkarı ZDT-80-nin sürücüsüdür.  
Bazar ertəsi səhər saatlarında baş verən qəza zamanı “KİA” markalı avtomobilə ciddi ziyan dəyib, onun sürücüsü isə xəsarət alıb. İlkin versiyaya görə, ZDT-80-nin sürücüsü nizamlanan yolayrıcına daxil olarkən nəqliyyat hərəkətinin təhlükəsiz olub-olmamasından əmin olmayıb və nəticədə minik avtomobilinə çırpılıb. Hazırda qəzanın təfərrüatları müəyyənləşdirilir.

 
İ.F.
www.oxu.az
"
"ABŞ-da Trampın fəaliyyətindən narazı olanların sayı artır  ABŞ-da prezident Donald Trampın fəaliyyətindən narazı olanların sayı 56 faizə çatıb.
Oxu.Az-ın gazeta.ru-ya istinadən verdiyi xəbərə görə, bu qənaətə SSRS sorğu mərkəzi gəlib.
Mərkəzin məlumatına görə, narazı olanların sayı D.Tramp prezident olandan sonra rekord həddə çatıb.
Belə ki, fevralda onun gördüyü işi 44 faiz bəyənib, 53 faizi yox. Aprel ayında bu nisbət 44-54 faiz olub.
Hazırda D.Trampın fəaliyyətindən razı qalanların sayı 38 faizdir.
Bundan əvvəl Gallup sorğu mərkəzinin keçirdiyi sorğu göstərir ki, 17 ştatda amerikalıların yarısından çoxu D.Trampın gördüyü işdən razı qalıb. 
İ.F.
www.oxu.az
"
"Məşhur futbolçudan “qədim peşə sahibinə” qarşı xəsislik İngiltərənin “Mançester Siti” futbol klubunun yarımmüdafiəçisi Rahim Sterlinq fahişəni aldadıb.
Oxu.Az-ın lenta.ru-ya istinadən verdiyi məlumata görə, hadisə futbol klubu ABŞ-da turnedə olarkən baş verib.
“Mançester Siti”nin yarımmüdafiəçisi qaldığı Los-Anceles şəhər mehmanxanalarının birində əylənmək üçün fahişə çağırıb. Lakin göstərilən xidmətdən sonra ancaq razılaşdırılmış xidmət haqqının yarısını - iki min dolları ödəyib.
“Rahim şikayət edirdi ki, o, bankomata getməlidir. Dedi ki, pulları mehmanxananın qeydiyyat masasında qalıb. O, çox arsız adamdır. Gərək qadınlara olan münasibətini yenidən nəzərdən keçirsin,”- deyə aldadılmış qız deyib.
Qeyd edək ki, 2015-ci ildən İngiltərə klubunun şərəfini qoruyan 22 yaşlı R.Sterlinq həftədə 200 min dollar qazanır. 
İ.F.
www.oxu.az
"
"İstanbulda hotel və yataqxana yandıİstanbulda hotellərdən birində yanğın olub. Yanğın səhər saat 4:00 radələrində baş verib.
Oxu.Az-ın Trend-ə istinadən verdiyi məlumata görə, yanğın nəticəsində xəsarət alan olmayıb, hotel sakinləri dərhal təxliyyə edilib. Lakin yanğının yaxınlıqdakı tələbə yataqxanasına keçməsinin qarşısını almaq mümkün olmayıb. Yataqxanada olan tələbələr də dərhal təxliyyə edilib.
Yanğının baş vermə səbəbləri məlum deyil. Hadisə ilə bağlı polis araşdırmaya başlayıb.
İ.F.
www.oxu.az
"
"İsraildə hərbi vertolyot qəzaya düşdü - Ölən və yaralanan varİsrail Hava Qüvvələrinə aid vertolyot Nəcəf çölündəki Ramon Hava Bazasında təlim uçuş zamanı qəzaya uğrayıb.
Oxu.Az-ın xəbərinə görə, bu barədə məlumatı Qafqazinfo İsrail mətbuatına istinadən yayıb.
Məlumata əsasən, helikopterin qəzaya uğraması nəticəsində mayor rütbəsində olan pilot həlak olub, bir leytenant isə ağır yaralanıb.
Qəzadan sonra hava bazasındakı bütün hərbi uçuşlar dayandırılıb və hadisə ilə bağlı istintaq başlayıb.
İ.F.
www.oxu.az
 
"
"Yaponiyada 9 nəfər anomal istilərin qurbanı olduYaponiyada davam edən anomal isti hava 9 nəfərin həyatına son qoyub.
Oxu.Az-ın APA-ya istinadən verdiyi xəbərə görə, təxminən 1900 nəfər günvurma diaqnozu ilə xəstəxanalara yerləşdirilib. Onların əksəriyyətini 65 yaşdan yuxarı insanlar təşkil edir.
İsti hava şəraiti Yaponiyada iyunun sonundan hökm sürür. Ayrı-ayrı günlərdə havanın temperaturu müsbət 35 dərəcəni keçir.
Ölkədə hərarətin yüksək həddə çatacağı proqnozlaşdıran yerli meteoroloqlar bunu, əvvəlki kimi, Sakit okeanda formalaşan “El-Ninyo” fenomeni ilə əlaqələndirirlər. “El-Ninyo” iqlim fenomeni okean və atmosfer cərəyanlarının dövretmə sxemlərinə təsir göstərir. Bu isə öz növbəsində yer kürəsində havaya və iqlimə təsir edir, bəzi regionlarda quraqlıqlara, digərlərində isə güclü yağışlara səbəb olur.
A.S.
www.oxu.az
 
"
"Türkiyə ərazisinə daxil olmağa cəhd göstərən 975 nəfər saxlanıldıTürkiyə sərhədçiləri ölkə ərazisinə daxil olmağa cəhd göstərən 975 nəfəri saxlanılıb.
Oxu.Az-ın Trend-ə istinadən verdiyi məlumata görə, bu haqda Türkiyə Silahlı Qüvvələri Baş Qərargahı xəbər verib.
Saxlanılanların əksəriyyəti Bolqarıstan, Yunanıstan, İraq və Suriya ərazisindən ölkəyə daxil olmağa cəhd göstəriblər. 
Bundan başqa, Suriya və Yunanıstan ilə sərhədi qeyri-qanuni keçməyə cəhd göstərərkən 51 nəfər saxlanılıb.
A.S.
www.oxu.az
 
"
"Sorğu: ABŞ-da müsəlmanlar diskriminasiyaya məruz qalırABŞ müsəlmanları hesab edirlər ki, diskriminasiyaya məruz qalırlar.
Oxu.Az Report-a istinadən xəbər verir ki, “PEW Research Center” adlı təşkilatın keçirdiyi sorğular bunu deməyə əsas verir.
ABŞ-da yaşayan müsəlman kişilərin 68%-i, müsəlman qadınların isə 83%-i bəyan ediblər ki, ABŞ-da onlar diskriminasiyaya məruz qalırlar.
Sorğuda iştirak edənlərin 57%-i hesab edir ki, son vaxtlar vəziyyət daha da pisləşib.
Xatırladaq ki, ABŞ-da əhalinin 1%-i (3.3 milyon) İslam dininə etiqad edir. 
S.B.
www.oxu.az
"
"Çeçenistanda təyyarə avtomobilə çırpıldı – VİDEOÇeçenistan Respublikasının Çervlennaya kəndində təyyarə avtomobil yoluna eniş edib və yük maşınına çırpılıb.
Oxu.Az-ın xəbərinə görə, qəzanın görüntüləri Twitter səhifəsində @batsuev adlı istifadəçi yerləşdirib.
Videodan da görünür ki, yüngül motorlu təyyarə piyada keçidindən yol verərkən yük maşınına çırpılıb. Ölən və xəsarət alanlar barədə məlumat yoxdur. Pilotun aerodormdan kənarda eniş etməsinin səbəbi məlum deyil.
Faktla bağlı Rusiya İstintaq Komitəsində araşdırma aparılıb. 

S.B.
www.oxu.az
"
"Türklər Qarabağa tur təşkil edən erməni dövlət qurumlarının saytlarını dağıdıb Türk hakerlər Ermənistanın İnkişaf Fondu və Ermənistan Dövlət Xidməti Şurasının rəsmi saytı da daxil olmaqla, bu ölkənin bir sıra elektron resurslarını sıradan çıxarıblar.
Oxu.Az Teleqraf.com-a istinadla xəbər verir ki, bu barədə kibertəhlükəsizlik üzrə ekspert Samvel Martirosyan məlumat verib.
O iddia edib ki, aksiya azərbaycanlı hakerlərə dəstək məqsədi daşıyıb. Nəticədə 7 erməni saytına haker hücumu təşkil edilib.
Məlum olub ki, dağıdılan domenlərin böyük əksəriyyəti Azərbaycanın işğal altındakı bölgələrinə səyahət turları təşkil edən qurumların saytlarına məxsusdur.
İ.F.
www.oxu.az
"
"Ermənistanda 25 ali təhsil müəssisəsi bağlanıbSon 10 ildə Ermənistanda 25 ali təhsil müəssisəsi bağlanıb.
Oxu.Az Report-a istinadən xəbər verir ki, bunu jurnalistlərə ölkənin tanınmış sosioloqu Aqaron Adibekyan bildirib.
Onun sözlərinə görə, dövlət və özəl ali məktəblərinə daxil olmaq istəyənlərin sayı 110 mindən 85 minədək azalıb: “Bu, təkcə doğumun azalmasından asılı olmayan daha ciddi problemdir” .
A.Adibekyan qeyd edib ki, 2007-ci ildə ali məktəblərə 26 min nəfər qəbul olunurdu və onların yalnız 24 mini təhsilini başa vururdu: “2016-cı ildə isə 18 min nəfər ali məktəblərə qəbul olunub, yalnız 12700 tələbə tədris ilini başa vurub”.  
İ.F.
www.oxu.az
"
"İrəvanda etiraz aksiyası keçirilib - VİDEOErmənistanın paytaxtı İrəvandakı hökumət evinin qarşısında etiraz aksiyası keçirilib.
Oxu.Az-ın Tert.am-a istinadən verdiyi xəbərə görə, bir müddət əvvəl “Nairi” zavodunun əməkdaşları müəssisənin fəaliyyətinin dayandırılmasından şikayət edib.
Zavod əməkdaşları uzun müddətdir ki, Hökumət Evi və Parlament binalarının qarşısında etirazlar keçirir. Onların əsas tələbi zavodun fəaliyyətinin bərpa edilməsi və əmək haqqı ilə bağlı olan borcların verilməsidir. 

İ.F.
www.oxu.az
"
"Ölümündən sonra 6 nəfəri xilas etdi - FOTOTürkiyənin Hatay vilayətində evlərinin eyvanından yıxılaraq ölən 17 yaşlı Kübra Nur Coşkunun bağışlanan orqanları 6 xəstəni həyata qaytarıb.
Oxu.Az Milli.Az-a istinadən xəbər verir ki, həkim olmaq xəyalları quran Kübra Nur Coşkun bunu bacarmasa da, 6 xəstənin sağlamlığına qovuşmasına səbəb olub.
28 iyul günü ailəsi ilə birlikdə yaşadığı evlərinin eyvanından yıxılaraq ağır yaralanan 17 yaşlı Kübra Nur Coşkun xəstəxanaya çatdırılıb.
Vəziyyəti ağır olan qızın beyin ölümü keçirdiyi açıqlanandan sonra ailəsi qızlarının orqanlarını bağışlama qərar verib. Kübra Nur Coşkunun götürülən böyrəkləri, qaraciyəri, göz qişası və ağciyəri orqan nəqli gözləyən 6 adama ümid olub. 








İ.F.
www.oxu.az
"
"Türkiyədə İŞİD üzvü olmaqda şübhəli bilinən 5 əcnəbi tutulubTürkiyə Milli İstihbarat Təşkilatının (MİT) İstanbul bölgə, yerli polis idarəsi və Terrora qarşı Mübarizə Şöbəsinin birgə fəaliyyəti nəticəsində terrorçu İŞİD qruplaşması adından terror törətməyi planlaşdırmaqda şübhəli bilinən 5 əcnəbi tutulub.
Oxu.Az Anadolu agentliyinə istinadən xəbər verir ki, əməliyyat Başakşəhərdə 2 ünvanda keçirilib.
Məlumata görə, onlar Türkiyədə silahlı hücumlar təşkil etməyi planlaşdırırmış.
Xəbərdə bildirilib ki, əməliyyat-axtarış tədbirləri nəticəsində şübhəlilərin qaldığı mənzildən 3 ədəd odlu silah, səs batırıcı, elektron versiyada təbliğat materialları aşkarlaraq götürülüb.
Tutulanların kimliyi və etnik mənsubiyyəti dəqiqləşdirilir.  
İ.F.
www.oxu.az
"
"Bəhreyn Qətəri casusluqda ittiham etdiBəhreyn daxili işlər naziri, general Rəşid bin Abdullah Əl-Xəlifə Qətəri ölkənin təhlükəsizlik qüvvələri və hərbi strukturlarına qarşı casusluq fəaliyyətində ittiham edib.
Oxu.Az Report-a istinadən xəbər verir ki, bu barədə DİN başçısı “Əl-Şark əl-Avsat” qəzetinə müsahibəsində deyib.
Onun sözlərinə görə, Qətərin belə fəaliyyəti Bəhreynin milli təhlükəsizliyini təhdid altında qoyur.
General bildirib ki, Qətər birtərəfli qərarlar qəbul etməklə və ekstremistləri, terrorçuları dəstəkləməklə Fars körfəzi dövlətlərinin təhlükəsizliyinə mane olur.
A.M.
www.oxu.az
"
"Başqırdıstanda matəm elan edilibRusiyada Başqırdıstanın Uquzevo kəndində baş vermiş yanğın nəticəsində 9 nəfər həlak olub.
Oxu.Az Trend-ə istinadən xəbər verir ki, fərdi yaşayış evində baş vermiş yanğına elektrik naqilinin nasazlığı səbəb olub.
Həlak olanlardan beşinin azyaşlı olduğu bildirilib.
Hadisə ilə əlaqədar Başqırdıstanda bir günlük matəm elan olunub.
İ.F.
www.oxu.az
"
"Gürcüstana qanunsuz yolla dəniz məhsulları daşıyan Ermənistan vətəndaşı saxlanılıbGürcüstana 10 tondan çox diri xərçəng və bir ton hisə verilmiş balığı qanunsuz keçirən Ermənistan vətəndaşı saxlanılıb.
Oxu.Az-ın APA-ya istinadən verdiyi məlumata görə, qaçaqmal Ermənistanla sərhəddə yerləşən “Sadaxlı” gömrük-keçid məntəqəsində aşkar olunub.
Müvafiq sənədlərdə Ermənistan vətəndaşının meyvə daşıdığı qeyd olunsa da, gömrükçülər yük maşınının soyuducu kamerasında xərçəng və balıq aşkar ediblər. 
Məhsulun gömrük dəyəri 35310 (25000 manat) lari təşkil edir.
Faktla bağlı cinayət işi açılıb. Təqsirləndirilən şəxsi 5 ildən 7 ilədək həbs cəzası gözləyir.
İ.F.
www.oxu.az
 
"
" Dubayda mehmanxanada yanğın baş veribDubayın turist axını ilə məşhur olan “Dubai Marina” rayonunda yanğın baş verib.
Oxu.Az-ın TASS-a istinadən xəbər verir ki, bu barədə Mülki Müdafiə Xidməti məlumat yayıb.
Yanğın avqustun 7-də səhər saatlarında “Movenpick hotel Jumeirah Beach Residence” başlayıb.
Məlumata görə, hadisə nəticəsində xəsarət alan və ölən olmayıb.Qeyd edək ki, bu, ötən iki həftə ərzində turistlər və ərazisində çox sayda əcnəbi vətəndaşların yaşaması ilə məşhur olan rayonda üçüncü yanğın hadisəsidir. Avqustun 4-də 87 mərtəbəli “Torch Tower”, avqustun 6-da isə 73 mərtəbəli “Tiger Tower” göydələn binalarda da yanğın baş verib. 
İ.F.
www.oxu.az
"
" Əfqanıstanda silahlıların hücumu zamanı 50 nəfər öldürülübSilahlı şəxslər Əfqanıstanın şimalındakı Sari-Pul vilayətinin kəndinə hücum ediblər.
Oxu.Az-ın TASS-a istinadən verdiyi məlumata görə, hücum zamanı aralarında qadınlar və uşaqlar – dinc sakinlər də olmaqla, 50 nəfər öldürülüb. Öldürülənlər arasında 7 əfqan hərbçisi və hücum etmiş silahlılar da var.
Hücumun təfərrüatı hələlik məlum deyil. Bildirilir ki, hücum “Taliban” və İŞİD silahlıları tərəfindən həyata keçirilə bilər. Lakin “Taliban” bununla bağlı ittihamları rədd edib. 
İ.F.
www.oxu.az
"
"150-dək gürcüstanlı məhbus Türkiyədə aclıq aksiyası elan edibİstanbul həbsxanalarının birində 150-dək gürcüstanlı məhbus aclıq aksiyası elan edib.
Oxu.Az-ın apsny.ge-yə istinadən verdiyi xəbərə görə, onlar özlərinə qarşı qəddar rəftar edildiyindən şikayət edib.
Məhbusların qohumları bu məsələdə Gürcüstan diplomatlarının laqeyd mövqeyindən şikayətçi olublar. Onlar səfirliyə bu barədə məlumat verdiklərini, lakin heç bir reaksiyanın olmadığını söyləyiblər.
Aclıq aksiyasının artıq 4 gündür davam etdiyi bildirilir. 
İ.F.
www.oxu.az
 
"
"Başqırdıstanda baş vermiş yanğında 9 nəfər həlak olubBaşqırdıstanın Birsk rayonunda, yaşayış evində baş vermiş yanğında 5-i uşaq olmaqla, 9 nəfər ölüb.
Oxu.Az Report-a istinadən xəbər verir ki, bu barədə Fövqəladə Hallar Nazirliyinin regional mətbuat xidmətinin rəhbəri Yelena Mavlyutova məlumat yayıb.
Onun sözlərinə görə, yanğın hadisəsi bazar ertəsinə keçən gecə Birsk rayonunun kəndlərindən birindəki evdə qeydə alınıb.
“Hadisə zamanı bir ailənin 9 üzvü yanaraq ölüb. Onlar arasında 5 həddi-büluğa çatmayan da var”, - deyə Mavlyutova bildirib.
O qeyd edib ki, hadisə yerində təhqiqat komissiyası işləyir və yanğının səbəbləri araşdırılır.
A.M.
www.oxu.az
"
"İranın Qərbi Azərbaycan əyalətində 2 silahlı məhv edilib, 4-ü yaralanıbİran hərbçiləri ölkənin şimal-qərbində 2 silahlını məhv edib, 4-ü yaralayıblar.
 
Oxu.Az APA-ya istinadan xəbər verir ki, bu barədə “Tasnim” agentliyinə İran İslam İnqilabı Keşikçilər Korpusunun (SEPAH) Quru Qoşunlarının komandanı Məhəmməd Pakpur bildirib.
 
İnsidentin Türkiyə və İraqla sərhəddə yerləşən Qərbi Azərbaycan əyalətində baş verdiyi bildirilir. Silahlıların hansı qruplaşmanın üzvləri olduğu barədə məlumat verilmir. M.Pakpurun sözlərinə görə, silahlılardan külli miqdarda silah-sursat, texnika və  hərbi sənədlər müsadirə edilib. 
www.oxu.az
"
"Səudiyyə Ərəbistanının şahzadəsinə qarşı sui-qəsd cəhdi olubSəudiyyə Ərəbistanının varis şahzadəsi Məhəmməd bin Salman əl-Səuda qarşı uğursuz sui-qəsd cəhdi olub.
Oxu.Az Report-a istinadan xəbər verir ki, bu barədə ""Fars"" agentliyi Səudiyyə Ərəbistanının kütləvi informasiya vasitələrinə istinadən xəbər verib.
Bildirilir ki, şahzadə Məhəmməd hadisə zamanı zərər çəkməyib. Amma sui-qəsd etmiş şəxs saxlanılıb.
Agentliyin qeyd etdiyi kimi, Səudiyyə Ərəbistanının kralı Salman bin-Əbdül Əziz əl-Səudun beş ay ərzində taxtı oğluna verəcəyi gözlənilir. Salman iki ay müddətinə Mərakeşə məzuniyyətə aya getmək niyyətindədir. Bu zaman onun vəzifələrini varisi - şahzadə icra edəcək.
www.oxu.az
"
"Nigeriyada kilsədə baş verən atışmada 12 nəfər öldüBu gün Nigeriyanın cənub-şərqində Anambra ştatında katolik kilsəsi atəşə tutulub.
Oxu.Az-ın APA-ya istinadən verdiyi məlumata görə, silahlıların açdığı atəş nəticəsində 12 nəfər ölüb.
Yaralılar xəstəxanaya yerləşdirilib.
A.M.
www.oxu.az
 
"
"İranda hərbi bazada atışma: Çox sayda yaralı varBu gün İranda hərbi hissədə atışma olub.
Oxu.Az-ın APA-ya istinadən verdiyi məlumata görə, Tehranın cənubunda Kəhrizax hərbi bazasında baş verən atışma nəticəsində 10 hərbçi yaralanıb.
Yaralılar xəstəxanaya yerləşdirilib. Olayla bağlı əlavə məlumat verilmir.
A.M.
www.oxu.az
 
"
"Venesuelada hərbi bazada terror aktı törədildiBu gün Venesuelanın Valensiya şəhərində hərbi bazanı zəbt etmək cəhdi olub.
Oxu.Az-ın APA-ya istinadən verdiyi məlumata görə, hakim Vahid Sosialist Partiyasının sədr müavini Dosdado Kabelo “Twitter” sosial şəbəkəsindəki səhifəsində yazıb ki, bu gün səhər Valensiya şəhərində hərbi bazaya “terror hücumu” olub.
D. Kabelo Fuerte Paramakay hərbi bazasına hücum edən bir neçə terrorçu saxlanılıb və hazırda hərbi baza hökumətin tam nəzarətindədir. O, ölkədəki digər bazalarda normal durumun olduğunu da qeyd edib.
Qeyd edək ki, Venesuelada hərbi bazaya hücumdan bir neçə saat əvvəl özünü kapitan Xuan Kaquaripano kimi təqdim edən şəxsin internetdə videomüraciəti yerləşdirilib. Prezident Nikolas Maduro hakimiyyətinə qarşı “qanuni qiyam” qaldırdıqlarını elan edən X. Kaquaripano bildirib ki, bu, dövlət çevrilişi deyil, Konstitusiya quruluşunu bərpa etmək istiqamətində mülki və hərbi fəaliyyətdir.
A.M.
www.oxu.az
"
"Lavrov və Tillerson Rusiya-ABŞ münasibətlərini müzakirə etdilərBu gün Manilada ASEAN forumu çərçivəsində Rusiya xarici işlər naziri Sergey Lavrov və ABŞ dövlət katibi Reks Tillerson arasında görüş keçirilib.
Oxu.Az-ın APA-ya istinadən verdiyi məlumata görə, S. Lavrov deyib ki, R. Tillerson ilk növbədə ABŞ Konqresinin Rusiya əleyhinə qəbul etdiyi qanunla əlaqədar Rusiyanın cavab addımına aydınlıq gətirilməsini istəyib.
Rusiya ABŞ Konqresinin qəbul etdiyi qanundan sonra sentyabrın 1-ə qədər ölkədəki amerikalı diplomatların sayının 455-ə endirilməsini istəyib. Bu halda 755 diplomat və texniki əməkdaş sentyabrın 1-ə qədər Rusiyanı tərk etməlidir. S. Lavrov bildirib ki, R. Tillersonla  görüşdə bu cavab addımına aydınlıq gətirilib.
S. Lavrov görüşdə Rusiyanın Suriyada hərbi və siyasi sferada ABŞ-la əlaqələrini davam etdirəcəyini də nəzərə çatdırıb.
A.M.
www.oxu.az
"
"Ruhani və Sarkisyan Qarabağdan danışdılarBu gün Tehranda İran prezidenti Həsən Ruhani və Ermənistan prezidenti Serj Sarkisyan arasında görüş keçirilib.
Oxu.Az APA-ya istinadən xəbər verir ki, H.Ruhani görüşdə bildirib ki,  İran və Ermənistan arasında çoxlu mədəni və tarixi bağlar var, Tehran və İrəvan müştərək bağlara söykənərək  hər iki ölkənin xalqı və region ölkələrinin xalqları  üçün müsbət və önəmli  addımlar ata bilər.
İran prezidenti deyib ki, iki ölkə arasında  iqtisadi, mədəni,  enerji, nəqliyyat, turizm və transit sahəsində əməkdaşlıq üçün geniş potensial mövcuddur: “Bu sahələrdə  əməkdaşlığın inkişafı hər iki ölkənin xalqının xeyrinədir”.
Terrorizm təhlükəsindən danışan H.Ruhani terroristlərin İraqda və Suriyada məğlubiyyətə uğradıqdan sonra regionun digər bölgələrinə yayılmaq ehtimalının olduğunu qeyd edib: “Ona görə  hamı, o cümlədən Qafqaz və Orta Asiya ölkələri bu təhlükə qarşısında ayıq və ehtiyatlı olmalıdır. Bu, regionun sabitliyinə təhlükə yarada bilər. Terrorizmlə mübarizədə ölkələr arasında yaxınlaşma və əməkdaşlıq zəruridir”.
Dağlıq Qarabağ münaqişəsinə toxunan İran prezidenti münaqişənin danışıqlar yolu ilə həllini dəstəklədiklərini vurğulayıb: “Ümid edirik  iki qonşu ölkə Azərbaycan və Ermənistanın təşəbbüsü ilə bu məsələnin dinc yolla həllinin şahidi olacağıq.  Düşünürük ki, hər iki tərəf məsələnin həlli üçün ciddi iradə sahibidir və müzakirələrin müsbət nəticələnəcəyi üçün də əlverişli çıxış yolu tapacaqlar”.
Ermənistan-İranla əlaqələrinin son illər ərzində inkişaf etdiyini söyləyən S. Sarkisyan isə iki ölkə arasında iqtisadi əlaqələrin siyasi əlaqələr səviyyəsində inkişaf etmədiyini, İranla iqtisadi, enerji, ticarət,  nəqliyyat və digər sahələrdə əlaqələri daha da inkişaf etdirmək istədiklərini bildirib. S. Sarkisyan Dağlıq Qarabağ münaqişəsinin dinc yolla həllinə çalışdığını da iddia edib.
A.M.
www.oxu.az
"
"Rusiya, Türkiyə və İran təmsilçiləri Tehranda Suriya böhranını müzakirə edəcəkRusiya, Türkiyə və İran təmsilçiləri 8-9 avqust tarixlərində Tehranda Suriya atəşkəs zonalarında atəşkəsin qorunması və möhkəmləndirilməsi məsələsini müzakirə edəcək.
Oxu.Az APA-ya istinadən verdiyi məlumata görə, bunu bu gün ASEAN forumu ilə əlaqədar Manilada olan Rusiya xarici işlər naziri Sergey Lavrov bildirib.
S. Lavrov deyib ki, bu gün Türkiyə xarici işlər naziri Mövlud Çavuşoğlu ilə görüşdə Suriya böhranının tənzimlənməsi ilə bağlı Astana prosesi çərçivəsində əldə olunmuş razılaşmaların yerinə yetirilməsi müzakirə olunub. Eyni zamanda 8-9 avqust tarixlərində Suriyada atəşkəs zonalarında atəşkəsin möhkəmləndirilməsi ilə bağlı Rusiya, Türkiyə v İran təmsilçilərinin görüşünə hazırlıq müzakirə olunub. 
A.H.
www.oxu.az
"
"Dubayda daha bir göydələn yandıDubayda Tiger Tower göydələnində yanğın baş verib.
Oxu.Az xəbər verir ki, bu barədə Khaleej Times nəşri məlumat yayıb.
Məlumata görə, yanğın güclü olmayıb.
Qeyd edək ki, son həftə ərzində bu artıq 2-ci göydələn yanğındır.
A.M.
www.oxu.az
 
"
"İtaliyada sərnişin qatarı relsdən çıxdıİtaliyada torpaq sürüşməsi nəticəsində sərnişin qatarı relsdən çıxıb.
Oxu.Az-ın APA-ya istinadən verdiyi məlumata görə, şənbə günü leysan və dolu ilə müşahidə olunan fırtına İtaliyanın şimal-şərqində Trentino-Alto-Adice əyalətində torpaq sürüşməsinə yol açıb.
Torpaq sürüşməsi bu gün 80 sərnişinin olduğu qatarın relsdən çıxmasına səbəb olub. Qatarın relsdən çıxması nəticəsində xəsarət alan olmayıb.
A.M.
www.oxu.az
"
"Rusiya və Türkiyə xarici işlər nazirləri görüşdüBu gün Manilada Rusiya xarici işlər naziri Sergey Lavrov və Türkiyə xarici işlər naziri Mövlud Çavuşoğlu arasında görüş keçirilib.
Oxu.Az-ın Rusiya Xarici İşlər Nazirliyinin saytına istinadən verdiyi məlumata görə, ASEAN forumu çərçivəsində S. Lavrov və M. Çavuşoğlu arasında keçirilən görüşdə Suriya böhranı və iki ölkə arasındakı əlaqələr müzakirə olunub.
XİN rəhbərləri, Suriyada deeskalasiya zonası yaradılması və bu ölkədə hərbi əməliyyatların dayandırılması məsələsini müzakirə ediblər.
Türkiyə Xarici İşlər Nazirliyi görüşdə iki ölkə arasında ticarət  əlaqələri və viza məsələlərinin də müzakirə olunduğunu açıqlayıb. 
A.M.
www.oxu.az
"
"Strasburqda azərbaycanlı öldürüldüFransa vətəndaşı olan 44 yaşlı azərbaycanlı Strasburqda qətlə yetirilib.
Oxu.Az APA-ya istinadən xəbər verir ki, Strasburqda Türkiyə vətəndaşları ilə aralarında yaranmış münaqişə zəminində Şirvan şəhərindən olan Fransa vətəndaşı, 1973-cü il təvəllüdlü Rəsulov Adil Əmirxan oğlu bıçaqlanaraq  qətlə yetirilib.
Hadisənin törədilməsində şübhəli bilinən 3 nəfər saxlanılıb. Hazırda A.Rəsulovun meyiti şəhər morqlarından birində saxlanılır. Meyit bazar ertəsi pataloq anatom tərəfindən müayinə olunduqdan sonra Azərbaycana yola salınacaq.
Faktla bağlı Fransanın hüquq-mühafizə orqanları tərəfindən araşdırma aparılır.
A.M.
www.oxu.az
 
"
"Ukraynada 2 bacı canlı yayımda öldü – VİDEOUkraynanın Xarkov şəhərində avtomobildə hərəkət edən 2 qız “Instagram” üçün canlı yayım zamanı qəzaya düşüb.
Oxu.Az lent.az-a istinadən xəbər verir ki, qəza zamanı avtomobil yol dirəyinə çırpılıb.
Olayın videosundan görünür ki, qızlar boş və işıqlandırılmamış yolda yüksək sürətlə hərəkət edirlər. Onlar zarafatlaşır, qışqırır, mahnı oxuyur və alkoqol qəbul edirlər. Videonun sonunda qısa qışqırıq və toqquşma səsi eşidilir, sonra qaranlıq görünür və qəza şahidlərinin danışığı eşidilir.
Hadisə zamanı 24 yaşlı sürücü qız ağır xəsarət alaraq xəstəxanaya aparılarkən keçinib. 16 yaşlı sərnişin qız isə hadisə yerində ölüb. Onlar bacı olub.

A.M.
www.oxu.az
"
"Azərbaycanlı qadın Türkiyədə evində ölü tapıldı – VİDEOTürkiyənin Düzcə vilayətinin Yığlıca qəsəbəsinə bağlı Hocatman kəndində yaşayan Azərbaycan vətəndaşı qadın evində ölü tapılıb.
Oxu.Az virtualaz.org-a istinadən xəbər verir ki, Azərbaycan vətəndaşı, 67 yaşlı Sümbül İlğınin evinə gələn qonşuları onun qapını açmadığından şübhələniblər. İçəri girən qonşular qadının yerə uzanmış vəziyyətdə olduğunu görüblər və onun öldüyünü müəyyən ediblər. Jandarma hadisə yerini müayinə etdikdən sonra qadının cəsədi Düzcə xəstəxanasının morquna aparılıb.

A.M.
www.oxu.az
"
"Bıçaqlı şəxs Eyfel qülləsinə çıxmağa cəhd etdiParisdə üzərində bıçaq olan şəxsin Eyfel qülləsinə çıxmasının qarşısı alınıb.
Oxu.Az-ın APA-ya istinadən verdiyi məlumata görə, avqustun 5-də yerli vaxtla saat 23.30 radələrində bıçaqla silahlanmış kişi Eyfel qülləsi qarşısındakı polis nəzarət məntəqəsini keçməyə cəhd göstərib.
Polis dərhal həmin şəxsi zərərsizləşdirib. Olaydan sonra Eyfel qülləsindəki ziyarətçilər evakuasiya edilib, polis və minaaxtaranlar qüllənin bütün mərtəbələrini yoxlayıb. Qüllədə hər hansı şübhəli əşya aşkarlanmayıb.
A.M.
www.oxu.az
 
"
"İŞİD Avropadakı teraktları necə hazırlayır? – ETİRAFSuriyada əsir götürülən İŞİD terrorçusu qruplaşmanın Avropada terror aktları hazırlayan məxfi qanadı barədə danışıb.
Oxu.Az APA-ya istinadən xəbər verir ki, məxfi qanad “Əl Kharsa” adlanır.
Dəstəyə qəbul edilən avropalılar Suriyadakı gizli düşərgələrdən birində sərt təlim keçdikdən sonra öz vətənlərinə qayıdırlar. Kurs çərçivəsində gələcək terrorçular partlayıcı qurğular hazırlamağı öyrənirlər və güclü ideoloji təsirə məruz qalırlar.
“Dəstədə sərt təlim 7 ay davam edir. Çox çətindir. Suriya sərhədini keçən hər bir avropalıya dəstəyə üzv olmaq təklif edilir. Təlimə başlayan 20 nəfərdən cəmi beşi kursu bitirməyə müvəffəq olur. Bundan sonra onlar Avropaya qayıdaraq terror aktları törədirlər”, - deyə əsir bildirib.
İŞİD-in “Əl Kharsa” qanadında qeyd olunan proqramdan başqa Avropanın özündə potensial terrorçularla iş üzrə xüsusi mərkəz də fəaliyyət göstərir: “Bəzən əcnəbilər Suriyaya gələrək xüsusi missiyalar üçün təlimlər keçirlər. Sonra onlar özləri terror aktları törədirlər”.
Əsir götürülən terrorçu İŞİD sıralarında döyüşdüyü iki il müddət ərzində Almaniya, Fransa, Belçika və Britaniyadan olan 50-dək silahlının məxfi dəstədə təlimi müvəffəqiyyətlə bitirdiyinin şahidi olub.
Əsirin sözlərinə görə, İŞİD-in Suriyada ciddi itkilərinə baxmayaraq ""Əl Kharsa"" dəstəsi fəaliyyətini davam etdirir: “Paris və Brüsseldə törədilən terror aktları məhz bu dəstə tərəfindən hazırlanıb. Onlar Avropada silsilə terror aktları törədəcəklər, çünki koalisiya onlara çoxlu zərbələr endirir. Onlar həmçinin Livanda da terror aktları törətməyi planlaşdırırlar”.
A.M.
www.oxu.az
"
"Yaponiyanın Xirosima şəhərinə atom bombası atılmasından 72 il ötürBu gün Yaponiyanın Xirosima şəhərinə atom bombası atılmasından 72 il ötür.
Oxu.Az-ın APA-ya istinadən verdiyi məlumata görə, şəhərin “Sülh Parkında” toplaşan Xirosima sakinləri bombanın atıldığı vaxtda, saat 08:15-də (Bakı vaxtı ilə 03.15) bir dəqiqəlik sükutla bu hadisədə həlak olmuş insanların xatirəsini yad ediblər.
Tədbirdə Yaponiyanın baş naziri Sindzo Abe, Xirosimanın meri Kadzumi Matsui və digər rəsmi şəxslər, ABŞ da daxil olmaqla 80-dən çox ölkənin diplomatik nümayəndəliklərin təmsilçiləri iştirak ediblər.
S.Abe çıxışında Yaponiyanın nüvə bombalanmasını yaşamış yeganə ölkə olduğunu bildirib. Baş nazir, Yaponiya hökumətinin dünyada nüvə silahın ləğv edilməsinə nail olmaq üçün zəruri addımlar atmaqda davam etdirəcəyini qeyd edib.
Qeyd edək ki, 1945-ci ilin avqustun 6-da ABŞ-ın “B-29” döyüş təyyarəsi Xirosima şəhərinin üzərinə 18 kiloton gücündə atom bombası atıb. Bomba partlayışı nəticəsində 140 mindən çox insan həlak olub, yüz minlərlə şəhər sakini yaralanıb.  Naqasaki şəhərinə atom bombasının atılması nəticəsində isə 74 min sakin ölüb.  
A.M.
www.oxu.az
 
"
"ABŞ-da məscidin qarşısında partlayış baş veribABŞ-ın Minneapolis şəhərində məscid qarşısında partlayış baş verib.
Oxu.Az APA-ya istinadən verdiyi xəbərə görə, insident şəhərin ətrafındakı Bluminqton rayonunda baş verib. Partlayış nəticəsində ölən və ya xəsarət alanlar barədə məlumat verilmir.
İnsidentin Federal Təhqiqatlar Bürosu tərəfindən araşdırılır.
Hadisənin səbəbləri və təfərrüatları müəyyənləşdirilir.    
www.oxu.az
"
"Həsən Ruhaninin andiçmə mərasimi keçirilibBu gün İranın İslam Respublikasının 12-ci prezidenti seçilən Həsən Ruhaninin andiçmə mərasimi keçirilib.
Oxu.Az-ın APA-ya istinadən məlumatına görə, andiçmə mərasimi İran parlamentinin binasında baş tutub.
Tədbir ölkə himninin və Quran ayələrinin oxunuşu ilə başlayıb.
Daha sonra parlamentin spikeri Əli Laricani və məhkəmə hakimiyyətinin rəhbəri Sadeq Amoli Laricani çıxış ediblər.
Tədbirin rəsmi hissəsi İran prezidentinin çıxışı və and mətninin imzalanması ilə başa çatıb. And içən prezident İslamın, ölkəsinin əmin-amanlığın və qanunların aliliyinin qorunması üçün əlindən gələni edəcəyinə söz verib.
Mərasimdə 92 ölkədən 1200 qonaq iştirak edir. Tədbirdə Azərbaycanı Milli Məclisin sədri Oktay Əsədovun rəhbərlik etdiyi nümayəndə heyəti təmsil edir.
İranda prezident seçkiləri mayın 19-da keçirilib. Rəsmi məlumata əsasən, H. Ruhani seçicilərin 57%-nin səsini toplamağı bacarıb. Onun əsas rəqibi İbrahim Raisi səslərin 38%-ni toplayıb.
İran prezidentinin inauqurasiyası ayrı günlərdə keçirilən iki mərhələdən ibarətdir.
Birinci mərhələ İranın ali dini lideri Əli Xamneyinin, hakimiyyətin bütün nümayəndələri və hərbi elitasının iştirakı ilə baş tutur. İkinci mərhələ isə andiçmə mərasimindən ibarətdir və parlamentin binasında keçirilir. 
S.B.
www.oxu.az
"
"“Crocus City  Oceanarium”un baş direktoru öldürülübMoskvada “Crocus City  Oceanarium”un baş direktoru və təsisçisi güllələnib. 
Oxu.Az-ın Virtualaz.org-a istinadən xəbər verir ki, hadisə dünən səhər baş verib. 
Rusiya İstintaq Komitəsi məlumatı təsdiqləyib, qətlin bəzi təfərrüatlarını açıqlayıb.
Məlumata görə öldürülən şəxs 52 yaşlı biznesmen Andrey Çernovdur. Qətl avqustun 4-də səhər saatlarında Suvorov parkında törədilib. Naməlum killer biznesmenə 6 dəfə atəş açıb, o, hadisə yerində ölüb. İstintaq qətlin hər hansı mümkün motivini açıqlamır.
Hüquq-mühafizə orqanlarındakı mənbələrdən isə TASS-a bildiriblər ki, Çernovu səhər qaçışı zamanı güllələyiblər. Mənbə biznesmenə 6 dəfə yox, 7 dəfə atəş açıldığını bidirib. “Çernovun yaxınlarının və qohumlarının bildirdiyinə görə, onun mövcud biznesi kilə bağlı heç bir problemi yox idi və ya rəqibləri ilə münaqişəsi olmamışdı”-mənbə bildirib.
Rusiya mətbuatı qətlin sifarişli olduğunu ehtimal edir. Life.ru bildirir ki, killer biznesmeni bir neçə gün ərzində izləyib və qətl üçün ideal yer seçib. Hadisənin baş verdiyi yerin yaxınlığında heç bir videomüşahidə kamerası yoxdur və biznesmenin güllələndiyini görən olmayıb. Killer hadisə yerində heç bir ip ucu buraxmadan uzaqlaşıb.
“Crocus City Oceanarium” 2016-cı ilin sonlarında Araz Ağalarova məxsus “Crocus City” ticarət-əyləncə mərkəzində açılıb. Bu, Ağalarovun biznes aktivlərindən biridir. Ötən il okeanariumun açılışı zamanı elan olunub ki, orada 10 minə yaxın dəniz canlısı yaşayır, onlar planetin ən müxtəlif regionlarından gətirilib.
S.B.
www.oxu.az
"
"Səfirin qalmaqllı yazışması: Türkiyə və Qətər düşmənimizdirABŞ-da Birləşmiş Ərəb Əmirliklərinin bu ölkədəki səfiri Yusuf Uteybenin qalmaqallı yazışması dərc edilib. Həmin yazışmada diplomat ölkəsinin Qətərə və Türkiyəyə nifrətindən danışır. 
Oxu.Az Virtualaz.org-a istinadən bildirir ki, bu barədə “Sabah” nəşri yayıb.
BƏƏ-nin ABŞ-dakı səfirinin yazışması “New York Times” qəzetinin jurnalisti tərəfindən ictimailəşdirilib.
Uteybe Qətər böhranının qızışdırılmasında vacib fiqurlardan biridir. Onun Vaşinqtonda BƏƏ-nin və Səudiyyə Ərəbistanının maraqlarını lobbiləşdirdiyi iddia edilir.
Səfir Donald Trampın kürəkəni Cared Kuşnerlə çox yaxındır.
Xatırladaq ki, həmin səfir may ayında daha bir qalmaqallı çıxışı ilə yadda qalmışdı. O zaman Uteybe Türkiyə prezidenti Ərdoğan barədə demişdi: “O, yalnız güc dilini anlayır”.
S.B.
www.oxu.az
"
"Alpinisti xilas etmək istəyən helikopter qayaya çırpılıb – VİDEOAvstriyada Alp dağlarında alpinistləri xilas edən helikopter qəzaya uğrayıb.
Oxu.Az-ın xəbərinə görə, xoşbəxtlikdən hadisə zamanı ölən olmayıb.
Məlumata görə, Qrosqlokkner dağına çıxan alpinisit özünü pis hiss edib. Onun təxliyə etmək üçün helikopter çağırılıb. Alpinisti kabinaya yerləşdirildikdən sonra pilot idarəetməni itirib, və helikopter qayaya çırpılıb.
Qəzanın video görüntüsü qarşı qayadakı alpinist tərəfindən çəkilib.

S.B.
www.oxu.az
"
"Tanınmış tarixçi ermənilərin iddiası əsasında dindirildiRusiyada erməni tarixi ilə bağlı saxtakarlıqları üzə çıxaran çoxlu sayda elmi araşdırmanın müəllifi, tarixçi-alim Oleq Kuznetsov ermənilərin ona qarşı qaldırdığı iddia əsasında İstintaq Komitəsində dindirilib. Ermənilərin O. Kuznetsovla bağlı İstintaq Komitəsinin sədri Aleksandr Bastrıkinin qəbulunda olduğu məlum olub.
Oxu.Az-ın xəbərinə görə, dindirildikdən sonra APA-nın Moskva müxbirinə açıqlama verən tarixçi ermənilərin onun monoqrafiyası ilə bağlı şikayət ərizəsi ilə tanış olduğunu deyib.
O, dindirilmənin sorğu formasında keçirildiyini bildirib: 
“Avqustun 4-də ermənilərin “XX yüzillikdə transmilli erməni terrorunun tarixi” adlı monoqrafiyam ilə bağlı iddia çərçivəsində İstintaq Komitəsinin Moskva şəhəri Qərb inzibati dairəsi üzrə İdarəsinin xüsusi işlər üzrə müstəntiqi Andrey Alekseyeviç Berlyov tərəfindən dindirildim. Dindirilmə formal-hüquqi nöqteyi-nəzərdən düzgün və qanuni idi. Bu, haqqında şikayət ərizəsi verilən insan barəsində müstəntiqin fikrinin formalaşması üçün önəmlidir. Ona görə də müstəntiq öz işini görürdü. Buna heç bir etirazım yoxdur.
Dindirilmə zamanı bir sıra məsələlər mənə aydın oldu. Belə ki, iyulun 10-da bir qrup erməni Rusiya İstintaq Komitəsinin sədri Aleksandr Bastrıkinin qəbulunda olub. Həmin şəxslər İstintaq Komitəsinin sədrinə mənim “XX yüzillikdə transmilli erməni terrorunun tarixi” adlı monoqrafiyamda milli zəmində nifrətə təhrikin olmaması və bunun cinayət tərkibinin mövcudluğu ilə bağlı şikayət ediblər. Ermənilər Bastrıkinin qəbulunda olan zaman heç bir şikayət ərizəsi yazmayıblar. Bu, şifahi müraciət olub. Lakin istintaq orqanı rəhbərinə şifahi müraciət elə şikayət ərizəsinə bərabərdir. Ayda bir dəfə İstintaq Komitəsinin rəhbəri vətəndaşları qəbul edir. Ermənilər də hansısa yolla bu qəbula düşüblər. Aleksandr Bastrıkin ermənilərin şikayətini İstintaq Komitəsinin Moskva üzrə Baş İstintaq İdarəsinin rəisinə yönəldib, şikayətə baxılması üçün tapşırıq verib.
Rusiya qanunlarına görə şikayət ərizəsi kollektiv şəkildə verilə bilməz. Ərizə bir nəfər tərəfindən verilməlidir. Ona görə, ermənilərin şikayət ərizəsi bir nəfər tərəfindən verilib. Bu şəxs Ruben Stepanoviç Kirakosyandır. Kirakosyan vəkillik fəaliyyəti ilə məşğul olur. O da məni dindirən müstəntiqin qəbulunda başqa bir vəkillə olub. Burada çox gülməli və maraqlı bir məqam var. Təcrübəli hüquqşünas olan Kirakosyan bilməli idi ki, Ali Məhkəmənin Plenumunun qərarı ilə elmi fəaliyyətin nəticəsi ekstremist material hesab oluna bilməz. Bu qərara müvafiq olaraq mənim monoqrafiyamda milli zəmində nifrətə təhrikin və bunun cinayət tərkibinin olması mümkün deyil. Prinsipcə, bu barədə nə şikayət ərizəsi qəbul oluna bilər, nə istintaq orqanı şikayət ərizəsini qəbul edə, nə də məhkəmə qərar çıxara bilər. Lakin iki erməni hüquqşünas İstintaq Komitəsinin rəhbərinin qəbuluna düşməkdən istifadə edib və qanunun əksinə getməyə qərar veriblər. Fikirləşiblər ki, əgər Bastrıkinin qəbulunda olublarsa, deməli onlar bunu edə bilərlər. Rusiyada vəkil kimi fəaliyyət göstərən erməni hüquqşünaslar hesab edirlər ki, hüquqi fəaliyyət ilə bağlı bütün məsələləri qanundan kənar, pul hesabına həll etmək mümkündür”.     
O.Kuznetsov müstəntiqin ona dörd sual verdiyini qeyd edib: 
“Birinci sual mənim həqiqətən də məlum monoqrafiyanın müəllifi olmağım barədə idi. Müstəntiqin masasının üstündə mənim monoqrafiyamın internet versiyasının çap versiyası var idi. İkinci sual isə adımla bağlı olan saytın mənə aid olub-olmaması ilə bağlı idi. Üçüncü sual isə monoqrafiyamda nədən bəhs edildiyinə dair idi. Müstəntiq məndən monoqrafiyamda ətraflı olaraq hansı məsələlərdən yazdığımı danışmağımı xahiş etdi. Mən ermənilərin əsas rezonans doğuran cinayətlərindən danışdım. Rusiyada qubernatorların qətlə yetirilməsi, erməni terror təşkilatlarının Osmanlı imperiyasındakı fəaliyyəti, dünyanın bir sıra ölkələrinin xüsusi xidmət orqanları tərəfindən terror təşkilatı kimi tanınan erməni qruplaşmaları, Dağlıq Qarabağda erməni separatçı-terrorçuların fəaliyyəti barədə söz açdım. Müstəntiq məndən hansı mənbədən məlumatları aldığımı soruşdu. Mən mənbələrin müxtəlif olduğunu, onlar içərisində erməni mənbələrinin olduğunu və bütün  bunları monoqrafiyamda qeyd etdiyimi bildirdim. Məsələn, mənbələrimdən biri Sankt-Peterburqda nəşr olunan və Sarkisyanın müəllifi olduğu “Artsax-Qarabağ” ensiklopediyasıdır. Erməni milli hərəkatının terrorçu təşkilat olduğunu müstəntiqə faktlarla izah etdim. Ermənilərin bu faktı gizlətmədiklərini bildirdim. Ermənilər milli hərəkatları ilə bağlı elmi əsərlər yazır, elmi iş müdafiə edirlər.
 
Müstəntiq məndən monoqrafiyamda Qarabağda separatçı səhra komandirlərinin hazırda Ermənistanda hakimiyyətdə təmsil olunduqlarını yazdığımı da soruşdu. Mən ona bu məlumatı yenə də ermənilərin öz mənbələrindən - “Artsax-Qarabağ” ensiklopediyasından aldığımı bildirdim. Həmin kitabda hazırda Ermənistanın hərbi və siyasi elitasının üzvlərinin əksəriyyətinin Qarabağda separatçı qoşunların tərkibində fəaliyyət göstərdikləri qeyd olunub. Özləri də bu barədə yazıblar. Bu faktlara rus müəllif diqqət göstərəndə, nədənsə, milli zəmində nifrətə təhrik kimi qələmə verilir. Bu, çox gülməlidir.
Müstəntiqin sonuncu sualı bu monoqrafiyanın haralarda yayılması ilə bağlı idi. Bakıda nəşr olunduğunu, Stokholmda ingilis dilinə tərcümə olunduğunu, Berlində nəşr olunduğunu söylədim. Avropada bu monoqrafiyaya olduqca sakit yanaşdıqlarını, heç bir etirazın olmadığını bildirdim.
Müstəntiq məndən ermənilərə necə yanaşdığımı soruşdu. Mən isə bu xalqı bədbəxt xalq hesab etdiyimi bildirdim. Bildirdim ki, həqiqətən də ermənilərə yazığım gəlir. Dedim ki, ermənilər özləri beynəlxalq terrorun qurbanıdır. Qarabağda separatçılığın əsasını qoyan beynəlxalq terrorçular Ermənistanda hakimiyyəti güclə ələ keçiriblər. Hazırda Ermənistan beynəlxalq terrorçuların yuvası olan “Artsax”ın koloniyasıdır”.
O. Kuznetsov bildirib ki, müstəntiq onun barəsində cinayət işinin açılmasından imtina edilməsi haqqında qərar hazırlayacağını söyləyib: 
“Müstəntiq bildirdi ki, monoqrafiyanı ekspertizaya verməlidir. Onu da qeyd etdi ki, rəhbərliyin onun prosessual qərarını ləğv etməsi mümkündür. Buna görə, hesab edirəm ki, bu proses hələ uzun çəkəcək. Yekun nöqtəni qoymaq hələ tezdir”.
Rusiyalı tarixçi ermənilərin monoqrafiya barəsində şikayət ərizəsi verməsinin qanuna zidd olduğunu da bildirib: 
“Bu, məhkəmə praktikasına da uyğun deyil. Bu barədə müstəntiq özü də mənə dedi. Yaxın vaxtlarda mənimlə yenidən əlaqə saxlanılacağını söylədi. Gözləyək, görək necə olur”. 
Qeyd edək ki, “XX yüzillikdə transmilli erməni terrorunun tarixi” kitabı SSRİ Dövlət Təhlükəsizlik Komitəsinin və ABŞ Mərkəzi Kəşfiyyat İdarəsinin xidməti materialları, erməni terrorçularının Azərbaycan və Rusiya ərazisində törətdikləri cinayətlərə dair cinayət işləri əsasında yazılıb.
S.B.
www.oxu.az
"
"ABŞ-dan açıqlama: Rakkada 2 min İŞİD terrorçusu varABŞ-ın İŞİD-ə qarşı mübarizədəki xüsusi nümayəndəsi Brett Makqark yeni açıqlama verib.
Oxu.Az Ölkə.Az-a istinadla xəbər verir ki, Brett Rakkada 2 minə qədər İŞİD terrorçusunun qaldığını bildirib. Makqark bildirib ki, iyun ayında başlayan əməliyyatlar nəticəsində Rakkanın 45%-i terrorçulardan təmizlənib.
ABŞ PKK terror qruplaşmasının Suriya qanadı sayılan YPG liderliyində “Suriya Demokratik Qüvvələri”ni Suriyanın şimalında İŞİD-ə qarşı mübarizə məqsədi ilə qurmuşdu.
İŞİD 2014-cü ildə Rakkanı işğal edərək öz paytaxtı elan etmişdi.
N.O.
www.oxu.az
"
"Bakıda cərimə meydançasında yanğın – 3 avtomobil alışdıBakıda Dövlət Yol Polisi İdarəsinə məxsus 6 saylı cərimə meydançasında yanğın olub.
Oxu.Az-ın APA-ya istinadən məlumatına görə, meydançada saxlanılan, “Chevrolet” markalı, 10 PK 486 dövlət nömrə nişanlı avtomobil yanıb. Yanğın nəticəsində həmin avtomobilin yaxınlığında olan “Ford” və “Toyota” markalı maşınlara da ziyan dəyib. 
Yanğın söndürülüb.
Faktla bağlı araşdırma aparılır.
N.O.
www.oxu.az
"
"Müəmmalı varlıq qızı son anda ölümdən qurtardı- VİDEOSosial şəbəkədə yol keçmək istəyərkən ölümlə üz-üzə gələn qızın xilas olmasını əks etdirən kadrlar yayınlanıb. 
Oxu.Az Milli.Az-a istinadən xəbər verir ki, qız ona yol verən avtomobildən başqa digər avtomobilin də sürətlə ona yaxınlaşdığını görmür.
Ölümün bir addımlığında olan qızı bir andaca arxadan ona yaxınlaşan naməlum insan silüeti götürərək yolun təhlükəsiz hissəsinə qoyur və qeyb olur.
Videodakı görüntülərin reallığı nə dərəcədə əks etdirdiyi hazırda mübahisə mövzusudur.

N.O.
www.oxu.az
"
"Türkiyədə avtobus dərəyə düşüb - Ölənlər varTürkiyənin Amasya vilayətində sərnişin avtobusu qəzaya uğrayıb.
Oxu.Az-ın Trend-ə istinadən məlumatına görə, avtobusun dərəyə düşməsi nəticəsində azı beş nəfər həlak olub, daha 40 nəfər isə xəsarət alıb.
Xəsarət alanlar arasında qadın və uşaqlar da var. Yaralılar xəstəxanaya yerləşdirilib.
N.O.
www.oxu.az
"
"ABŞ mətbuatı Trampın vergidən yayındığını iddia edirABŞ prezidenti Donald Tramp və onun oğlu Erikin şirkətləri arasında 2 mənzilin satılması vergidən yayınma ilə bağlı şübhələr yarada bilər.
Oxu.Az-ın Trend-ə istinadən verdiyi məlumata görə, bu haqda Washington Post nəşri xəbər verib.
Real Deal jurnalı və Propublica qeyri-hökumət təşkilatının məlumatına görə, 2016-ci ilin aprel ayında ümumilikdə 700 min dollar təşkil edən 2 mənzil Donald Trampın şirkəti tərəfindən Erikin rəhbərlik etdiyi şirkətə satıb.
Amerika qanunvericiliyinə görə, yaxın qohumlar arasında bazar qiyməti ilə alqı-satqı sövdələşmələri vergiyə cəlb olunmur. Lakin satılan əmlakın bazar dəyərinin yüksək olduğunu nəzərə alaraq, Donald Tramp mənzillərin satılmasında əldə etdiyi gəlirdən 40% vegi ödəməli idi.
N.O.
www.oxu.az
"
"Putin Tuvada sualtı ova çıxdı – VİDEOSosial şəbəkələrdə Rusiya prezidenti Vladimir Putinin Tuvada balıq tutmağı və sualtı ov etməyi ilə bağlı video çarx yayılıb.
Bu barədə Oxu.Az Rusiya KİV-ə istinadən xəbər verir.
Rusiya prezidenti avqustun 1-dən 3-ə qədər Tuvada olub.

N.O.
www.oxu.az
"
"Mahatma Qandinin nəvəsi Hindistanın vitse-prezidenti vəzifəsi uğrunda mübarizə aparacaqHindistan parlamenti bu gün ölkənin yeni vitse-prezidentini seçəcək.
Oxu.Az Report-a istinadən xəbər verir ki, bu posta namizəd olan iki şəxs arasında ölkənin azadlığı uğrunda mübarizə aparmış Mahatma Qandinin nəvəsi Qopalkrişna Qandi də var.
Ölkənin hazırkı vitse-prezidenti Məhəmməd Həmid Ənsarinin vəzifəsinin səlahiyyət müddəti avqustun 10-da başa çatacaq. Bu, Ənsarinin həmin vəzifədə ikinci səlahiyyət müddətidir. O, bu vəzifəni birinci dəfə 2007-ci ildə tutub və namizədliyi Hindistan Milli Konqresi tərəfindən irəli sürülüb.
Hindistanın konstitusiyasına əsasən, vitse-prezident vəzifəcə ölkə parlamentinin yuxarı palatasının sədri postunu tutur. Eyni zamanda vitse-prezident ölkənin ikinci şəxsidir və prezidentin ölümü, xəstəliyi zamanı vitse-prezident onun səlahiyyətlərini icra edir.
Ölkə qanunvericiliyinə görə, yaşı 35-dən çox olan və ödənişli mərkəzi və regional hökumət orqanlarında çalışmayan (prezident, vitse-prezident, ştat qubernatoru və nazir vəzifələri istisna olmaqla) hər bir vətəndaş vitse-prezident vəzifəsinə namizədliyini irəli sürə bilər.
N.O.
www.oxu.az
"
"Ruhaninin inauqurasiya mərasimi bu gün keçiriləcəkBu gün İran İslam Respublikası prezidenti Həsən Ruhaninin inauqurasiya mərasimi keçiriləcək. 
Oxu.Az-ın məlumatına əsasən, Həsən Ruhani 2017-ci il mayın 19-da keçirilən İran İslam Respublikasının 12-ci prezident seçkilərində 23 milyondan çox səs toplayaraq, seçkilərdə qalib gəldi.
Həsən Ruhaninin inauqurasiya mərasimində 92 yüksək səviyyəli xarici və beynəlxalq heyət, eləcə də İranın ölkə və ordu rəsmiləri və şəxsiyyətlər iştirak edəcəklər.
İranın İslam Mədəniyyəti və İrşadı Nazirliyi də bildiribdir ki, dünyanın 29 ölkəsindən olan 131 xarici jurnalist İran İslam Respublikası prezidentinin inauqurasiya mərasimini işıqlandıracaq.
N.O.
www.oxu.az
"
"Türkmənistan prezidenti Azərbaycana gələcəkTürkmənistan prezidenti Qurbanqulı Berdımuxamedov avqustun 8-9-da Azərbaycana rəsmi səfərə gələcək.
Oxu.Az-ın Trend-ə istinadən məlumatına görə, bu barədə “Türkmən Dövlət Xəbərləri” (TDX) informasiya agentliyi xəbər yayıb.
Qeyd olunur ki, bu səfərlə bağlı məsələlər ölkə Nazirlər Kabinetinin iclası zamanı müzakirə olunub.
Türkmənistan liderinin Azərbaycana səfəri çərçivəsində aparılan danışıqların yekunu olaraq geniş ikitərəfli sənədlər paketinin imzalanması nəzərdə tutulur.
Bu sənədlər paketinin prioritet istiqamətlərdə qarşılıqlı səmərəli əməkdaşlığın yaradılması və fəallaşmasına istiqamətləndiyi bildirilir.
N.O.
www.oxu.az
"
"Trampın tvitləri olan tualet kağızları satışa çıxarılıb - FOTOABŞ prezidenti Donald Trampın tvitləri olan tualet kağızları “Amazon” onlayn fərdi satış şirkətində satışa çıxarılıb.
Oxu.Az “Report”-a istinadən xəbər verir ki, bu barədə “Washington Examiner” qəzeti məlumat yayıb.
Nəşrin məlumatına görə, kağızlar arasında Trampın prezident seçilməsindən əvvəlki fikirlərinin yer aldığı tvitlər də var. Bir tualet kağızı bağlamasının ekspress çatdırılma ilə birlikdə qiyməti 11,99 dollardır. 
Qəzetin məlumatına görə, cümə gününün birinci yarısında “Amazon” kağzıların satışından uzaqlaşmaq qərarına gələrək onu üçüncü şəxs vasitəsilə almağı təklif edib.
Qeyd olunur ki, Donald Tramp dəfələrlə “Amazon” internet şirkətinin sahibi Cef Bezosu, həmçinin onun sahibi olduğu “The Washington Post” qəzetini tənqqid edib. ABŞ prezidenti nəşri yalan xəbərlər hazırlamaqda ittiham edib və bildirib ki, Ceff Bezos qəzetdən fərdi satışı yüksək vergilərdən müdafiə etmək üçün istifadə edir. 



N.O.
www.oxu.az
"
"Avropada anomal istilər hökm sürürAvropanın 11 ölkəsində havanın temperaturu müsbət 40 dərəcəni keçib, bəzi regionlarda isə 47 dərəcəyə qədər qalxıb.
Oxu.Az-ın xəbərinə görə, bu barədə Britaniyanın The Guardian nəşri yazır.
Anomal istilər İtaliya, İsveçrə, Macarıstan, Polşa, Rumıniya, Bosniya və Herseqovina, Xorvatiya və Serbiyada gözlənilir.
Qeyd edək ki, sonuncu dəfə temperatur rekordu 1977-ci ildə Yunanıstanın paytaxtı Afinada  qeydə alınıb - müsbət 48 dərəcə.
S.B.
www.oxu.az
"
"Gürcüstan Saakaşvili ilə bağlı Polşaya müraciət edibGürcüstanın Baş Prokurorluğu sabiq prezident Mixail Saakaşvili ilə bağlı Polşa tərəfinə müraciət ünvanlayıb.
Oxu.Az-ın APA-ya istinadən məlumatına əsasən, müraciətə səbəb M. Saakaşvilinin Polşada olması ilə bağlı yayılmış məlumatlardır.
“Baş Prokurorluq Polşanın səlahiyyətli orqanlarına müraciət edib. Prokurorluq qanunla nəzərdə tutulmuş müvafiq proseduralara başlayıb”, Baş Prokurorluqdan bildirilib. 
Qeyd edək ki, yayılmış məlumatlara əsasən, Ukrayna vətəndaşlığından məhrum edilmiş Gürcüstanın sabiq prezidenti ABŞ-dan Polşaya uçub. M. Saakaşvili avqustun 3-də Varşava üsyanının ildönümünə həsr olunmuş tədbirdə çıxış edib.
S.B.
www.oxu.az
"
"Hindistanda iki gəncin faciəvi ölümünü dostları kameraya çəkdi – VİDEOHindistanda iki gənc içkili halda özlərini şəlalədən atıb. 26 yaşlı Imran Qandi və 21 yaşlı Pratap Rathodun atladığı anlar başqa yoldaşları tərəfindən anbaan kameraya çəkilib.
Oxu.Az-ın məlumatına əsasən, bu barədə Mili.Az Haberler-ə istinadən xəbər verir.
Hadisə avqustun 1-də məşhur gəzinti yeri olan Maharaştradakı Amboli Qhat adlanan ərazidə baş verib.
Uzun sürən axtarış nəticəsində cəsədlər şəlalə vadisindən bir neçə saat sonra çıxarılıb.

N.О.
www.oxu.az
"
"Mark Endryu Qrin USAID-in yeni administratoru kimi təsdiqlənibABŞ Senatı Mark Endryu Qrini ABŞ Beynəlxalq Yardım Agentliyinin (USAID) yeni administratoru kimi təsdiq edib.
Oxu.Az Report-a istinadən xəbər verir ki, onun namizədliyini ABŞ prezidenti Donald Tramp irəli sürüb.
O, bu postda yanvarın 20-də ABŞ-ın əvvəlki prezidenti Baraka Obamanın səlahiyyətlərinin başa çatması ilə missiyasını tamamlayan Geyli Smiti əvəz edəcək.
İ.F.
www.oxu.az
 
"
"ABŞ-dan ETİRAF: İŞİD-ə qarşı zərbələrdə 624 dinc sakin ölüb2014-cü ilin avqust ayından başlayaraq ABŞ-ın rəhbərlik etdiyi beynəlxalq koalisiyanın İraq və Suriyada İŞİD mövqelərinə zərbələri nəticəsində azı 624 dinc sakin həlak olub.
Oxu.Az-ın Trend-ə istinadən məlumatına görə, bu barədə koalisiyanın qərargahı tərəfindən yayılan hesabatda deyilir.
Hesabatda qeyd olunur ki, bu zərbələr təkcə aviasiya deyil, həm də artilleriya zərbələrini də əhatə edir.
Bundan başqa hesabatda bildirilir ki, bu ilin iyun ayı ərzində 21 dinc sakin zərbələrin qurbanı olub.
N.О.
www.oxu.az
"
"Türkiyədə nazirliyin 109 əməkdaşı həbs olunduAnkara prokurorluğu Türkiyə Elmi-Sənaye və Texnologiya Nazirliyinin 50 keçmiş, 59 indiki əməkdaşının həbs olunması barədə qərar qəbul edib.
Oxu.Az-ın məlumatına əsasən, bu barədə “Report” “Anadolu” agentliyinə istinadən xəbər verir. 
Onların tutulması istiqamətində Ankarada daxil olmaqla Türkiyənin 20 əyalətində əməliyyat keçirilib.
Məlumata görə, onlar Fətullahçı Terror Təşkilatına (FETÖ) aid “ByLock” kompüter proqramından istifadə etməkdə şübhəli bilinirlər.
N.O.
www.oxu.az
"
"37 il boyunca “yaşamadığı” ölüncə ortaya çıxdı - VİDEO Türkiyənin Adana şəhərində 37 yaşında infarktdan çatdırıldığı xəstəxanada həyatını itirən və heç bir yerdə qeydiyyatda olmayan vətəndaşın cənazəsi şəxsiyyət vəsiqəsi olmadığı üçün ailəsinə təhvil verilməyib.
Oxu.Az-ın məlumatına əsasən, bu barədə Milli.Az Haberler-ə istinadən xəbər verir. 
Levent Akrep adlı şəxsin bu günə qədər heç zaman vəsiqəsi olmadığı üçün 6 gündür cənazəsi morqda saxlanılır.
Ali Akrep və Perihan Akrep dini nikahla evləniblər. Cütlüyün 9 uşağı olur. 22 ildən sonra cütlük rəsmi nikaha daxil olaraq uşaqlarına da şəxsiyyət vəsiqələri alıblar. Ancaq 9 uşaqdan Leventin şəxsiyyət vəsiqəsini almırlar. Aradan keçən müddət ərzində, valideyinləri ölüncə Levent Akrepin vəsiqə almağı üçün önə düşəcək heç kimi qalmır. Levent Akrep rəsmi olaraq yaşamırdı, bu səbəblə nə məktəbə nə də əsgərliyə gedib. Ancaq 29 iyul günü qəfil səhhəti pisləşib, Adana Nümunə Təhsil və Araşdırma Xəstəxanasının Seyhan Tətbiq Mərkəzinə çatdırılıb. Təcili yardımla xəstəxanaya gətirilən Leventdən səlahiyətlilər şəxsiyyət vəsiqəsi istəyiblər. Yaxınları gətirəcəklərini deyib. Xəstə təcili müayinə altına götürülməli olduğu üçün həkimlər xəstəni qəbul edib. Ancaq 30 iyul günü Levent Akrep müalicə gördüyü xəstəxanada dünyasını dəyişib. 
Leventin yaxınları cənazəni almaq istədiklərində xəstəxana səlahiyyətliləri ölüm hesabatını hazırlamaq üçün ailədən mərhumun şəxsiyyət vəsiqəsini istəyib.
Çarəsiz ailə çıxılmaz vəziyyətdə günlərdir xəstəxana önündə gözyaşı tökür.

N.O.
www.oxu.az
"
"Aİ öz “NATO”-sunu yaratmaq istəyirHollandiya Avropa İttifaqını potensial təhlükənin tempinə müvafiq olaraq ordunu Avropa ərazisi boyu  operativ şəkildə göndərməyi həyata keçirməyə imkan verən  hərbi “Şengen zona”sı yaratmağa səsləyib. 
Bu barədə Oxu.Az Vestnik Kavkaza-a istinadən xəbər verir.
“Biz təhlükə olan istənilən yerə təcili sürətdə yerimizi dəyişməyi bacarmalıyıq”, - deyə Hollandiyanın müdafiə naziri bildirib.
N.О.
www.oxu.az
"
"FETÖ-çülər məhkəmə qarşısına eyni libasda çıxacaqTürkiyə Ədliyyə Nazirliyinin qərarına əsasən, ölkədə məhkəmələri davam edən Fəthulla Gülən təşkilatının ( FETÖ) üzvləri bundan sonra məhkəmə qarşısına eyni libasda çıxacaqlar.
Oxu.Az-ın məlumatına əsasən, bu barədə Trend Türkiyə KİV-ə istinadən məlumat verir.
Məlumatda qeyd olunur ki, libasın forması hələ təsdiq edilməsə də, rənginin açıq-qəhvəyi olacağı ehtimal edilir.
Keçən ilin sonunda ölkə prezidenti Rəcəb Tayyib Ərdoğan da oxşar açıqlama ilə çıxış etmişdi.
Qeyd edək ki, 2016-cı il iyunun 15-dən 16-na keçən gecə Türkiyədə Fəthulla Gülənə (hazırda ABŞ-da yaşayan) bağlı bir qrup hərbçi dövlət çevrilişinə cəhd ediblər. Dövlət çevrilişi baş tutmasa da, həmin hadisələrdə 255 nəfər həlak olub, iki minə yaxın adam yaralanıb.
N.O.
www.oxu.az
"
"Şavkat Mirziyoyev: Prokurorlar köhnə, çürümüş sistemdən qalan ən böyük oğrulardır - VİDEOÖzbəkistan prezidenti ölkə prokurorları və prokurorluq orqanlarının fəaliyyətini kəskin tənqid edib.
Oxu.Az-ın ozodlik.org-a istinadən verdiyi xəbərə görə, Şavkat Mirziyoyev bildirib ki, prokurorlar “köhnə, çürümüş sistemdən qalan ən böyük oğrulardır”.
Özbəkistan prezidenti prokurorluq işçiləri öz vicdansız fəaliyyətlərini davam etdirəcəkləri təqdirdə, hamısını işdən azad edəcəyi ilə hədələyib. 
“Mən prokurorları elə də xoşlamıram. Bunu açıq deyirəm. Səbəbini soruşsanız, belə cavab verərəm. Mən rayonların birinin başçısı olmuşam və görmüşəm, bu vicdansızlar özünü necə aparıb. Bunlar prokuror olan kimi yerişləri də dəyişir, özlərindən razı olurlar və insanları heç saymırlar”.
Bəzi prokurorların heç adlarını da düz yaza bilmədiyini deyən özbəkistanlı lider prokurorların özlərinə inşa etdiyi iqamətgahları xatırladıb. 
“Biz yeni baş prokuror təyin etmişik, prokurorluq orqanlarını köhnə, çürümüş kardlardan azad edərək 80 faiz əməkdaşı dəyişmişik. Bununla belə, sabiq oğru sistemindən qalan 15-20 faiz prokuror var. Bunlardan biri Daşkənd vilayətinin prokuroru Cəmşid Fayziyevdir. Onsuz da prokurorluq sistemini tam təmizləyəcəyik. Ya prokuror düzgün işləyəcək, ya prokurorluqla əlaqələrini birdəfəlik bitirəcəyik”, - deyə Özbəkistan prezidenti söyləyib. 

İ.F.
www.oxu.az
"
"İmtahandan kəsilən namizəd: Günah milçəkdədir“Müəllimlərin nə imtahanda, nə də imtahandan sonra problemi, söz-söhbəti, narazılığı bitmir. 24 bal yığan bir namizəd milçəkdən şikayət edib. Belə ki, zalda milçəklər ona yazmağa imkan verməyib”.
Oxu.Az-ın Trend-ə istinadən məlumatına görə, bunu Təhsil Nazirliyinin sektor müdiri Rasim Məmmədov bildirib.
Onun sözlərinə görə, müəllimliyə imtahan verən bəzilərinin nəinki nəticələri uğurlu deyil, davranışları da seçdikləri peşəyə uyğun gəlmir: “Gəlib qaydaları pozurlar. Etik davranışları müəllimliyə yaraşmır. Təsəvvür edin, oturub arakəsmənin o tayındakı namizədlə danışır, ondan nömrə alır, hər yolla başqalarına mane olurlar. İmtahan zalına telefon keçirirlər. Beləcə, imtahan prosesini də pozurlar. Telefon və elektron əşyaların imtahana keçirilməsinin qadağan edildiyi barədə xəbərdarlıqlara baxmayaraq, hər kəs buna cəhd edir. 4 nəfər artıq bu səbəbdən imtahandan çıxarılıb. Bu gün telefon və qulaqcıqla tutulan namizədi prosesdən yarımçıq çıxarmaq məcburiyyətində qaldıq”.
R.Məmmədov deyib ki, telefonundan 3 saatlıq da olsa uzaqlaşmaq istəməyənlər, telefonları əllərindən alınanlar, bu səbəbdən hətta imtahan nəticəsini belə təhlükə altında qoyanlar imtahanın təşkilinə irad bildirirlər.
R.Məmmədov imtahan zallarındakı sarı kartlı masalara “tapşırılanlar”ın oturulması və onlara cavabların ötürülməsi ilə bağlı iradlara cavab verərək bildirib ki, cavabların ötürülməsi ilə bağlı fikirlər absurddur: “Hər seansda suallar fərqli olur. Nəzarətçilər iştirakçılara qeyd üçün ağ kağızlar paylayır. Əvvəlki seansın iştirakçısı qeydlərini orada qoyub çıxar və həmin vərəq nəzarətçilərin diqqətindən yayınarsa, növbəti seansın iştirakçısı masasında həmin qeydləri görə bilər. Qeydlər olan kağız dərhal yenisi ilə əvəz olunur. Hətta əvəz olunmasa belə, köhnə seansdan qalan qeyd yeni seansda heç kimin işinə yaramaz. Çünki suallar fərqlidir. Odur ki, bu qənaətin heç bir əsası yoxdur”.
Sarı kartlı masaların digər masalardan hansı səbəblərdən fərqləndirilməsinə gəldikdə, R.Məmmədov bildirib ki, könüllülərin məsuliyyət daşıdığı ərazinin sərhədləri bir sarı kartda başlayıb digər sarı kartda bitir: “Sarı kart könüllülərin nəzarət etdiyi ərazinin sərhədini göstərir. Problem yarananda həmin əraziyə görə məsuliyyət daşıyan nəzarətçi cavab verir. Kartlar onların məsuliyyətini müəyyənləşdirir”.
N.O.
www.oxu.az
"
"Pasportu ləğv edilən Saakaşvili Polşada - MüəmmaUkrayna vətədaşlığından məhrum edildikdən sonra sənədsiz qalmış Mixail Saakaşvili Polşaya gəlib.
Oxu.Az-ın Virtualaz.org-a istinadən verdiyi məlumata görə, bu barədə məluatı “Telewizja Republika” yayıb. Saakaşvili Varşava üsyanının ildönümünə həsr edilmiş tədbirdə çıxış edib. O, Gürcüstanla Polşanın əməkdaşlığından və Ukraynadan danışıb.
KİV bildirir ki, Ukrayna hökuməti Saakaşvilinin bütün pasportlarının ləğv edilməsi barədə ABŞ və digər ölkələrə məlumat verib. Saakaşvilinin mətbuat xidməti onun pasportu və digər sənədləri olmadan başqa ölkəyə necə gedə bildiyini açıqlamayıb.

İ.F.
www.oxu.az
 
"
"KİV: Putinin elçisi Gürcüstanda gizli səfərdədirRusiya prezidenti Vladimir Putinin elçisi, Moskvada Gürcüstan “Vətənpərvələr Alyansı”nın üzvlərini qəbul etmiş şəxs Artyom Kavinov Tbilisidə gizli səfərdədir.
Oxu.Az Report-a istinadən xəbər verir ki, bu barədə “Rustavi-2” telekanalının informasiya xidməti məlumat yayıb.
“Vahid Rusiya” Partiyasından Dumada deputat olan Artyom Kavinovu Gürcüstan “Vətənpərvərlər Alyansı” dəvət edib. Bir müddət əvvəl “Vahid Rusiya” Partiyası ilə Gürcüstan deputatları arasında Kremldə keçirilən görüşdə Artyom Kavinov da iştirak edib.
Telekanal alyansın üzvü Ada Marşaniyaya zəng edərək, ondan rusiyalı deputatın səfərinin məqsədini öyrənmək istəyib: “Sizin bunu bilməyiniz vacib deyil. Bu, xüsusi, qeyri-rəsmi görüşdür. Mənim sizinlə danışmağa vaxtım yoxdur”.
“Rustavi-2” keşiş Georgi Qurçiani ilə də əlaqə saxlayıb. O, Artyom Kavinovun Tbilisiyə bir neçə din xadimi ilə birlikdə səfər etdiyini təsdiqləyib. G.Qurçiani bildirib ki, Kavinov Gürcüstanın patriarx-katolikosu II İlya ilə görüşərək hədiyyə verib.
Qeyd edək ki, “Vahid Rusiya” Partiyası Rusiya prezidenti Vladimir Putinin partiyası sayılır.
Rusiya Dövlət Dumasının MDB ölkələri üzrə komitəsinin başçısı Leonid Kalaşnikov “Front News International”a müsahibəsində bildirib ki, Gürcüstana deputatlar kilsə xətti ilə gediblər: “Hələlik deputatlar kilsə xətti ilə qrup şəklində Gürcüstana səfər edərək orada qeyri-rəsmi görüşlər təşkil etməyə başlayıblar. Gələcəkdə onların sırası yeni üzvlərlə tamamlanacaq”.
N.О.
www.oxu.az
"
"Rusiyada almaz mədənində qəza olubRusiyada “Mir” mədən quyusunu su basması nəticəsində oradan təxminən 150 nəfər təxliyə edilib.
Oxu.Az “Report”a istinadən xəbər verir ki, bu barədə Rusiya Fövqəladə Hallar Nazirliyi bildirib.
“Alros” şirkətinə məxsus olan şaxtada daha 100 nəfər qalıb.
Qeyd edək ki, 1955-ci ildə kəşf edilən bu almaz yatağı Yakut Saxa Respublikasının ərazisində yerləşir. 
N.O.
www.oxu.az
"
"Ankarada ildırım adamları vurdu - Yaralılar varTürkiyənin paytaxtı Ankarada ildırımla müşayiət olunan güclü yağış yağıb.
Oxu.Az-ın Trend-ə məlumatına görə, şəhərin mərkəzi parklarının birində ildırım vurması nəticəsində bir neçə nəfər yaralanıb.
Yaralananlar arasında uşaqların da olduğu bildirilir.
Güclü ildırım park ərazisində bir ağacın qırılmasına da səbəb olub.
N.О.
www.oxu.az
"
"Çirkli su Ermənistan ordusunda yoluxucu xəstəliklərin yayılmasına səbəb olubİşğal olunmuş Dağlıq Qarabağ ərazisində yerləşən Ermənistan ordusunun ən böyük problemlərindən biri əsgərlərin içməli su ilə təminatındakı acınacaqlı vəziyyətdir.
Oxu.Az-ın məlumatına əsasən, bu günlərdə Madagizdəki hərbi hissələrdən birinin cəbhə xəttindəki bölmələrində içməli su çatışmazlığından çirkab sulardan istifadə edən əsgərlər arasında yoluxucu xəstəliklər yayılıb.
Karantin tədbirlərinin görülməsinə baxmayaraq, Aram Arekelyan adlı hərbi qulluqçunun səhhətində ciddi problemlər yaranıb və o, ağır vəziyyətdə Xankəndindəki hərbi hospitala yerləşdirilib.
Hadisə ictimaiyyətdən gizlədilsə də, “DQR” “kənd təsərrüfatı naziri” Aram Mxoyan, “ətraf mühit və təbii ehtiyatlar üzrə idarə rəisinin birinci müavini” Artur Qabrielyan və yerli “hərbi komandanlığın” iştirakı ilə hərbi hissələrin içməli su ilə təminatına dair fövqəladə toplantı keçirilib.
N.O.
www.oxu.az
"
"Xəstəxanada hamilə qadına qarşı ağılalmaz vəhşilik - VİDEOTürkiyədə insanlığa sığmayan olay yaşanıb.
Oxu.az Türkiyə mətbuatına istinadən xəbər verir ki, xəstəxanalardan birində hamilə qadın döyülüb. Hadisə anbaan təhlükəsizlik kameraları tərəfindən lentə alınıb.
Əvvəlcə xəstəxana işçisi qadın həmkarı ilə mübahisə edib. Daha sonra mübahisə əlbəyaxa davaya çevrilib. Qadının saçından tutaraq divara çırpan tibb işçisi onu qarnından təpikləməyə başlayıb. Araşdırma zamanı qadının hamilə olduğu məlum olub. 
Görüntüləri təqdim edirik :

C.İ.
www.oxu.az
"
"Sumatrada vulkan püskürür: İnsanlar təcili təxliyyə edilir – VİDEOİndoneziyanın şimalında əsl kül qasırğası tüğyan edir. Sumatra adasının şimalında yerləşən vulkan püskürür.
Oxu.Az-ın məlumatına əsasən, vulkan dörd kilometrə qədər hündürlüyə tüstü və kül püskürüb. Yeddi mindən artıq insan artıq təxliyyə olunub.
Qeyd edək ki, 400 il yatmış vulkan son illər tez-tez fəallıq göstərir.

N.О.
www.oxu.az
"
"Türkiyə və Qətər dənizdə hərbi təlimlərə başlayırTürkiyə və Qətər birgə hərbi-dəniz təlimləri keçirəcəklər. 
Oxu.Az-ın Trend-ə istinadən məlumatına görə, bu barədə Qətər Müdafiə Nazirliyi məlumat yayıb.
Məlumatda qeyd edilir ki, birgə hərbi-dəniz təlimləri avqustun 6-7-də Qətərin ərazi sularında keçiriləcək.
Qeyd edək ki, artıq 214 hərbi heyətlə “TCG Gökova” Türkiyə gəmisi Qətərin Hamad limanına çatıb.
Xatırladaq ki, iki ölkə birgə təlimlərə avqustun 2-də başlayıb. Təlimlər Rarik bin Ziyad hərbi bazasında keçirilir.
N.О.
www.oxu.az
"
"Türkiyədə 46 PKK terrorçusu məhv edildiTürkiyə Hərbi Qüvvələri PKK terror təşkilatına qarşı əməliyyatlar çərçivəsində 46 terrorçunu məhv edib.
Oxu.Az-ın Trend-ə istinadən verdiyi məlumata görə, bu barədə Türkiyə Baş Qərargahı məlumat yayıb.
Əməliyyatlar ölkənin cənub-qərb vilayətlərində aparılıb.
İ.F.
www.oxu.az
"
" Putin 2018-ci ildə prezident postuna namizəd olacaqmı?Rusiya prezidenti Vladimir Putin bildirib ki, 2018-ci ildə dövlət başçısı vəzifəsinə namizədliyini irəli sürüb-sürməyəcəyi məsələsi üzərində düşünəcək. 
Bu barədə Oxu.Az TASS-a istinadən xəbər verir.
Buryatiyanın Çeremuşka qəsəbəsinin sakini prezidentlə videobağlantı zamanı Putindən dövlət başçısı vəzifəsinə gələn il keçiriləcək seçkilərdə öz namizədliyini irəli sürməyi  xahiş edib.
“Yaxşı, mən bu barədə düşünərəm”, - Putin cavab verib.
N.О.
www.oxu.az
"
" Əfqanıstanda bazarda partlayış – 20 ölüƏfqanıstanın cənubunda yerləşən Gilmənd əyalətində bazarda baş verən partlayış nəticəsində azı 20 hərbçi ölüb.
Oxu.Az TASS-a istinadən xəbər verir ki, bu barədə əyalətin Təhlükəsizlik Xidmətindən bildiriblər.
İnformasiyaya əsasən, asayiş keşikçiləri ilə bazara hücum edən silahlı qrup arasında atışma olub.
Yerli hökumət nümayəndələri avtomobilin partladılması nəticəsində 5 hərbçinin öldüyünü, bir neçəsinin isə yaralandığını deyiblər. 
İ.F.
www.oxu.az
"
"Ukrayna telekanalında insident - Aparıcı və qonaq dalaşdı – VİDEOAvqustun 3-də Ukrayna telekanalı “NewsOne”ın verilişlərinin birinin studiyasında aparıcı Mıkola Veresen ilə qonaq  - politologiya elmləri doktoru Aleksandr Semçenko arasında münaqişə baş verib. 
Oxu.Az-ın məlumatına əsasən, politoloq yüksək tonla Donbasın blokadaya alınmasının əleyhinə dəlillər gətirir, eləcə də, Poroşenkonu alçaldan sözlər işlədir.
Get-gedə mübahisə böyüyür və gözlənilmədən Veresen Semçenkonun üstünə bir stəkan su tökür. Cavab olaraq politoloq da aparıcını su ilə isladır və söyüş söyür. Bundan sonra aparıcı onun studiyadan çıxmasını tələb edir. 
Su tökmə anı: 10:10

N.О.
www.oxu.az
"
"Əfqanıstanda xidmət edən gürcü hərbçilər hücuma məruz qaldı – 1 ölü, 3 yaralıƏfqanıstanda gürcü hərbçilərin patruluna hücum zamanı bir hərbçi ölüb, 3-ü yaralanıb.
Oxu.Az apsny.ge-a istinadən xəbər verir ki, hadisə Baqram hərbi bazasına aid ərazidə baş verib.
Hadisə nəticəsində Gürcüstan Silahlı Qüvvələrinin 2-ci piyada briqadasının piyada taborunun kiçik çavuşu, 23 yaşlı Mdinari Bebiaşvili ölüb. Bundan əvvəl o, iki dəfə Əfqanıstanda beynəlxalq sülhməramlı missiyada iştirak edib.
Hücum zamanı həmçinin 3 hərbçi yaralanıb. Onlardan biri, kapitan Mixail Qvirjişvilinin vəziyyəti ağırdır. Qalan iki hərbçinin vəziyyəti qənaətbəxşdir. Hazırda onlar Baqram aviabazasındakı hərbi hospitaldadır.
İ.F.
www.oxu.az
"
"ABŞ Senatı Trampa qadağa qoyduABŞ Senatı ötən gün sentyabradək tətilə yollanıb.
Oxu.Az-ın APA-ya istinadən verdiyi xəbərə görə, tətilə getməzdən əvvəl Senat məzuniyyət dövründə prezident Donald Trampa təyinatlar etməyə qadağa qoyub.
Məlumata görə, qərar yekdilliklə (100 səs) qəbul edilib. Senat avqust ayı ərzində hər biri bir neçə dəqiqə davam edəcək  9 formal sessiya keçirəcək. 
Qeyd edək ki, ABŞ prezidentləri bu vaxtadək Konqres tətilində olan zaman dəfələrlə məmur təyinetmə hüququndan yararlanıblar.  
A.S.
www.oxu.az
"
"Nikolya Sarkozi istintaqa cəlb olunduFransanın sabiq prezidenti Nikolya Sarkozi FİFA-nın korrupsiya ilə bağlı aparılan istintaqına cəlbo olunacaq. İstintaq Qətərin 2022-ci ildə dünya çempionatının keçirilməsi üçün müraciətinin qalib olması ilə bağlıdır.
Oxu.Az bu barədə Report-a istinadla xəbər verir.
İstintaqı aparan təhqiqatçılar materiallarla tanış olarkən Fransanın sabiq prezidenti Nikolya Sarkozinin də müəyyən qarşılıq müqabilində bu işdə əli olduğundan şübhələniblər.
Burada söhbət konkret razılaşmalardan gedir. Misal üçün, Paris Saint-Germain klubunun Qətərə satılması və ya kommunal xidlətlər göstərən Fransa firmasının Qatari Diar fondu tərəfindən alınması və s.
Müstəntiqlərin sözlərinə görə, Qətərin müraciətinin qalib olmasında rəsmi Paris aktiv şəkildə iştirak edib. Sarkozinin isə burada hansı rol oynadığını bilmək üçün isə istintaqa cəlb olunub.
A.S.
www.oxu.az
"
"Dubayda dünyanın ən hündür göydələnlərindən biri yanır – VİDEODubayda dünyanın ən hündür binalarından biri olan 79 mərtəbəli “Torch” göydələni yanır. 
Oxu.Az-ın APA-ya istinadən verdiyi xəbərə görə, bu barədə  “Gulfnews” məlumat yayıb.
Polisin nəşrə verdiyi xəbərə görə, binanın doqquzuncu mərtəbəsində başlayan yanğın qısa müddət ərzində yuxarı mərtəbələrə yayılıb. İnsanlar binadan təxliyə edilib. Yanğının nəzarətə götürülməsi istiqamətində tədbirlər görülür. 
Daha çox “Dubay məşəli” adı ilə tanınan göydələndə bundan əvvəl 2015-ci ildə də güclü yanğın baş vermişdi.

S.B.
www.oxu.az
"
"Dünyanın ən çox qazanan yazıçıları – SİYAHIBritaniyalı yazıçı, Harri Potter barədə kitabların müəllifi Coan Roulinq dünyanın ən çox gəlir əldə edən yazıçısı olub.
Oxu.Az-ın xəbərinə görə, bu barədə Forbes nəşri yazır.
Ötən il ərzində yazıçı 95 milyon dollar qazanıb.
Siyahıda ikinci yeri detektiv janrda yazan yazıçı Ceyms Patterson (87 milyon dollar), üçdə isə “Safdil Qreqin gündəliyi” kitabının müəllifi Cef Kinni 921 milyon dollar) qərarlaşıb.
Dördüncü yerin sahibi 20 milyon dollarla Kod da Vİnçi kitabının müəllifi Den Braun, beşinci isə məşhur yazıçı Stiven Kinq olub (15 milyon dollar).
Qeyd edək ki, Coan Roulinq dünyanın 65-dən çox dilinə tərcümə edilən Harri Potter seriyasının müəllifidir. Kitabların ümumi tirajı 400 milyondur. “Harri Potter” brendinin qiyməti 7 milyard funt sterlinq təşkil edir.  
S.B.
www.oxu.az
"
"Rus əsgərlərindən “Can-Cana” keyfi – VİDEORus əsgərlərinin türk mahnısı olan “Can-Cana” rəqsi hamının təəccübünə səbəb olub.
Oxu.Az-ın A24.az-a istinadən məlumatına görə, rus əsgərlərinin (matroslarının) türklərə məxsus olan “Can-Cana”nı oynaması izləyicilər tərəfindən böyük maraqla qarşılanıb.
Həmin görüntüləri sizə təqdim edirik:

S.B.
www.oxu.az
"
"Avropada mağazalarda satışdan milyonlarla zəhərli yumurta çıxarılıbAlmaniya, Hollandiya və Belçika mağazalarında tərkibində fipronil toksik maddənin yüksək səviyyədə olmasına görə milyonlarla yumurta satışdan çıxarılıb.
Oxu.Az The Guardian nəşrinə istinadən xəbər verir ki, ilk olaraq zəhərli yumurtalar Niderland və Belçika mağazalarında aşkarlanıb, sonradan 900 min zəhərli yumurta alman mağazalarında tapılıb. Qeyd olunur ki, Almaniyaya məhsul Niderland fermalarından gətirilib.
Fipronil bit və gənələrə qarşı istifadə olunan maddədir. Dərman vasitəsi heyvanların müalicəsində qadağan olunub.
Hazırda Niderlandda 180 ferma bağlanıb. Faktla bağlı cinayət işi açılıb.
S.B.
www.oxu.az
"
"Azərbaycanı müdafiə etdiyi üçün rusiyalı alim istintaqa çağırıldıRusiyada erməni tarixi ilə bağlı saxtakarlıqları üzə çıxaran çoxlu sayda elmi araşdırmanın müəllifi, tarixçi alim Oleq Kuznetsov ermənilərin ona qarşı qaldırdığı iddia ilə bağlı İstintaq Komitəsinə çağırılıb.
Oxu.Az-ın xəbərinə görə, bu barədə APA-nın Moskva müxbirinə Oleq Kuznetsov məlumat verib.
O, avqustun 4-də ermənilərin onun “XX yüzillikdə transmilli erməni terrorunun tarixi” adlı monoqrafiyası ilə bağlı iddiası çərçivəsində İstintaq Komitəsinin Moskva şəhəri Qərb inzibati dairəsi üzrə İdarəsinə çağırıldığını bildirib: ""Avqustun 4-də İstintaq Komitəsinin Moskva şəhəri Qərb inzibati dairəsi üzrə İdarəsinin xüsusi işlər üzrə müstəntiqi Andrey Alekseyeviç Berlyov tərəfindən dindiriləcəyəm. 
Müstəntiqin özünün qeyd etdiyi kimi, “Ermənistan vətəndaşlarından ibarət qrup”un mənim “XX yüzillikdə transmilli erməni terrorunun tarixi” adlı monoqrafiyamda cinayət tərkibinin-Rusiya Federasiyası Cinayət Məcəlləsinin 282-ci maddəsinin (milli zəmində nifrətə təhrik) olmasını yoxlamaq tələbi ilə bağlı ərizəsi var. Bu ərizənin mövcudluğu ilə bağlı xeyli müddətdir xəbərim var. Hələ ötən həftənin dördüncü günü mənə bu barədə moskvalı jurnalistlərdən biri məlumat vermişdi. Sorğu keçirmək üçün bu cür dəvət tamamilə qanunidir, eləcə də belə hallarda hüquq-mühafizə orqanları əməkdaşlarının fəaliyyətini reqlament edən Rusiya cinayət-prosessual hüququnun normalarına uyğundur”.
O. Kuznetsov formal-hüquqi nöqteyi-nəzərdən hər şeyin düzgün və qanuni göründüyünü vurğulayıb: 
“Lakin İstintaq Komitəsinin divarları arasında vəziyyətin necə inkişaf edəcəyi mənə məlum deyil. Ona görə də, hər ehtimala qarşı Moskvanın tanınmış vəkili Elmar Paşayevin dəstəyini almaq qərarına gəldim. O, məni müstəntiqlə görüşümdə müşayiət edəcək. Beşinci gün, günün ikinci yarısında müstəntiqin suallarına cavab verməyə hazır olacam”.
Qeyd edək ki, “XX yüzillikdə transmilli ermәni terrorunun tarixi” kitabı SSRİ Dövlət Təhlükəsizlik Komitəsinin və ABŞ Mərkəzi Kəşfiyyat İdarəsinin xidməti materialları, erməni terrorçularının Azərbaycan və Rusiya ərazisində törətdikləri cinayətlərə dair cinayət işləri əsasında yazılıb.
S.B.
www.oxu.az
"
"Mark Zukerberq prezident seçkilərinə hazırlaşır “Facebook”un yaradıcısı Mark Zukerberq Hillari Klintonun seçki kampaniyasının baş strateqi olmuş Coel Benensonu özünə məsləhətçi təyin edib.
Oxu.Az lent.az-a istinadən xəbər verir ki, C. Benenson ictimai rəy üzrə (PR) mütəxəssisdir. O, ABŞ-ın sabiq prezidenti Barak Obamanın müşavirlərindən biri olub. C. Benensonun şirkəti “Chan Zuckerberg Initiative” xeyriyyə fondu üçün tədqiqatlar aparacaq.
Lakin bu təyinatı M. Zukerberqin prezident seçkilərinə hazırlığı kimi qiymətləndirənlər də olub. Bir müddətdir “Facebook” rəhbərinin ABŞ-dakı növbəti prezident seçkilərində demokratların namizədi ola biləcəyi barədə iddialar dolaşır.
L.Ə.
www.oxu.az 
"
"Kamçatkada qütb kitini belə xilas etdilər - VİDEOKamçatkada unikal xilasetmə əməliyyatı aparılıb. 
Oxu.Az-ın məlumatına əsasən, FHN-nin əməkdaşları Avaçinsk körfəzinin akvatoriyasında balıqçı toruna dolaşmış qütb kitini xilas etmək üçün üç saata yaxın çalışıblar.
Heyvan insanları görüb bərk qorxduğu üçün hər dəfə ona motorlu qayıq yaxınlaşdıqca çırpınmağa başlayıb.  
Nəhayət, 3 saatdan sonra əməliyyat uğurla nəticələnib. Heyvanı tordan çıxarmaq mümkün olduqdan sonra onu mütəxəssislər müayinə ediblər və bundan sonra azadlığa buraxıblar.

N.О.
www.oxu.az
"
"Tramp Rusiya ilə korlanan münasibətlərə görə Konqresə “təşəkkür edib”ABŞ prezidenti Donald Tramp ölkəsinin Rusiya ilə münasibətlərinin mövcud vəziyyətdə olmasında Konqresi günahlandırıb.
Oxu.Az-ın rt.com-a istinadən verdiyi məlumata görə, bu barədə o, özünün “Twitter” hesabında yazıb. 
“Rusiya ilə münasibətlərimiz bütün dövrlər ərzində çox təhlükəli səviyyədə aşağıdır. Siz buna görə Konqresə təşəkkür edə bilərsiz. Bu, həmin insanlardır ki, bizi səhiyyə sığortası ilə təmin edə bilməyib”.
Konqres Rusiya, Şimali Koreya və İrana qarşı yeni sanksiyalar paketini qəbul edib, D.Tramp isə imzalayandan sonra Rusiya-ABŞ münasibətləri kəskin pişləyib. Rusiya baş naziri Dmitri Medvedev ABŞ-ın Rusiyaya ticari müharibə elan etdiyini elan edib. D.Trampın səhiyyə ilə bağlı iradı konqresin sabiq prezident Barak Obamanın “Obamacare” kimi tanınan səhiyyə sisteminə dair qanunvericiliyini ləğv edə bilməməsi ilə bağlıdır. 
İ.F.
www.oxu.az
"
"Albaniyanın baş naziri Penslə şəkil çəkdirə bilmədi - SƏBƏBAlbaniyanın baş naziri Edi Rama ABŞ-ın vitse-prezidenti Mayk Pens ilə şəkil çəkdirmək mərasiminə buraxılmayıb. Buna baş nazirin tədbirə ağ idman ayaqqabısında gəlməsi səbəb olub.
Oxu.Az-ın məlumatına əsasən, bu barədə Report TASS-a istinadən xəbər verir.
Bu faktı Albaniyanın sabiq prezidenti Sali Berişa da təsdiqləyib. Onun sözlərinə görə, işgüzar kostyum geyinməsinə baxmayaraq, baş nazirin ayağında idman ayaqqabısı olub.
Qeyd edək ki, M.Pens ilə şəkil çəkdirmək üçün Monteneqro, Makedoniya, Bosniya və Herseqovina, Sloveniya, Xorvatiya və Serbiyanın baş nazirləri, həmçinin tanınmamış Kosovonun lideri iştirak edib. Şəkildə Albaniyanın baş naziri yoxdur. Eyni zamanda, Adriatik xartiyası ölkələri baş nazirlərinin görüşündən olan fotolar Albaniya baş nazirinin, həqiqətən, məşhur markanın ağ idman ayaqqabısında olduğunu təsdiq edir.
Müşahidəçilər xatırladır ki, bu, E.Ramanın publikanı geyimi ilə təəccübləndirdiyi ilk hal deyil.
Qeyd edək ki, M.Pens Monteneqronun əsas şəhəri olan Podqoritsaya çərşənbə axşamı gecə saatlarında gedib.
N.O.
www.oxu.az
"
"ABŞ senatorlarından çağırış: Dünya çempionatını Rusiyadan alınBir qrup amerikalı senator FİFA-ya müraciət edərək 2018-ci ildə Rusiyada keçiriləcək futbol üzrə dünya çempionatı üçün obyektlərin tikintisindəki əmək şəraitinin yoxlanılmasını istəyib.
Oxu.Az-ın  RİA-Novosti-yə istinadən verdiyi məlumata görə, müraciətdə bildirilir ki, FİFA fəhlələri və idmançıları məcburi əməkdən qoruyaraq insan haqları sahəsindəki öhdəliklərini yerinə yetirməlidir.
Senatorlar hesab edir ki, əmək hüquqlarının pozulması faktları təsdiqlənərsə, Rusiya dünya çempionatına ev sahibliyi etmək hüququndan məhrum olunmalıdır.
Müraciəti respublikaçı və demokrat senatorlar – Marko Rubio, Bob Menendez, Riçard Blumental, Emi Klobuşar, Kori Qardner, Ed Marki, Şerrod Braun və David Pardyu imzalayıblar. Bu, senatorların bu yöndə ilk addımı deyil. Suriyanın İdlib vilayətində kimyəvi hücum hadisəsindən sonra senator R. Blumental FİFA-ya məktub yazaraq Bəşər Əsəd rejiminə dəstək verən Rusiyanın dünya çempionatını təşkil etmək hüququndan məhrum olunmasını istəmişdi.
Qeyd edək ki, bir müddət əvvəl “The Guardian” qəzeti Rusiyada stadionların tikintisində iştirak edən şimali koreyalı fəhlələrin hüquqlarının pozulması ilə bağlı FİFA prezidenti Canni İnfantinonun məktubunu dərc edib. Lakin bir qədər sonra təşkilatdan bildiriblər ki, FİFA monitorinq qrupu araşdırma aparıb və obyektlərdə Şimali Koreyadan olan fəhlə aşkarlanmayıb. 
Rusiyada dünya çempionatı 2018-ci ilin 14 iyun - 15 iyul tarixləri arasında keçirilməlidir. Oyunlar Moskva, Sankt-Peterburq, Kalininqrad, Volqoqrad, Samara, Kazan, Nijnıy Novqorod, Soçi, Yekaterinburq, Saransk və Rostovda oynanacaq.
İ.F.
www.oxu.az
 
"
"Saakaşvilidən Poroşenkaya şəkilli hədəUkrayna vətəndaşlığından məhrum edilən Odessanın sabiq qubernatoru Mixail Saakaşvili ABŞ-lı dostlarını Ukrayna prezidenti Pyotr Poroşenkonun yadına salıb.
Oxu.Az-ın məlumatına görə, Saakaşvili özünün “Facebook” səhifəsində amerika və avropalı siyasətçilərlə şəkillərini paylaşıb.
Şəkillərdə Donald Tramp, Corc Buş, Hillari Klinton, Con Kerri, Nikola Sarkozi, Anders Foq Rasmussen və digər siyasətçiləri görmək olar.
“Pyotr Alekseeviç, siz mənim kimi insanı ABŞ-da dustaq, bütün dünyada isə arzuolunmaz şəxs etmək istəyirdiniz?”, - Saakaşvili yazıb.




















N.О.
www.oxu.az
"
"Meksikada dəhşətli qəza: 11 ölü, 15 yaralı - VİDEOMeksikada avtobusla yük avtomobilinin toqquşması nəticəsində 11 nəfər ölüb, 15 nəfər yaralanıb.
Oxu.Az Report-a istinadən  xəbər verir ki, qəza avqustun 3-də Meksikanın Tamaulipas ştatında olub.
Avtobus yük avtomobili ilə toqquşduqdan sonra içindəki sərnişinlərlə birlikdə 100 metr dərinliyi olan dərəyə yuvarlanıb.
İlkin məlumata görə, içində 25 sərnişin olan avtobus ölkə paytaxtı Mexikoya doğru hərəkət edirmiş. 

İ.F.
www.oxu.az
"
"Rusiyada hərbi hissədə dava – 14 hərbçi bıçaqlandıRusiyada hərbi hissələrin birindəki kütləvi dava nəticəsində 14 nəfər bıçaqlanıb.
Oxu.Az tvrain.ru-ya istinadən məlumat verir ki, hadisə Sverdlovsk vilayətinin Yelan şəhərində yerləşən dairə tədris mərkəzlərinin birində baş verib. 
Kütləvi davada Tuvadan olan 60-dək müddətdən artıq hərbi xidmət edənlərlə yerli qarnizonun 100-dək əsgəri iştirak edib.
Tuvalı döyüşçülər “sağ qalmaq kursunu” keçmək üçün Sverdlovsk vilayətinə göndərilib. Mərkəzi tərk etməyə bir gün qalmış spirtli içki alan hərbçilər tədris kursunun sona çatmasını qeyd etmək istəyib. Sonra qarnizon əsgərlərinə qarşı ədavəti yada salan tuvalı hərbçilər bıçaq və digər kəsici alətlərlə silahlanaraq kazarmalara hücum ediblər. Nəticədə Yelan qarnizonunun 13 hərbçisi və bir zabit bıçaq xəsarəti alıb. 
Mərkəzi Hərbi Dairənin komandan müavini Həsən Kaloyevin başçılıq etdiyi ali zabitlərdən ibarət nümayəndə heyəti məsələ ilə məşğul olmaq üçün  tədris mərkəzinə gəlib. 
İ.F.
www.oxu.az
"
"Ermənistanda əsgər valideynləri hədələnirErmənistan ordusunda sayca ən çox qeydə alınan  hadisələrdən biri də hərbi qulluqçular arasında nizamnamədən kənar münasibətlər zəminində baş verən cinayət hallarıdır.
Oxu.Az xəbər verir ki, belə insidentlər zamanı xəsarət alan hərbi qulluqçuların valideynlərinin Ermənistan Müdafiə Nazirliyinə dəfələrlə müraciət etmələrinə baxmayaraq, hadisələrin qarşısını almaq mümkün olmur.
Bu günlərdə Ağdərədə yerləşən işğalçı ordunun hərbi hissələrindən birində iki hərbçi arasında mübahisə baş verib. Təhqirlərə və fiziki təzyiqlərə dözməyən Qalustyan soyadlı əsgər gecə saatlarında, şəxsi heyət istirahət edən vaxt qaynar suyu yatdığı yerdə onu incidən digər əsgərin üzərinə töküb. Hələlik adı gizlədilən həmin hərbçi baş-boyun hissəsindən müxtəlif dərəcəli ağır yanıq xəsarətləri aldığından təcili hospitala yerləşdirilib.
Son günlər nizamnamədən kənar münasibətlər zəminində baş verən növbəti hadisə zamanı bir neçə erməni hərbçisi müxtəlif dərəcəli bədən xəsarətləri ilə Xankəndindəki hərbi hospitala yerləşdiriliblər.
Belə ki, Madagizdə yerləşən hərbi hissələrdən birində xidmət edən iki zabit həddən artıq spirtli içki qəbul edəndən sonra heç bir əsas olmadan əsgərləri döyməyə başlayıblar. Hadisə zamanı fiziki təzyiqlərə məruz qalan Razmik Poqosyan, Armen Yeğizaryan, Mxitar Hayriyan, Samvel Manukyan, Karapet Torosyan adlı gənc əsgərlər ifadə vermək üçün Xankəndindəki baş hərbi istintaq idarəsinə aparılıblar.
Daha bir hadisə zamanı “Qalx” komandasını yerinə yetirməkdən imtina edən Yervand Qasparyan adlı əsgərin Suvaryan soyadlı manqa komandiri tərəfindən döyülməsi olub. Uşaqlarına qarşı bu cür münasibətdən hiddətlənən valideynlər komandanlığa şikayət ediblər. Lakin yerli komandirlərin hədə-qorxularından sonra əsgərin valideynləri gələcəkdə də övladlarına qarşı bu cür qəddarlığın baş verə biləcəyindən ehtiyat edərək şikayətlərini geri götürmək məcburiyyətində qalıblar.
N.O.
www.oxu.az
"
"Poroşenkodan hiyləgər addım - Saakaşvili təcrid vəziyyətindəUkrayna Gürcüstanın sabiq prezidenti və Odessa vilayətinin eks-qubernatoru Mixail Saakaşvilinin şəxsiyyətini təsdiqləyən bütün sənədlərin ləğv edilməsi ilə bağlı  ABŞ və digər ölkələrə bildiriş göndərib.
Oxu.Az-ın məlumatına əsasən, bu barədə “Komsomolskaya Pravda” mənbəyə əsasən xəbər verir.
“Ukrayna prezidenti Pyotr Poroşenko Saakaşvilinin vətəndaşlığı ilə bağlı hiyləgər fəndə əl atıb. Saakaşvilinin vətəndaşlıqdan məhrum edilməsi ilə bağlı sərəncam imzalandıqdan dərhal sonra Ukrayna XİN-i ABŞ və digər ölkələrin səlahiyyətli orqanlarına, onun bütün pasportlarının ləğv edilməsi ilə bağlı bildiriş göndərib. O, ABŞ-dan fiziki olaraq nə Ukraynaya, nə də digər ölkələrə gedə bilmir. Yoldaş Saakaşvili – siz təcrid olunmusunuz”, - qəzet yazır.
Məlumata əsasən, Tbilisi artıq bu ekstradisiya məsələsi ilə bağlı ABŞ-la danışıqlara başlamağa hazırdır.
N.О.
www.oxu.az 
"
" Abxaziyada partlayış: 2 ölüAvqustun 2-də Abxaziyada silah anbarında baş verən partlayış nəticəsində 2 Rusiya vətəndaşı ölüb.
Oxu.Az-ın APA-ya istinadən verdiyi məlumata görə, hadisə baş verərkən 3 rusiyalı həmin ərazidə at gəzintisində olub. Daha sonra iki nəfərin - Yelena Polyakova və Yelena Timofeyevanın meyitləri aşkar edilib. Onların hər ikisi Sankt-Peterburqdandır. Digər rusiyalı - Lyudmila Dmitriyeva isə xəstəxanaya çatdırılıb.
Qeyd edək ki, hadisə avqustun 2-də yerli, Qudauta rayonunun Primorskoye yaşayış məntəqəsindəki silah anbarında baş verib. Partlayış nəticəsində 60 nəfər, o cümlədən 27 rusiyalı xəsarət alıb. Onların həyatları üçün təhlükə yoxdur. 
İ.F.
www.oxu.az
"
"Avropa İttifaqı Lənkərana 13,5 milyon avro ayırdıAvropa İttifaqı Azərbaycanın Lənkəran rayonunun inkişafı üçün 13,5 milyon avro vəsait ayırıb.
Oxu.Az-ın məlumatına əsasən, bu barədə APA Aİ-nin saytına istinadən xəbər verir.
Məlumata əsasən, yeni yardım paketinin ayrılmasında məqsəd kənd və regionların inkişafı vasitəsilə ölkənin iqtisadi diversifikasiya siyasətini dəstəkləməkdir.
Bildirilir ki, adambaşına düşən investisiya və gəlirlərə görə Lənkəran ən aşağı səviyyədə olan regionlardan biridir, lakin eyni zamanda, bu regionun bağçılıq sahəsində böyük potensialı var. Qeyd olunur ki, proqramın məqsədi regionun rəqabətədavamlılığını artırmaq, meyvə-tərəvəz sahəsində dayanıqlı inkişafını təmin etməkdir.
N.О.
www.oxu.az
"
"İran ABŞ-a cavab verməyə hazırlaşırABŞ-ın Tehrana qarşı tətbiq etdiyi yeni sanksiyalar nüvə proqramına dair əldə olunan razılığı pozur.
 Oxu.Az xəbər verir ki, bu bəyanatla  İran xarici işlər nazirinin müavini Abbas Araxçı çıxış edib.
O bildirib ki, rəsmi Tehran buna proporsional şəkildə cavab verəcək.  
“Bizim fikrimizcə, nüvə razılaşması pozulub və biz yaranmış vəziyyətə müvafiq və proporsional reaksiya sərgiləyəcəyik”, - deyə İran xarici işlər nazirinin müavini Abbas Araxçı deyib. 
Qeyd edək ki, çərşənbə günü ABŞ prezidenti Donald Tramp Konqres tərəfindən qəbul edilən Rusiya, İran və Şimali Koreyaya qarşı yeni sanksiyalar paketini imzalayıb. 
İ.F.
www.oxu.az
 
"
"Jurnalist canlı yayımda döyüldü – VİDEORusiyanın NTV telekanalının müxbiri Nikita Razvozjayev “Çrezvıçaynoe proisşestvie” verilişinin canlı efiri zamanı döyülüb.
Oxu.Az Rusiya mətbuatına istinadla xəbər verir ki, Hava Desant Qoşunları Gününün qeyd olunduğu Moskvanın Qorki parkından canlı bağlantı zamanı ona sərxoş kişi yaxınlaşıb, söyüş söyüb, Ukraynanı alacağı ilə hədələyib və jurnalistə yumruq vurub.
Həmin şəxsin əynində Ukraynanın “Oplot” təşkilatının loqotipi olan futbol köynəyi olub. Bu təşkilat 2013-2014-cü illərdə Ukraynada yaşanan siyasi böhran zamanı məşhurlaşıb. 2014-cü ilin aprelində bu təşkilatın fəalları Donetskdə şəhər sovetinin binasını zəbt ediblər. Elə həmin il də rəsmi Kiyev “Oplot”u terror təşkilatı elan edib.
Məlum olub ki, parkda jurnalisti döyən şəxs futbol fanatı olub. O, saxlanlıb və hüquq-mühafizə orqanlarına izahat verib.

A.S.
www.oxu.az
 
"
"Yaponiya hökuməti tam tərkibdə istefa verdiAvqustun 3-də Yaponiya hökuməti baş nazir Şinzo Abenin Nazirlər Kabinetinin tərkibində aparacağı dəyişikliklərlə əlaqədar tam tərkibdə istefa verib.
Oxu.Az bu barədə AZƏRTAC-a istinadən xəbər verir.
Nazirlər Kabineti dəftərxanasının yaydığı məlumata görə, hökumətin fövqəladə iclasında onun bütün üzvləri müvafiq ərizə ilə çıxış ediblər və bu ərizələr baş nazir tərəfindən qəbul edilib.
Yaxın saatlarda hökumətin yeni tərkibinin elan ediləcəyi gözlənilir.
Yaponiyada hökumətin tam tərkibdə istefaya getməsi Nazirlər Kabinetinin tərkibində yerdəyişmələrin həyata keçirilməsi üçün nəzərdə tutulan zəruri prosedurdur.
İstefa verən hökumət öz vəzifələrini günün ikinci yarısına qədər formal şəkildə davam etdirəcək. Məhz həmin vaxt yeni kabinetin tərkibinin elan ediləcəyi gözlənilir. Yerli KİV-in verdiyi məlumata görə, baş nazir yeni kabinetdə müdafiə və xarici işlər nazirləri də daxil olmaqla, nazirlərin yarısını dəyişməyi planlaşdırır.
Xatırladaq ki, Yaponiya hökumətinin tərkibində dəyişikliklər hakim Liberal Demokratik Partiyasının və onun lideri, baş nazir Şinzo Abenin reytinqinin aşağı düşməsi fonunda baş verir. Ş.Abe Nazirlər Kabinetinin tərkibində aparacağı dəyişikliklər yolu ilə düşməkdə davam edən reytinqi və seçicilərin inamını bərpa etməyə çalışır.
N.О.
www.oxu.az
"
"ABŞ “Twitter”də “Rusiya təbliğatı”nı izləməyə başladıİnternetin ABŞ bölməsində “Rusiya lehinə təbliğat” və yalan xəbəri üzə çıxarmalı olan Hamilton68 saytı  fəaliyyətə başlayıb.
Oxu.Az bildirir ki, bu barədə German Marshall Fund mərkəzinin saytında məlumat verilir.
““Demokratiyanı təmin edən Alyansın” tərkibinə daxil olan Hamilton68 internetdə, demək olar ki, cari vaxt rejimində Rusiya təbliğatı və yalan informasiya yaymaq cəhdini izləməyi təmin edir”, - saytın yaydığı məlumatda bildirilir.
Qeyd edilir ki, resurs “Twitter”də RF XİN-nin səhifəsi də daxil olmaqla, 600 akkauntun kontentini izləyir.
N.O.
www.oxu.az
"
"Türkiyədə ağır qəza: Bir ailənin bütün üzvləri öldüTürkiyənin Kocaeli vilayətində ağır qəza baş verib. Oxu.Az Qafqazinfo-ya istinadən xəbər verir ki, qəza zamanı 1 TIR, 1 mikroavtobus və iki minik avtomobili toqquşub.
Məlumata görə, TIR sürücüsü idarəetməni itirib və qarşı tərəfdən gələn mikroavtobusa, daha sonra iki minik avtomobilinə dəyib. Nəticədə mikroavtobusda olan ailənin bütün üzvləri - 6 nəfər ölüb. Minik avtomobillərində olan daha 3 nəfər isə yaralanıb. Xəsarət alanlar xəstəxanaya yerləşdirilib. Hadisə nəticəsində həlak olan ailənin Almaniyadan tətil üçün Türkiyəyə gəldiyi qeyd olunur.














İ.F.
www.oxu.az
"
"“Dəniz kuboku – 2017”-də hədəfə atışlar təxirə salındı“Dəniz kuboku - 2017” müsabiqəsində iştirak edən gəmilərin dəniz hədəfinə artilleriya atışları təxirə salınıb. Bu barədə qərar müsabiqənin beynəlxalq hakimlər briqadası tərəfindən qəbul edilib.
Azərbaycan Müdafiə Nazirliyindən Oxu.Az-a verilən məlumata görə, avqustun 2-si Xəzər dənizində təyin edilmiş rayona gələn hakimlər briqadası və gəmi heyətləri əlverişsiz hidrometeoroloji səbəblərdən müsabiqənin keçirilməsi üçün hazırlanmış reyd avadanlıqlarının zədələndiyini aşkar ediblər. Bununla əlaqədar döyüş çalışmalarının yerinə yetirilməsi əvəzinə naviqasiya məşqlərinin keçirilməsi barədə kollegial qərar qəbul edilib.
Azərbaycan Hərbi Dəniz Qüvvələrinin döyüş təminatı gəmiləri dəstəsi qısa müddətdə reyd avadanlıqlarının təsdiq olunmuş döyüş atışları normalarına uyğun hazırlanmasını təmin edəcəklər.
N.O.
www.oxu.az
"
"Trampdan yeni tələb: O, istefa verməlidir!Prezident Donald Tramp ABŞ-ın Əfqanıstandakı qoşunlarının komandanı Con Nikolsonun istefasını tələb edib.
Oxu.Az-ın APA-ya istinadən məlumatına görə, bu barədə NBC telekanalı xəbər verib. 
“Biz Əfqanıstanda müharibədə məğlub oluruq. Buna görə qoşunların rəhbərliyində rotasiyaya ehtiyac var. Biz qalib gəlmirik, uduzuruq”, - deyə D.Tramp bildirib.
Məlumata əsasən, Tramp ABŞ-ın NATO üzrə müttəfiqlərinin fəaliyyəti ilə bağlı dərin narazılığını ifadə edib.
Qeyd edək ki, Əfqanıstanın Qəndəhar vilayətində “Taliban” silahlılarının NATO qüvvələrinin konvoyuna hücumu nəticəsində iki amerikalı hərbçi həlak olub.
N.O.
www.oxu.az
"
"Məktəblilər üçün yalnız gündüz işləyən telefon istehsal edildiYaponiyada “Tona Mobilya” firması yalnız gündüzlər işləyən “ağıllı” telefon istehsal edib.
Oxu.Az-ın Trend-ə istinadla məlumatına görə, “Tona m17” adı verilən və ibtidai siniflərdə təhsil alan uşaqların ekranabaxma müddətini məhdudlaşdırmaq məqsədilə yalnız gündüz saatlarında işləyən telefon valideynlərin uşaqları ilə gün ərzində ünsiyyət qurmalarını təmin edəcək, həmçinin həddindən artıq istifadə ilə bağlı yan təsirləri aradan qaldıracaq.
Qeyd edək ki, telefon avtomatik olaraq bağlanma və mesajlaşmanın məhdudlaşdırılması kimi xüsusiyyətlərə də malikdir.
A.S.
www.oxu.az
 
"
"Çində leysan yağışlar nəticəsində 10 nəfər öldü, 4 nəfər itkin düşdüÇinin cənub və qərb bölgələrində tüğyan edən güclü leysan yağışlar 10 nəfərin həyatına son qoyub, daha 4 nəfər itkin düşmüş hesab olunur.
Oxu.Az-ın APA-ya istinadən verdiyi xəbərə görə, iyulun 30-dan avqustun 2-dək yağam aramsız yağıntılar 20 şəhərdə ciddi fəsadlar törədib, regionda 196 min insana ziyan dəyib.
Təbii fəlakət nəticəsində 800 bina zədələnib, şiddətli yağışlar 6,5 min hektar kənd təsərrüfatı sahələrinə zərər vurub. İlkin hesablamalara görə, birbaşa iqtisadi zərər 16,3 milyon dollar təşkil edib.
A.S.
www.oxu.az
 
"
"Portuqaliyada təyyarə çimərliyə qəza enişi edib, iki nəfər ölübPortuqaliyanın paytaxtı Lissabondan 30 kilometr kənarda yüngül motorlu təyyarənin çimərliyə qəza enişi etməsi səbəbindən iki nəfər ölüb.
Oxu.Az RİA Novosti-yə istinadən xəbər verir ki, ölənlər - 56 yaşlı kişi və onun 8 yaşlı qızı - hadisə zamanı Kaparika çimərliyində istirahət edirdilər.
Şahidlər bildiriblər ki, təyyarə eniş zamanı insanların üzərindən yaxın məsafədə uçub. Bəziləri dərhal suya atılıblar.
İnsident zamanı təyyarədə olan pilot və iki sərnişin xəsarət almayıb. 
S.B.
www.oxu.az
"
"NASA işçi axtarır - Maaş 187 milyon dollar NASA dünyanı yadplanetlilərin bioloji istilasından qorumaq üçün “planetlərarası mühafizə işçisi” axtarır.
Oxu.Az-ın Qafqazinfo-ya istinadən xəbər verir ki, bu iş üçün təklif edilən maaş 187 milyon dollardır.
Planetlərarası mühafizə işçisinin vəzifəsi planetləri kosmosdan gələn təbii və bioloji təhlükələrdən qorumaq olacaq. Eyni zamanda, kosmik kəşflər zamanı digər planetlərin zərər görməsinin qarşısını almalıdır.
Müraciət edəcək namizədlər Amerika Birləşmiş Ştatları vətəndaşı olmalı, ən az bir il dövlət məmuru olmalı və yüksək səviyyədə fizika, riyaziyyat, mühəndislik və planetlərarası qoruma məlumatlarına malik olmalıdır.
Müraciət üçün son tarix 14 avqustdur. Yuxarıda qeyd edilən şərtlərə malik namizəd tapılmazsa ABŞ vətəndaşı olmayan namizədlərin də müraciətləri nəzərə alınacaq.
S.B.
www.oxu.az
"
"Medvedev: ABŞ Rusiyaya ticarət müharibəsi elan edibABŞ prezidenti Donald Trampın Rusiyaya qarşı sanksiyalar barədə imzaladığı yeni qanun rəsmi Moskva və Vaşinqton arasında münasibətləri daha da gərginləşdirib.
Oxu.Az-ın xəbərinə görə, bu barədə Rusiyanın baş naziri Dmitri Medvedev öz “Facebook” səhifəsində yazıb.
Onun sözlərinə görə, bununla da, ABŞ Rusiyaya əsl ticarət müharibəsi elan edib.
“Trampın administrasiyası tam gücsüzlük nümayiş etdirərək, icraedici səlahiyyətləri Konqresə verib. Bu ABŞ-ın siyasi dairələrində dəyişiklik deməkdir”, -  Medvedev vurğulayıb.
O qeyd edib ki, Amerika biznesinin maraqları tamamilə nəzərə alınmayıb.
S.B.
www.oxu.az
"
"Moskvada erməni və özbək miqrantlar arasında kütləvi dava – VİDEORusiyada 40-dan çox miqrant arasında baş verən kütləvi davanın görüntüləri yayılıb.
Oxu.Az-ın məlumatına görə, hadisə avqustun 1-də, Yeni Moskvada inşa edilən “Buninskiye luqa” adlı yaşayış kompleksinin həyətində qeydə alınıb. 
Dava zamanı altı nəfər xəsarət alıb, onlar xəstəxanaya yerləşdiriliblər. 
Məlumata görə, kütləvi davada Ermənistan və Özbəkistandan olan miqrantlar iştirak ediblər. Münaqişəyə səbəb isə briqadaların birinin zibili binanın damından yerə atması səbəb olub.
Miqrantlar əvvəlcə bir-birlərini təhqir ediblər. Sonradan mübahisə kütləvi davaya çevrilib. Dava zamanı tərəflər çəkic, balta və digər alətlərdən istifadə ediblər.

S.B.
www.oxu.az
"
"Arvadına sataşanı öldürüb yeni aldığı torpaq sahəsində basdırdıTürkiyənin İzmir şəhərində bir təriqətdən ayrılıb, müəllimlik etdiyi və qadınlara təcavüz etdiyi iddiası ilə öldürülüb, bir qrup şəxs tərəfindən tarlada basdırılan Tuncay Güngörün prosesində 15 il azadlıqdan məhrum edilən şübhəli barədə bəraət qərarı çıxarılıb.
Oxu.Az Milli.Az-a istinadən xəbər verir ki, müvəkkilinin təqsirsizliyini ortaya çıxaran vəkilin açdığı təzminat iddiasında Aykut Köksaldıya 35 min lirə təzminat verilməsi barədə hökm verilib.
Ayaqqabı emalatxanası sahibi olan 49 yaşlı iki uşaq atası Tuncay Güngör 2008-ci ildə yoxa çıxmışdı. İstintaq sonunda Tuncay Güngörün iş və yoldaşlıq əlaqəsi olan 13 adam dindirilib və şübhəlilərdən bəziləri cinayəti etiraf edib. Tuncay Güngörün döyülərək öldürülüb, Balıkəsirdə bir müddət əvvəl aldığı əkin sahəsində basdırıldığı ortaya çıxıb. İddiaya görə bir təriqətdən ayrılan Tuncay Güngör öz dini icmasını qurub. 
Güngör 2008-ci ildə M.Ö. adlı qadın müridinə təcavüzə cəhd edib. Qadın hadisəni ərinə deyincə Güngörün daha 7 qadına təcavüz etdiyi məlum olub. 7 qadının həyat yoldaşı daxil 13 camaat üzvü Güngörü linç edib. Öldürülən Güngör iki şəxs tərəfindən Balıkesir Susurlukda basdırılıb. Hadisə ilə əlaqədar 13 adam həbs olunub.
S.B.
www.oxu.az
"
"Tramp Rusiyaya qarşı yeni sanksiyalar barədə qanun imzalayıbABŞ prezidenti Donald Tramp Rusiyaya qarşı yeni sanksiyalara barədə qanun imzalayıb.
Oxu.Az-ın xəbərinə görə, bu barədə çərşənbə günü, avqustun 2-də, Ağ Evin mətbuat xidməti məlumat yayıb.
Xatırladaq ki, iyulun 27-də ABŞ Senatı Rusiya, İran və KXDR-ə qarşı sanksiya siyahısını genişləndirilməsi barədə qanun layihəsi qəbul edib. 98 senator sənədin lehinə, 2-si isə əleyhinə səs vermişdi.
Sənəddə Ukraynanın suverenliyinə və ərazi bütövlüyünə qəsd etdiyinə, Suriyada Əsəd rejimini dəstəklədiyinə və ABŞ-dakı 2016-cı il prezident seçkilərinə müdaxiləsinə görə Rusiyaya qarşı yeni sanksiyaların tətbiqi nəzərdə tutulur. 
S.B.
www.oxu.az
"
"Erməni hərbçiləri ordunun silahlarını özbaşına satırlarAzərbaycanın işğal olunmuş ərazilərində yerləşən Ermənistan silahlı qüvvələrinin hərbi hissələrindən birində insident baş verib.
Oxu.Az-ın APA-ya istinadən məlumatına görə, “İqla” daşınan zenit-raket kompleksinin qida blokunu oğurlayıb satmaq istəyən əslən yezidi kürdü olan Volodya Sloyan adlı hərbi qulluqçu saxlanılıb.
Ələ keçdiyini görən V.Sloyan kompleksin qida blokunu yararsız hala salmağa nail olub. İlkin araşdırma zamanı blokun xarab olduğunu və təmir etdirmək üçün götürdüyünü deyən V.Sloyan sonradan komandirin tapşırıqlarını yerinə yetirmək üçün pul lazım olduğundan qida blokunu satmaq məcburiyyətində qaldığını bildirib.
Hazırda Xankəndində yerləşən hərbi istintaq baş idarəsində faktla bağlı araşdırma aparılır.
S.B.
www.oxu.az
"
"Daha dörd ölkə Rusiyaya qarşı Avropa İttifaqının sanksiyalarına qoşulubDaha dörd ölkə Rusiyaya qarşı Avropa İttifaqının sanksiyalarına qoşulub.
Oxu.Az-ın RİA-Novosti-yə istinadən verdiyi məlumata görə, bu barədə Avropa İttifaqının xarici işlər və təhlüksizlik siyasəti üzrə ali nümayəndəsi Federika Mogerini deyib.  
Rəsmi Moskvanın Minsk razılaşmalarını yerinə yetirmədiyini deyən F.Mogerini Ukrayna, Monteneqro, Albaniya və Norveçin Aİ-nin Rusiyaya qarşı sanksiyaların müddətini uzadılması qərarına qoşulduğunu söyləyib. 
“Bu ölkələr öz milli siyasətlərini Ai Şurasının qərarına uyğunlaşdıracaq. Aİ onlaırn bu qərarını alqışlayır.”
Albaniya və Monteneqro Aİ-na üzv olmaq üçün namizəd ölkələr sırasındandır. Norveç və Ukrayna namizəd ölkələri olmasa da Rusiyaya qarşı sanksiyalar məsələsində Aİ qərarına mütəmadi olaraq qoşulur. 
İyunun 28-də Aİ Şurası Rusiyaya qarşı iqtisadi sanksiyaları daha yarım il müddətinə uzadıb.
İ.F. 
www.oxu.az
"
"Norveçdə müsəlman qadınlar təhqir olundu - FOTONorveçin “Fedrelandet viktigst” (“Vətən hər şeydən üstündür”) qapalı “Facebook” qrupunda avtobusda gedən bir dəstə çadra geyinmiş qadın şəkli paylaşılıb.   
Oxu.Az-ın məlumatına əsasən, postun müəllifi “İnsanlar bu barədə nə fikirləşir?” sualını verib.



Qrupun izləyiciləri narazılıqlarını bildiriblər. Onlar mühacirəti tənqid edən və çadra  geyinməyi qadağa edən qanunu dəstəkləyən 100-dən artıq şərh yazıblar.
“Çox qorxulu görünür, qadağa etmək lazımdır. Paltarın altında kimin olduğunu bilmək olmur. Bu, silahlı terrorçular da ola bilər”, - deyə izləyicilərdən biri qeyd edib.
Lakin bir məqamı qeyd etmək lazımdır: Əslində şəkildə çadra geyinmiş qadınlar yoxdur. Şəkildə avtobusun boş oturacaqları göstərilir.
N.О.
www.oxu.az
"
"Moldova Rusiya baş nazirinin müavini Dmitri Roqozini ""persona-non qrata"" elan edibMoldova hökuməti Rusiya baş nazirinin müavini Dmitri Roqozini ""persona-non qrata"" elan edib.
Oxu.Az-ın TASS-a istinadən verdiyi xəbərə görə, bu barədə qərar Moldova hökumətinin iclasında verilib. Moldova xarici işlər naziri Andrey Qalbur hökumətin iclasında Rusiya baş nazirinin müavini Dmitri Roqozini arzuolunmaz şəxslərin siyahısına salmağı, onun ölkə ərazisinə girişinin yasaqlanmasını təklif edib.
Onun fikrincə, D.Roqozin Moldova və onun vətəndaşlarına qarşı pisniyyətli və xoşagəlməz xarakter daşıyan bəyanatlar səsləndirdiyi üçün arzuolunmaz şəxs elan olunub. D.Roqozinə Moldovaya giriş və Moldova ərazisindən tranzit kimi istifadə etmək qadağan ediləcək.
Qeyd edək ki, D.Roqozin iqtisadi əməkdaşlığa dair Moldova-Rusiya birgə hökumətlərarası komissiyasının Rusiya tərəfindən olan həmsədri və Rusiya prezidentinin Dnestryanı münaqişəsinə dair xüsusi nümayəndəsidir. 
İ.F.
​www.oxu.az
"
" Ərdoğan üç komandanı vəzifədən uzaqlaşdırdıTürkiyə Hərbi Hava Qüvvələri, Hərbi Dəniz Donanması və Quru Qoşunlarının yeni komandanları təyin edilib.
Oxu.Az-ın haqqin.az-a istinadən verdiyi xəbərə görə, general Yaşar Güler Quru Qoşunlarının komandanı təyin olunub.
Bundan başqa, Hasan Küçükyıldız Hərbi Hava Qüvvələrinin komandanı, admiral Adnan Özbal isə Hərbi Dəniz Donanmasının başçısı təyin edilib. Qaydalara görə, hazırkı Baş Qərərgah rəisi Hulusi Akar istefaya gedəndən sonra Y.Gülər onun yerini tutacaq. 
İ.F.
www.oxu.az
 
"
"Rusiyaya  qarşı yeni sanksiyalarda “Trampın əlyeri” tapıldıABŞ-ın Rusiyaya qarşı sanksiyaları qanun layihəsində bir “texniki” düzəliş var ki, o, ABŞ prezidenti Donald Trampa konqresin icazə prosedurundan yan keçməyə imkan verir.
Oxu.Az-ın verdiyi xəbərə görə, bu barədə ABŞ-ın Gibson Dunn hüquq şirkətinə istinadən RBK (RosBiznesKonsaldinq) yazır.
Amerika senatorları və konqresmenləri tərəfindən qəbul olunmuş sənəd prezident Barak Obamanın Rusiyaya qarşı sanksiyalar haqqında qüvvədə olan fərmanlarını başqa prezident fərmanlarının ləğv edə bilməyəcəyi müddətsiz qanuna çevirir.
Qanun layihəsinin əsas xüsusiyyəti bundadır ki, o, Rusiya sanksiya proqramlarının idarə edilməsi üzrə Trampın səlahiyyətlərini xeyli məhdudlaşdırır – sanksiyaları yüngülləşdirmək, dayandırmaq və ya ləğv etmək üçün konqresə xüsusi məruzədə bunun məqsəd və nəticələrini izah etmək lazımdır və konqres prezidentin bu təşəbbüsünün qarşısını ala bilər.
Amma qanun layihəsində belə bir maddə var ki, ona görə, əgər ABŞ hökuməti Rusiyaya münasibətdə xarici siyasətə təsir etməyən “adi” lisenziya buraxırsa, buna konqresin icazə proseduru lazım deyil. 
Qanun layihəsinin ilkin variantında belə maddə yox idi.
“Qanun layihəsinə bu əhəmiyyətli əlavə ABŞ prezidentinə əks-təqdirdə cəzalandırılmalı olan fəaliyyətə icazə verən lisenziya buraxmağa real azadlıq verir”, - müştərilər üçün bülletendə ABŞ-ın Gibson Dunn hüquq şirkəti yazır.
Vaşinqtondakı Bryan Cave-nin sanksiyalar üzrə ixtisaslaşmış hüquqşünası Klif Berns ehtimal edir ki, parlament nəzarəti rejimində icra hakimiyyəti bu “boşluq”dan anti-Rusiya sanksiyalarının dəyişdirilməsi üçün istifadə edə bilər.
O deyir ki, “Maliyyə nazirliyinə, sadəcə,  bunun Rusiyaya münasibətdə “ABŞ-ın xarici siyasətini əhəmiyyətli dəyişməyəcəyi” nəticəsinə gələrək baş lisenziya adlandırılan lisenziya buraxmasına heç nə mane olmur”.
Belə fikri təkzib etməyin heç bir üsulu qanun layihəsində nəzərdə tutulmayıb.
Amma agentlik qeyd edir ki, başqa hüquqşünaslar “köhnə lisenziyalar” haqqında deyiləndən praktikada əlyeri kimi istifadənin mümkünlüyünə şübhə ilə yanaşırlar. 
25 iyulda qanun layihəsi konqresin Nümayəndələr palatasının mütləq çoxluğu tərəfindən qəbul olunub. 27 iyulda senat mütləq səs çoxluğu ilə məhdudlaşdırıcı cərimə tədbirləri paketinin lehinə səs verib.
Ağ evdə deyirlər ki, Tramp Rusiya əleyhinə sanksiyalar haqqında qanunu tezliklə imzalayacaq. Cavab olaraq Rusiya ABŞ-dan Moskvadakı bağı alıb və ABŞ diplomatik ştatını 755 nəfər ixtisar etməyi tələb edib.
Qeyd edək ki, Avropa Şurası bu qanunun əleyhinə çıxış edir. Bu günlərdə Almaniya bildirib ki, yeni sanksiyalar beynəlxalq hüququ pozur və Avropanın energetik təhlükəsizliyini təhlükə altında qoyur.
N.О.
www.oxu.az
"
"Jirinovski: Mən sonadək, ömrüm bitənədək Dövlət Dumasında qalacamRusiya liberal demokratlar partiyasının sədri Vladimir Jirinovski ömrünün sonunadək Federasiya Şurasında qalmaq niyyətindədir.
Oxu.Az-ın TASS-a istinadən verdiyi məlumata görə, bu barədə o, Klyazmada keçirilən gənclər forumu zamanı jurnalistlərin suallarını cavablandırarkən deyib. 
O həmçinin zarafatyana “Spravedlivaya Rossiya” (Ədalətli Rusiya) partiyasının sədri Sergey Mironov və Rusiya kommunist partiyasının lideri Gennadiy Züqanovun əvəzinə də onların Federasiya Şurasına getməyə hazır olmaları barədə sualı cavablandırıb.
“Gennadiy Andreyeviç hazırdır, Sergey Mixayloviç isə İspaniyaya səfir kimi getməyə hazırdır.”
Sergey Mironov cavab olaraq Federasiya Şurasında “artıq olduğunu” deyib. Xatırladaq ki, o, 2001-2011-ci illərdə yuxarı palatanın spikeri olub.
İ.F.
www.oxu.az
"
"Kiyev Saakaşvilini Gürcüstana ekstradisiya etməklə hədələyirUkraynanın baş prokuroru Yuri Lutsenko Odessa vilayətinin sabiq qubernatoru Mixail Saakaşvilinin Ukraynaya qayıdan kimi Gürcüstana ekstradisiya ediləcəyini istisna etmir.
Oxu.Az-ın Ukrayna nəşri “Apostrof”a istinadən məlumatına əsasən, bu barədə Lutsenko avqustun 1-də bloqerlərlə görüşü zamanı deyib.
Baş prokuror, eyni zamanda, aydınlıq gətirib ki, “avtomatik” ekstradisiyanı nəzərdə tutmur. Belə ki, Kiyev öncə Tbilisidən müvafiq sorğu almalıdır.
N.О.
www.oxu.az
"
"Azərbaycanlıların yarısından çoxu özünü xoşbəxt sayırGallup International dünyanın 69 ölkəsindən 68759 adamın iştirak etdiyi sorğunun nəticələrini elan edib. Sorğu iştirakçılarının hər birinə “Özünüzü xoşbəxt hiss edirsinizmi?” sualı verilib.
Oxu.Az məlumat verir ki, sorğunun nəticələrinə görə, azərbaycanlıların 56 %-i özünü xoşbəxt sayır. Bu göstəriciyə əsasən, Azərbaycan Yaponiya, İsveç, Rusiya və ABŞ kimi ölkələri üstələyərək, Danimarka və Norveçlə eyni  yeri paylaşır.
Qeyd edək ki, WIN / Gallup International bazar və sosial sorğularla məşğul olan nəhəng tədqiqat mərkəzidir.
N.О.
www.oxu.az
"
"Moskvada erməni miqrantlarla kütləvi dava olub, yaralılar varMoskvada tikinti sahələrinin birində miqrant işçilər arasında kütləvi dava baş verib.
Oxu.Az-ın Trend-ə istinadən verdiyi məlumatına görə, davada 40-a yaxın adam iştirak edib.
Moskva polisi bildirib ki, dava iki tikinti briqadası arasında qeydə alınıb. Dava iştirakçıları Özbəkistandan və Ermənistandan gəlmiş miqrantlar olub.
Tərəflər bir-birinə kürək, armatur və iri çəkiclərlə hücum ediblər. Hadisə nəticəsində azı 6 nəfər xəsarət alıb.
Münqişənin hansı səbəbdən baş verməsi məlum deyil. Hazırda insidentlə bağlı araşdırma başlayıb.
İ.F.
www.oxu.az
 
"
"Astroloqlardan Trampın taleyi ilə bağlı proqnozABŞ astroloqları Trampın taleyi ilə bağlı xoşagəlməz proqnoz veriblər. Belə ki, onların proqnozuna əsasən,  cari ilin sonuna kimi ABŞ prezidenti ya istefaya göndəriləcək, ya da zorakılığın bu və ya digər forması ilə üzləşəcək.
Oxu.Az-ın məlumatına əsasən, bu barədə Newsweek yazır.
Astroloqlar Veyd Keyvs və Marcri Orr fikir veriblər ki, avqust ay tutulmaları zamanı (1909, 1927, 1945, 1963, 1981 və 1999) aşağıdakılar baş verib: Bill Klintonun imtiçmentinə və Ronald Reyqanı öldürməyə cəhd, Con F.Kennedinin öldürülməsi, Xirosima və Naqasaki faciələri, Franklin D.Ruzveltin dünyasını dəyişməsi, Çikaqodakı partlayışlar və Ağ evin rəhbəri Vilyam Tafta sui-qəsd cəhdi.
“Sözsüz ki, bu ay tutulmaları zorakılığın bu və ya digər formalarının baş verəcəyini qabaqcadan göstərir”, - deyə mütəxəssislər bildirirlər.
Qeyd edilir ki, Tramp ay tutulması zamanı dünyaya gəlib. Bu da onu həmin təbiət hadisəsinə daha həssas edir.
Xatırladaq ki, ay tutulması avqustun 21-də müşahidə ediləcək.
N.О.
www.oxu.az
"
"Türkiyədə turistləri daşıyan qayıq batıbTürkiyədə turistləri daşıyan qayıb batıb.
Oxu.Az-ın RİA Novosti-yə istinadən verdiyi məlumata görə, hadisə Marmaris kurortu yaxınlığında, Bozburun rayonunda açıq dənizdə baş verib. 
Hazırda xilasedicilərin üç turistin axtarışları ilə məşğul olduğu bildirilir. Səkkiz turist xilas edilib.
Hadisənin təfərrüatları müəyyənləşdirilir. 
İ.F.
www.oxu.az
 
"
"Türkiyə polisindən qəribə qərar – Köynəyə görə deportasiya etdilərÜstündə Hero (Red. – ingilis dilindən tərcümədə “qəhrəman”) yazısı olan köynək geyinmiş Azərbaycan vətəndaşı Türkiyədə saxlanılıb və ölkədən deportasiya edilib.
Oxu.Az-ın məlumatına əsasən, bu barədə “Hürriyet” məlumat yayıb.
Məlumata əsasən, polis azərbaycanlını Qarsda saxlayıb. Asayiş keşikçilərinin diqqətini adamın köynəyinin üstündəki “Hero” sözü cəlb edib. Dindirmədən sonra Azərbaycan vətəndaşı ölkədən deportasiya olunub.
Türklər abreviaturanı “Hoca Efendi Razı Olsun” kimi  şərh edirlər. “Hoca” deyərkən isə FETÖ lideri Fəthulla Gülən nəzərdə tutulur.  
N.О.
www.oxu.az
"
"Son 4 il ərzində Türkiyədə istirahət edən rusiyalı turistlərin sayı rekord həddə çatıbİyulda Antalya kurortlarında 684 mindən çox rusiyalı turist dincəlib.
Oxu.Az-ın Dojd-a istinadən verdiyi məlumata görə, bu, ümumi turist sayının 21.9 faizini təşkil edib. 
Bu ilin yanvar-iyul aylarında Antalya hava limanından 2 milyondan çox rusiyalı istifadə edib.
2016-cı ildə Antalyada dincələn rusiyalıların sayı 15.5 min nəfər, 2015-ci ildə - 567.7 min, 2014-cü ildə isə 674.6 min nəfər olub. 
Rusiyalı turistlər ümumi turist sayının 38.5 faizini, almanlar 16 faizi, ukraynalılar isə 8.1 faizini təşkil edir. 
Bu ilin ilk yarısında Türkiyəyə səfər edən 1.7 milyon turistin 1.3 milyonu Antalya kurortlarında istirahət edib. 
Rusiya turoperatorlar assosiyasıyasının məlumatına görə, Türkiyə yay mövsümündə istirahət üçün rusiyalı turistlər arasında ən populyar istiqamətlər reytinqində birinci yeri tutub.
İ.F.
www.oxu.az
 
"
"Niaqara şəlaləsinin suyu qaraldı – VİDEONiaqara şəlaləsinin suyu qaralıb və üfunət iyi verməyə başlayıb.
Oxu.Az bu barədə  Korrespondent-ə istinadən xəbər verir. 
Ətraf mühitin mühafizəsi üzrə Dövlət departamentindən bildirilib ki, şəlalələr kompleksinə keçən Niaqara çayının rənginin dəyişməsi yaxınlıqda yerləşən zavodun çirkab suları təmizləmə sistemində nöqsanların yaranması ilə bağlıdır. Suya bərk hissəciklər və filtr çənlərindən karbon keçib.
Müəssisənin nümayəndəsi problemin tezliklə aradan qaldırılacağını bildirib.

N.О.
www.oxu.az
"
"Türkiyə və Qətər birgə hərbi təlimlərə başladıTürkiyə və Qətər birgə hərbi təlimlərə başlayıb.
Oxu.Az-ın Trend-ə istinadən verdiyi məlumatına görə, birgə təlimlər Qətərin Rarik bin Ziyad hərbi bazasında keçirilir.
Türkiyə tərəfi bu təlimlərə təxminən 250 hərbçi ilə qatıldığı barədə məlumat verib.
İ.F.
www.oxu.az
"
" Tramp “həqiqi” xəbərlər paylaşmaq üçün “Facebook” kanalını açıbABŞ prezidenti Donald Tramp həqiqi xəbərlər paylaşmaq üçün özünün “Facebook” kanalını açıb.
Oxu.Az-ın RİA Novosti-yə istinadən verdiyi məlumata görə, “Facebook” kanalına prezidentin gəlini Lara Tramp başçılıq edəcək. 
ABŞ prezidentinin kanalında ilk post hələ 20 iyulda yerləşdirilib. Prezidentin gəlini Lara  23 milyon izləyiciyə müraciət edərək, onları hər həftə xəbərlər buraxılışını izləməyə çağırıb.
“Biz sizə ancaq faktları təqdim edəcəyik, xəbərləri izləyin”, - deyə Lara bildirib. 
Ağ Ev yayılan ilk videonun necə çəkildiyini və Lara Trampın D.Trampın kommunikasiyalar üzrə komandasının üzvü olduğu barədə məsələyə münasibət bildirməyib. Bundan əvvəl Lara Tramp “İnside Edition” (“Daxili buraxılış”) verilişinin prodüseri olub və tez-tez D.Trampın lehinə çıxışlar edib.
D.Tramp seçkiqabağı kampaniyası zamanı KİV-ə qarşı mübarizə aparmağa başlayıb. Onun qənaətinə görə, onların əksəriyyəti “yalan” xəbərlər yayır.
Trampın sözlərinə görə, başda CNN olmaqla, KİV onun rəqibi Hillari Klintonu dəstəkləyib. O, prezident olandan sonra da KİV ona hücumları dayandırmayıb. O, tez-tez “Twitter”dəki hesabı vasitəsilə KİV-i tənqid edir. Bir müddət əvvəl ABŞ prezidenti “Twitter”dəki hesabını bağlamayacağını açıqlayıb. 
İ.F.
www.oxu.az
"
"Senator: Müharibə olacaq, bunu mənə Tramp dedi...Amerikalı senator, respublikaçı Lindsi Qrem bəyan edib ki, prezident Donald Tramp Şimali Koreyanın raket və nüvə proqramının güc yolu ilə həllinə hazırdır.
Oxu.Az virtualaz.org-a istinadən xəbər verir ki, bu barədə siyasətçi NBC telekanalına müsahibəsində bildirib.
Senator Qremin sözlərinə görə, Tramp imkan verməyəcək ki, Pxenyan ABŞ-a çata bilən və nüvə başlığı daşıyan ballistik raketlə silahlansın. 
“Əgər Kim Çen Inı dayandırmaq üçün müharibə lazım gələcəksə, deməli, müharibə olacaq. Əgər minlərlə ölən olacaqsa, onlar orada öləcəklər, burada, Amerikada deyil. Tramp bunu mənim düz üzümə dedi”, - senator bildirib.

Şimali Koreya son aylar dalbadal ballistik raket sınaqları keçirir. Sonuncu belə raket sınaqları ötən həftə olub. Pxenyan bəyan edib ki, “Xvason-14” adlı raketin sınağı uğurla keçib və həmin raket ABŞ ərazisinə qədər məsafəni qət edə, böyük nüvə başlığı daşıya bilər.

Prezident Donald Tramp bundan əvvəl Şimali Koreya sahillərinə təyyarədaşıyanlar göndərib. Amerika prezidenti bildirib ki, o, ölkəsini və müttəfiqlərini qorumaq üçün bütün lazım olan addımları atmağa hazırdır. Analitiklərə görə, Şimali Koreyaya qarşı hərbi əməliyyatlar Rusiya ilə əlaqələrə görə güclü təzyiqlər altında olan Trampın işinə çox yaraya bilərdi.
N.O.
www.oxu.az
"
"Əfqanıstanda məsciddə partlayış: 50 nəfər ölüb - YENİLƏNİBƏfqanıstanın Herat şəhərində məsciddə baş verən partlayış zamanı ölənlərin sayı 50 nəfərə çatıb.
Oxu.Az-ın xəbərinə görə, bu barədə əyalətin qubernatorunun nümayəndəsi Cəlani Fərhad məlumat yayıb.
21:50 (01.08.2017)
Əfqanıstanın Herat şəhərində məsciddə baş verən partlayış zamanı ən azı 20 nəfər ölüb, daha 30 nəfər xəsarət alıb.
Oxu.Az-ın xəbərinə görə, bu barədə məlumatı “Tolo News” telekanalı yayıb.
Qeyd olunur ki, partlayış şiələrin məscidində törədilib.
Yerli hakimiyyətin nümayəndəsi bildirib ki, terrorçu-kamikadze məscidin qarşısında özünü partladıb, bundan sonra isə ikinci terrorçu insanlara atəş açıb.
S.B.
www.oxu.az
"
"Senat FTB-nin yeni direktorunun namizədliyini təsdiqləyibÇərşənbə günü, avqustun 1-də, ABŞ senatı Federal Təhqiqatlar Bürosunun direktoru postuna Kristofer Reyin namizədliyini təsdiqləyib.
Oxu.Az-ın RİA Novosti-yə istinadən məlumatına görə, onun lehinə 100 senatorun əksəriyyəti səs verib.
Rey bundan əvvəl Konqresin yuxarı palatasının hüquq komitəsinin üzvlərinin razılığını alıb.
Xatırladaq ki, sabiq ədliyyə naziri Kristofer Reyin Federal Təhqiqatlar Bürosunun direktoru postuna namizədliyini ABŞ prezidenti Donald Tramp irəli sürmüşdü.
S.B.
www.oxu.az
"
"Sarkisyan İran qazını Avropaya nəql etmək istəyirEnerji sahəsində əməkdaşlıq Ermənistan-İran münasibətlərində mühüm əhəmiyyətə malik sahələrdəndir.
Oxu.Az Virtualaz.org-a istinadən bildirir ki, bunu Ermənistan prezidenti Serj Sarkisyan İranın “Şərq” qəzetinə müsahibəsində bildirib.
Sarkisyan qeyd edir ki, artıq 10 ilə yaxındır ki, İran Ermənistana qaz, Ermənistan isə qarşı tərəfə bunun qarşılığında enerji verir: 
“Hər iki tərəfə sərfəli olan bu prosesdə Ermənistandan İrana olan enerji verilişinin üçüncü xəttinin də tikilməsi olduqca önəmlidir. Bu tərəflər arasında mübadilənin artmasına öz töhfəsini verəcək”.
İran qazının Avropaya tranzitindən danışan, Ermənistan prezidenti vurğulayıb ki, bu cür genişmiqyaslı layihə hərtərəfli öyrənilməlidir: 
“Əgər bu bütün tərəflər üçün sərfəli olsa, onda niyə də yox. Səsləndirdiyiniz məsələ hazırda ekspertlərin müzakirəsi səviyyəsindədir. Biz öz tərəfimizdən dəfələrlə demişik ki, böyük regional iqtisadi layihələrdə maraqlıyıq və əməkdaşlığa hazırıq”.
S.B.
www.oxu.az
"
"Türkiyədən azərbaycanlı fahişələri deportasiya edirlərTürkiyənin İzmir şəhərində fahişəliklə məşğul olan üç qadın və onların bu işə cəlb edən şəxs saxlanılıb.
Oxu.Az-ın CNN-ə istinadən xəbərinə görə, saxlanılan qadınlardan ikisi Azərbaycan, biri isə Türkiyə vətəndaşıdır. 
Onların hamısı polisə daxil olan şikayət əsasında keçirilən əməliyyat zamanı həbs edilib.
Məhkəmədən sonra Azərbaycan vətəndaşlarını öz ölkələrinə deportasiya edəcəklər.
S.B.
www.oxu.az
"
"Kiyevdə azərbaycanlı, erməni və ukraynalı gənclər arasında dava düşübUkraynada azərbaycanlılarla erməni və yerli millətdən olan gənclər arasında dava düşüb.
Oxu.Az-ın Report-a istinadən xəbərinə görə, hadisə iyulun 30-dan 31-nə keçən gecə Kiyevin mərkəzindəki “Arena City” adlı gecə klubunun yaxınlığında baş verib. 
Hadisə yerli millətdən olan bir neçə gəncin 3 azərbaycanlı ilə mübahisəsi nəticəsində başlayıb. Klubdakı iki erməni gəncin qarşı tərəfdən müdaxiləsi ilə azərbaycanlılarla əlbəyaxa dava düşüb. Polis insidentə müdaxilə etməyib. Ətrafdakıların müdaxiləsi ilə yatırılan davada hər iki tərəfdən yüngül xəsarət alanlar olub.
N.О.
www.oxu.az
"
"Pakistanda sabiq nazir yeni baş nazir olduPakistan Parlamentində keçirilən səsvermədən sonra Şahid Xaqan Abbasi ölkənin müvəqqəti baş naziri seçilib.
Oxu.Az-ın Trend-ə istinadən məlumatına görə, o, növbəti parlament seçkilərinə qədər ötən həftə məhkəmə qərarı ilə vəzifədən uzaqlaşdırılmış Nəvaz Şərifi əvəz edəcək.
Keşmiş baş nazir özü də bu vəzifəyə məhz Ş.X.Abbasinin namizədliyini dəstəkləyib. Ş.X.Abbasi isə əvvəllər ölkənin neft naziri postunu tutub.
Parlament seçkilərindən sonra N.Şərifin qardaşı Şahbaz Şərifin baş nazir ola biləcəyi də ehtimal olunur.
Qeyd edək ki, N.Şərif korrupsiya ittihamı ilə vəzifəsindən uzaqlaşdırılıb.
N.О.
www.oxu.az
"
"Rusiyada məhkəmə zalında atışma olub, ölən və yaralananlar varRusiyada məhkəmə zalında atışma zamanı 4 nəfər ölüb, bir nəfər yaralanıb.
Oxu-az-ın RİA-Novosti-yə istinadən verdiyi xəbərə görə, hadisə Moskva vilayət məhkəməsində, “GTA dəstəsi” işi üzrə proses zamanı baş verib.
Vəkil Sofya Rubasskaya bildirib ki, azı 20 dəfə atəş səsləri eşidilib. Onun sözlərinə görə, atışma nəticəsində yaralananlar arasında mühafizəçi və qadın məhkəmə icraçısı var.
Şahidlərin bildirdiyinə görə, atəş açan şəxslər mühafizəçilərdən birinin silahını əlindən alıblar. 
Məhkəmə zalında olan bütün insanlar təxliyyə olunub, iclas təxirə salınıb. Atışma baş verdiyi yerə hüquq-mühafizə orqanları və təcili tibbi yardım xidməti əməkdaşları cəlb olunub. 
“GTA dəstəsi” adlı dəstə Moskva yaxınlığında sürücülərə hücum etməklə yadda qalıb. Avtomagistralla hərəkət edən avtomobillərin təkərlərini deşən dəstə üzvləri sonra sürücüləri və sərnişinləri güllələyib. Ümumiyyətlə, 17 nəfər dəstə üzvlərinin qurbanı olub. 
İ.F.
www.oxu.az
 
"
"“Human Rights Watch” Ermənistandakı polis zorakılığından yazdıHuman Rights Watch (HRW) beynəlxalq qeyri-hökumət təşkilatı Ermənistanda polis zorakılığının vəziyyətinə dair yeni hesabat (https://www.hrw.org/news/ 2017/07/30/armenia-limited- justice-police-violence) yayıb. 
Oxu.Az-ın məlumatına görə, HRW dinc sakinlərin təqib edilməsi və uzunmüddətli həbs olunmasına görə Ermənistan hakimiyyətini sərt tənqid edib.
Sözügedən hesabatda 2016-cı ilin iyul ayında Sarkisyan rejiminin qanunsuzluqlarına etiraz edən dinc sakinlərə və peşə fəaliyyətini yerinə yetirən KİV nümayəndələrinə qarşı polis zorakılığının cüzi hissəsi öz əksini tapıb və olanlara görə məsuliyyətin Ermənistan hökumətinin üzərinə düşdüyü bildirilir.
Qeyd olunur ki, təkcə son bir il ərzində ən azı 32 etirazçı istintaqa cəlb olunub ki, onlardan da 21-i məhkum olunub. Dinc etiraz aksiyası zamanı polis zorakılığı ilə qarşılaşan insanlar hələ də sadəlövhcəsinə hökumətdən ədalət və hesabatlılıq gözləyirlər. Bu, onsuz da mənfi imici ilə tanınan polis və ədliyyə sisteminə inamı daha da sarsıdıb.  
Sosial tələblər irəli sürən, yeməyə ərzaq tələb edən yüzlərlə insan polis tərəfindən girov götürülüb, onlara paytaxtın polis bölmələrində işgəncələr verilib. Sosial şüarlar səsləndirən nümayişçilər, eyni zamanda, ölkə prezidenti Serj Sarkisyanın istefasını və müxalifət hərəkatının lideri Zirayr Sefilianın azad olunmasını da tələb ediblər.
HRW-ın hesabatında bildirilir ki, silahlı şəxslərin polis bölməsinə hücum edib içəridəkiləri girov saxlaması, sonradan təslim olması gecə nümayişləri ilə müşayiət olunan hökumətə nifrət hərəkatının başlamasına bəhanə olub. Təşkilatın sülhsevər adlandırdığı  nümayişçilərin əksəriyyətinə qarşı polis tərəfindən aşırı şiddət tətbiq olunub. Nümayişçilərin liderləri də daxil olmaqla, yüzlərlə şəxs həbs olunub, əsassız olaraq məsuliyyətə cəlb edilsə də, bir nəfər də olsun rəsmi şəxs, habelə hüquq-mühafizə orqanlarının əməkdaşı cəzalandırılmayıb. Hətta adıçəkilən hadisə ilə əlaqədar açılmış cinayət işinin gedişatı ilə tanışlıq belə ictimaiyyət üçün əlçatmaz olub.
Ermənistan əhalisi və beynəlxalq təşkilatların gözləntilərinin əksinə olaraq, prezident S.Sarkisyan Yerevan şəhər polis idarəsinin rəis müavinini “ictimai asayişi qüsursuz qoruduğuna görə” medal ilə təltif edib. Etirazçıların sərt şəkildə cəzalandırılmasına baxmayaraq, istintaq orqanları heç bir ciddi sübut ortaya qoya bilməyib. 
N.О.
www.oxu.az
"
"Koalisiya qüvvələri Suriyada 60 dinc sakini öldürdüSuriyada ABŞ-ın rəhbərlik etdiyi beynəlxalq koalisiyanın endirdiyi zərbə nəticəsində 60 dinc sakin həlak olub. 
Oxu.az-ın TASS-a istinadən verdiyi məlumata görə, hava hücumu Deyr-əz-Zor əyalətinin bir neçə rayonunda həyata keçirilib. Təfərrüatlar hələlik məlum deyil.
İ.F.
www.oxu.az
 
"
"Qırğızıstanda prezidentliyinə namizəd olmaq üçün 59 nəfər sənəd veribQırğızıstanda prezidentliyinə namizəd olmaq üçün 59 nəfər Mərkəzi Seçki Komissiyasına (MSK) sənəd təqdim edib.
Oxu.Az Report-a istinadən xəbər verir ki, bu haqda MSK məlumat yayıb.
Avqustun 1-də prezidentliyə namizəd olmaq üçün sənədlərin təqdimatı başa çatıb.
48 nəfər fərdi olaraq öz namizədliyini irəli sürüb.
10 nəfərin namizədliyi isə siyasi partiyalar tərəfindən irəli sürülüb. İndiki prezident Almazbek Atambayev də prezidentliyə namizəd olacaq.
Prezidentliyə namizəd olmaq istəyənlər 30 min seçicinin imzasını toplamalı, bir milyon som (14 min 463 min manat) pul köçürməli, dövlət dilindən imtahan verməlidirlər.
Qeyd edək ki, 2017-ci il oktyabrın 15-də ölkədə prezident seçkisi keçiriləcək. 
N.O.
www.oxu.az
"
"Mayk Pens: “Tramp və mən Gürcüstanın NATO-ya üzvlüyünü dəstəkləyirik”“Donald Tramp administrasiyası Gürcüstanın ərazi bütövlüyünə və suverenliyinə qəsd etmək istəyən ölkələrə hər zaman sərt cavab verəcək”.
Oxu.az-ın APA-ya istinadən verdiyi xəbərinə görə, bunu ABŞ-ın vitse-prezidenti Mayk Pens Tbilisidə Gürcüstanın baş naziri Georgi Kvirikaşvili ilə keçirdiyi mətbuat konfransında deyib.
M. Pens Gürcüstanda çoxmillətli hərbi təlimlərin keçirildiyini xatırladaraq bildirib ki, bu, Gürcüstana öz müdafiə qabiliyyətini artırmağa imkan verir və ABŞ-ın dəstəyinə dair nümunələrdən biridir: “Prezident Tramp və mən Gürcüstanın NATO üzvü olacağına dair 2008-ci il Buxarest sammitinin bəyanatını dəstəkləyirik. Gürcüstanın bir sıra NATO ölkələrini ötərək öz Ümumi Daxili Məhsulunun 2 faizini hərbi sahəyə ayırması da çox müsbətdir. Bu, ölkənin ağır reallığı ilə bağlıdır”.  
M. Pens Gürcüstan ərazilərinin 20 faizinin işğal olunduğunu və 40 km aralıda Rusiya tanklarının dayandığını vurğulayıb: “Bir daha qeyd edirəm ki, ABŞ Rusiyanın Gürcüstan ərazilərini işğal etməsini sərt şəkildə pisləyir. Təhlükəsizlik sahəsində əməkdaşlıqdan başqa, biz inanırıq ki, güclü və inkişaf etmiş Gürcüstan öz bütövlüyünü təmin edəcək. ABŞ yeni yollar axtarışını davam etdirəcək və bunun nəticəsində biz nəinki Gürcüstanın müdafiə qabiliyyətini möhkəmləndirəcəyik, eyni zamanda, iqtisadi dəstək də verəcəyik, bu isə yeni iş yerlərinin yaranmasına, iqtisadi inkişafa kömək edəcək. Və mən əminəm ki, gün gələcək, ölkəniz öz ərazilərinin qaytarılmasını qeyd edəcək”.
İ.F.
www.oxu.az
"
"Ermənistanda daha bir hərbçi yaralanıbBu gün, saat 10:40 radələrində Ermənistanın İcevan rayon tibb mərkəzinə Qeğarkunik vilayətinin Dprabak kənd sakini, 1986-cı il təvəllüdlü müqaviləli hərbçi Armen Mexak Mazlaxanyan köçürülüb.
Oxu.Az-ın AzVision.az-a istinadən verdiyi məlumata görə, o, üz nahiyəsindən yaralanıb.
Məlumatı Ermənistan Müdafiə Nazirliyinin mətbuat katibi Artsrun Hovhannisyan da təsdiq edib. Onun hansı şəraitdə və necə yaralanması barədə məlumat verilmir.
Qeyd edəki, son zamanlar erməni hərbi qulluqçuları arasında münaqişələr artmağa başlayıb. Xüsusən, məvaciblərini gec alan və buna etiraz edən hərbi qulluqçular ağır bədən xəsarətləri ilə xəstəxanaya göndərilir. Eyni zamanda cəbhədə xidmət etmək istəməyən bir çox hərbçilər bu yolla ehtiyata buraxılmalarını təmin edirlər.
İ.F.
www.oxu.az
"
"Türkiyədə partlayış - Ölənlər varTürkiyə yenidən şəhid xəbəri ilə sarsılıb.
Oxu.Az-ın məlumatına əsasən, bu barədə Milli.Az Hürriyet-ə istinadən xəbər verir.
Məlumata əsasən, Diyarbəkirin Lice qəsəbəsində baş verən partlayışda 2 əsgər şəhid olub.
N.О.
www.oxu.az
"
" Ermənistanda matəm mərasiminin iştirakçıları atəşə tutulub, ölən və yaralananlar varErmənistanda naməlum şəxs matəm mərasimi iştirakçılarına atəş açıb. Oxu.Az-ın NEWS.am-a istinadən verdiyi məlumata görə, 3 nəfər ölüb, 6 nəfər yaralanıb.
Məlumata görə, naməlum şəxs Araqatsonk vilayətinin Şamiram kəndindəki məzarlığa gələrək matəm mərasimində iştirak edən insanlara atəş açıb. Qeyd edək ki, Şamiram kəndində ölkənin yezidi azlığı məskunlaşıb. Hadisə yerinə gələ hüquq-mühafizə orqanları əməkdaşları tərəfindən insidentin təfərrüatları müəyyənləşdirilir. 
İ.F.
www.oxu.az
"
"İslam Kərimovun qızının saxlanıldığı yer məlum oldu“Özbəkistanın mərhum prezidenti İslam Kərimovun böyük qızı Gülnarə Kərimova ev dustağı deyil, həbsxanada saxlanılır”.
Oxu.Az Report-a istinadən xəbər verir ki, bunu Gülnarə Kərimovanın adından İsveçrə məhkəməsində çıxış edən vəkili Qrequar Manja “Fergananews”un məsələ ilə bağlı sualına məktubla cavabında bildirib.
“Üç həftə əvvəl mənə məlum oldu ki, müştərim həbsxanadadır. Onun saxlanıldığı həbsxana mənə məlum deyil”, - vəkil vurğulayıb.
“Ferghana”nın baş redaktoru isə bildirib ki, Gülnarə Kərimova hazırda Özbəkistan Milli Təhlükəsizlik Nazirliyinin təcridxanasında saxlanılır.
Qeyd edək ki, Özbəkistan Baş Prokurorluğu ona qarşı 2015-ci ildə ittiham irəli sürüb və 5 il müddətinə azadlıqdan məhrum edilib. O, hazırda həbsdədir. Açıqlamada bildirilib ki, Gülnarə Kərimovaya qarşı “külli məbləğdə dövlət əmlakının mənimsəmək, hədə-qorxu ilə pul tələb etmək” maddələri ilə ittiham irəli sürülüb. Bu ilin aprel ayında ABŞ-ın Ədliyyə Nazirliyi İslam Kərimovun qızı Gülnarə Kərimovanın adını “rüşvət almaqda və çirkli maliyyə vəsaitlərinin yuyulmasında” şübhəli bildiyini açıq və konkret olaraq bildirib.
A.M.
www.oxu.az
"
"Tramp Rusiya əleyhinə sanksiyaların genişləndirilməsini təsdiqlədiABŞ prezidenti Donald Tramp Rusiya əleyhinə sanksiyaların genişləndirilməsi haqqında qanunu imzaladı. Onların ləğv edilməsi üçün Moskva üzərinə düşən öhdəlikləri yerinə yetirməlidir.
Oxu.Az-ın İnterfaks-a istinadən məlumatına əsasən, bu barədə Gürcüstanda rəsmi səfərdə olan ABŞ-ın vitse-prezidenti Mayk Pens bildirib.
N.О.
www.oxu.az
"
"Ronaldu 7 il müddətinə həbs oluna bilərMadrid Realının hücumçusu Kriştianu Ronaldu vergilərin ödənilməməsi haqqında işlə bağlı məhkəmədə ifadə verib.
Oxu.Az AS-yə istinadla bildirir ki, təqsiri tam sübut olunduğu təqdirdə, portuqaliyalı 7 il müddətinə həbs oluna bilər. Lakin bütün borclar və cərimələr ödənilmiş olsa, bu müddət bir neçə dəfəyə qədər azaldıla bilər.
Xatırladaq ki, İspaniya prokurorluğu Ronaldunun 2010-cu ildə yaratdığı  “biznes-stukturu”ndan “imic hüquqlarına” görə əldə etdiyi həqiqi gəlirlərini gizlətmək üçün istifadə etdiyini bildirir.
Vergilərin ödənilməsindən yayınmanın ümumi məbləği 14,7 milyon avro təşkil edir.
N.О.
www.oxu.az
"
"Türkiyədə şort qalmaqalı: Məni parka buraxmasanız, burada soyunacam – VİDEOİstanbul Şişlidəki “Maçka” parkında yenidən şort qalmaqalı yaşanıb.
Oxu.Az milli.az-a istinadən xəbər verir ki, təhlükəsizlik işçisi şortla parka gələn qadına “Bu geyimdə burada gəzə bilməzsən” deyərək polis çağırıb...
Hadisənin şokunu üzərindən ata bilməyən qadın mübahisə etdiyi təhlükəsizlik səlahiyyətlisindən şikayətçi olub. Gərginlik zamanı çəkilən görüntülər sosial şəbəkədə sərt reaksiya ilə qarşılanıb. “Polis avtomobilinin üstünə çıxıb, soyunaram”. Polislər aranı sakitləşdirməyə çalışarkən daha da əsəbiləşən qadın “And içirəm, polis avtomobilinin üstünə çıxıb, soyunaram. Məni dəli etməsinlər”, - deyib.

A.M.
www.oxu.az
"
"Erməni-nasistin xatirə lövhəsi Rusiyada qalmaqal yaratdı - FOTORusiyanın Armavir şəhərində XIX əsrin sonu - XX əsrin əvvəllərinin “Erməni milli azadlıq hərəkatı”nın lideri Qareqin Njdin xatirə lövhəsi ətrafında qalmaqal yaranıb. 
Bu barədə Oxu.Az “Komsomolskaya Pravda”ya istinadən xəbər verir.
O, Böyük Vətən müharibəsinə qədər hərbçi və Ermənistanın dövlət xadimi, yeni milli ideologiyanın yaradıcısı olub. Lakin  1941-ci ildə Almaniyanın tərəfini tutub. Ona görə də 1942-ci ildə Berlində yaradılmış “Erməni milli şurasının” tərkibinə daxil olub və həmyerlilərini Sovet İttifaqına qarşı döyüşməyə səsləyib. Faşistlərlə əməkdaşlığına görə, Njd 25 il müddətinə azadlıqdan məhrum edilib. Lakin 1955-ci ildə dustaqxanada ölüb.
57 il sonra isə Armavirdə erməni məbədinin ərazisində bu adama xatirə lövhəsi ucaldılıb. Qeyd edək ki, Armavirə Njdin heç bir aidiyyəti yoxdur, burada, sadəcə, onun həmyerliləri yaşayır.
“Xatirə lövhəsinin nə zaman yerləşdirildiyini araşdırarkən, onun Rusiya erməni İttifaqının Armavir bölməsinin gənclər komitəsinin təşəbbüsü ilə ucaldıldığını öyrəndim. Xatirə lövhəsini quraşdıranları Qareqin Njdnin reabilitasiya edilməməsi də narahat etməyib”, - deyə vəkil İlya Xlopkov bildirib.
Armavir administrasiyasının məlumatına əsasən, meriyanın bu lövhənin quraşdırılmasına heç bir aidiyyəti yoxdur.
Qeyd edək ki, Armavir sakinləri prokurorluğa müraciət edərək, bu məsələnin qanuni yolla həll edilməsinə nail olmağa hazırlaşırlar.








N.O.
www.oxu.az
"
"Kanadada meşə yanğını ilə qeyri-adi mübarizə - VİDEOKanadada meşə yanğınlarını söndürmək üçün qeyri-adi üsula əl atıblar. Yanğınla sürət qayıqlarının yaratdığı dalğalar vasitəsilə mübarizə aparmağa başlayıblar.
Oxu.Az-ın məlumatına əsasən, yanğınlar iyunda başlayıb. 
Yanğın Britaniya Kolumbiyası əyalətinin qərbində 100 hektardan artıq sahəni əhatə edib.

N.O.
www.oxu.az
"
"Forbes Bakıdan yazdı: Ora bir dəfə gedən...ABŞ-ın Fransa və Böyük Britaniyada geniş oxucu kütləsi qazanmış iqtisadiyyat mövzusunda məqalələr dərc edən “Forbes” qəzetində Azərbaycanın maddi və mənəvi irsi, təbii sərvətlərinə həsr olunmuş məqalə dərc edilib.
Oxu.Az Report-a istinadənxəbər verir ki, müəllif Stefan Rabimov öz məqaləsində bir çox ölkələrin şərq və qərbin kəsişdiyi məkan tituluna iddia etdiyini, lakin Azərbaycan xalqı və paytaxt Bakının layiqli şəkildə bu şərəfli titulu qazana bildiyini vurğulayır.
S.Rabimov yazır ki, 2012-ci ildə dünyada öz adı ilə məşhur olan Avroviziya mahnı müsabiqəsini qəbul edən, 2015-ci ildə Avropa Olimpiya Komitəsi tərəfindən Avropa Oyunlarının təşkil edildiyi Bakı şəhəri, bu il İslam Həmrəylik Oyunları çərçivəsində 56 Orta Sərq, Asiya və Afrika ölkəsindən olan atletləri qarşılayıb.
O, bildirib ki, Formula-1 yarışı, Novruz festivalının keçirildiyi Bakı iki milyona yaxın qonağı öz ağuşuna almağı bacarıb.
Azərbaycanın təbii nemətlərindən yazan müəllif qeyd edib ki, ölkədə neftdən hazırlanan məhsullar hətta əfsanəvi səyahətçi Marko Polo tərəfindən sənədləşdirilib. XX əsrin əvvəllərində Bakı nefti yer üzünün yarısını təmin edə bilib. 1991-ci ildən müstəqillik əldə etdikdən sonra tarixi investisiyası və geniş qaz yataqlarının istismarı bu ölkəni yenidən “təbii yanacaq lideri”nə çevirib.
S.Rabimov yazır ki, Bakıda YUNESKO-nun irsinə daxil olan və böyük maraq doğuran möhtəşəm tarixi abidələr mövcuddur və çox maraqlı tədbirlər baş tutur. Yer üzündə olan 20 iqlim qurşağından 12-si Azərbaycanda var. Bu məkanda dəniz, başı qarlı dağlar, ucu-bucağı bilinməyən meşələr və hətta göz işlədikcə uzanan çöllər mövcuddur. Fəslindən, ayından asılı olmayaraq Azərbaycana gəlmiş heç bir qonağın darıxdığına rast gəlmək mümkün deyil. Bakıda qonaq olmuş hər bir kəs bu şəhərə bir də qayıtmaq arzusu ilə yaşayır və növbəti dəfə ora tək yox, yaxınları, dostları, tanışları ilə qayıdır.
N.О.
www.oxu.az
"
"Makkeyn: Putin ABŞ-da demokratiyaya hücum etməyin hesabını ödəyəcəkRespublikaçı senator Con Makkeyn amerikalı diplomatların Rusiyadan göndərilməsinə təəccüblənmədiyini bildirib.
Oxu.Az Report-a xəbər verir ki, bu barədə o, öz “Twitter” hesabında yazıb.
Makkeyn bildirib ki, Vladimir Putin və onun ətrafı ABŞ demokratiyasına hücum etməyin hesabını ödəyəcək.
“Təəccüblü deyil ki, Putin ABŞ diplomatlarını ölkədən göndərdi, lakin o və onun ətrafı əvvəl-axır bizim demokratiyaya hücum etməyin hesabını ödəyəcəklər”, - deyə siyasətçi bildirib.
Bundan əvvəllər Kreml ölkə ərazisindəki Amerika diplomatik nümayəndəliyi personalının 455 nəfərə qədər azaldılması barədə qərar qəbul edib. ABŞ-dakı Rusiya diplomatlarının sayı da məhz bu qədərdir.
N.O.
www.oxu.az
"
"Terrorçular Sidneydən Əbu-Dabiyə uçan təyyarəni partlatmaq istəyibAvstraliyada terrorçular Sidney-Əbu-Dabi marşrutu ilə uçan “Etihad Airways” şirkətinə məxsus təyyarəni partlatmaq istəyib. 
Oxu.Az-ın APA-ya istinadən məlumatına görə, bu barədə “Daily Telegraph” qəzeti məlumatlı mənbələrə istinadən xəbər verib.
“The Sydney Morning Herald” qəzeti isə bu günlərdə Sidneydə həyata keçirilən antiterror əməliyyatı nəticəsində həbs edilən 4 nəfərin adlarını açıqlayıb. Bunlar Xaled Merhi, onun oğlu Əbdul Merhi, Xaled Xayat və onun qohumu Mahmud Xayatdır. Adıçəkilən şəxslərin Suriyadakı terrorçularla əlaqəli olduğu üzə çıxıb.
Məlumata əsasən, Avstraliya hüquq-mühafizə orqanları ABŞ və Böyük Britaniya xüsusi xidmət orqanlarından hazırlanan terror aktına dair məlumat əldə ediblər.
Qeyd edək ki, iyulun 30-da Avstraliyanın baş naziri Malkolm Ternbull təyyarədə planlaşdırılan terror aktının qarşısının alındığını bəyan edərək xüsusi əməliyyat nəticəsində terror aktı törətməyi planlaşdıran 4 nəfərin saxlanıldığını bildirib. 
N.O.
www.oxu.az
"
"ABŞ Maduroya qarşı sanksiya tətbiq edibABŞ hökuməti Venesuela prezidenti Nikolas Maduroya qarşı sanksiya tətbiq edib.
 
Oxu.Az APA-ya istinadən xəbər verir ki,  bu barədə ABŞ Maliyyə nazirliyinin məlumatında bildirilir.
 
Sanksiyalara əsasən Maduronun ABŞ yurisdiksiyasına aid aktivləri dondurulur, ABŞ vətəndaşlarına onunla işgüzar əlaqədə olmaq yasaqlanır.
 
Bundan əvvəl ABŞ Venesuelada keçirilmiş Konstitusiya Assambleyasına seçkiləri tanımadığını bəyan edib.
 
Venesuelada prezident Nikolas Maduronun hökuməti ilə müxalifətin nəzarət etdiyi parlament arasında münaqişə davam edir. Venesuela müxalifəti Konstitusiya Assambleyasının çağırılmasını dövlət çevrilişi kimi qiymətləndirərək ölkədə növbədənkənar prezident seçkilərinin keçirilməsini tələb edir. Dövlət başçısının imzaladığı fərmana əsasən, yeni yaradılan quruma qanunvericiliyə dəyişikliklər etmək səlahiyyəti veriləcək.
L.Ə.
www.oxu.az 
"
"Sovet ölkəsinin məşhur homoseksualları – SİYAHIMəlum olduğu kimi, SSRİ-də seks yox idi. İnsanların və adamların öz seksual oriyentasiyalarını müzakirə etmələri isə təkcə ədəbsizlik sayılmırdı, həm də təhlükəli idi. Homoseksualizmə görə 1934-cü ildən SSRİ-də cinayət maddəsi qüvvəyə minmişdi. Bütün bu qadağalara baxmayaraq, SSRİ-də homoseksualizm, əlbəttə ki, var idi, sənət adamları arasında da homoseksual olanları çox idi.  Sovet kinematoqrafiyası, teatr və musiqi xadimləri arasında da homoseksual olanlar var idi. Onların çoxu öz cinsi meyillərini gizlətsələr də, bunu açıq şəkildə etiraf edənlər də olurdu.
Siyahını təqdim edirik:
Faina Ranevskaya

Bu böyük aktisanın həyatı haqqında şayiələr indi də ara vermir. Bəziləri iddia edirlər ki, Faina Georgievna kişilərdən çox qadınlara meyilli idi. Və bu iddialarını aktrisanın məşhur fikrini misal çəkərək sübut etmək istəyirlər: “Lezbiyanlıq, homoseksualizm, mazoxizm, sadizm pozğunluq deyil. Əslinə baxsan, pozğunluq iki cürdür: ot üstündə xokkey və buz üstündə balet!”
Georgiy Miller

“Bizim sinematoqrafın ən şeytan adamı” – aktyor özünü belə adlandırırdı. Adamayovuşmazlığına görə onu təkcə kolleqaları deyil, qonşuları da ən ağır günahlarla suçlayırdılar. Evli olmadığına görə Millerin cinsi oriyentasiyası haqqında müxtəlif şayiələr gəzirdi. Halbuki Georgiy Franseviç homoseksual olmağını heç vaxt açıq şəkildə etiraf etməmişdi.
Yuri Boqatıryov

 “Yadlar arasında doğma, doğmalar arasında yad” – Sovet yaşamının gerçəklikləri çərçivəsində bu gözəl aktyorun həyatını bu cür xarakterizə etmək olar. Yuriy Georgeviç bu fərqli xüsusiyyəti ilə barışa bilmirdi. Homoseksuallığını danmaq məcburiyyəti onda ağır depressiya yaratmışdı. Nəticədə Yuri Boqatıryov alkoqolizmə yuvarlanaraq həyatdan erkən köçdü.
Rudolf Nuriyev

Dünya şöhrətinə baxmayaraq, vətənində Nuriyevi bir şey gözləyirdi, əmlakı müsadirə olunmaqla həbs. Buna görə də onun Paris aeroportunda “azadlığa atılmağı” daha çox məcburi addım sayılırdı – vətənə qayıtsaydı, həbs olunacaqdı. Deyilənə görə, Rudolf Xametoviçin olduqca qəribə xasiyyəti varmış. Misal üçün adamlarla görüşəndə bərkdən – marçıltıyla - öpər sonra deyərmiş ki, bu, qədim rus adət-ənənəsidir.
Yuliya Lemiqova

Sonuncu “Miss SSRİ” artıq neçə illərdir ki, ABŞ-da yaşayır. Model 2000-ci illərdə məşhur tennisçi Martina Navratilova ilə görüşürdü. 2014-cü ildə, ABŞ çempionatının açılışından sonra Navratilova sevgilisinə evlilik təklif etdi və cütlük bir neçə ay sonra Nyu-Yorkda nikaha girdi. 
Serget Paracanov

Məşhur rejissor biseksual olduğunu açıq şəkildə etiraf edirdi. İki dəfə evlənsə də, kişilərlə münasibətə meyil göstərirdi. 1974-cü ildə Sergey Paracanov homoseksuallığa görə həbs edildi. Həbsxanada keçirdiyi dörd il ərzində dəfələrlə intihar etməyə cəhd göstərdi.
Sergey Eyzenşteyn

Novator, dünya kinematoqrafının qızıl fonduna girən kult filmlərin müəllifi Sergey Eyzenşteyn evli olmasına baxmayaraq, kişilərə qarşı olan hisslərini heç vaxt gizlətmirdi. O, bir çox filmlərində kişi bədəninin gözəlliyinə məftunluğunu açıq şəkildə göstərirdi. “Əgər Marks, Engels və Lenin olmasaydı, mən ikinci Oskar Uayld olardım”, – dahi rejissor deyirdi. 
Vadim Kozin

Məlumdur ki, Sovet müğənnisi və bəstəkarı Vadim Kozin Böyük Vətən Müharibəsində iştirakına görə Qırmızı ulduz ordeni almışdı. Bununla belə, hətta Qırmızı ulduz ordeni də onu həbsxanaya düşməkdən xilas edə bilməmişdi. Üstəlik, Kozin homoseksualizmə görə iki dəfə məhkum olunmuş yeganə Sovet məşhurudur. Ümumilikdə götürdükdə artist ömrünün 15 ilini həbs düşərgələrində keçirib.


























Z.Q.
www.oxu.az
"
"Eyvandan yıxılan qız təsadüfən sağ qaldı - VİDEOYaşadığı evin eyvanından yıxılan qız təsadüf nəticəsində sağ qalıb.
Oxu.Az Teleqraf.com-a istinadla xəbər verir ki, hadisə Şotlandiyanın Qlazqo şəhərində baş verib.
Qız eyvandan yıxılaraq işıq dirəyi ilə divarın arasında sıxışıb qalıb.
Baş verənlər həvəskar kameraların obyektivində əsk olunub.
Həmin görüntüləri təqdim edirik:

M.B.
www.oxu.az
"
"Seyyid Həsən Amuli: İran və Azərbaycan bir millət, iki dövlətdir“Biz öz torpaqlarımızın izzətini necə istəyiriksə, Azərbaycan üçün də o cür izzət və başucalığı istəyirik”.
Oxu.Az APA-ya istiandən xəbər verir ki, bu barədə Tehran bürosuna açıqlamasında İranın ali rəhbəri Ayətullah Seyyid Əli Xameneyinin Ərdəbil vilayəti üzrə nümayəndəsi Seyyid Həsən Amuli deyib.
“Azərbaycanın problemlərini öz problemimiz bilirik. Hazırda Ərdəbildə əhli-beyt məktəbinin güclənməsində Səfəvilərin rolu ilə bağlı konfrans keçirilir. Səfəvilər Azərbaycan və İranın müştərək tarixidir. Azərbaycanın mədəniyyəti, tarixi, bizim tariximizlə birdir və ayrıla bilməz. İran və Azərbaycanın bir çox müştərək tarixi şəxsiyyətləri var. Bu özü iki ölkənin əməkdaşlığında və bir-birinə dayaq olmasında çox təsiredici amilə çevrilə bilər”, - deyə Həsən Amuli söyləyib. O bildirib ki, hər iki ölkə öz tarixi şəxsiyyətlərinə sahib çıxmalıdır: “Azərbaycan və İran bir millət-iki dövlətdir. İran və Azərbaycan Arazın iki qoludur. Mənşəyi, əsli və kökü birdir. Bu, tələb edir ki, iki ölkə arasında əlaqələr daha da inkişaf etsin. Şükürlər olsun, getdikcə əlaqələr daha da yaxşılaşır”.
Dağlıq Qarabağ problemindən danışan H. Amuli qeyd edib ki, hazırda Qarabağın işğalda olmasından istifadə edən Rusiya Azərbaycan və Ermənistana istədiyi təzyiqi göstərir: “Ermənistan Qarabağa görə Rusiyaya möhtacdır. Amerika da, İsrail də elə Rusiya kimi, bu vəziyyətdən istifadə edirlər. Dağlıq Qarabağ problemi hazırda regional bir problem deyil, böyük dövlətlərin maraq dairəsinə çevrilib”.
Ayətullah Seyyid Əli Xameneyinin nümayəndəsi 2016-cı ilin aprel döyüşlərində  Azərbaycan ordusunun uğurlarından da danışıb və bildirib ki, Azərbaycan ordusu bu döyüşlərdə özünü çox yaxşı göstərdi: “Bu, bizim hamımızı sevindirdi. Ordu gərək durmazdı, irəliləyib daha çox əraziləri işğaldan azad edərdi. Hazırda elə bir zaman gəlib çatıb ki, bir dövlətin öz taleyini həll etməsinə imkan vermirlər. Amerika və Rusiya digər dövlətlərin, əsasən də kiçik dövlətlərin taleyini həll etməkdə maraqlıdır. Amerika Dağlıq Qarabağdakı qondarma hökumətə yardım edir. Qondarma rejim BMT-də rəsmən tanınmır, lakin Amerika onlara viza verir”.
H. Amuli ATƏT-in Minsk qrupunun Qarabağ münaqişəsindəki rolunu tənqid edib və bəyan edib ki, Dağlıq Qarabağın azadlığı Minsk qrupu ilə baş tutmayacaq: “Artıq 20 ildən çoxdur ki, müzakirə aparılır, bu qədər uzun müzakirə olar?! Azərbaycan və Ermənistan özləri problemi həll etmək istəsələr də, bu, mümkün olmayacaq. Çünki Rusiya istəmir buradan geri çəkilsin. Necə ki, Amerika və İsrail İŞİD-in çox güclənməsini və tam məhv olmasını istəmir. İŞİD nə qədər ki, bölgədə var, Amerika İraqı da, İŞİD-i də, Suriyanı da idarə edəcək. Ona görə, Qarabağ problemi Rusiya və Amerikanın əlinə düşmüş yağlı bir tikədir. Dağlıq Qarabağın həlli prosesi nə qədər uzanırsa, onun Azərbaycana qaytarılması bir o qədər çətin olur”.
H. Amuli Dağlıq Qarabağda referendum keçirilməsi məsələsinə də toxunub və deyib ki, ermənilərin çirkin planlarından biri də referendumun keçirilməsidir: “Azərbaycan xalqı və hökuməti referenduma heç bir halda razı olmamalıdır. Harada görünüb ki, bir məmləkətin torpağı üçün referendum keçirilsin? Bu, ona oxşayır ki, bir nəfər gəlsin və  Bakı üçün referendum keçirilməsini istəsin. Buna icazə verilməməlidir. Bakı da Azərbaycanındır, Qarabağ da”.
Seyyid Həsən Amuli əlavə edib ki, İran qonşu ölkə olaraq Qarabağ probleminin həlli üçün çox səy göstərib: “Ali rəhbər Ayətullah Xamenei deyib ki, Qarabağ torpağı uğrunda ölən şəxslər şəhiddir”. 
S.S.
www.oxu.az
"
"Peskov: Bu, ABŞ-ın seçimidir“ABŞ-ın diplomatik missiyasının hansı əməkdaşlarının Rusiyada işini dayandıracağına Vaşinqton qərar verəcək”.
Oxu.Az Report-a istinadən xəbər verir ki, bunu jurnalistlərə Rusiya prezidentinin mətbuat katibi Dmitri Peskov bildirib.
“Bu, ABŞ-ın seçimidir, burada həm diplomatlar, həm də texniki işçilər olacaq. Söhbət yalnız diplomatlardan getmir, bu qədər amerikalı diplomat Rusiyada, ümumiyyətlə, yoxdur. Söhbət diplomatlardan və qeyri-diplomatik statusu olan şəxslərdən, eləcə də, yerində qəbul edilən, yəni orada işləyən Rusiya vətəndaşlarından gedir"", - D.Peskov deyib.
Onun sözlərinə görə, humanizm naminə Moskvadakı səfirliyin əməkdaşlarına ölkəni tərk etmək üçün kifayət qədər vaxt verilmişdi.
Xatırladaq ki, Moskva ABŞ-ın diplomatik missiyasının 755 əməkdaşının Rusiyadan xaric edilməsi barədə qərar qəbul edib.
S.S.
www.oxu.az
"
"İstanbulda polis rəisi başından güllələnibTürkiyənin İstanbul şəhərinin Silivri rayon polis idarəsinin rəisi Hakan Çalışkan qətlə yetirilib.
Oxu.Az-ın Hürriyet-ə istinadən verdiyi məlumata görə, səhər saatlarında işə gələn əməkdaşlar rəisi ölü vəziyyətdə aşkarlayıblar. Onun başından güllələnərək öldürüldüyü məlum olub. Hadisə yerinə gələn prokuror araşdırma aparıb.
H. Çalışkanın evli və 2 uşaq atası olduğu açıqlanıb.
S.S.
www.oxu.az
"
"Moskvada Azərbaycan dili dərsliyi işıq üzü görüb - FOTOMoskvada rus dilində Azərbaycan dili dərsliyi işıq üzü görüb. 
Oxu.Az-ın Report-a istinadən məlumatına görə, kitab şərq dillərini öyrənən rusdilli ali məktəb tələbələri üçün tələbələrin peşəkar səviyyədə ünsiyyət qurmasının formalaşması və inkişafı məqsədilə nəşr edilib.
“Azərbaycan dili. Başlanğıc kurs” kitabı “Tezaurus” nəşriyyatı tərəfindən, filologiya elmləri doktoru Dmitri Nasilovun və tarix elmləri doktoru Jibek Sızdıkovanın redaktəsi ilə dərc edilib.
Kitabın müəlliflərindən olan Leylaxanım İsmayılova artıq 15 ildir Moskva Dövlət Universitetinin Asiya və Afrika ölkələri İnstitutunda Azərbaycan dilini tədris edir. Dərsliyin əsas fəsilləri onun rusdilli əcnəbilər üçün Azərbaycan dilinin tədrisi üzrə pedaqoji təcrübəsindən ibarətdir.
“Artıq bir neçə ildir institutumuzda Mərkəzi Asiya və Qafqaz kafedrasında Heydər Əliyev Fondunun dəstəyi ilə açılan Azərbaycan dili guşəsi fəaliyyət göstərir. Bu, əlbəttə ki, ali məktəbdə Azərbaycan dilinin öyrənilməsinin inkişafına kömək edir. Dərc edilən dərslik ikinci belə vəsait olub: ilk dərslik 2009-cu ildə MDB ölkələrinin Humanitar Əməkdaşlıq Fondunun yardımı ilə dərc edilmişdi”, - L.İsmayılova bildirib.
Onun sözlərinə görə, kitab bir il ərzində Azərbaycan Dillər İnstitutunun müəllimi Səbinə Əliyeva ilə birlikdə yazılıb.








N.О.
www.oxu.az
"
"Putin spirt tərkibli məhsulların satışını qadağan etdiRusiya prezidenti Vladimir Putin spirt tərkibli qida məhsullarının pərakəndə və avtomatlar vasitəsilə satışını qadağan edən qanun imzalayıb. 
Oxu.Az Life.ru-ya istinadən xəbər verir ki, məhdudiyyətlər spirt tərkibli qeyri-qida məhsullarına da şamil ediləcək. 
Sənədə müvafiq olaraq, bu növdən olan məhsullar barədə internetdə məlumat yaymaq da qadağan edilir. Əks təqdirdə qayda pozan şəxslər cərimə ediləcəklər. Belə ki, vəzifəli şəxslərə tətbiq edilən cərimənin həcmi 20 mindən 40 minə qədər, hüquqi şəxslərə isə 100 mindən 300 minə qədər olacaq. 
Qanun tərkibində 15%-dən az spirt olan alkoqollu içkilərin satışını da qadağan edib. İxracat üçün nəzərdə tutulan məhsullar istisnadır. Bundan başqa, spirt tərkibli məhsullar təyyarələrdə də satıla bilər, amma bunun üçün şirkətin pərakəndə satış üçün lisenziyası olmalıdır.  
S.S.
www.oxu.az
"
"Səudiyyə Ərəbistanı iranlı zəvvarları daşımaqdan imtina edibSəudiyyə Ərəbistanı aviaşirkətləri Həcc ziyarətinə gedən iranlı zəvvarları daşımaqdan imtina edib.
Oxu.Az-ın APA-ya istinadən məlumatına görə, bunu İran Aviasiya Təşkilatının sədri Əli Abidzadə deyib.
Bu gün zəvvarları yola salan Ə. Abidzadə bildirib ki, iki ölkə arasında əldə olunan razılığa əsasən, iranlı zəvvarların yarısını “İranAir” şirkəti, yarısını isə Səudiyyə Ərəbistanı hava yolları şirkətləri daşımalı idi. Lakin son anda Səudiyyə Ərəbistanı şirkətləri 26 min iranlı zəvvarın daşınmasından imtina edib.
“Biz indi məcburuq ki, zəvvarların daşınmasını özümüz həyata keçirək. Bunun üçün ağır və sıx uçuş proqramına ehtiyac var, lakin söz veririk ki, bütün zəvvarların daşınmasını həyata keçirəcəyik”, - deyə Ə. Abidzadə söyləyib. O qeyd edib ki, bu il ziyarətə gedəcək zəvvarların sayı artıb, lakin ölkənin hava limanlarında həmin zəvvarların qəbulu və yola salınması üçün lazımi infrastruktur dəyişikliyi edilməyib: “Buna görə biz öz zəvvarlarımızı Həcc ziyarətinə göndərmək üçün əlavə çətinliklərlə üz-üzəyik. Uçuşlarda gecikmələr olarsa, xalqımızdan buna görə indidən üzr istəyirəm. Bilsinlər ki, biz uçuşların tam təhlükəsiz və vaxtında yerinə yetirilməsi üçün əlimizdən gələni edəcəyik. Səudiyyə Ərəbistanı tərəfindən asılı olan məsələlər bizlik deyil”.
Qeyd edək ki, bu il İrandan 86 min zəvvar həccə gedəcək.
N.O.
www.oxu.az
"
"Rusiyada dənizin üstündə nəhəng burulğan – VİDEORusiyanın Novosibirsk vilayətində iyulun 30-da Obsk dənizinin üzərindən nəhəng burulğan keçib. 
Oxu.Az-ın Rusiya KİV-ə istinadən verdiyi məlumata görə, burulğan ətraf şəhər və kənd sakinlərini qorxuya salıb.
Nəhəng hava-su burulğanını yerli sakinlər videoya çəkiblər. Dağıntı və itki haqqinda məlumat verilmir.

N.О.
www.oxu.az
"
"Atatürkün heykəlinə hücum edildi – VİDEO + FOTOŞanlıurfa vilayətinin Siverek şəhərində yerli tacir Atatürkün heykəlinə hücum edib. O bildirib ki, “islamda bütpərəstliyə yer yoxdur” və heykəli oraqla döyəcləməyə başlayıb.
Oxu.Az virtualaz.org-a istinadən xəbər verir ki, Mehmet Malbora aldı şəxs heykəlin üstünə dırmaşıb və onu vurmağa başlayıb. “İslamda bütpərəstliyə yer yoxdur. Siz, heykəli müdafiə edənlər, peyğəmbərin nəslindənsiniz?”
Hadisənin şahidləri baş verənlər barədə polisə məlumat veriblər və xuliqan-fanatik şöbəyə aparılıb.









A.M.
www.oxu.az
"
"Kamikadze İraq səfirliyinin yanında özünü partladıbƏfqanıstan paytaxtı Kabildə terroçu-kamikadze özünü İraq səfirliyinin yanında partladıb.
Oxu..Az Report-a istinadən xəbər verir ki, partlayış yerində atışma səsləri eşidilir, xəsarət alanların sayı məlum deyil.
Kabil polisinin nümayəndəsi Basir Mücahid şəhərdə partlayış olduğunu təsdiq edib, amma hadisənin təfərrüatları barədə məlumat verməyib. 
N.О.
www.oxu.az
"
"KİV: ABŞ Çinə qarşı iqtisadi sanksiyalar hazırlayırABŞ hökuməti Çinə qarşı məhdudlaşdırıcı iqtisadi tədbirlər hazırlamağa başlayıb.
Oxu.Az məlumat verir ki, bu barədə Politico Donald Trampın administrasiyasının iki məmuruna istinadən xəbər verir.
Məlumata əsasən, ÇXR-ə qarşı iqtisadi sanksiyalar  artıq avqustun əvvəlindən tətbiq oluna bilər.
Nəşr bildirir ki, sanksiyalar Ağ evin Pekinin Şimali Koreyaya təsir göstərə bilməməyinə cavab tədbiri olacaq. ABŞ hökuməti düşünür ki, Çin Şimali Koreyanın rəhbərliyinə ballistik raket və nüvə silahı yaratmaq və sınaqdan keçirməkdən imtina etməsi üçün daha güclü təsir göstərə bilərdi.
N.О.
www.oxu.az
"
"Los-Ancelesdə avtomobil insanlara çırpıldı – VİDEO ABŞ-ın Los-Anceles şəhərində avtomobil insanlara çırpılıb.
Oxu.Az APA-ya istinadən xəbər verir ki, bu barədə “Fox News” xəbər verib.
Hadisə nəticəsində azı 6 nəfər xəsarət alıb. Onlardan dördünün vəziyyətinin ağır olduğu bildirilir.
Yaralılar xəstəxanalara çatdırılıb. Hazırda polis hadisənin səbəblərini və sürücünün şəxsiyyətini müəyyənləşdirir. İlkin versiyaya görə, insident yol qəzası nəticəsində baş verib.

S.S.
www.oxu.az
"
"Gürcüstan Ukraynanın Saakaşvilini ekstradisiya edəcəyinə ümid edirGürcüstanın ədliyyə naziri Teya Tsulukiani bildirib ki,  Gürcüstanın sabiq prezidenti, Odessa vilayətinin eks-qubernatoru Mixail Saakaşvili Ukraynaya qayıtdıqdan sonra Kiyevin ekstradisiya prosesinə başlayacağına ümid edir.
Bu barədə Oxu.Az İnterfaks-a istinadən xəbər verir.
“Bu, hüquqi və istintaq-prokuror prosesidir. Biz Ukrayna tərəfindən müxtəlif bəyanatlar eşitmişik, lakin yalnız bir həqiqət var – Gürcüstan tərəfi vaxtilə hələ Gürcüstan vətəndaşı olan Mixail Saakaşvilinin təslim edilməsini tələb etmişdi. Belə ki, o, parlament deputatı Valeri Qelaşvilini döyməkdə, 9 milyon larinin (3,7 milyon dollardan artıq) israfçılığında, noyabr hadisələrində (2007-ci ildə dinc mitinqin dağıdılması) və “İmedi” teleşirkətinin alt-üst edilməsində ittiham olunur”, - deyə Tsulukiani bildirib və qeyd edib ki, Gürcüstan hələ 2014-2015-ci illərdə Ukraynadan Saakaşvilini ekstradisiya etməsini tələb edib.
Nazirin sözlərinə əsasən, 2015-ci ildə Ukrayna tərəfi Saakaşvilini təslim etməyə razılıq verməyib.
“Görünür, bu gün onlar öz mövqelərini dəyişiblər, Saakaşvili Ukraynaya qayıdan kimi Kiyev ekstradisiya prosesinə başlaya biləcək”, - Tsulukiani vurğulayıb.
N.O.
www.oxu.az
"
"ABŞ dörd hektar torpaq sahəsini Yaponiyaya geri qaytarıbABŞ Futemma dəniz piyada korpusunun hərbi bazası üçün istifadə olunan ərazinin bir hissəsini Yaponiyaya geri qaytarıb. O, Okinava prefekturasında yerləşir.
Oxu.Az Report-a istinadən xəbər verir ki, bu barədə “Kyodo” agentliyi məlumat yayıb.
Qaytarılan ərazinin sahəsi 4 hektardır.
Hazırda Yaponiyada aviabazanın yerinin dəyişdirilməsi üçün tikinti işləri aparılır. Obyektin yerləşdiyi rayon sakinlərinin fikrincə, bazada yerləşən “MV-22 Osprey” konvertoplanlarının uçuşları yerli əhali üçün təhlükəlidir.
Agentlik qeyd edir ki, ABŞ-ın ərazinin bir hissəsini geri qaytarmaq qərarı ölkənin bu prosesi ölü nöqtədən tərpətmək niyyətini nümayiş etdirir.
N.O.
www.oxu.az
"
"Suriya ordusu İŞİD-ə həlledici zərbə vurmağa hazırlaşırSuriyanın hökumət qoşunları İŞİD terror qruplaşması üzərində qələbəyə yaxındır.
Oxu.Az Report-a istinadən xəbər verir ki, ordu terror təşkilatının son böyük istinadgahı olan Deyr-əz-Zor vilayətinin ərazisinə daxil ola bilib.
Ordudakı mənbədən “İzvestiya” nəşrinə verilən məlumata görə, Suriya qoşunları vilayət ərazisinə Rəqqa tərəfdən daxil olublar.
“Hazırda hökumət qoşunları vilayətin eyniadlı inzibati mərkəzindən (Deyr-əz-Zor – red.) 50-60 km. Aralıdadır”, - deyə mənbə bildirib.
A.M.
www.oxu.az
"
"Venesuelanın paytaxtında partlayış baş veribVenesuelanın paytaxtı Karakasda etiraz aksiyası zamanı partlayış baş verib.
Oxu.Az-ın Trend-ə istinadən verdiyi məlumata görə, bu haqda Frans Press agentliyi xəbər verib.
Hadisə nəticəsində azı 4 hərbçi yaralanıb. 
Daha əvvəl, ev şəraitində hazırlanan qurğunun partlaması nəticəsində polisin xəsarət aldığı haqda məlumat verilib.
N.О.
www.oxu.az
"
"Putin: Rusiya ilə ABŞ arasında münasibət yaxın zamanlarda düzəlməyəcəkMoskva Rusiya ilə ABŞ arasında münasibətin yaxşıya doğru dəyişməsini uzun müddət gözləyib, buna ümid bəsləyirdi, lakin göründüyünü kimi, vəziyyət heç də yaxın zamanlarda dəyişməyəcək, RF prezidenti bildirib.
Oxu.Az-ın vesti.ru-da dərc olunmuş müsahibəsinə əsasən, Putin Rusiyanın ABŞ-ın sanksiyalarla bağlı qanun layihəsinə nə üçün cavab verdiyini izah edib.
“ABŞ tərəfi qeyri-qanuni məhdudiyyətlər qoymaqla, RF ilə əlaqələrin inkişaf etdirilməsində və saxlanılmasında maraqlı olan digər ölkələrə, o cümlədən, öz müttəfiqlərinə təsir göstərməyə cəhd etməklə Rusiya ilə münasibətin pisləşməsinə doğru heç nə ilə provokasiya olunmamış addımlar atıb”, - deyə Putin bildirib.
“Biz  münasibətin yaxşıya doğru dəyişməsini uzun müddət gözləmişik, buna ümid bəsləmişik. Lakin, göründüyü kimi, münasibətlər dəyişsə belə, bu, yaxın zamanlarda baş verməyəcək. Mən hesab etdim ki, artıq bizim də heç nəyi cavabsız qoymayacağımızı göstərməliyik”, - deyə Putin bildirib. 
N.О.
www.oxu.az
"
"İran nüvə sövdələşməsindən çıxacağı ilə hədələyibİranın xarici işlər nazirinin müavini Abbas Araqçi bildirib ki, xərclər gəlirləri üstələyəcəyi təqdirdə, ölkəsi Birgə əhatəli fəaliyyət planı (BƏFP) haqqında sazişi tərk edə bilər.
Oxu.Az Report-a istinadla xəbər verir ki, bundan başqa, Arakçı Vaşinqtonu sazişin şərtlərinin yerinə yetirilməsini pozmaq və bunda məsuliyyəti Tehranın üzərinə atmaq cəhdində ittiham edib.
“İran İslam Respublikası BƏFP-yə o, ölkənin xeyrinə xidmət edəcəyi müddətcə riayət edəcək”, - deyə o bildirib.
N.О.
www.oxu.az
"
"Putin: 755 ABŞ diplomatı Rusiyanı tərk etməlidirRF prezidenti Vladimir Putin bildirib ki, ABŞ-ın 755 diplomatı Rusiyan tərk etməlidir, Oxu.Az RT-yə istinadən xəbər verir.
“Digər mümkün tədbirlərə və ya bunun diplomatik idarənin işləməsi baxımından çox və ya az olmasına gəldikdə isə, bu, tamamilə hiss olunandır. Çünki mindən artıq əməkdaş – diplomat və texniki işçi – Rusiyada işləyirdi və indi də işləyir. Bunlardan 755-i Rusiya Federasiyasında öz fəaliyyətini dayandırmalı olacaq, - deyə Putin ÜRDTRŞ-nin aparıcısı Vladimir Solovyova müsahibəsində bildirib.
Rusiya lideri vurğulayıb ki, diplomatik qurumun işi baxımından “bu, xeyli hiss olunandır”.
N.О.
www.oxu.az
"
"Əlcəzairin müstəqilliyini yaradanlardan biri öldüƏlcəzairin sabiq baş naziri Reda Malik 86 yaşında dünyasını dəyişib. O, Əlcəzairdə Əl-Alia qəbiristanlığında dəfn olunacaq.
Oxu.Az Reporta-a istinadən xəbər verir ki, bu barədə APS milli informasiya agentliyi məlumat yayıb.
Siyasətçi 1957-1962-ci illərdə ölkənin Milli Azadlıq Cəbhəsi rəsmi qəzetinə rəhbərlik edib. Daha sonra Fransa ilə Evian sazişlərinin imzalanmasına nail olan nümayəndə heyətinə daxil olub. Sənədlər Əlcəzair müharibəsinə son qoyub və ölkənin müstəqilliyini təmin edib.
O, 1993-1994-cü illərdə Əlcəzair hökumətinə rəhbərlik edib.
N.O.
www.oxu.az
"
"Küveytin Qətər böhranında yeganə vasitəçi olduğu bəyan edildiQətərə qarşı boykot tətbiq edən Səudiyyə Ərəbistanı, Birləşmiş Ərəb Əmirlikləri (BƏƏ), Bəhreyn və Misir böhranın tənzimlənməsində Küveyti yeganə vasitəçi kimi qəbul edir.
Oxu.Az APA-ya istinadən xəbər verir ki, bunu bu gün dörd ölkənin xarici işlər nazirlərinin Manamada görüşündən sonra Bəhreyn xarici işlər naziri Xalid Ben Əhməd bəyan edib.
Bəhreyn xarici işlər naziri Küveyt əmiri As-Sabahın vasitəçilik missiyasının uğurlu olacağına ümid etdiklərini söyləyib.
Qeyd edək ki, bu gün Səudiyyə Ərəbistanı, BƏƏ, Bəhreyn və Misir xarici işlər nazirlərinin görüşündən sonra Qətər qarşısında irəli sürülən 13 tələbin qüvvədə olduğu bəyan edilib. Eyni zamanda bu ölkələr Qətərin terrorizmə dəstəyi dayandırdığını sübut etdiyi halda dialoqa hazır olduqlarını açıqlayıblar.
Xatırladaq ki, Səudiyyə Ərəbistanı, BƏƏ, Bəhreyn və Misir bu ilin iyun ayında Qətəri terrorizmi dəstəkləməkdə və onların daxili işlərinə qarışmaqda günahlandıraraq bu ölkə ilə diplomatik əlaqələri dayandırıb, boykot qərarı verib.
A.M.
www.oxu.az
"
"Türkiyədə turistləri daşıyan avtobus aşdıTürkiyənin Kayseri vilayətində turistləri daşıyan avtobus qəzaya uğrayıb.
Oxu.Az Trend-ə istinadən xəbər verir ki, qəza nəticəsində 26 nəfər xəsarət alıb.
Bildirilir ki, sürücü idarəetməni itirib və nəticədə avtobus aşıb.
Yaralılar xəstəxanaya yerləşdirilib.
A.M.
www.oxu.az
"
"Məşhur aparıcının xanımı Bodrumda güllələndiBodrumda bir gecə klubundakı silahlı atışmada bir insan həyatını itirib. Atışma zamanı üç insan yaralanıb.
Oxu.Az axşam.az-a istinadən bildirir ki, yaralananlardan biri də məşhur aparıcı Cess Molhonun həyat yoldaşı Zeyneb Molhodur.
Molho xanımının səhhətində ciddi problem olmadığını deyib:
“Güllə Zeynebin çiyninə dəyib. Bir qabırğası qırılıb. Güllə dərinin altında qalıb. Hazırda xəstəxanadayıq. Sabah əməliyyat olunacaq”.
A.M.
www.oxu.az
"
"İŞİD jurnalisti öldürdü“Russia Today” telekanalının jurnalisti Xalid əl-Xatib İŞİD terrorçuları tərəfindən öldürülüb.
Oxu.Az Report-a istinadən xəbər verir ki, hadisə bu gün Suriyanın Es-Suxna rayonunda baş verib. Ərazidə həyata keçirilən anti-terror əməliyyatlarını işıqlandıran jurnalist terrorçuların hədəfinə tuş gəlib.
Xalid əl-Xatib eyni zamanda Dəməşq universitetinin tələbəsi idi.
A.M.
www.oxu.az
 
"
"Moskvada fırtına olacaqMoskvada bu gün fırtına olacağı barədə xəbərdarlıq edilib.
Oxu.Az APA-ya istinadən xəbər verir ki, Rusiya Fövqəladə Hallar Nazirliyi yaxın 3 saat ərzində Moskvada hava şəraitinin kəskin pisləşəcəyini, yağış, tufan, dolu və sürəti saniyədə 12-17 metrə çatan güclü külək gözləndiyini açıqlayıb.
Avtomobil yollarını su basacağı gözlənilir.
A.M.
www.oxu.az
"
"Türkiyənin iki məşhur gecə klubu atəşə tutuldu: Ölən və yaralananlar varTürkiyənin məşhur tətil bölgəsi Bodrumda yanbayan yerləşən iki gecə klubuna hücum olub.
Oxu.Az APA-ya istinadən xəbər verir ki, ötən gecə yerli vaxtla saat 03.00 radələrində üzərində iki tapança olan bir şəxs Bodrumun Göltürkbükü məhəlləsində yerləşən məşhur “Çilek Beach Club” və “Sess Beach Club” gecə klublarına yaxınlaşıb, atəş açmağa başlayıb.
Gecə klublarında 400-ə qədər insan olub. Nəticədə 18 yaşlı Furkan Say adlı şəxs ölüb, 4 nəfər yaralanıb. Cinayətkar gəldiyi avtomobilə hadisə yerindən qaçıb.
Hüquq-mühafizə orqanları faktla bağlı araşdırma aparır.
A.M.
www.oxu.az
"
"Saakaşvili: Məni dələduzluq yolu ilə vətəndaşlıqdan məhrum ediblərGürcüstanın sabiq prezidenti, həmçinin Ukraynanın Odessa vilayətinin sabiq qubernatoru Mixeil Sakaşvili Ukrayna vətəndaşlığından dələduzluq yolu ilə məhrum edildiyini iddia edir.
Oxu.Az Report-a istinadən xəbər verir ki, Saakaşvili deyir ki, onu vətəndaşlıqdan çıxarılmasına əsas göstərilən sənədləri heç vaxt imzalamayıb.
“Mən şokdayam! İndicə həmin anketlərin kopyalarına baxdım. Bu sənədlərə əsasən prezident məni vətəndaşlıqdan məhrum edib. Mən bütün məsuliyyətimlə bildirirəm ki, o anketlərdəki mənim imzam deyil”, - o vurğulayıb.
Saakaşvili təcili olaraq qrafik ekspertizanın təşkil edilməsini tələb edib.
A.M.
www.oxu.az
"
"Almaniyada gecə klubunda atışma: Ölən və yaralananlar varBu gün səhər saatlarında Almaniyanın cənub-qərbindəki Konstantsa şəhərində gecə klubunda 34 yaşlı şəxs insanlar atəş açıb.
Oxu.Az-ın APA-ya istinadən verdiyi məlumata görə, nəticədə 1 nəfər ölüb, 3 nəfər yaralanıb.
Daha sonra gecə klubunu tərk edən cinayətkar polislə atışıb. Güllə yarası alan cinayətkar xəstəxanada ölüb.
Almaniya polisi araşdırma aparır.
A.M.
www.oxu.az
"
"Nəvaz Şərifi vəzifəsində qardaşı əvəz edəcəkPakistanın sabiq baş naziri Nəvaz Şərifin qardaşı Şehbaz Şərif ölkənin yeni baş naziri olacaq.
Oxu.Az-ın APA-ya istinadən verdiyi məlumata görə, bu barədə hakimiyyətdəki Pakistan Müsəlman Liqası Partiyası rəhbərliyinin iclasında qərar qəbul edilib. Hələlik enerji və təbii sərvətlər naziri Şahid Xaqan Abbasi 1,5 ay müddətinə müəyyən edilmiş keçid dövrü üçün baş nazir təyin olunub. Məhz bu müddət ərzində hazırda Pəncab vilayətinin rəhbəri olan Ş. Şərif parlament üzvü seçilərək hökümətə başçlıq etmək hüququ qazanacaq. Parlamentdə çoxluğa malik Pakistan Müsəlman Liqasının tezliklə yeni hökuməti formalaşdıracağı gözlənilir.
Qeyd edək ki, cümə günü Pakistan Ali Məhkəməsi baş nazir Nəvaz Şərifi hakimiyyətdən kənarlaşdırıb. Qərar baş nazir və onun ailə üzvlərinin korrupsiya əməllərinə dair istintaq işinin yekunları əsasında qəbul edilib. Sabiq baş nazirə qarşı cinayət işi açılıb.
www.oxu.az
 
"
"Sergey Şoyqu Azərbaycan milli mətbəxinin təamlarını dadıbRusiyanın müdafiə naziri Sergey Şoyqu 3-cü Beynəlxalq Hərb Oyunları çərçivəsində Azərbaycan mili mətbəxinin təamlarını dadıb.
Oxu.Az APA-ya istinadan xəbər verir ki, S.Şoyqu “Səhra mətbəxi“ yarışından öncə Rusiya, Azərbaycan, Belarus Serbiya, Monqolustan və İsrail aşpazlarının hazırladığı xörəklərin dadına baxıb. “Rusiya, Azərbaycan, Belarus, Serbiya, Monqolustan və İsrailin hərbi aşpazları yarışların iştirakçıları və qonaqlar üçün milli mətbəxlərinə aid 150-dən çox xörək hazırlayıb. Xüsusilə, nazir azərbaycanlıların ət xörəkləri və şirniyyatlarının dadına baxıb, rusiyalı aşpazların balıq və un məmulatlarından hazırlanan təamlarından yeyib, monqol aşpazların isə çayını içib”, - deyə Rusiya Müdafiə Nazirliyinin məlumatında deyilir. 
“Səhra mətbəxi” yarışı avqustun 1-də başlayacaq.
www.oxu.az
"
"Kanadalı təqaüdçü ikinci dəfə bir milyon dollar udduKanadanın Kvebek vilayətindən olan təqaüdçü ikinci dəfə lotoreyada bir milyon ABŞ dolları udub.
Oxu.Az-ın Lenta.ru-ya istinadən xəbərinə görə, 69 yaşlı Jül Paran Loto-Quebec onlayn kazinosunda cekpot udub. 
1,2 milyon dollarlıq uduşlu bilet üçün o cəmi üç dollar ödəyib.
Qeyd olunur ki, Paran 2008-ci ildə bir milyon dollar udmuşdu.
Kanadalı bu məbləğə özünə yeni ev tikəcəyini bildirib.
S.B.
www.oxu.az
"
"Həbsxanadan inanılmaz qaçış – VİDEOABŞ-dan məhbuslar həbsxanadan qaçışlarını videoya çəkiblər.
Oxu.Az-ın REN TV-yə istinadən məlumatına görə, onlar azadlığa yolu mobil telefonun kamerasına qeyd ediblər.
Məhbuslar həbsxanadan havalandırma sistemi vasitəsi ilə çıxıblar. Tikilinin damına çıxan üç kişi oradan döşək üzlərindən düzəldilmiş “kəndirlə” aşağı düşüblər.
Sonradan məhbuslar taksidə viski içdikləri yerdə görüntüləniblər. 
ABŞ polisinin məlumatına əsasən, hər üç məhbus hadisədən bir neçə gün sonra saxlanılıb. Onların hamısı qətl və digər ağır cinayətlərdə ittiham olunurlar.

S.B.
www.oxu.az
"
"İran və ABŞ donanmaları yenidən üz-üzə gəlibİran İslam İnqilabı Keşikçiləri Korpusu Fars Körfəzində ABŞ donanmasının iştirakı ilə daha bir hadisənin baş verdiyini açıqlayıb.
Oxu.Az-ın APA-ya istinadən xəbərinə görə, İranın İRİB telekanalı hadisənin iyulun 28-də körfəzin şimalında baş verdiyi barədə məlumat yayıb.
Məlumata əsasən ABŞ Hərbi Dəniz Donanmasının “Nimits” aviadaşıyıcısından qalxan hərbi helikopter İrana məxsus raket katerlərinə yaxınlaşıb. Aviadaşıyıcını kreyser müşayiət edib.
“İran gəmiləri Amerika donanmasının qeyri-peşəkar və təxribatçı hərəkətlərinə fikir verməyib və Amerika gəmiləri oranı tərik etdikdən sonra həmin zonada keşik çəkməyə davam edib”, - deyə İran hərbi rəhbərliyinin bəyanatında bildirilir.
Xatırladaq ki, bir neçə gün əvvəl Fars Körfəzində ABŞ-a məxsus hərbi gəmi ona yaxınlaşan İran katerinə xəbərdarlıq atəşi açıb. 
S.B.
www.oxu.az
"
"Qara dənizdə gəmi batıb, 6 nəfərin taleyi naməlumdurQara dənizdə qəzaya uğrayan ticarət gəmisinin 9 ekipaj üzvündən 3-ü xilas edilib, 6 nəfərin taleyi barədə məlumat yoxdur.
Oxu.Az APA-ya istinadən verdiyi xəbərə görə, dənizçilərin axtarışı üçün 3 gəmi cəlb olunub.
“Qara dəniz akvatoriyasında, Alupka yaşayış məntəqəsindən 40 km cənub istiqamətində 24 min ton buğda daşıyan “Anda” gəmisi aşıb. Gəmidə 9 nəfərdən ibarət ekipaj olub. Onlar Suriya və Hindistan vətəndaşlarıdır. Onlardan 3-ü xilas edilib, digər 6 nəfərin taleyindən hələlik xəbər yoxdur”, - deyə məlumatda bildirilir.
Hazırda Qara dənizdə güclü külək və hündür dalğaların müşahidə olunduğu bildirilir.
www.oxu.az
"
"Nyu-Yorkda limanda qəza: 30 yaralıNyu-Yorkda su taksisinin limana çırpılması nəticəsində azı 30 nəfər xəsarət alıb.
Oxu.Az Report-a istinadən xəbər verir ki, bu barədə “New York Daily News” məlumat yayıb.
Hudzon çayında baş vermiş hadisə zamanı su taksisinin göyərtəsində 125 nəfər olub.
Taksi turistləri Azadlıq heykəlinə ekskursiyaya aparırmış.
Hadisənin səbəbi araşdırılır.
www.oxu.az
"
"Türk siyasətçi Nobelə namizəd olduTürkiyənin müxalifət partiyası olan CHP-nin lideri Kamal Kılıçdaroğlu Nobel mükafatına namizəd göstərilib.
Oxu.Az türk mətbuatına istinadla xəbər verir ki, bu barədə CHP-nin İstanbul millət vəkili Gürsel Tekin Cem TV-də qatıldığı bir proqramda bildirib.
Millət vəkilinin sözlərinə görə, Kamal Kılıçdaroğlunun namizədliyi demokartiya, insan haqları və sülh naminə Ədalət yürüşü keçirdiyinə görə irəli sürülüb.
Bu təşəbbüslə QHT-lər çıxış edib.
www.oxu.az
"
"Erməni hərbçi güllələndiErmənistan ordusunun hərbçisi güllə yarasından ölüb.
Oxu.Az-ın APA-ya istinadən verdiyi məlumata görə, hadisə Ermənistanın Tavuş vilayətinin Noyemberyan rayonundakı döyüş mövqelərinin birində baş verib.
Tavuş vilayətinin Karkop kəndindən olan 33 yaşlı Arkadi Hambaryan odlu silahdan açılan atəş nəticəsində ölüb. Müddətdən artıq xidmət edən hərbçinin ölümünün təfərrüatları müəyyənləşdirilir.
www.oxu.az
"
"Maykl Ceksonun ailəsi məhkəməyə verildiMərhum amerikalı müğənni Maykl Ceksonun prodüseri Kuins Cons ifaçının varislərini məhkəməyə verərək öz haqqını tələb etmişdi.
Oxu.Az Lent.az-a istinadən xəbər verir ki, “Guardian” nəşri məhkəmənin başa çatdığını və prodüserin 9.4 milyon dollar pul aldığını yazıb.  Əvvəlcə Kuins 30 milyondan çox tələb etsə də, varislər bu pulu ödəmək iqtidarında olmadıqlarını bildiriblər.
Qeyd edək ki, Maykl Cekson 25 iyun 2009-cu ildə, 50 yaşında vəfat edib. Onun varisləri anası Ketrin Cekson və müğənninin uşaqları Prins, Peris və Blenketdir.
www.oxu.az
"
"Tramp Ağ Ev aparatına yeni rəhbər təyin etdiABŞ prezidenti Donald Tramp ölkənin milli təhlükəsizlik naziri Con Kellini Ağ Ev aparatına yeni rəhbər təyin edib.   
Oxu.Az-ın xəbərinə görə, dövlət başçısı bu barədə öz Twitter hesabında yazıb.
“Mən general Con Kellini Ağ Ev aparatına yeni rəhbər təyin etdim. O, gözəl amerikalı və dahi liderdir. Con həmçinin Milli Təhlükəsizlik Nazirliyində böyük işlər görüb. O mənim administrasiyamın əsl ulduzu olacaq” , - Tramp bəyan edib.
S.B.
www.oxu.az
"
"Rusiya Rumıniyaya sərt etiraz bildiribRusiya baş nazirinin müavini Dmitri Roqozinin göyərtəsində olduğu təyyarənin Rumıniyanın hava məkanından keçməsinə icazə verilmədiyinə görə rəsmi Moskva Buxarestin ölkədəki müvəqqəti işlər müvəkkilinə qətiyyətli etirazını bildirib.  
Oxu.Az-ın APA-ya istinadən verdiyi xəbərə görə, bu barədə Rusiya XİN-nin saytında dərc edilən məlumatda bildirilir.
Moskva qeyd edib ki, Rumıniya öz əməli ilə Moskva-Kişinyov reysi ilə uçan 160 sərnişininin həyatını təhlükə altına atıb.
XİN bu insidenti ikitərəfli münasibətlərə xələl gətirmək məqsədilə qəsdən törədilmiş təxribat adlandırıb.   
Moskva Rumıniya hökumətini insidenti hərtərəfli araşdırmağa və hadisə ilə bağlı izahat verməyə çağırıb.  
Qeyd edək ki,  Rumıniya və Macarıstan Dmitri Roqozinin olduğu təyyarənin hava məkanlarından  keçməsinə icazə verməyiblər.  Buxarest addımını D.Roqozinin sanksiya siyahılarında olması ilə əlaqələndirib. 
S.B.
www.oxu.az
"
"Helsinkidə sürücü avtomobili insanların üzərinə sürüb, ölən varFinlandiyanın paytaxtı Helsinkidə sürücü avtomobili insanların üzərinə sürüb.
Oxu.Az-ın xəbərinə görə, bu barədə polisə istinadən Reuters nəşri məlumat yayıb.
Hadisə nəticəsində bir nəfər ölüb, dörd nəfər isə xəsarət alıb.
Sürücüsü saxlanılıb. Polis onun sərxoş olduğunu güman edir.
S.B.
www.oxu.az
"
"İstanbulda Bosfor boğazının altından üç mərtəbəli tunel tikiləcəkİstanbulda Bosfor boğazının altından yeni tunel inşa ediləcək.
Oxu.Az-ın Trend-ə istinadən məlumatına görə, bu gün proses çərçivəsində kəşfiyyat işləri başlayıb.
6,5 kilometr uzunluqda olacaq tuneldən yüklərin daşınması, eləcə də avtomobillərin keçidi nəzərdə tutulur.
3 mərtəbədən ibarət olacaq yeni tunel dənizin 110 metr dərinliyindən keçəcək. Tunel İstanbulun Avropa və Asiya hissəsini birləşdirəcək. Layihənin dəyəri 3,5 milyard dollardır.
Qeyd edək ki, İstanbulda 2016-cı ildə istifadəyə verilən ""Avrasiya"" tuneli boğazın 106,4 metr dərinliyindən keçir, ümumi uzunluğu isə 5,4 kilometrdir.
S.B.
www.oxu.az
"
"Şimali Koreya növbəti dəfə dünyanı həyəcanlandırdıŞimali Koreya növbəti raket buraxılışını həyata keçirib.
Oxu.Az-ın xəbərinə görə, bu barədə cümə günü, iyulun 28-də, Reuters agentliyi Yaponiyanın NHK telekanalına istinadən məlumat yayıb.
Məlumata əsasən, raket Yaponiyanın iqtisadi zonalarının birində düşüb.
Cənubi Koreya KXDR-nın Çaqando vilayətindən raket buraxılışını həyata keçirməsini təsdiqləyib.
Şimali Koreyanın hansı tip raketi sınqadan keçirməsi hələlik məlum deyil.
Qeyd olunur ki, Cənub Koreyanın prezidenti Mun Çje İn hadisədən sonra təcili olaraq ölkənin Milli Təhlükəsizlik Şurasını toplayıb.
S.B.
www.oxu.az
"
"Zukerberq dünyanın ən zəngin insanlarının reytinqində irəlilədiDünyanın ən iri sosial şəbəkəsi sayılan “Facebook”un aksiyalarının qiyməti kəskin bahalaşıb.
Oxu.Az-ın məlumatına görə, sosial şəbəkənin təsisçisi Mark Zukerberqin sərvəti təkcə 27 iyul tarixində 3,8 milyard dollar artıb.
Bununla da, o, “Forbes” nəşrinin dünyanın ən zəngin insanları reytinqində meksikalı biznesmen Karlos Slimi qabaqlayaraq beşinci pilləyə yüksəlib.
Hazırda Zukerberqin şəxsi sərvəti 71,7 milyard dollar dəyərində qiymətləndirilir.
S.B.
www.oxu.az
"
"Litvada Mixail Saakaşviliyə vətəndaşlıq verilməsi təklif olunduLitvanın sabiq deputatı, Avropa Parlamentinin deputatı Pyatras Auştryaviçus Gürcüstanın sabiq prezidenti, Odessa vilayətinin sabiq qubernatoru Mixail Saakaşviliyə Litva vətəndaşlığının verilməsi imkanlarını nəzərdən keçirməyi təklif edib.
Oxu.Az bu barədə Report-a istinadən xəbər verir.
Çərşənbə günü Ukraynanın miqrasiya xidməti bildirib ki, prezident Petro Poroşenko Mixail Saakaşvilini Ukrayna vətəndaşlığından məhrum edib.
P.Auştryaviçus həmçinin P.Poroşenkonun bu qərarını yenidən qiymətləndirməyi təklif edib. Litvalı siyasətçinin fikrincə, ilk növbədə, M.Saakaşviliyə Litvada yaşamaq icazəsini vermək olar: “Gürcüstanın sabiq lideri burada siyasi analiz, məsləhətləşmələr üzrə təşkilat yarada bilər, Litva vətəndaşlığı isə ona Avropada işləməyə imkan verəcək”.
“Litva vətəndaşlığının verilməsi kompleks məsələdir, bu məsələnin hüquqi tənzimlənməsi ciddidir, lakin mən belə imkanın olduğunu düşünürəm”, - Avropa Parlamentinin deputatı bildirib.
 
www.oxu.az
"
"İsveçrədə Gülnarə Kərimovanın 840 milyon dollarlıq aktivlərinə həbs qoyulduİsveçrə Baş Prokurorluğu Özbəkistanın birinci prezidenti, mərhum İslam Kərimovun qızı Gülnarə Kərimovaya məxsus, təxminən 840 milyon dollarlıq aktivlərə həbs qoyub. 
Oxu.Az-ın APA-ya istinadən verdiyi məlumata görə, bu barədə İsveçrə Prokurorluğunun mətbuat xidmətindən bildirilib.
Açıqlamada deyilir ki, hazırda 800 milyon frankdan çox (838 milyon ABŞ dolları) dəyərə malik aktivlərə həbs qoyulub. Cinayət işinin açılmasından bəri Baş Prokurorluq 19 ölkə, o cümlədən ABŞ, İsveç və Niderland dövlətləri ilə hüquqi yardım prosedurları həyata keçirib. Qeyd olunub ki, İsveçrədə korrupsiya yolu ilə əldə olunmuş pulların yuyulması şübhəsi ilə cinayət işi hələ 2012-ci ildə açılıb və iş üzrə G.Kərimova da daxil olmaqla, 6 nəfərin adı keçir.
Qeyd edək ki, Özbəkistan Baş Prokurorluğu Gülnarə Kərimovaya qarşı bir neçə maddə üzrə ittiham irəli sürüb və o, həbs olunub. G.Kərimova fırıldaqçılıqda, xarici valyuta gizlətməkdə, gömrük qanunvericiliyini, ticarət və xidmətlər haqda qanunvericiliyi pozmaqda, sənədləri saxtalaşdırmaqda, cinayətkar fəaliyyətdən əldə olunan gəlirləri leqallaşdırmaqda ittiham edilir.
G. Kərimova 1972-ci il təvəllüdlüdür. 2013-cü ildə onun adı korrupsiya qalmaqalına qarışıb, nəticədə ev dustağı edilib.
www.oxu.az
"
"Ermənistanda məmur həyat yoldaşı tərəfindən baltalandıErmənistanın Armavir vilayət qubernatoru müşavirinin öldürülməsinin yeni təfərrüatları üzə çıxıb.
Oxu.Az-ın APA-ya istinadən verdiyi xəbərə görə, məmurun həyat yoldaşı və oğlu tərəfindən öldürüldüyü məlum olub.
Hadisə iyulun 20-də baş verib. 47 yaşlı qadın Manuk Simonyanın başına balta ilə bir neçə dəfə zərbə vuraraq onu öldürüb. Sonra qadın meyiti mələfəyə qoyub, kəndirlə bağlayıb və 23 iyul, saat 04:00 radələrində mərhuma məxsus “Mercedes Benz” markalı avtomobillə Dalarik kəndinə aparıb. Qadın bunu etmək üçün 23 yaşlı oğlunu köməyə çağırıb.
Ana və oğul saxlanılıb.



A.M.
www.oxu.az
"
"Neymar “Barselona”nın məşqi zamanı dava saldıMayamidə məşq zamanı “Barselona”nın hücumçusu Neymar müdafiəçi Nelson Semedu ilə dava edib, bu barədə Oxu.Az “Sportekspress”ə istinadən xəbər verir.
Yayılan kadrlardan görünür ki, futbolçular top üstündə mübarizədən sonra bir-birini itələməyə başlayıblar. Xoşagəlməz insidentin əlbəyaxa davaya qədər böyüməməsi  üçün məsələyə onların yoldaşı Xavyer Maskerano da qarışmalı olub.
Futbolçular oyuna qayıtdıqdan sonra da Neymar sakitləşə bilməyib, öz narazılığını bildirməkdə davam edib və Semedunun üstünə cumub.

N.О.
www.oxu.az
"
"Ukraynanın nazir müavini həbs olunduUkrayna hüquq-mühafizə orqanları ölkənin daxili işlər nazirinin müavini Vadim Troyanı 77,2 min dollar rüşvət almaqda şübhəli bilərək həbs edib.
Oxu.Az Report-a istinadən xəbər verir ki, Ukrayna daxili işlər naziri Arsen Avakovun müavini Vadim Troyan rüşvət alarkən tutulub.
Məlumata görə, bir müddət əvvəl Arsen Avakov dövlətin yuxarı eşalonunda cinayətkarlığın yolverilməz olduğunu bildirib.
Xatırladaq ki, bu günlərdə Ukrayna vətəndaşlığından məhrum edilmiş Mixeil Saakaşvili ilə Arsen Avakov arasında münasibət gərgin olub. 2015-c il dekabrın 16-da Ukrayna prezidenti Pyotr Poroşenkonun başçılığı ilə keçirilən müşavirədə daxili işlər naziri Arsen Avakovla Odessa vilayətinin qubernatoru Mixeil Saakaşvili arasında münaqişə baş vermişdi.
Həmin müşavirədə onlar bir-birini təhqir edərək “korrupsioner” adlandırmışdılar.
A.Avakov çıxış edən zaman M.Saakaşvili bir neçə dəfə onun sözünü kəsmişdi. M.Saakaşvili daxili işlər nazirini korrupsiyada və rüşvət almaqda ittiham etmişdi. Bundan sonra A.Avakov qarşısındakı su bakalını Odessa vilayətinin qubernatoruna tərəf atmışdı.
A.M.
www.oxu.az
"
"Canlı yayımda jurnalistin çiyninə hörümçək çıxdı – VİDEO25 iyulda Şennon Mürrey (Shannon Murray) “Fox” telekanalının yerli bölməsi üçün Dallas hava limanında baş qaldıran etiraz aksiyaları haqqında reportaj aparıb. Jurnalist kadrda olan müddətdə onun sol çiyni ilə iri hörümçək enməyə başlayıb. 
Bu barədə Oxu.Az “Seqodnya” agentliyinə istinadən xəbər verir.
Əksər tamaşaçılar hörümçəyi dərhal görüblər və Mürreyə görə narahat olublar. Lakin qadın jurnalist sona qədər əsl peşəkarlıq göstərərək canlı yayımı dayandırmayıb.
“Soruşanlar üçün deyirəm: Bəli, mən onu hiss edirdim”, - qadın efirdən sonra deyib.
 

N.О.
www.oxu.az
"
"Bill Qeyts yenidən  dünyanın ən varlı adamı olduOxu.Az Life-a istinadən xəbər verir, “Microsoft”un qurucusu Bill Qeyts dünyanın ən varlı adamı adını özünə qaytarıb.
Belə ki, “Forbes” onlayn-sayğacının göstəricilərinə əsasən, onun sərvəti 89,8 mlrd. dollar məbləğində dəyərləndirilir.
Bir qədər əvvəl “Forbes” “Amazon” şirkətinin təsisçisi Cef Bezosun dünyanın ən zəngin adamı statusunu aldığını bildirmişdi. Lakin “Forbes”in Bakı vaxtı ilə saat 11:00-a olan  göstəricilərinə əsasən, onun sərvəti 88,7 mlrd dollar təşkil edir.
N.О.
www.oxu.az
"
"Barselonada qatar platformaya çıxıb: çox sayda yaralılar var – VİDEOElektrik qatarı stansiyaya yaxınlaşarkən dayanab bilməyib və platformaya çırpılıb.  
Oxu.Az korrespondent.net-ə istinadən xəbər verir ki, Barselonada “Fransız vağzalı” stansiyasında qatar platformaya çırpılıb.
Ən azı 48 nəfər müxtəlif dərəcəli xəsarətlər alıb. 20-dən çox adam xəstəxanaya yatırılıb, onlardan maşinistdə daxil olmaqla beşi, ağır vəziyyətdədir. Hadisə zamanı ölənlər haqqında məlumat yoxdur. 
İlkin məlumata görə, qatar stansiyaya yaxınlaşarkən dayana bilməyib və platformaya çırpılıb. Elektrik qatarına ciddi zərər dəyib. 
Hazırda hadisə yerində xilasedicilər və tibbi yardım briqadası işləyir. 

S.S.
www.oxu.az
 
"
"Pakistanın baş naziri vəzifədən kənarlaşdırılıbPakistanın baş naziri Navaz Şərif vəzifədən kənarlaşdırılıb.
Oxu.Az AP-yə istinadən xəbər verir ki, bu barədə qərarı Pakistanın Ali Məhkəməsi verib.
Qeyd edək ki, Navaz Şərif korrupsiyada ittiham olunur.
N.О.
www.oxu.az
"
"Portuqaliya “Eurovision-2018”-i turistlərin hesabına maliyyələşdirmək niyyətindədir  Portuqaliya “Eurovision-2018” mahnı müsabiqəsini turizm sahəsində əldə edilən vergi rüsumları hesabına maliyyələşdirmək niyyətindədir.  
Oxu.Az Report-a istinadən xəbər verir ki, Lissabon və Portuqaliyanın əsas turizm istiqamətləri müsabiqənin keçirilməsi üçün vergilərdən vəsait ayıracaqlar. 
Bununla əlaqədar artıq Portuqaliyanın Milli yayım kanalı RTR ilə Lissabon və Lissabonun Turizm Assosiasiyası arasında müqavilə imzalanıb. 
Xatırladaq ki, “Eurovision-2018” Lissabonda 8, 10 və 12 may tarixlərində “MEO Arena”da keçiriləcək. 
S.S.
www.oxu.az
"
"“Space X” payızda Marsa uçuşlar təşkil edəcək“Space X” şirkəti bu ilin noyabr ayında fövqəl-ağır “Falcon Heavy” raketinin uçuşunu planlaşdırır.
Oxu.Az xəbər verir ki, bu barədə İlon Mask özünün Instagram səhifəsində məlumat verib.
“Falcon Heavy” raketinin uçuşu noyabr ayında baş tutacaq”, - Mask yazıb.
“Falcon Heavy” raket daşıyıcısını Mars missiyasının gedişatı zamanı da istifadə etmək planlaşdırılır. 
N.O.
www.oxu.az
"
"Türkiyə HHQ İraqın şimalını bombalayırTürkiyə Hərbi Hava Qüvvələri İraqın şimalında PKK mövqelərini bombalayır. 
Oxu.Az Trend-ə istinadən xəbər verir ki, bu barədə Türkiyə Hərbi Qüvvələri Baş Qərargahının məlumatında qeyd olunur.
Baş Qərargahın verdiyi məlumata görə, Türkiyə təyyarələri 7 PKK məntəqəsini dağıdıb, eləcə də, hücum nəticəsində 4 terrorçu məhv edilib.
Son məlumata görə, hazırda əməliyyat davam edir.
E.Ə.
www.oxu.az
"
"Gülnarə Kərimova həbs olunduÖzbəkistanın mərhum prezidenti İslam Kərimovun qızı Gülnarə Kərimova həbs olunub.
Oxu.Az-ın məlumatına görə, bu barədə APA RİA Novosti-yə istinadən xəbər verir. 
Məlumata əsasən, G. Kərimovaya qarşı Cinayət Məcəlləsinin bir neçə maddəsi ilə ittiham irəli sürülüb.
Qeyd edək ki, 2014-cü ilin fevral ayında Özbəkistanın Baş prokurorluğu Gülnarə Kərimovanın çevrəsindən olan 10 nəfərə qarşı cinayət işi qaldırıb. Həmin aydan bir qədər əvvəl respublikanın hüquq-mühafizə orqanları onun çevrəsindən olan bir neçə nəfərin – Madumarovun və Avakyanın saxlanılmasına dair məlumat yaymışdı.
Gülnarə Kərimova Özbəkistanın dünyasını dəyişmiş prezidenti İslam Kərimovun böyük qızıdır. Amma 2013-cü ilin payızında KİV-in məlumatına görə, o, çıxılmaz vəziyyətə düşüb. Onun çevrəsindən olan bir neçə nəfər, o cümlədən də mühafizə rəisi saxlanılıb, bəziləri isə ölkəni tərk ediblər.   
Korrupsiya mənşəli olduğu ehtimal edilən vasitələrin Gülnarə Kərimovanın çevrəsinə aid olması haqqında məlumat 2012-ci ildə Beynəlxalq korrupsiyanın və mütəşəkkil cinayətkarlığın araşdırılması Mərkəzi ilə müştərək hazırlanmış və İsveçin ictimai kanalında efirə gedən müsahibədə meydana çıxıb.  
N.О.
www.oxu.az
"
"İstanbul təbii fəlakətdən sonra – FOTO + VİDEO İstanbulda dolu yağışı, sel və güclü tufan həyatı iflic edib.
Oxu.Az Qafqazinfo-ya istinadən xəbər verir ki, təbii fəlakət nəticəsində ağaclar yerindən qopub, evlərin və iş yerlərinin damı uçub, bəzi ərazilərdə divarlar aşıb.
400-ə yaxın şimşək çaxması nəticəsində bir neçə yerdə yanğın baş verib.
İnsanlarda özünü qorumaq üçün qapalı yerlərə sığınsalar da, su hər yeri basıb. Bir neçə saatlıq fəlakət bitəndən sonra isə ortaya bu görüntülər çıxıb.
Hələlik yeganə təsəlli isə ölüm faktının qeydə alınmamasıdır.






























S.S.
www.oxu.az
"
"Merkel Yunkerə zəng etdi, o isə telefonu söndürdü - VİDEOAvropa Birliyi Komissiyasının sədri Jan Klod Yunkerin Slovakiya prezidenti Robert Fiko ilə Brüsseldə ortaq mətbuat konfransı zamanı maraqlı hadisə yaşanıb.
Oxu.Az-ın Qafqazinfo-ya istinadən verdiyi məlumata görə, Yunker tədbirdə çıxış edərkən telefonuna zəng gəlib. Bu zaman o, konfrans iştirakçılarına “Üzr istəyirəm, həyat yoldaşım zəng edir” deyə bildirdikdən sonra ekrana baxıb və zəng edən şəxsin xanımı yox, Almaniya kansleri Angela Merkel olduğunu görüb.
Sədr daha sonra “Xeyr, zəng edən xanım Merkel idi” deyib. Robert Fiko başda olmaqla, hər kəs gülüb. 
Qeyd edək ki, hazırda tətildə olan A. Merkelin siyasətçiyə niyə zəng etdiyi ölkədə müzakirə mövzusu olub.  Alman KİV-i xəbəri “Merkel zəng etdi, Yunker isə telefonu söndürdü” başlığı ilə dərc edib.

N.О.
www.oxu.az
"
"Yaponiyanın müdafiə naziri istefa verdiYaponiyanın müdafiə naziri Tomomi İnada istefa verib.
Oxu.Az-ın Report-a istinadən məlumatına görə, bu barədə Tomomi İnada özü mətbuat konfransında bildirib.
Onun istefa verməsinə səbəb isə Cənubi Sudandakı Yaponiya sülhməramlıları ilə bağlı yayılmış sənədlər olub.
“Bununla əlaqədar mən məsuliyyət daşıyıram və bu səbəbdən də istefa verirəm. Ərizəmi bu gün baş nazir Sindzo Abeyə təqdim etmişəm. Ərizəm qəbul olunub”, - deyə o əlavə edib.
Ötən ilin payızında müxalifət Cənubi Sudandakı Yaponiya sülhməramlılarının açıqlanmasını tələb etmişdi. Nazirlik isə həmin gündəliklərin hərbi qarşıdurma zamanı məhv olduğunu açıqlasa da, sonradan sənədlər başqa bölmədən çıxmışdı. 
N.О.
www.oxu.az
"
"Dolu Türkiyədə təyyarənin şüşəsini sındırıb - FOTOÖtən gün güclü külək və yağıntılar İstanbul şəhərində çətinliklər yaradıb.
Oxu.Az-ın Report-a istinadən xəbər verir ki, İstanbul şəhərində havaya qalxan təyyarə şüşənin sınması ucbatından məcburi eniş edib. Bir neçə nəfər xəsarət alıb. Təyyarənin şüşəsini sındıran isə qolf topu ölçüsündə dolu olub. 



N.О.
www.oxu.az
"
"Vaşinqton Rusiyanın ABŞ-dakı səfiri postuna namizədini təsdiqləyibRusiya XİN rəhbərinin müavini Anatoli Antonov ABŞ hakimiyyəti tərəfindən aqreman alıb. 
Oxu.Az-ın APA-ya istinadən xəbərinə görə, bu barədə “İzvestiya”ya XİN-nin mərkəzi aparatındakı mənbə bildirib.  
Məlumata görə, razılıq bir həftə əvvəl verilib. Hazırda A.Antonova ABŞ diplomatik vizasının verilməsi məsələsi həll edilməkdədir.
Anatoli Antonov XİN-dəki təyinatından əvvəl müdafiə nazirinin müavini vəzifəsində çalışıb.   
N.O.
www.oxu.az
"
"Yəməndən atılan ballistik raket Məkkə ətrafında vurulubYəmən ərazisindən atılan raket Səudiyyə Ərəbistanının Məkkə şəhəri ətrafında vurulub. 
Oxu.Az-ın APA-ya istinadən xəbərinə görə, bu barədə ərəb koalisiyasının komandanlığı  məlumat yayıb.  
Məlumata görə, ballistik raket müqəddəs şəhərdən 69 km cənubda vurulub. Koalisiya raket hücumunu Həcc ziyarətini pozmağa hesablanmış uğursuz cəhd adlandıraraq, insidentə görə məsuliyyəti Yəməndəki üsyançı husilərin üzərinə qoyub.  
Xatırladaq ki, Məkkəyə Həcc ziyarəti avqustun sonunda başlayacaq. 
N.O.
www.oxu.az
"
"ABŞ Senatı Rusiyaya qarşı yeni sanksiyalar barədə qanun qəbul etdiABŞ Senatı Rusiya, İran və Şimali Koreyaya qarşı sanksiyaları nəzərdə tutan qanun qəbul edib.
Oxu.Az-ın xəbərinə görə, bu barədə cümə günü, iyulun 28-də, TASS nəşri məlumat yayıb.
Qeyd olunur ki, yüz senatordan əksəriyyəti sənədin lehinə səs verib.
Qanunu ABŞ prezidenti Donald Tramp da təsdiqləməlidir. Ağ Ev rəhbəri sənədə veto da qoya bilər.
S.B.
www.oxu.az
"
"Pişik kirpi balalarını övladlığa götürdü – VİDEORusiya zooparklarının birində pişik anası ölmüş kirpi balalarını övladlığa götürüb, Oxu.Az Rusiya KİV-lərinə istinadən xəbər verir.
Anaları öləndə kirpi balalarının gözləri hələ açılmamışdı və onlar müstəqil yeyə bilmirdilər.  Balaları zooparkın əməkdaşları iki gün əmziklə yedirtməyə çalışsalar da, onların cəhdi boşa gedib.
Köməyə Musya adlı pişik gəlib. Ana pişik hər iki saatdan bir kirpiləri öz balaları kimi yedirtməyə başlayıb. Hazırda balalar özlərini yaxşı hiss edirlər.  

N.O.
www.oxu.az
"
"Azərbaycana gələn erməni məmurun arvadını... – ŞOK HADİSƏİyulun 26-da Azərbaycanın işğal altında olan Göyçə şəhərində Ermənistanın nəqliyyat nazirinin keçmiş müavini ilə vətəndaşlar arasında toqquşma baş verib.
Oxu.Az Publikaz.az-a istinadən xəbər verir ki, keçmiş müavin Valter Marutyan öz mühafizəçisi ilə birləşərək, 22 yaşlı Qrant Avetisyanı döyüb.
Məlumata görə, problem Marutyanın avtomobili ilə Avetisyanın avtomobilinin toqquşmasından sonra başlanıb. Qəza nəticəsində heç kim xəsarət almayıb, avtomobillər də ciddi zərər görməyib.
Toqquşma kiçik olduğu üçün sürücülər avtomobildən düşməyib. Lakin bir gün sonra Marutyan 22 yaşlı Avetisyanı yanına çağırıb. Öz dostu ilə keçmiş məmurun yanına gedən erməni gənc heç bir səbəb göstərilmədən döyülüb, həmçinin, təhqir edilib.
Zərərçəkmişin anası deyir ki, ""Marutyan özünü Sevanın (Göyçə) ağası hesab edir"".
Ən maraqlısı isə döyülən gənclərin qisası olub. Belə ki, onlar Marutyanın avtomobilinə böyük hərflərlə söyüş yazıblar. Söyüşün əsas ünvanı isə Marutyanın arvadı olub. Lakin söyüşün Avetisyan tərəfindən yazıldığını heç kim sübut edə bilmir.
S.B.
www.oxu.az
"
"Qalmaqallı sürət həvəskarı Baqdasaryan saxlanıldı – VİDEO Moskvada Mara Baqdasaryan yenidən saxlanıldı. Sükan arxasında saxlanılan qalmaqallı sürət həvəskarı bu dəfə dərhal sürücülük vəsiqəsindən məhrum edilib. 
Oxu.Az Vesti-yə istinadən xəbər verir ki, onun avtomobili axşam saatlarında Voroby–ovi qorı ərazisində saxlanılıb. 
Saxlanılarkən o, yenə də özünü pis hiss etməsindən şikayətlənib. Hadisə yerinə gələn tibb işçiləri onun vəziyyətinmi stressə kəskin reaksiya adlandırıblar. Bu yaxınlarda Baqdasaryan təcridxanada altı sutka keçirməli olub.
Həbsə səbəb isə icbari işlərdən yayınması olub.

S.S.
www.oxu.az
"
"Şiddətli dolu İstanbulu bu vəziyyətə saldı – VİDEO + FOTOTürkiyənin İstanbul şəhərinə güclü dolu yağır. 
Oxu.Az-ın məlumatına görə, dolunun bir anda başlaması küçədə olan insanları çarəsiz vəziyyətə salıb. 
Şəhərin həm Avropa, həm də Asiya hissələrində demək olar ki, həyat dayanıb, elektrik enerjisinin verilməsində fasilələr yaranıb.
Magistral və şəhər içi yollarda nəqliyyat vasitələrinin hərəkəti tamamilə iflic vəziyyətdədir. 
Rəsmi qurumlara vətəndaşlara evdən çölə çıxmamağı məsləhət görüblər.
Ekspertlərin fikrincə, bu cür doludan sonra fəsadlar ortaya çıxmağa başlayacaq. Artıq indidən dəyən ziyan hesablanır. 






























































S.B.
www.oxu.az
"
"Rusiyada bəbir uşağa hücum etdi – VİDEOİyulun 26-da Rusiyanın Saratov şəhərində ticarət mərkəzinin birində “təmaslı zoopark”da bəbir beş yaşlı qıza hücum edib.
Oxu.Az xəbər verir ki, azyaşlı zooparkda valideynləri ilə birlikdə olub.
Vəhşi heyvanın hücumu nəticəsində uşaq boyun nahiyyəsindən xəsarət alıb və dərhal xəstəxanaya çatdırılıb.

N.О.
www.oxu.az
"
"Dünyanın ən zəngin insanlarının reytinqində – YENİ LİDER“Amazon” şirkətinin təsisçisi Cef Bezos dünyanın ən zəngin adamı olub.
Oxu.Az-ın Forbes nəşrinə istinadən məlumatına görə, hazırda biznesmenin sərvəti 90,6 milyard dollar təşkil edir.
Bununla da, o, 90,1 milyard dollar sərvətə malik  “Microsoft”un qurucusu Bill Qeytsi qabaqlayıb.
 
B.Qeyts 2013-cü ildən milyarderlərin reytinqinə başçılıq edirdi.
Qeyd olunur ki, “Amazon” şirkətinin aksiyalarının qiyməti bir gecəyə 15 dollar qalxıb.
S.B.
www.oxu.az
"
"İstanbulda 17 İŞİD üzvü saxlanılıbİstanbulda İŞİD terror təşkilatının 17 üzvü saxlanılıb, Oxu.Az virtualaz.org-a istinadən xəbər verir.
Saxlanılanların hamısı əcnəbilərdir. Ancaq onların adları və hansı ölkə vətəndaşı olduqları açıqlanmayıb.
Saxlanılanlar arasında 5 qadın da var. İŞİD üzvləri Türkiyədən Suriyaya keçməyi planlaşdırırmış.
N.О.
www.oxu.az
"
"Böyrü üstə gedən yarış furqonu düzəldildi – VİDEO“24saat Limonov” (Le-Mane sutkalıq yarışlarına parodiya) yarışında dünyanın ən qəribə avtomobillərindən biri – “bir böyrü üstə gedən”  “Volkswagen”in furqonu iştirak edib.
Oxu.Az-ın məlumatına əsasən, bu yeni yarış avtomobili mexanik Cef Blox 70-ci illərin “Volkswagen” furqonundan düzəldib.
Avtomobilə Trippy Tippy Hippy Van adı verilib. Qeyri-adi avtomobil ilk baxışda böyrü üstə gedən furqona bənzəyir. Lakin, əslində, avtomobil iki – furqonun yük hissəsindən və onun içidə gizlədilmiş minik avtomobilindən ibarətdir.
Qeyd olunur ki, Trippy Tippy Hippy Van 120 at gücündə 1,8 litrlik motorla təchiz olunub və sürəti saatda 160 kilometrə qədər artıra bilir.

N.O.
www.oxu.az
"
"Putin stressin səviyyəsini ölçən elektron qolbağı sınaqdan keçirdi – VİDEO Rusiya prezidenti Vladimir Putin emosional gərginliyin səviyyəsini ölçən elektron qolbağı sınaqdan keçirib.
Oxu.Az Lent.az-a istinadən xəbər verir ki, bu hadisə Strateji Təşəbbüslər Agentliyinin Müşahidə Şurasının iclasında baş verib.
Prezident qolbaqdan dərhal baş çıxara bilməyib. Bu məsələdə köməkçisi Andrey Belousov onun köməyinə çatıb.
Bildirilib ki, Rusiya istehsalı olan qurğunun stressin səviyyəsini ölçməsi üçün 30 dəqiqə gözləmək lazım gələcək. “30 dəqiqədən sonra yuxuya gedərsən və stress minimal səviyyəyə düşər”, - deyə Putin zarafatla cavab verib.

S.S.
www.oxu.az
"
"Mühafizəkar İranın simvolu pivəyə görə işdən qovuldu – FOTOİranın məşhur teleaparıcısı  Azadə Namdari İsveçrədə məzuniyyətdə olarkən başı açıq və əlində pivə obyektivə düşüb. Nəticədə, aparıcı işdən azad edilib.
Bu barədə Oxu.Az POSTA-ya istinadən xəbər verir.
Namdari İsveçrədə naməlum fotoqrafın obyektivinə tuş gəldikdən sonra onu nüfuzdan salan şəkillər internetdə yayılıb.
Namdari mühafizəkar həyat tərzini təbliğ etməsi ilə tanınır və öz müsahibələrində hicabın üstünlüklərini göstərir.








N.О.
www.oxu.az
"
"Qocalar üçün ən yaxşı ölkələrin siyahısı – Reytinq ABŞ-ın Kolumbiya Universitetinin alimləri yeni barometr tərtib ediblər. Bu barometr ölkələrin yaşlanmaqda olan nəsilə adaptasiyasını qiymətləndirir. Sözün qısası, alimlər yaşlı insanlar üçün daha yaxşı şərtlərin olduğu ölkələrin reytinqini hazırlayıblar.
Oxu.Az-ın elmi xəbərlər portalı olan EurekAlert-ə istinadən verdiyi məlumata görə, reytinqdə Qərbi Avropanın 30 ölkəsi və ABŞ yer tutub.
Reytinqin ilk beşliyinə Norveç, İsveç, ABŞ, Niderland və Yaponiya liderlik edir. Beş meyar - təhlükəzliyin səviyyəsi, səhiyyə, varlı və kasıblar arasındakı iqtisadi fərqin göstəricisi, əmək resurslarının məhsuldarlığı və nəsillərin bağlılığı əsas götürülüb.



Z.Q.
www.oxu.az
"
"İbrahimoviç öz pulunu təqdim etdi – VİDEOİsveç futbol yığmasının tarixində ən güclü hücumçu Zlatan İbrahimoviç üzərində özünün təsviri olan 1000 krona müvafiq əskinası təqdim edib, Oxu.Az Life-a istinadla xəbər verir.
“Sizdə Benjamin Franklin var və sizdə mən varam”, - İbrahimoviç özünün Instagram sosial şəbəkəsində paylaşdığı şəklin altından yazıb.



Əksinasın üzərində fotoqraf Binqo Rimer tərəfindən çəkilmiş portret əks olunub. Qeyd edək ki, əskinas qanuni ödəmə vasitəsi deyil və İsveçdə sərbəst dövriyyəyə buraxılmayacaq.

N.О.
www.oxu.az
"
"Mixeil Saakaşvili ABŞ-dadır“Mixeil Saakaşvili artıq bir neçə gündür ABŞ-dadır”.
Oxu.Az Report-a istinadən xəbər verir ki, bunu Mixeil Saakaşvilinin başçılıq etdiyi “Yeni qüvvələr hərəkatı” (“Rux novıx sil”) Partiyasının nümayəndəsi TASS-a bildirib.
Onun sözlərinə görə, partiya liderinin Ukraynaya qayıtmasının tarixi də məlum deyil.
İyulun 27-də onun tərəfdarları Kiyevdə Müstəqillik meydanında Saakaşvilini müdafiə aksiyası keçirəcəklər.
Qeyd edək ki, Ukrayna prezidenti Pyotr Poroşenko iyulun 26-da Mixeil Saakaşvilinin vətəndaşlıqdan məhrum edilməsi haqqında Dövlət Miqrasiya Xidmətinin vəsatətini dəstəkləyib. Dövlət Miqrasiya Xidməti həmin vəsatətdə bildirib ki, Gürcüstanın keçmiş prezidenti Ukrayna vətəndaşı olmaq üçün təqdim etdiyi ərizədə yanlış informasiya verib.
A.M.
www.oxu.az
"
"Castin Biber avtomobillə fotoqrafı vurdu – VİDEOKanadalı müğənni Castin Biber avtomobillə fotoqrafı vurub.
Oxu.Az TMZ-yə istinadən xəbər verir ki, müğənni ABŞ-ın Kaliforniya ştatında teatrdan çıxanda onu bir qrup jurnalist gözəyirmiş.
Biber avtomobilə əyləşərkən ərazidən uzaqlaşmaq istəyib, lakin bu zaman o təsadüfən fotoqrafı vurub.
Hadisə ilə əlaqədar polislər C. Biberi dindirib, sonra sərbəst buraxıblar.

E.Ə.
www.oxu.az
"
"Kameron “Titanik” haqda sənədli film çəkirRejissor Ceyms Kameron özünün “Titanik” filmindəki mümkün səhvlər haqda sənədli film çəkir.
Oxu.Az Kulis.az-a istinadən xəbər verir ki, “Titanik: 20 yaş” adlanacaq filmin premyerası bu ilin dekabrında keçiriləcək.
Məşhur gəmi haqda film 1997-ci ildə ekranlara çıxıb. Lakin bu günə qədər o, müzakirə obyektidir.
Rejissor açıqlamasında “Titanik”i çəkərkən hər bir detalın mümkün qədər dəqiq olmasını arzuladığını deyib: “Mən canlı tarix yaradıram. O gəmidə ölən çoxlu sayda insanın ruhuna hörmət olaraq hər şeyi düzgün çəkməliyəm. Bəs mən hər şeyi düz göstərmişəmmi? İndi “National Geographic”lə son araşdırmalarımla, elm və texnika ilə silahlanıb təkrar qiymətləndirmə aparmaq istəyirəm”, - deyə Kameron sənədli filmini şərh edib.
E.Ə.
www.oxu.az
"
"Türkiyə parlamentində deputatların sayı artırılacaqTürkiyə konstitusiyasına edilən əlavə və dəyişikliyə əsasən, millət vəkillərinin sayı 550-dən 600-ə çatdırılacaq.
Oxu.Az Report-a istinadən xəbər verir ki, bu haqda Ali Seçim Quruluşundan bildirilib.
İnformasiyaya əsasən, Türkiyə Böyük Millət Məclisində əyalətləri təmsil edəcək deputatların sayında da dəyişikliklər olacaq.
Məlumata görə, Ankara əyalətindən olan millət vəkillərinin sayı 32-dən 36-ya, İstanbuldan olan deputatların sayı isə 88-dən 97-yə çatdırılacaq.
Qeyd edək ki, 2017-ci il aprelin 16-da Türkiyədə konstitusiyaya dəyişiklik və əlavələrlə bağlı referendum keçirilib. Konstitusiya islahatına əsasən, ölkə parlamentli idarəetmə sistemindən prezident üsul-idarəsinə keçib. 
N.О.
www.oxu.az
"
"İstanbulda iki təyyarə toqquşduİstanbulda Atatürk hava limanında enmə-qalxma zolağında İstanbul-Aktau və İstanbul-Taybey reysi üzrə uçuş həyata keçirən iki təyyarə toqquşub.
Oxu.Az Trend-ə istinadən xəbər verir ki, “Türk Hava Yolları”na məxsus İstanbul-Taybey reysi üzrə uçuş həyata keçirən təyyarənin quyruq hissəsi zədələnib.
Sərnişinlər dərhal təxliyə edilib. Xəsarət alanlar barədə məlumat verilməyib.
Təyyarələrin hansı şəraitdə və hansı səbəbdən toqquşması barədə hələlik məlumat açıqlanmayıb.
A.M.
www.oxu.az
"
"İran hərbçiləri Türkiyə vətəndaşını güllələdilərTürkiyənin Hakkari əyalətinin Yüksəkova rayonunda İran tərəfdən açılan atəş nəticəsində 24 yaşlı gənc ölüb.
Oxu.Az Report-a istinadən xəbər verir ki, ölən gənc Kamuran Fırat adlı Türkiyə vətəndaşıdır.
İnformasiyaya əsasən, o, Türkiyə-İran sərhədini pozmasa da, İran tərəfindən açılan atəş nəticəsində ölüb.
Kamuran Fırat Yüksəkovanın Ağaçlı kəndində dəfn ediləcək.
E.Ə.
www.oxu.az
"
"Avropa Şurasının rəhbəri prokurorluğa çağırılıbAvropa Şurasının (AŞ) sədri Donald Tusk Polşada yenidən prokurorluğa çağırılıb. 
Bu barədə Oxu.Az Report-a istinadən xəbər verir.
Bu məlumatı Donald Tuskun maraqlarını müdafiə edən vəkil Roman Qertıx təsdiqləyib.
Yerli mətbuat qeyd edir ki, Tuskun prokurorluğa çağırılması onun əvvəllər şahid qismində ifadə verdiyi araşdırmalarla bağlı deyil.
AŞ rəhbəri prokurorluğa avqustun 3-də getməlidir. Tuskun prokurorluğa hansı statusda gedəcəyi dəqiq bilinmir.
O, bundan əvvəl də Polşa prokurorluğuna çağırılıb. Aprelin 19-da dindirilmə səkkiz saata yaxın davam edib. Məsələ Polşanın hərbi əks-kəşfiyyatı və FTX (Federal Təhlükəsizlik Xidməti) arasında əməkdaşlıqla bağlı olub.
N.O.
www.oxu.az
"
"Putin qərar verdi: Əsgərlikdən yayınanlar dövlət qulluğunda işləyə bilməzRusiya prezidenti Vladimir Putin əsgərlik çəkməyən şəxslərin dövlət orqanlarına işə götürülməsinə qadağa qoyan qanun imzalayıb.
Oxu.Az-ın məlumatına görə, sənədin mətni hüquq informasiyaları internet portalında yerləşdirilib.
Sənədə əsasən, hərbi komissarlar dövlət və bələdiyyə orqanlarının rəhbərlərinə “əsgərlikdən yayınanlar” haqqında məlumat verməlidirlər. 
Sənədə əsasən, rəhbərlik əsgərlik çəkmək istəməyən şəxsi işə götürdüyünü aşkar etsə, bu insanı 10 gün müddətində işdən azad etməlidir.
N.O.
www.oxu.az
"
"Saakaşvilidən Poroşenkoya cavab - VİDEO“Mən artıq 13 ildir ki, Ukraynanın siyasi həyatında iştirak edirəm. Mən bir ölkənin vətəndaşıyam, o da Ukraynadır. Ukrayna hökuməti məni vətəndaşlıqdan məhrum edə bilməyəcək”.
Oxu.Az APA-ya istinadən xəbər verir ki, bu barədə Gürcüstanın eks-prezidenti, Ukraynanın  Odessa vilayətinin sabiq başçısı Mixail Saakaşvili özünün “Facebook” səhifəsində yazıb.
“Ölkədə olmadığımdan istifadə edərək, məni qaçqın statusu almağa vadar etmək istəyirlər. Bu olmayacaq! Mən haradasa qalmaq və heç bir status almaq fikrində deyiləm”,- Saakaşvili qeyd edib.
O, qanunda nəzərdə tutulan  imkanlardan  istifadə edərək ölkəyə geri dönəcəyini deyib: “Prezident Poroşenko qərarı xəlvətcə, mən ABŞ-da olarkən qəbul edib. Mən Radada oturan deputatlardan daha çox ukraynalıyam. Mən bu ölkəni səmimi qəlbdən sevirəm və mübarizəmi davam etdirəcəm”.
Qeyd edək ki, ötən gün Ukrayna prezidenti Petro Poroşenko M. Saakaşvilinin vətəndaşlıqdan məhrum edilməsi ilə bağlı fərman imzalayıb. Müvafiq qərar “Vətəndaşlıq haqqında” qanunun əsasında qəbul olunub. Məlumata əsasən, M.Saakaşvili Ukrayna vətəndaşlığını alan zaman sənədləri doldurarkən Ukrayna və onun hüdudlarında istintaq altında olmadığını qeyd edib, lakin o zaman Gürcüstan ərazisində onun qiyabi həbsinə qərar verilibmiş.

N.O.
www.oxu.az
"
"Qazaxıstanda təyyarə qəzaya uğrayıb: Ölənlər varQazaxıstanın Almatı vilayətində “Yak-12” təyyarəsinin qəzaya uğraması nəticəsində 2 nəfər ölüb.
Oxu.Az Report-a istinadən xəbər verir ki, bu haqda Qazaxıstanın İnvestisiya və İnkişaf üzrə Nazirliyinin mülki aviasiya komitəsindən bildirilib.
İnformasiyaya əsasən, təyyarə “Kazavia” hava şirkətinə məxsus olub. Təyyarə kimyəvi xidmət tapşırığı icra edirmiş. “Yak-12” vilayətin Panfilov rayonunun Şolakay kəndi yaxınlığında yerə düşüb.
Məlumata görə, təyyarənin göyərtəsində pilotla birlikdə iki nəfər olub. Onların hər ikisi qəza nəticəsində ölüb.
Hadisə ilə bağlı araşdırma aparılır. 
N.O.
www.oxu.az
"
"Çində zavodda zəhərli qaz yayıldıÇində zavodda baş verən qaz sızması nəticəsində 1 nəfər ölüb, 31 nəfər zəhərlənib.
Oxu.Az APA-ya istinadən xəbər verir ki, insident Çinin Sintsyan - Uyğur Muxtar Rayonunda yerləşən kimyəvi müəssisədə qeydə alınıb.
Zəhərlənənlərin ağır vəziyyətdə xəstəxanalara çatdırıldığı bildirilir. Qaz sızmasının səbəbi məlum deyil. İnsidentlə bağlı araşdırma aparılır.
A.M.
www.oxu.az
"
"ABŞ-da təyyarə qəzaya uğrayıb, ölənlər var – FOTOABŞ-ın Yuta ştatında yüngül mühərrikli təyyarə Oqden şəhəri yaxınlığında qəzaya uğrayıb
Oxu.Az-ın RİA Novosti-yə istinadən məlumatına görə, hadisə nəticəsində 4 nəfər ölüb.
Bildirilir ki, havaya qalxan “Beechcraft Bonanza” təyyarəsi bir neçə dəqiqədən sonra avtomobil magistralına çırpılıb.
Qəzadan sonra yolda nəqliyyatın hərəkəti iflic olub.
Hadisənin səbəbləri müəyyənləşdirilir.











S.B.
www.oxu.az
"
"Vahid Ələkbərov Azərbaycanda işləyə biləcəkABŞ-ın yeni sanksiyaları Rusiya tərəfinin iştirakı 33%-ə qədər olan şirkətlərə şamil edilməyəcək. 
Oxu.Az Virtualaz.org-a istinadən bildirir ki, məlumatı “Bloomberg” agentliyi yayıb.
Beləliklə, demək olar ki, sanksiyalar “Şahdəniz” yatağının işlənməsi üzrə layihəyə təsir etməyəcək. Məlum olduğu kimi, bu layihədə Rusiyanın “LUKoil” şirkəti 10%-lik paya malikdir.
Daha öncə sanksiyalar üzündən Vahid Ələkbərovun şirkətini “Şahdəniz” layihəsindən çıxarmağa məcbur olacağı deyilirdi.
S.B.
www.oxu.az
"
"Rusiya-Ermənistan birləşmiş ordu qruplaşması yaradıldı – RƏSMİRusiya prezidenti Vladimir Putin RF və Ermənistan qoşunlarının birləşmiş qruplaşmasının yaradılması haqqında sazişi təsdiqləyib.
Oxu.Az-ın məlumatına görə, müvafiq sənəd hüquqi informasiyanın rəsmi internet portalında dərc edilib.
“Moskva şəhərində 2016-cı ilin 30 noyabrında imzalanan Rusiya Federasiyası Silahlı Qüvvələri və Ermənistan Respublikası Silahlı Qüvvələrinin qoşunlarının birləşmiş qruplaşmasının yaradılması haqqında saziş təsdiq edilsin”, - sənəddə deyilir.
S.B.
www.oxu.az
"
"FED faiz qərarını açıqladıABŞ-ın Federal Ehtiyatlar Sistemi (FED) çərşənbə günü, iyulun 26-da keçirilən iclasda uçot dərəcəsini dəyişməyərək 1–1,25% səviyyəsində saxlayıb.
Oxu.Az-ın xəbərinə görə, bu barədə FED-in rəsmi saytında məlumat verilir.
Qərar analitiklərin proqnozları ilə üst-üstə düşüb.
Qeyd edək ki, sonuncu dəfə FED iyunun 14-də  uçot dərəcəsini 0,75-1%-dən səviyyəsindən 1-1,25%- dək artırıb.
S.B.
www.oxu.az
"
"Bakıya uçan təyyarənin yaxınlığından ballistik raket keçdi – FOTOHollandiyalı pilot Xristian van Haydcst Honkonq-Bakı aviareysi zamanı Çin tərəfindən buraxılan ballistik raketi lentə alıb.
Oxu.Az-ın Daily Mail-ə istinadən xəbərinə görə, görüntülər bazar günü, iyulun 23-də, Boeing 747-8 laynerinin göyərtəsindən Himalay dağları üzərindən uçarkən çəkilib.

“Biz üfüqdə ölçüsü dayanmadan böyüyən ləkə gördür. Əvvəlcə o hava şarına bənzəyirdi, lakin yaxınlaşdıqca mən raketin kontrastını tanıdım. Mən əvvəllər bunu dəfələrlə foto və videolarda görmüşdüm.
Biz bilirdik ki, Çin hava məkanının bir hissəsi bağlıdır, lakin bu barədə rəsmi xəbərdarlıq olunmayıb. Bu səbəbdən baş verənlər bizim üçün gözlənilməz oldu”, - pilot deyib.

Van Haydcstın sözlərinə görə, raket onların üzərindən yüksək hündürlükdə keçib.
“Bildiyimə görə, biz həmin ərazidən uçan yeganə təyyarə idik”, - o qeyd edib.

S.B.
www.oxu.az
"
"Poroşenko Saakaşvilini Ukrayna vətəndaşlığından məhrum etdiOdessa vilayətinin sabiq qubernatoru Mixail Saakaşvili Ukrayna vətəndaşlığından çıxarılıb.
Oxu.Az-ın xəbərinə görə, bu barədə məlumat Ukrayna Dövlət Miqrasiya Xidmətinin saytında yerləşdirilib.
“Prezidenti Petro Poroşenko Mixail Saakaşvilinin Ukrayna vətəndaşlığından məhrum edilməsi barədə fərman imzalayıb”, - məlumatda deyilir. 
Bildirilir ki, Saakaşvili vətəndaşlıq alarkən anketdə dəqiq məlumatlar göstərməyib. 
Sənədləri dolduran zaman sabiq qubernator Ukrayna və onun hüdudlarından kənarda istintaq altında olmadığını qeyd edib, lakin həmin vaxt Gürcüstan ərazisində onun barəsində qiyabi həbs qərarı verilmişdi. 
S.B.
www.oxu.az
"
"İranın “simvolu” əlində pivə ilə görüntüləndiİran dövlət televiziyasının “ulduzu” Azadə Namdarinin İsveçrədə istirahət zamanı əlində pivə ilə fotosu yayılıb.
Oxu.Az-ın xəbərinə görə, Namdari İslam həyat tərzinin tərəfdaşı kimi tanınır. O, həmişə hicab geyinir və öz müsahibələrində İslam dininin üstünlüklərindən danışır. 
Aparıcının sözlərinə görə, hicab geyinən qadın özünü təhlükəsizlikdə hiss edir və kişilərin hörmətini qazanır.
Fotonun yayılmasından sonra iranlılar Azadəni ikiüzlülükdə ittiham ediblər. 
Namdari isə sosial şəbəkələrdəki təhqirlərə cavab olaraq bildirib ki, o yaxın qohumları ilə istirahətdə olub və foto çəkilən zamanı hicab çiynindən düşüb.
Aparıcı niyə pivə içdiyini barədə sualları cavabsız qoyub.
S.B.
www.oxu.az
"
"Rusiyada təyyarədə dava düşdü – VİDEOMoskva - Barselona aviareysində dava düşüb.
Oxu.Az Life.ru-ya istinadən xəbər verir ki, 22 yaşlı Vitaliy təyyarədə siqaret çəkmək istəyib, lakin ona icazə verilməyib, bu səbəbdən onunla sərnişinlər arasında mübahisə düşüb.
Vitaliy bundan qəzəblənərək, oturacağın üstünə çıxıb Rusiya xalqına qarşı təhqiramiz ifadələr işlədib. Əsəbi sərinişinin bu ifadəsindən qəzəblənən şəxs onun sifətinə yumruq vurub. Yumruq zərbəsi alan Vitaliy dərhal sakitləşib. Bildirilir ki, bundan sonra qalmaqallı sərnişin yerinə oturaraq yatıb.

E.Ə.
www.oxu.az
"
"Deputat: Poroşenko Saakaşvilini Ukrayna vətəndaşlığından məhrum etdi“Petro Poroşenko Odessa vilayətinin sabiq qubernatoru Mixail Saakaşvilini Ukrayna vətəndaşlığından məhrum edib”.
Oxu.Az-ın Life-a istinadən verdiyi xəbərə görə, bunu Radikal Partiyanın xalq deputatı İqor Mosiyçuk bildirib.
“Mixo Saakaşvilini Ukrayna vətəndaşlığından məhrum ediblər və bu göstərir ki, prezident Petro Poroşenko, nəhayət, öz səhvlərini etiraf etməyə başlayıb”, - Mosiyçuk bildirib.
Qeyd edək ki, bu məlumat hələ təsdiqlənməyib.
N.О.
www.oxu.az
"
"Azərbaycanlı qadın Türkiyədə bankdan külli miqdarda pul oğurladı – FOTOTürkiyədə bankın ölən müştərilərinin adından istifadə edərək, hesabdakı pulları çıxaran fırıldaqçı şəbəkə yaxalanıb. 3 ilə 5 min ABŞ dolları qarşılığında pul çəkən “dublyor”lardan olan Gülər ​​İslam qızı adlı qadınla bağlı maraqlı faktlar ortaya çıxıb.
Oxu.Az milli.az-a istinadən xəbər verir ki, azərbaycanlı olduğu iddia edilən Gülərin yaşadığı evə baxış zamanı müxtəlif cür narkotik tərkibli preparatlar, tüfəng aşkar edilib. Mobil telefonuna baxış zamanı ona aid intim videolar tapılıb.
Qeyd edək ki, bankın rəhbər vəzifəsində çalışan Sadiq Düzenli şəbəkənin cinayət işində əsas pay sahibi olub. Belə ki, Sadiq Düzenli dünyasını dəyişən müştərilərin hesab və fərdi məlumatlarını dəstə üzvlərinə ötürüb.
Şəbəkənin aldığı bu məlumatlarla insanları analiz edərək hesabı olan müştərilərin “dublyor”larını tapdıqdan sonra saxta şəxsiyyət vəsiqəsi çıxararaq, İstanbuldakı bank şöbələrindən pul çəkməsini təmin etdikləri ortaya çıxıb.
İstintaq yekununda şəbəkənin banka 6 milyon lirə ziyan vurduğu məlum olub.
Şəbəkə üzvlərinin siyahısı: Sadiq Düzenli, “dublyor”lar - Rəşid Özyalçın, Qədr Tandoğan, Gülər İslam qızı və Sami Öztürk.























A.M.
www.oxu.az
"
"Rusiyada hərbçilər üçün telefon buraxacaqlar - FOTORusiyanın Caviar telefon və aksessuarlar brendi hərbçilər üçün ilk telefonu təqdim edib.
Oxu.Az “Life”a istinadən bildirir ki, bu barədə istehsalçının saytında xəbər verilir.
Yenilik titan korpus və “öldürülməz” “Nokia 3310”-nun texniki hissələrini cəmləşdirir. Bundan başqa, yeni telefonlar üç sutkaya qədər enerji saxlaya bilirlər.
“Yenilməzlər” seriyasından olan telefonlar Hərbi Dəniz Donanması günü ərəfəsində işıq üzü görəcək və HDD (Hərbi Dəniz Donanması), XTQ (Xüsusi Təyinatlı Qüvvələr), HHQ (Hərbi Hava Qüvvələri), RF HQ (RF Hərbi Qüvvələri) və FTX (Federal Təhlükəsizlik Xidməti) olmaqla, beş dizayn variantında  təqdim olunacaqlar.








N.О.
www.oxu.az
"
"Misirdə tankçılar “canlı bomba”nı əzdilər - VİDEOMisirin Sinay yarımadasının şimalındakı Əl Ariş şəhərinin yaxınlığında “canlı bomba”nın idarə etdiyi “şəhid-mobil”in böyük insan tələfatına səbəb olacaq partlayışının qarşısı alınıb. 
Oxu.Az milli.az-a istinadən bildirir ki, Misir ordusunun tankı və iki zirehli avtomobilinin də hərəkət etdiyi yolda “şəhid-mobil” hərbçilərə sürətlə yaxınlaşıb. Tankın qarşısında avtomobili saxlayan terrorçu qərar qəbul edənədək tank hərəkətə gəlib və “şəhid-mobil”i əzib. 
Yoldakı avtomobillərdən düşən insanlar qaçmağa başlayıblar. Tank isə terrorçunun avtomobilini əzəndən sonra zirehli maşınların yanına qayıdıb. Bu zaman “şəhid-mobil” partlayır. Partlayışda 3 nəfər həlak olub. Həlak olanların ikisi qadın, biri uşaqdır. Misirin Müdafiə Nazirliyi olay barədə rəsmi açıqlamasında bəyan edib ki, tankın heyətinin cəsarətli və qəhrəmancasına davranışı terrorçuların hücumunun qarşısını alıb. 
“Hərbçilər avtomobildəki partlayıcı qurğunun mexaniki dağılması nəticəsində partlayışın baş verməməsinə çalışıblar. Bundan başqa, tankın heyəti yoldakı insanları xilas etmək üçün mümkün partlayışın episentrinə doğru hərəkət edib”, - nazirliyin açıqlamasında deyilir. 
“Şəhid-mobil”də 100 kq partladıcı maddə olub. Əgər terrorçuların planları baş tutsaydı, yoldakı postda və yük maşınları karvanında olan 60 insan həlak olacaqdı.

N.O.
www.oxu.az
"
"Qadının qaşları Trampın çıxışını kölgədə qoydu – VİDEOABŞ prezidenti Donald Trampın daha bir çıxışı sosial şəbəkələrdə müzakirəyə səbəb olub.
Oxu.Az-ın RİA Novosti-yə istinadən xəbərinə görə, ABŞ prezidenti bazar ertəsi “Obamacare” tibbi sığorta layihəsini tənqid edən nitqlə çıxış edib. Lakin sosial şəbəkə iştirakçılarının diqqətini Trampın çıxışı deyil, onun arxasında dayanan qəribə qaşlı qadın çəkib. 

N.О.
www.oxu.az
"
"Rusiya ABŞ-ı təhlükə mənbəyi adlandırdı“Rusiya ABŞ-nı təhlükə mənbəyi hesab edir və buna əsaslanaraq qərarlar qəbul edir”.
Oxu.Az APA-ya istinadən xəbər verir ki, bunu TASS-a müsahibəsində Rusiya xarici işlər nazirinin müavini Sergey Ryabkov deyib.
ABŞ Konqresinin Nümayəndələr Palatasının Rusiya, İran və Şimali Koreyaya qarşı birtərəfli sanksiyaların sərtləşdirilməsinə dair qanun layihəsini qəbul etməsini şərh edən nazir müavininin sözlərinə görə, bu, ABŞ-dakı Rusiya düşmənlərinin şüurlu seçimidir.
“Onlar təlxəklik edib öz həddini bilmirlər. Bunu belə anlamaq və sakit tərzdə, təmkinlə, götür-qoy edib hərəkət etmək lazımdır. Baş verənlər məntiqə və sağlam düşüncəyə sığmır”, - deyə o bildirib
Nazir müavini Vaşinqtonun hərəkətlərini Rusiya ilə münasibətləri normallaşdırmaq perspektivlərini məhv etmək istiqamətində atılan addım adlandırıb.
Qeyd edək ki, iyulun 25-də Nümayəndələr Palatası mütləq səs çoxluğu ilə (419 lehinə, 3 əleyhinə) Rusiya, İran və Şimali Koreyaya qarşı yeni sanksiyaların tətbiqini nəzərdə tutan qanun layihəsi qəbul edib. Qanun qəbul ediləcəyi təqdirdə ABŞ şirkətləri və fərdi şəxslərə 14 gündən çox müddətə Rusiya banklarını kreditləşdirmək qadağan ediləcək. Hazırda bu müddət 90 gün təşkil edir. Həmçinin Rusiyanın neft-qaz sənayesində çalışan şirkətlərin kreditləşmə müddətinə də məhdudiyyət qoyula, bu müddət 30 günədək endirilə bilər.
ABŞ-nın bu təşəbbüsünün Avropa İttifaqını narazı saldığı bildirilir.
A.M.
www.oxu.az
"
"Portuqaliyanı və Fransanı alov bürüyüb – VİDEOPortuqaliyada yüzlərlə adam evsiz qalıb. Ölkədə meşə yanğınları tüğyan edib.
Oxu.Az-ın Ren.TV-yə istinadən xəbərinə görə, tək ötən gecə üç böyük rayon yanğının əhatəsində qalıb. 
Külək və quru hava yanğının sürətlə yayılmasına səbəb olub. On yaşayış məntəqəsinin sakinləri təcili təxliyə olunub. 
Eyni zamanda Fransanın cənubunda meşə yanğınları baş qaldırıb. Nəticəsində yaxın ərazidən 10 min sakin təxliyə edilib.
Yanğına qarşı mübarizəyə yanğınsöndürmə xidmətinin 4 min əməkdaşı cəlb olunub.

N.О.
www.oxu.az
"
"KİV: ABŞ kəşfiyyatı Venesuela prezidentini devirmək istəyirMKİ-nin (Mərkəzi Kəşfiyyat İdarəsi) direktoru Mayk Pompeo kəşfiyyat idarəsinin Venesuelada hakimiyyəti dəyişmək üzərində işlədiyinə və bunun üçün iki ölkə ilə əməkdaşlıq etdiyinə işarə edib.
Bu barədə Oxu.Az İndependent-ə istinadən xəbər verir.
“Biz ümid edirik ki, Venesuelada hakimiyyət dəyişəcək, biz, MKİ, oradakı dinamikanı başa düşmək üçün əlimizdən gələni edirik. Mən bir həftə bundan qabaq Mexiko və Boqotedə olmuşam və onların ərazisi, eləcə də, bütün dünya üçün nəticələri daha yaxşı anlasınlar deyə, regiondakı prosesləri başa salmağa çalışmışam”, - MKİ-nin başçısı Aspen Institute analitika mərkəzinin təşkil etdiyi təhlükəsizlik məsələləri üzrə forumda bildirib.
Venesuela lideri Nikolas Maduro MKİ başçısının bu bəyanatına cavab olaraq TeleSur kanalına müsahibəsində bildirib ki, MKİ və ABŞ hökuməti Venesuelanın legitim hökumətinin devrilməsi üçün Meksika və Kolumbiya ilə əməkdaşlıq edir. 
“Mən Meksika və Kolumbiya hökumətindən MKİ-nin bəyanatına aydınlıq gətirməyi tələb edirəm və diplomatik tədbirlər görməyə hazırlaşıram”, - deyə Maduro bildirib
N.О.
www.oxu.az
"
"Əfqanıstanda 5 saat davam edən döyüşdə 40 hərbçi öldüƏfqanıstanda “Taliban” silahlı qruplaşma üzvlərinin hücumu nəticəsində 40 hərbçi ölüb.
Oxu.Az-ın RİA Novosti agentliyinə istinadən verdiyi məlumata görə, hadisə ölkənin Qəndəhar vilayətində baş verib.
Taliblər hərbi bazaya hücum edib. Nəticədə onlarla Əfqanıstan ordusunun əsgərləri arasında döyüş olub. Döyüş 5 saat davam edib.
A.M.
www.oxu.az
"
"KİV: Homoseksuallar ordusu İŞİD-lə döyüşəcək – VİDEOLGBT fəalları “İslam ordusu” terror qruplaşması ilə mübarizə edəcək qoşun yaradıblar. 
Oxu.Az NTV-yə istinadən xəbər verir ki, bu barədə  “Newsweek”  nəşri məlumat yayıb. Yeni yaradılan ordu özünü Homoseksualların Qiyamçı Qurtuluş Ordusu (TQİLA) adlandırıb. 
Hələlik TQİLA-da nə qədər döyüşçü olduğu bilinmir. TQİLA özü isə artıq Rakkadakı döyüşlərdə iştirak etdiyini açıqlayıb.
TQİLA yalnız İŞİD-lə deyil, ümumiyyətlə, “faşizmin bütün növ təzahürü ilə” mübarizə aparacağını bəyan edib. Təşkilat həmçinin qadın inqilabı və seksual inqilab ideyalarının ona yad olmadığını da elan edib. 

S.S.
www.oxu.az
"
"Almaniyada azərbaycanlı kapitan saxlanıldıAlmaniyada su polisi Bremerhaffen şəhərinin limanında lövbər salmış, Panama bayrağı altında quru yük daşıyan 177 metrlik gəmini saxlayıb. 
Oxu.Az-ın məlumatına görə, müstəntiqlər gəminin göyərtəsinə qalxanda ekoloji normaların ciddi pozuntusuna yol  verildiyini müəyyən ediblər. Belə ki, gəmidə neft tullantıları aşkar olunub. Qanuna əsasən, alman limanlarına belə tullantılarla daxil olmaq qəti qadağandır.
Almaniyanın su polisi cinayət işinə başlayıb və gəminin kapitanını – 53 yaşlı Azərbaycan vətəndaşını saxlayıb. Hazırda o, 10 min avro zamin verərək azad olunub.
Quru yükün və azərbaycanlı kapitanın gələcək aqibətini məhkəmə müəyyən edəcək.
N.O.
www.oxu.az
"
"Makkeyni senatda alqışlarla qarşıladılar – VİDEOBaş beynində xərçəng aşkar olunduqdan sonra əməliyyat keçirmiş respublikaçı senator Con Makkeyn işə qayıdıb. Senatda Makkeyni alqışlarla qarşılayıblar.
Oxu.Az-ın məlumatına əsasən, bu barədə ABC News xəbər verir.
Sol gözünün üstündə yeni çapıq yaranan Makkeyin zala daxil olanda senatorlar ayağa qalxıblar və onu alqışlarla müşayiət ediblər.

N.О.
www.oxu.az
"
"Ermənistanda itkin düşdüyü elan edilən dövlət məmurunun meyiti tapıldıErmənistanın Armavir vilayəti qubernatorunun müşaviri Manuk Simonyanın meyiti tapılıb.
Oxu.Az Report-a istinadən xəbər verir ki, müşavirin meyiti bu ölkənin Föqəladə Hallar Nazirliyinin əməkdaşları tərəfindən Dalrik kəndi ərazisində aşkar olunub.
Məlumata görə, polis 52 yaşlı müşavirin qətlə yetirilməsindən şübhələnir. Onun meyitinin başı dəmir məftillərlə daşa dolanmış vəziyyətədə tapılıb.
Məhkəmə tibbi ekspertizası onun bir neçə gün əvvəl öldürüldüyünü ehtimal edir.
Qeyd edək ki, ötən gün Ermənistanın Armavir vilayəti qubernatorunun müşaviri Manuk Simonyan itkin düşdüyü haqda məlumat yayılmışdı. 
N.О.
www.oxu.az
"
"ABŞ Ermənistana maliyyə yardımını üç dəfədən çox azaldıbABŞ 2018-ci il üçün Ermənistana 6,2 milyon dollar maliyyə yardımı ayırıb.
Oxu.Az Report-a istinadən xəbər verir ki, bu haqda Amerika Erməni Assambleyasının rəsmi saytında bildirilib.
ABŞ Ermənistana 2016-cı ildə 20,4 milyon dollar məbləğində yardım ayırmışdı. Məlumata görə, ABŞ 2018-ci il üçün Ermənistana maliyyə yardımını 3 dəfədən çox azaldıb.
N.О.
www.oxu.az
"
"Trampdan İrana son xəbərdarlıq ABŞ prezidenti Donald Tramp Tehranın nüvə silahı üzrə razılığı yerinə yetirmədiyi halda İrana “böyük, böyük problemlər” söz verib.
Bu barədə Oxu.Az Life -a istinadən xəbər verir.
“Əgər bu saziş gözləntilərə cavab verməsə, onların (İranın) böyük, böyük problemləri olacaq, mən bunu əminliklə deyirəm”, - deyə Tramp bildirib.
N.O.
www.oxu.az
"
"ABŞ-dan Rusiyaya  sərt sanksiya - Avropa ayağa qalxdıABŞ Konqresinin nümayəndələr Palatasının əksəriyyəti iyulun 25-də Rusiya, İran və Şimali Koreyaya qarşı yeni sanksiyaların tətbiq edilməsini nəzərdə tutan qanun layihəsinin lehinə səs verib.  
Oxu.Az xəbər verir ki, bu barədə Reuters məlumat yayıb. 
Bu qərarı həm ABŞ prezidenti Donald Trampın rəhbərlik etdiyi partiyanın üzvləri, həm də demokratlar fəal şəkildə dəstəkləyiblər. 
Sonra sənəd Senatda baxışa çıxarılacaq, daha sonra imza üçün prezidentə təqdim ediləcək. 
Senat rəhbərliyi Konqresin yuxarı palatasının qanun layihəsini nə zaman nəzərdən keçirə biləcəyini açıqlamayıb. Ağ evdən bəyan ediblər ki, prezident bu sənədi imzalamaq barədə hələ qərar verməyib. Bundan başqa, sanksiyalar paketini yenidən nəzərdən keçirmək tələbi ilə ABŞ müəssisələrinin nümayəndələri də çıxış etmişdilər. Yeni sanksiyalar Avropada tənqid atəşinə tutulub. Həmçinin məlum olub ki, Avropa İttifaqı Moskvaya qarşı tətbiq edilən yeni sanksiyalara cavab verə bilər. Əsasən də Aİ Amerika şirkətlərinin Avropa banklarında kreditlərə çıxışını məhdudlaşdıra bilər.  
Qanun layihəsi sanksiyaların ləğv edilməsinə dair prezidentin səlahiyyətlərinin məhdudlaşdırılmasını və bu məsələlərdə son sözün konqresə məxsus olmasını nəzərdə tutur. 
S.S.
www.oxu.az
"
"Rusların öldürdüyü İŞİD lideri Suriyada “xortladı”İŞİD terror təşkilatının lideri Əbu Bəkr Əl-Bağdadi sağdır və Suriyanın şərqindəki Deyr-əz-Zor əyalətində gizlənir.
Oxu.Az Report-a istinadən xəbər verir ki, bu barədə çərşənbə axşamı “Al-Quds Al-Arabi” qəzeti yazıb.
Nəşrin mənbələrinin məlumatına görə, Əl-Bağdadi İraq ilə sərhəddə yerləşən Deyr-əz-Zorun Əlbu-Kamal və Əl-Məyadin yaşayış məntəqələri arasında ola bilər. Suriya və İraqdakı şəhərlər üzərində nəzarəti itirən İŞİD-in səhra komandirləri və əksər rəhbərləri ora üz tutublar.
Qəzet yazır ki, bir nömrəli terrorçu əvvəlki kimi qruplaşmanın idarə olunmasında əsas rol oynayır.
N.О.
www.oxu.az
"
"Tramp dövlət katibinin Avropa və Avrasiya üzrə köməkçisi postuna namizəd irəli sürdüABŞ prezidenti Donald Tramp dövlət katibinin Avropa və Avrasiya üzrə köməkçisi postuna Uess Mitçelin namizədliyini irəli sürüb.
Oxu.Az-ın APA-ya istinadən verdiyi xəbərə görə, Avropa Siyasətinin Təhlili Mərkəzinin (CEPE) həmtəsisçisi olan U.Mitçelin namizədliyi ABŞ Senatda nəzərdən keçiriləcək.



Qeyd edək ki, Barak Obama administrasiyasında dövlət katibinin Avropa və Avrasiya üzrə köməkçisi vəzifəsində Viktoriya Nuland çalışıb.
A.S.
www.oxu.az
"
"“Turkish Airlines” təyyarəsində bomba həyəcanıİstanbul-Kasablanka marşrutu üzrə uçan “Turkish Airlines” təyyarəsi göyərtəsində bomba olması xəbərdarlığı səbəbindən Əlcəzairdə eniş edib. 
Oxu.Az-ın APA-ya istinadən xəbərinə görə, bu barədə “Algeria Press Service” aeroportun nümayəndəsinə istinadən məlumat yayıb.    
Məlumata görə, təyyarənin ekipajı xəbəri araşdırmaq məqsədi ilə yaxınlıqdakı hava limanına təcili eniş etmək qərarı verib. 
Sərnişinlərin hamısı təxliyə edildikdən sonra təyyarə tam yoxlanılıb.
Yoxlama zamanı təyyarənin göyərtəsində heç bir partlayıcı qurğu aşkarlanmayıb. 
S.B.
www.oxu.az
"
"Türkiyə Rusiyadan “S-400”-ləri aldıTürkiyə prezidenti Rəcəb Tayyib Ərdoğan bəyan edib ki, Rusiyadan “S-400” tipli zenit-raket komplekslərinin alınması üzrə saziş imzalanıb. 
Oxu.Az-ın xəbərinə görə, bu barədə çərşənbə axşamı, iyulun 25-də, Reuters nəşri məlumat yayıb.
Dövlət başçısı qeyd edib ki, “S-400” hava müdafiə sisteminin tədarükü barədə sənəd artıq hazırdır.
“Rusiya ilə “S-400” sistemlərinin alınması barədə saziş imzalanıb. Allahın izni ilə, yaxın vaxtlarda “S-400” tipli zenit-raket komplekslərini öz ölkəmizdə görəcəyik”, - Ərdoğan deyib.
S.B.
www.oxu.az
"
"Məhkəmə 145 uşağı olan kanadalını günahkar bilibKanadanın Britaniya Kolumbiyası əyalətinin Ali Məhkəməsi 61 yaşlı Uinston Blekmor və onun keçmiş kürəkəni Ceyms Oleri çoxarvadlılıqda günahkar bilib.
Oxu.Az-ın Yahoo News nəşrinə istinadən xəbərinə görə, Blekmor 1990-2014-cü illər ərzində 24 qadınla evli olub. Hazırda onun 145 övladı var. 
Blekmorun 53 yaşlı kürəkəninin isə beş arvadı var. Hər iki şəxsi beş ilə qədər azadlıqdan məhrumetmə cəzası gözləyir.
Qeyd olunur ki, həm Blekmor, həm də Oleri keçmişdə yepiskop olublar.
Hazırda onlar 1946-cı ildə təsis edilən Bauntiful kommunasında yaşayırlar. 
S.B.
www.oxu.az
"
"ABŞ hərbi gəmisi İran gəmisinə atəş açdıABŞ hərbi gəmisi ona 150 metr məsafəyə qədər yaxınlaşmış İran gəmisi istiqamətində xəbərdarlıq atəşi açıb.
Oxu.Az Trend-ə istinadən xəbər verir ki, bu barədə ABŞ nümayəndəsi bəyan edib.
Məlumata görə, insident Fars körfəzinin şimal hissəsində baş verib.
Hadisə ilə başqa detallar hələ açıqlanmayıb.
A.M.
www.oxu.az
"
"Hindistanın yeni prezidenti fəaliyyətə başladıHindistanın yeni seçilmiş prezidenti təntənəli surətdə and içib.
Oxu.Az Ölkə.az-a istinadən xəbər verir ki, Ram Natx Kovindin andiçmə mərasimi parlament binasının mərkəzi salonunda keçirilib. Ram Natx Kovind və sabiq prezident Kumar Mukerci salona birlikdə daxil olublar. Təntənəli surətdə and içən Ram Natx artıq rəsmən Hindistanın prezidentidir.
Qeyd edək ki, 20 iyul tarixində Hindistanda prezident seçkiləri keçirilib. Seçicilərin 65 faizinin səsini toplayan Ram Natx Kovind 14-cü prezident seçilib. Kovind aşağı kastanın, yəni toxunulmazların nümayəndəsi sayılır.
S.S.
www.oxu.az
 
"
"İŞİD-ə qoşulmaq üçün Azərbaycandan keçməklə Suriyaya getmək istəyən şəxs tutulubAzərbaycandan keçərək Suriyaya gedib İŞİD qruplaşmasına qoşulmaq istəyən şəxs Rusiyada saxlanılıb.
Oxu.Az-ın APA-ya istinadən verdiyi xəbərə görə, bu barədə Rusiya Federal Təhlükəsizlik Xidmətinin Kabardin-Balkar üzrə Sərhəd Qoşunları İdarəsi məlumat yayıb.
Hüquq-mühafizə orqanları əməkdaşları Mineralnıye Vodı şəhərinin hava limanında Bakıdan tranzit yolu ilə Suriyaya uçmaq istəyən 1997-ci il təvəllüdlü şəxsi təyyarədən endiriblər. Dağıstanda yaşayan bu şəxsin İŞİD-ə qoşulmaq istədiyi bildirilir.
Müvafiq əməliyyat-profilaktik tədbirlərdən sonra o, könüllü şəkildə Suriyaya uçmaqdan imtina edib. Həmin şəxs barəsində qərar qəbul edilənədək o, hüquq-mühafizə orqanlarının nəzarətində olacaq.
N.О.
www.oxu.az
"
"Ərdoğan dünya müsəlmanlarına çağırış etdiTürkiyə prezidenti Rəcəb Tayyib Ərdoğan dünya müsəlmanlarına səslənərək, onlardan Qüdsü ziyarət etməsini, Əl-Əqsa məscidinə getməsini istəyib.
Bu barədə Oxu.Az Sputnik Azərbaycan-a istinadən xəbər verir.
“Bu gün müqəddəs şəhər Qüdsdə və ilk qibləgahımız olan Əl-Əqsa məscidində İsrail özbaşınalığı varsa, oradakı fələstinli qardaşlarımızın ibadətlərinə əngəl törədilirsə, bu, dünya müsəlmanlarının laqeydliyinə görədir. Əl-Əqsa məscidini qorumaq imkan yox, iman məsələsidir” — Ərdoğan bildirib.
Onun sözlərinə görə, əgər İsrail əlindəki silahlara arxalanaraq bu cür üsullara əl atırsa, səhvə yol verir: “Fələstinli və digər millətlərdən olan qardaşlarımız ayaqda durduqlarını bütün dünyaya sübut etdilər. Mən də buradan bütün vətəndaşlarıma və bütün müsəlmanlara müraciət edirəm: ""İmkanı olan hər kəs, lütfən Qüdsü və Əl-Əqsa məscidini ziyarət etsin. Gedə bilməyənlər də oradakı qardaşlarımıza kömək göndərsinlər. Bizlər ora nə qədər çox sahib çıxsaq, gözlərini ora dikmiş olanların işləri də o qədər çətinləşər”.
Ərdoğan, Fələstin-İsrail problemində yeganə həll yolunun, 1967-ci il sərhədləri çərçivəsində, paytaxtı şərqi-Qüds olan Fələstin və paytaxtı Təl-Əviv olan İsrail dövlətlərinin qurulmasından keçdiyini bildirib.
E.Ə.
www.oxu.az
"
"Ermənistanda qubernatorun müşaviri itkin düşübErmənistanın Armavir vilayətinin qubernatorunun müşaviri Manuk Simonyan itkin düşüb.
Oxu.Az-ın APA-ya istinadən verdiyi məlumata görə, polis artıq M. Simonyanın axtarışlarına başlayıb. 
Ermənistan Polisinin mətbuat katibi Edqar Canoyan M. Simonyanın itkin düşməsi barədə məlumatın iyulun 23-də daxil olduğunu və hazırda müvafiq işlərin aparıldığını söyləyib.
Н.О.
www.oxu.az
"
"“Aeroflot” əməkdaşları etiraz aksiyası keçirirRusiyanın “Aeroflot” aviaşirkətinin əməkdaşları etiraz aksiyası keçirirlər.
Oxu.Az Trend-ə istinadən xəbər verir ki, Şeremetyev Həmkarlar İttifaqının mətbuat xidmətindən bildiriblər ki, etirazçıların əsas tələbi əmək haqqının artırılmasıdır.
Onlar “Qiymətlər artır, əmək haqqı da artırıIsın” şüarları səsləndiriblər.
A.M.
www.oxu.az
"
"Təyyarə qəzasında ayağını itirmiş futbolçu meydana çıxdı - VİDEOBraziliyanın qəzaya uğramış “Şapekoense” klubunun sağ qalan altı futbolçusundan biri böyük idmana qayıtmaq istəyir. Oxu.Az Vesti.ru-y istinadla xəbər verir ki, Braziliya komandasının qapıçısı Cek Folmann faciədən sonra ilk məşqinə başlayıb.
Qəzadan sonra idmançının sağ ayağı amputasiya olunub, lakin qapıçı protez ayaqla məşqlərə başlayıb.
Xatırladaq ki, 2016-cı ilin noyabrında “Şopekoense” komandası Kolumbiyanın “Atletiko Nasonal” klubu ilə final oyuna uçarkən təyyarə dağa çırpılıb. Qəzada 71 nəfər həlak olmuş, altı nəfər isə xəsarət almışdı. 

N.О.
www.oxu.az
"
" Azərbaycanlı uşaq sualı ilə Putini güldürdü - VİDEO + FOTOAzərbaycanlı şagirdin NTV telekanalının canlı yayımında Rusiya prezidenti Vladimir Putinə verdiyi sual marağa səbəb olub.
Oxu.Az baku.ws-ə istinadən xəbər verir ki, NTV-də yayımlanan, azərbaycanlı olan İradə Zeynalovanın “Nedetskiy razqovor s Vladimirom Putinım” proqramında Mariya Ağayeva prezidentdən uşaqlıqda dəcəllik edib-etmədiyini soruşub.
“Uşaq vaxtı siz nadinclik, dəcəllik etmisiniz?”, - deyə M.Ağayeva sual verib.
Bu sual Putin üçün gözlənilməz olub və Rusiya prezidenti gülümsəyərək uşaq vaxtı dəcəllik etdiyini bildirib.
Qeyd edək ki, Mariya Ağayeva amor.az saytına müsahibəsində bildirib ki, atası Ruslan Ağayev azərbaycanlıdır və o, Bakıda anadan olub.















N.О.
www.oxu.az
"
"Rusiyada beş nəfərlik azərbaycanlı ailəsinin yanaraq ölməsi ilə bağlı cinayət işi başlanıbİyulun 24-də Rusiyanın Krasnoyarsk diyarının Suxobuzimsk rayonunda 5 nəfərdən ibarət azərbaycanlı ailəsinin yanaraq ölməsi ilə bağlı Federal İstintaq Komitəsinin Regional İdarəsi tərəfindən cinayət işi başlanıb.
Oxu.Az xəbər verir ki, Krasnoyarsk diyarı Azərbaycan Milli Mədəni Muxtariyyətinin sədr müavini Ayaz Məmmədov APA-ya bildirib ki, cinayət işi Rusiya Cinayət Məcəlləsinin 109-cu maddəsinin 3-cü bəndi (ehtiyatsızlıqdan iki və daha çox adamın ölümünə səbəb olma) ilə başlayıb.
Hüquq-mühafizə orqanlarının əməkdaşları hadisə yerində olub, müayinələr aparıblar.
A. Məmmədov bildirib ki, hadisədə ağır yaralanan ailənin digər üzvü Hüseyn İlyasovun vəziyyəti isə orta ağırdır, hadisə baş verən vaxt evdə olmayan ailənin xanımı isə ağır psixoloji durumdadır.
Qeyd edək ki, iyulun 24-də gecə Krasnoyarsk diyarının Suxobuzimsk qəsəbəsinin yaxınlığındakı tikilidə baş verən yanğın zamanı Azərbaycan vətəndaşı, 1980-cı il təvəllüdlü İlyasov Vüqar Tahir oğlu, onun ailə üzvləri - 2007-ci il təvəllüdlü İlyasov Həsən Vüqar oğlu, 2011-ci il təvəllüdlü İlyasov Ümid Vüqar oğlu, 2014-cü il təvəllüdlü İlyasov Fərid Vüqar oğlu və 2016-cı il təvəllüdlü İlyasova Xədicə Vüqar qızı yanaraq həlak olublar. Ailənin digər üzvü, 2004-cü il təvəllüdlü İlyasov Hüseyn Vüqar oğlu isə yanıq və dəm qazından zəhərlənmə diaqnozu ilə xəstəxanaya yerləşdirilib.
Yanğın baş verən vaxt ana evdə olmayıb.
A.M.
www.oxu.az
"
"Rusiyada telefon və üst geyimlərin təyyarəyə keçirilməsi pullu ola bilərRusiya Nəqliyyat Nazirliyi sərnişin və baqaj daşınmasına dair yeni aviasiya qaydalarını təklif edib.
Oxu.Az-ın Report-a istinadən verdiyi məlumata görə, yeni qaydalar əl yükünün minimal çəkisinin 5 kiloqram olmasını nəzərdə tutur.
Bununla belə, sərnişin özü ilə göyərtəyə əlavə ödəniş olmadan götürə biləcəyi əşyaların siyahısından üst geyimləri, çətir, noutbuk, mobil telefon, fotoaparat və videokamera çıxarılıb.
Dəyişikliklərin Federasiya Şurası tərəfindən razılaşdırılması və qaytarılmayan aviabilet alındıqda pulsuz baqaj daşınmasının ləğvi barədə qanunun prezident tərəfindən imzalandıqdan sonra qüvvəyə minməsi ehtimal olunur.
A.M.
www.oxu.az
"
"Rusiya ilk pilotsuz təyyarəsini təqdim etdiRusiya qütb bölgəsində araşdırma aparmaq məqsədilə kiçik pilotsuz təyyarə istehsal edib.
Oxu.Az Lent.az-a istinadən xəbər verir ki, “VRT 300” adlı təyyarə ilk dəfə MAKS 2017 sərgisində ictimaiyyətə təqdim edilib.
Pilotsuz təyyarə kiçik ölçüsünə baxmayaraq, 300 kq yük daşıya, 5 saat müddətində havada qala və saatda 180 km sürətə çata bilir. 
Qeyri-adi nəqliyyat vasitəsi Antarktikada istifadə ediləcək. Belə ki, “VRT 300” gəmilərin nə ilə qarşılaşacağını müəyyənləşdirmək, onlara məlumat vermək, buzun qalınlığını ölçərək istiqaməti müəyyənləşdirmək kimi vəzifələri yerinə yetirəcək.














S.S.
www.oxu.az
"
"Makkeyn “Obamacere”də səs vermək üçün həkimlərdəm icazə alıbRespublikaçı Con Makkeyn “Obamacare” - cari tibbi sığorta sisteminin əsas bölmələrinin ləğv edilməsi haqqında yekun səsverməyə qatılmaq üçün  xəstəxanadan Senata qayıdacaq.
Oxu.Az-ın məlumatına əsasən, bu barədə konqresmenin nümayəndələri xəbər verib.
Xatırladaq ki, ABŞ senatoru Con Makkeyndə beyin şişi aşkarlanıb. 80 yaşlı senator ötən həftə əməliyyat olunub, bədxassəli şiş kəsilib götürülüb. Buna baxmayaraq, diplomat bildirib ki, yaxın zamanlarda işə qayıtmaq fikrindədir, lakin bunun üçün, o, həkimlərdən icazə almalıdır.
N.O.
www.oxu.az
"
"İngiltərədə ərəblə sevgili olan qadının başını kəsdilər – FOTOİngiltərədə hindistanlı qadın ərəblə münasibətdə olduğu üçün oğurlanıb, zorlanıb, sonra da öldürülüb. Ehtimal edilir ki, qətl namus üstündə törədilib.
Bu barədə Oxu.Az DailyMail-ə istinadən xəbər verir.
19 yaşlı hindistanlı qız Selin Doohraninin cəsədi evdə tapılıb. Doohrani başqa bir qadınla Londonun şimalında oğurlanıb, daha sonra onları orada zorlayıblar. 19 iyulda isə Selinin boğazını kəsərək öldürüblər.
Hadisə ilə əlaqədar şübhəli şəxs qismində 33 yaşlı Mucahid Arşid saxlanılıb. O, oğurluqda, zorlamaqda və qətldə ittiham olunur. 
Bildirilir ki, qətlə yetirilən ərəb müsəlmanı ilə yaxın münasibətdə olub, qızın ailəsi onların münasibətlərinin əksinə çıxıb, çünki onlar hindistanlı müsəlmanlardır. 














E.Ə.
www.oxu.az
"
" İraqda əl-Bağdadinin köməkçisi öldürülübİraqda hava zərbələri nəticəsində İŞİD terror qruplaşmasının lideri Əbu-Bəkir əl-Bağdadinin köməkçisi hesab olunan Fadel Hayfa öldürülüb.
Oxu.Az-ın xəbərinə görə, bu barədə Al Arabiya məlumat verib. 
Qeyd olunur ki, İyad Taleb Əbdurrəhman əl-Ubeydi əl-Mukanna adı ilə də tanınan Hayfa Mosulun qərb hissəsində qətlə yetirilib.
N.O.
www.oxu.az
"
"Türkiyə artilleriyanı işə saldı: Terrorçular Afrindən geri çəkildiTürkiyə ordusunun açdığı xəbərdarlıq atəşindən sonra YPG kürd silahlı dəstələri Afrindən geri çəkilib.
Oxu.Az Anadolu agentliyinə istinadən xəbər verir ki, Türkiyə artilleriya qüvvələrinin zərbələrinə tuş gələn kürd silahlı dəstələri  Afrinin 10 kilometrliyində dayandırılıb.
Rəsmi Dəməşq YPG qüvvələrinin Afrinə gəlməsinə dair hələlik heç açıqlama verməyib.
A.M.
www.oxu.az
"
