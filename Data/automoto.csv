"Bakıda maşın üstündə rəqs edən qız polisə çağırıldı – VİDEOCavanşir körpüsünün üstündə qızın maşının üzərində rəqs etməsi məsələsi araşdırılır.
Bu barədə Bakı şəhər Baş Dövlət Yol Polisi İdarəsindən Oxu.Az-a məlumat verilib.
Məlumatda qeyd olunur ki, araşdırma zamanı məlum olub ki, maşın müğənni Nur Cəfərliyə məxsusdur: 
“Həmin xanımın kimliyi yol polisi tərəfindən müəyyən olunub. Xanım idarəyə dəvət olunub”.

www.oxu.az
"
"Formula-1-də “start qızları”na əvəz tapıldıFormula-1 rəhbərliyi yeni mövsümdən yarışlardan əvvəl startda keçirilən tədbirlərin formatını dəyişib. Bundan sonra yarışda starta qızlar deyil, uşaqlar çıxacaq.  
Oxu.Az RBK-ya istinadən xəbər verir ki, formatın dəyişdirilməsi haqqında qərar FİA və Formula-1 rəhbərliyi tərəfindən qəbul olunub.
Uşaqlar avto-idman klublarının iştirakçıları arasından seçiləcək, dəvətnamələr lotereya şəklində oynanılacaq və ən yaxşı nəticə göstərən gənc sürücülərə paylanacaq. Dəvətnamə sahibləri  yarışdan əvvəl start zolağına çıxa biləcək.
“Gənc sürücülər üçün bu möhtəşəm bir an olacaq: təsəvvür edin ki, onlar öz kumirlərinin yanında dura biləcək, yarışa hazırlıq prosesi ilə tanış olacaq, startdan əvvəl olan dəyərli dəqiqələrdə avtopilotların yanında olacaq”, - deyə FİA rəsmi saytında Formula-1 kommersiya direktoru Şon Bratçesdən sitat gətirilib.
Xatırladaq ki, bundan əvvəl Bratçes Formula-1-in “grid-girls”, yəni “start qızları” formatının ləğv olunması haqqında qərarın qəbul olunduğunu bildirmişdi. Onun sözlərinə görə, qızların starta dəvət olunması təcrübəsi müasir sosial normalara ziddir.
www.oxu.az 
"
"“Karl Marks” dairəsində nəqliyyatın hərəkəti dayandırılırZiya Bünyadov prospekti ilə Azadlıq prospektinin kəsişməsində yerləşən dairə (“Karl Marks” dairəsi) aparılacaq təmir-tikinti işləri ilə əlaqədar olaraq bu gecədən etibarən (fevralın 5-dən 6-na keçən gecə) bağlanacaq.
Azərbaycan Avtomobil Yolları Dövlət Agentliyindən Oxu.Az-a verilən məlumata görə, nəqliyyat vasitələrinin hərəkəti müvafiq olaraq Atatürk prospekti (Ayna Sultanova) və Əli Mustafayev küçəsi (Xutor dairəsi) istiqamətinə yönəldiləcək.
“Təmir-tikinti işləri sözügedən hissədə nəqliyyat vasitələrinin sıxlığını azaltmaq məqsədi ilə aparılacaq və qısa müddət ərzində yekunlaşdırılması planlaşdırılır. Buna görə, sürücülərdən diqqətli olmaları və öncədən hərəkət istiqamətlərinə uyğun alternativ yollardan istifadə etmələri tövsiyə olunur”,- deyə məlumatda qeyd olunur.
A.M.
www.oxu.az
"
"Bakıda qız avtomobilin üzərinə çıxıb rəqs etdi – VİDEOBakıda gənc qızın maşının üzərində rəqsi sosial şəbəkələrdə müzakirələrə səbəb olub.
Oxu.Az xəbər verir ki, sosial şəbəkələrdə yayılan videoda gənc xanımın Cavanşir körpüsü üzərində dayanan “Hyundai” markalı avtomobilin üzərinə çıxaraq rəqs edib.
Gənc qızın rəqsi ətrafdan keçən insanların diqqətini çəkib.

E.Ə.
www.oxu.az
"
"Zaqatalada biznesmen nişan günü öldüZaqatalada ölümlə nəticələnən yol qəzası olub.
Oxu.Az APA-ya istinadən xəbər verir ki, hadisə ötən gecə, saat 00:30 radələrində Yevlax-Zaqatala-Gürcüstan sərhəd yolunun Zaqatala şəhəri ərazisində keçən hissəsində baş verib.
Zaqatala şəhər sakini, 1983-cü il təvəllüdlü Əhməd Nizami oğlu Həsənov idarə etdiyi “Mercedes” markalı, 10-ZS-062 dövlət nömrə nişanlı avtomobillə Zaqatala şəhəri istiqamətində hərəkətdə olarkən idarəetməni itirərək avtomobili yol ayrıcındakı beton maneəyə çırpıb.
Qəza nəticəsində Əhməd Həsənov aldığı ağır bədən xəsarətlərindən hadisə yerindəcə dünyasını dəyişib.
Qeyd edək ki, Əhməd Həsənov Rusiyada bizneslə məşğul olub. Bir neçə gün əvvəl ailə qurmaq məqsədilə doğulduğu Zaqatala şəhərinə gəlib. Hadisə baş verən gün isə mərhumun nişan mərasimi olub.
Faktla bağlı Zaqatala Rayon Polis Şöbəsində araşdırma aparılır.
E.Ə.
www.oxu.az
"
"Bakıda qadını avtomobil vuraraq öldürübBakıda yolu keçmək istəyən qadını avtomobil vuraraq öldürüb. 
Daxili İşlər Nazirliyinin (DİN) mətbuat xidmətindən Oxu.Az-a verilən məlumata görə, hadisə Xəzər rayonunun Qala qəsəbəsi ərazisində baş verib.
Belə ki, fevralın 2-də, saat 18:00 radələrində Xəzər rayonunun Qala qəsəbəsi ərazisində Bakı şəhər sakini Nəzər Rəhmanov idarə etdiyi “Mercedes” markalı avtomobillə yolu keçən paytaxt sakini Reyhan Məmmədovanı vurub. Nəticədə xəstəxanaya yerləşdirilmiş piyada orada ölüb.
Xəzər Rayon Polis İdarəsində araşdırma aparılır. 
E.Ə.
www.oxu.az
"
"Hadisə yerindən qaçan avtobus sürücüsü saxlanılıbBakı şəhəri Binəqədi rayonunun A.Məmmədov küçəsində fevralın 2-də saat 07:00 radələrində yolu keçən 55-60 yaşlı kişi müəyyən edilməmiş avtomobillə vurulub və nəticədə hadisə yerində ölüb.
Daxili İşlər Nazirliyinin (DİN) mətbuat xidmətindən Oxu.Az-a verilən məlumata görə, Binəqədi rayon Polis İdarəsi 7-ci Polis Bölməsinin əməkdaşlarının keçirdikləri təxirəsalınmaz əməliyyat-axtarış tədbirləri nəticəsində ölən şəxsin paytaxt sakini Məsim Həsənov olması, hadisənin isə “Isuzu” markalı avtobusla törədildiyi müəyyən edilib.
Görülmüş tədbirlərlə hadisə yerindən qaçan həmin xətt avtobusunun sürücüsü - Bakı şəhər sakini Ramiz Kərimov saxlanılaraq istintaqa cəlb olunub.
Faktla bağlı cinayət işi başlanılıb. Binəqədi RPİ tərəfindən araşdırma aparılır.
E.Ə.
www.oxu.az
"
"“Mercedes” yeni modelini təqdim etdi – FOTO“Mercedes-Benz” şirkəti IV nəsil “A-Class” modelini rəsmi olaraq ictimaiyyətə təqdim edib. 
Oxu.Az xəbər verir ki, bu barədə “Autonews.ru” məlumat yayıb.
Hetçbek yeni mühərrik, transmissiya, yarım-avtomat idarəetmə sistemi, həmçinin səsli idarəetmə imkanı verən intuitiv multimedia kompleksi ilə təchiz olunub.
Yeni modelin premyerası Amsterdamda keçirilən qapalı tədbirdə baş tutub. Alman şirkəti bildirib ki, müştərilər ilk hetçbekləri 2018-ci ilin iyun ayından etibarən ala biləcəklər.
Yeni model üzərində iş son bir neçə il davam edib. Həmin vaxt ərzində almanlar 100-dən çox prototipi sınaqdan keçirib. Sınaqlar dünyanın dörd müxtəlif iqlim zonasında: Avropa, Asiya, Afrika və Amerikada həyata keçirilib. Avtomobillər ümumilikdə Almaniya, İtaliya, Finlandiya, Fransa, İspaniya, BƏƏ, CAR, Çin və ABŞ-da 12 milyon kilometr qət edib.
Xarici görünüşünə görə “A-Class” ötən ilin noyabr ayında Los-Anceles avtoşousunda təqdim olunmuş kupe formalı yeni nəsil CLS sedanına bənzəyir.  Avtomobilin eksteryerində əsas özəlliklərdən biri ön işıqların xromlanmış elementlərdən ibarət nazik diodlu lampaları, həmçinin iki seksiyalı fənərləridir.























www.oxu.az
"
"Babək prospekti genişləndirilir – FOTO“Azərbaycan Avtomobil Yolları” Dövlət Agentliyi paytaxtın nəqliyyat sistemində mühüm əhəmiyyətə malik və uzunluğu 8.7 km olan Babək prospektinin yenidən qurulması işlərini davam etdirir.
Agentlikdən Oxu.Az-a verilən məlumata görə, aparılan işlər çərçivəsində prospektin köhnə asfalt-beton örtüyünün üst qatı frezlənərək kənara daşınır, zəruri yerlərdə əsasın deformasiyaya uğramış hissələri qazılaraq kənarlaşdırılır. 
Layihəyə uyğun olaraq prospekt boyu vətəndaşların rahat və təhlükəsiz hərəkəti üçün köhnə piyada səkiləri bərpa olunur və 15 200 kv.m sahədə yeniləri tikilir, mövcud yol ayrıcı da sökülərək yenidən qurulur. Yol ayrıcının eninin kiçildilməsi prospektin hərəkət hissəsinin genişləndirilməsinə imkan yaradır. Belə ki, prospektin bir istiqamət üzrə hərəkət hissəsi 16 metrə qədər genişləndirilir. Yeni tikilən yol ayrıcının və piyada səkilərinin kənarlarına 26 350 p-metr uzunluğunda yeni səki daşları düzülür.
Yolun hərəkət hissəsi bərpa olan ərazilərə isə artıq yeni asfalt-beton örtüyünün döşənməsi işlərinə də başlanılıb. Belə ki, prospektin 323 609 kv.m sahəsinə üç qat olmaqla, yeni asfalt-beton örtüyünün döşənməsi işləri aparılır.
Ümumilikdə yenidənqurma işlərinin 2018-ci ilin II yarımilinədək yekunlaşdırılması nəzərdə tutulub.














E.Ə.
www.oxu.az
"
"“Ayıq sürücü”nü yol polisi ilə birgə işləməkdə ittiham edirlər  – YENİLƏNİB“Ayıq sürücü” xidmətlərinin yol polisi ilə birgə işləməsi iddiaları cəfəngiyyatdır.
Bu barədə Bakı şəhər Dövlət Yol Polisi İdarəsindən Oxu.Az-a bildiriblər.
İdarədən verilən məlumata görə, istənilən halda sərxoş vəziyyətdə maşını park etmək olmaz:
“Bu, qanun pozuntusudur. Yol Polisi bunu aşkar edirsə, kimliyindən aslı olmayaraq, həmin şəxsi məsuliyyətə cəlb edəcək”.
12:47
Bakıda bəzi “Ayıq sürücü” xidməti göstərən şirkətləri yol polisi əməkdaşları ilə birgə işləməkdə ittiham edirlər.
Bu barədə Oxu.Az-a xidmətdən istifadə edən sürücülərdən məlumat daxil olub.
Onlar iddia edirlər ki, vətəndaşlar sərxoş olan zamanı “Ayıq sürücü” xidmətindən istifadə edirlər.
Xidmət göstərən sürücünü isə yol polisi izləyir. “Ayıq sürücü” avtomobili sahibi ilə birgə yaşadığı əraziyə aparır. Daha sonra qeyd edir ki, avtomobili yalnız məhəlləyə qədər aparmaq mənim borcumdur, parkinqi özünüz edin, yaxud “tələsirəm” deyərək ərazidən uzaqlaşır. 
Bu mənzərəni DYP əməkdaşı izləyir. Ayıq sürücü ərazidən uzaqlaşandan sonra sürücü avtomobilə əyləşir, bu zaman yol polisi ona yaxınlaşır. Sərxoş olub-olmamasını müəyyənləşdirir. Nəticədə sürücü sərt cəzalandırılır. 
Oxşar hadisəni qeydə alaraq redaksiyamıza yollayıblar. 
Kadrlara baxanda məlum olur ki, yol-patrul xidmətinin əməkdaşları məhəllədə avtomobili izləyirlər, hətta onlar gözə çarpmamaq üçün avtomobilin işıqlarını yandırmırlar. Ayıq sürücü maşını tərk edəndən sonra polis avtomobili hadisə yerinə gəlir. 

www.oxu.az
"
"Nəqliyyat vasitələrinin evakuasiyası ilə bağlı yeni qaydalar qüvvəyə mindiSürücülük vəsiqəsi və digər müvafiq sənədlər olmadığı hallarda fiziki şəxsləri nəqliyyat vasitəsinin idarə olunmasından kənarlaşdırılacaq və həmin hallar aradan qaldırılanadək nəqliyyat vasitəsi saxlanılması üçün mütləq birbaşa müvəqqəti olaraq müvafiq icra hakimiyyəti orqanının mühafizə olunan duracağına göndəriləcək.
Oxu.Az xəbər verir ki, bu, Azərbaycan prezidenti İlham Əliyevin bu gün imzaladığı fərmanla qüvvəyə minən “Yol hərəkəti haqqında” Azərbaycan Respublikasının Qanununda dəyişikliklər edilməsi barədə” qanunda əksini tapıb.
İndiyə qədər 3 saat ərzində nəqliyyat vasitəsinin saxlanılması səbəbini yerində aradan qaldırmaq mümkün olduqda, nəqliyyat vasitəsi onu yol hərəkətində iştirakdan kənarlaşdırmış Azərbaycan Respublikasının müvafiq icra hakimiyyəti orqanı əməkdaşının yanında saxlanılıb. Belə səbəb aradan qaldırıldığı barədə lazımi sənədlər təqdim edildikdən və ya mübahisəli hallar araşdırıldıqdan və ya pozuntuya görə inzibati tənbeh verildikdən dərhal sonra saxlanılmış nəqliyyat vasitəsi sahibinə qaytarılıb. 3 saat ərzində nəqliyyat vasitəsinin saxlanılması səbəbini yerində aradan qaldırmaq mümkün olmadıqda, nəqliyyat vasitəsi Azərbaycan Respublikasının müvafiq icra hakimiyyəti orqanının mühafizə olunan duracağına gətirilib.
Artıq yalnız nəqliyyat vasitəsinin saxlanılması səbəbinin aradan qaldırıldığı barədə lazımi sənədlər təqdim edildikdən və ya inzibati xəta törətmiş şəxs barəsində inzibati xəta haqqında protokol tərtib edildikdən, nəqliyyat vasitəsinin duracağa gətirilməsi və onun orada saxlanılması üçün haqq ödənildikdən dərhal sonra, saxlanılmış nəqliyyat vasitəsi sahibinə qaytarılacaq. Belə nəqliyyat vasitələrinin duracaqdan buraxılması üçün xüsusi icazə tələb olunmur. Nəqliyyat vasitəsi qanunsuz saxlanılmışdırsa və ya lazımi qaydada saxlanılmaması nəticəsində maddi zərər vurulmuşdursa, onun sahibi qanunla müəyyən edilmiş qaydada məhkəməyə müraciət edə bilər.
Qeyd edək ki, İnzibati Xətalar Məcəlləsinə əsasən fiziki şəxslər aşağıdakı hallarda nəqliyyat vasitəsinin idarə olunmasından kənarlaşdırılır:
-  dayandırılmış nəqliyyat vasitəsini idarə edən şəxsdə və onunla birlikdə gedən sərnişinlərdən hər hansı birində sürücülük vəsiqəsi, nəqliyyat vasitəsinin qeydiyyat şəhadətnaməsi, yaxud həmin nəqliyyat vasitəsini idarə etmək hüququ verən digər əsas olmadıqda;
- nəqliyyat vasitəsinin dövlət qeydiyyat nişanları və ya onlardan biri olmadıqda, yaxud saxta və ya qeyri-standart olduqda və ya nəqliyyat vasitəsini başqa nəqliyyat vasitəsinə verilmiş dövlət qeydiyyat nişanı ilə idarə etdikdə;
- dayandırılmış nəqliyyat vasitəsinin mühərrik, ban və şassi nömrəsi nəqliyyat vasitəsinin qeydiyyat şəhadətnaməsindəki rəqəmlərə uyğun gəlmədikdə;
- dayandırılmış nəqliyyat vasitəsi alkoqoldan, narkotik vasitələrdən, psixotrop maddələrdən və ya güclü təsir göstərən digər maddələrdən istifadə edilməsi nəticəsində sərxoş vəziyyətdə olmasını güman etməyə kifayət qədər əsas olan şəxs tərəfindən idarə olunduqda və onunla birlikdə gedən sərnişinin nəqliyyat vasitəsini idarə etmək hüququ olmadıqda;
-nəqliyyat vasitəsində normativ tələblər pozulmaqla avadanlıq quraşdırıldıqda və ya dəyişdirildikdə, nəqliyyat vasitəsinin ban şüşələrinə qanunla tətbiqinə icazə verilməyən örtüklər çəkildikdə, nəqliyyat vasitəsi müvafiq icazə olmadan xüsusi səs (çoxavazlı) və ya sayrışan işıq siqnalları ilə təchiz edildikdə, bu pozuntuları yerində aradan qaldırmaq mümkün olmadıqda;
- yol hərəkəti qaydaları əleyhinə olan inzibati xətaların, yaxud bu Məcəllənin 353.2-ci maddəsində nəzərdə tutulan inzibati xətanın törədilməsinə görə inzibati cərimə növündə inzibati tənbeh tətbiq etmə haqqında qərarın qanuni qüvvəyə mindiyi gündən 2 ay müddətində icra edilməməsinə görə nəqliyyat vasitəsinin saxlanılması barədə məhkəmə və ya müvafiq icra hakimiyyəti orqanının qərarı olduqda;
- İcazə verilən qabarit, çəki və yüklə birlikdə oxa düşən kütlə parametrlərinə dair tələblər pozulmaqla yüklənən iriqabaritli və ya ağırçəkili nəqliyyat vasitələri ümumi istifadədə olan avtomobil yollarında idarə edildikdə.
A.M.
www.oxu.az
"
"Formula-1 “start qızları”ndan imtina edibFormula-1 yarışlarında bu ildən etibarən qızların startda avtotrekə çıxması təcrübəsinə son qoyulacaq. 
Oxu.Az xəbər verir ki, dəyişiklik həftəsonları keçirilən digər Qran-Pri avtoyarışlarına da tətbiq olunacaq.
Bu, onunla əlaqələndirilir ki, gözəl qızlar yarışın promouterləri və tərəfdaşlarına öz ölkələrini və məhsullarını nümayiş etdirməyə mane olur.
“Son ildə biz bir neçə yarışa diqqət yetirdik. Hiss etdik ki, bu böyük idmanın görüntüsü ilə əlaqədar olaraq yenilənməyə daha çox ehtiyac var.
Startda qızların peyda olması onillər ərzində Formula-1 Qran-Pri yarışlarının ayrılmaz hissəsi olsa da, bu ənənənin bizim brend dəyərlərinə və bu günün sosial normalarına zidd olduğunu düşünürük. İnanmırıq ki, bu təcrübə Formula-1 və onun dünyanın dörd bucağından olan istər yeni, istərsə də köhnə fanatları üçün uyğun və məqbuldur”, - deyə Formula-1 Kommersiya Əməliyyatları üzrə icraçı direktoru Şon Bretçis bildirib.
Qeyd edək ki, Formula-1 yarışları martın 25-də Melburn Qran-Prisi ilə start götürəcək. Azərbaycan Qran-Prisi isə aprelin 27-29-da Bakıda keçiriləcək.
Səbuhi TOFİQOĞLU
www.oxu.az
"
"Yol polisi: Qəzaların başlıca səbəbi ehtiyatsızlıqdırPaytaxtın avtomobil yollarında hərəkətin təhlükəsizliyinin etibarlı təminatında hər bir hərəkət iştirakçısının məsuliyyəti var. Bu məsuliyyət o qədər həssas məqamdır ki, ictimai təhlükəsizliyin qorunmasında hər birimiz cavabdehlik daşıyırıq. Əgər şəxs – sürücü, piyada yol hərəkətinin iştirakçısına çevrilirsə, hüquq və vəzifələrə görə məsuliyyət yaranır.
Bunu Oxu.Az-a Bakı Şəhər Baş Polis İdarəsi Dövlət Yol Polisi İdarəsinin Yol hərəkəti təhlükəsizliyinin təbliği və İctimai qurumlarla əlaqə bölməsinin rəisi, polis polkovniki Vaqif Əsədov deyib.
V.Əsədov bildirib ki, nəhəng meqapolisə çevrilən Bakıda insanlar hüquq və vəzifələrinə diqqətli yanaşmalıdır: 
“Hüquqlar və azadlıqlar hər kəsin cəmiyyət və başqa şəxslər qarşısında məsuliyyətini və vəzifələrini də əhatə edir. Yəni hüquqlardan sui-istifadəyə yol verilmir. İndiki halda paytaxtın 2244 km məsafədə olan yol şəbəkəsinin son beş ildə hadisələr üzrə təhlili göstərir ki, yol qəzalarının ağırlıq səviyyəsindən asılı olmayaraq, başlıca səbəb ehtiyatsızlıqdır”.
Bölmə rəisi əlavə edib ki, əsasən, ehtiyatsızlıqdan 2017-ci ildə Bakı şəhərində 646 yol qəza hadisəsi qeydə alınıbsa, nəticədə 207 nəfər insan təlafatı baş veribsə, bu, təkcə dövləti, yol polisini qayğılandırmır, eləcə də, həmin şəxsin üzvü olduğu ailənin faciəsinə səbəb olur, cəmiyyəti narahat edir: 
“Başqa sözlə desək, əgər hadisələrdə 552 nəfər müxtəlif dərəcəli bədən xəsarətləri alırsa, həmin şəxs ömür boyu düşdüyü hadisəni, yaxud bais olduğu qəzanın izlərini daşıyır”.
Daxili İşlər Nazirliyində, yol polisində aparılan ümumiləşdirmələrdən çıxan nəticə, məhkəmə təcrübəsi ilə yekunlaşan qərar və hökmlər də sübut edir ki, avtomobil yollarında hərəkət iştirakçılarının əsas təqsiri ehtiyatsızlıqdır. İstər sürücü, istərsə də piyada ictimai qaydaya diqqətli yanaşmalıdır. Hər bir halda qanunla yolda hərəkət iştirakçısına çevrilən insan şəxsi məsuliyyətini həyat amalına çevirməlidir”.
E.Ə.
www.oxu.az
"
"Yeddi cəbhəyanı kəndi birləşdirən yol yenidən qurulur – VİDEOAzərbaycan Avtomobil Yolları Dövlət Agentliyi tərəfindən təmas xəttində yerləşən yaşayış məntəqələrinə gedən yollar əsaslı şəkildə yenidən qurulur.
Agentlikdən Oxu.Az-a verilən məlumata görə, təkcə Ağdam rayonunda bu il 17 cəbhəyanı kəndi birləşdirən yolların əsaslı şəkildə bərpası nəzərdə tutulub.
Onlardan biri də 5.4 km uzunluğunda Əfətli-Hacıturalı-Həsənxanlı avtomobil yoludur. Yol Azərbaycan prezidentinin Sərəncamına uyğun olaraq yenidən qurulur.
Yolun uzun müddət istismar olunmasına baxmayaraq, əsaslı şəkildə təmir olunmaması gediş-gəlişin çətinləşməsinə gətirib çıxarmışdı. Məhz buna görə yolun yenidən qurulması yeddi yaşayış məntəqəsinin beş minə yaxın əhalisinin ürəyincə olub.
IV texniki dərəcəyə uyğun olaraq, yenidən qurulan yolun deformasiyaya uğrayan hissələri qazılaraq çıxarılıb, əks dolğu işləri aparılıb və yeni 10 metr enində torpaq yatağı inşa olunub. Hazırda tikinti norma və qaydalarına uyğun olaraq, yol boyu layihəyə uyğun müxtəlif diametrli mövcud suötürücü borunun təmiri və tikintisi işləri həyata keçirilir, əsasın alt layının tikintisi üçün hazırlıqlar görülür.
Texnoloji ardıcıllığa uyğun olaraq, növbəti mərhələdə iridənəli asfalt-beton və aşınma laylarının tikintisi işləri aparılacaq. Bu işlər isə yolun hərəkət hissəsini eni altı metr nəzərə alınaraq 30 min m2-dən çox sahəni əhatə edəcək.
Avtonəqliyyat vasitələrinin normal hərəkətini təmin etmək məqsədilə zəruri yol nişanları və məlumatverici lövhələrin quraşdırılması, üfüqi nişanlanma xətlərinin çəkilişindən sonra yol müasir görkəmdə vətəndaşların istifadəsinə veriləcək.
Qısa müddət ərzində təmir-tikinti işlərinin yekunlaşdırılması üçün Azərbaycan Avtomobil Yolları Dövlət Agentliyinin rəhbərliyinin birbaşa nəzarəti altında lazımi sayda qüvvə əraziyə cəlb olunub.
Cəbhəyanı kəndləri əhatə edən yolların yenidən qurulması həmin yaşayış məntəqələrində yaşayan vətəndaşlarımızın birbaşa olaraq sosial rifahına müsbət təsir edən kənd təsərrüfatının inkişafına gətirib-çıxarır.

www.oxu.az
"
"Bakıda yanacaq daşıyan maşın təhlükəli anlar yaşatdı – VİDEOBakıda yanacaq daşıyan maşının sürücüsü yol qaydalarını kobud şəkildə pozub.
Oxu.Az xəbər verir ki, hadisə Nobel prospektində baş verib.
Belə ki, intizamsız sürücü həm özünün, həm də başqalarının həyatını təhlükəyə atıb.
“30-ZA-114” dövlət nömrə nişanlı yanacaq daşıyan maşının sürücüsü təhlükəli manevrlər edib, sürət həddini keçib.
Gah sağdan, gah soldan ötmə əməliyyatı edib, gah da anidən əyləcə basıb.
“Bu, işverənlik deyil, bu, kiminsə həyatını törədiləcək qəzadan qurtarmaqdır!”, - deyə hadisəni lentə alan prodüser Tarix Əliyev qeyd edib.

E.Ə.
www.oxu.az
"
"Avtomobillər niyə yanır? Son günlər avtomobillərin yanma halları artıb. Növbəti belə hadisə ötən gün Bakının Xətai rayonunda baş verib.
Belə ki, “Hyundai” markalı avtomobil yol kənarındakı maneəyə çırpılandan sonra yanmağa başlayıb. Yanğın söndürülsə də, maşına ciddi ziyan dəyib, “Hyundai Accent” yararsız hala düşüb. 

Ümumiyyətlə, son zamanlar avtomobillərin anidən alışıb-yanması halları tez-tez baş verir. Bu hal təkcə Azərbaycanda yox, xarici ölkələrdə də baş verir. Əsasən, Koreya istehsalı olan “Hyundai”, “KİA”, “Geely” markalı avtomobillərin alışması hadisəsi daha çox qeydə alınır.  
Nəqliyyat vasitəsinin yanması onun sahibi üçün böyük yükdür. Əgər adi qəzada avtomobili təmir etdirmək mümkündürsə, yanmış maşınlarda bu, mümkün deyil. Avtomobili zibilxanaya atmaqdan başqa çarə qalmır. Yanmış avtomobilin ehtiyat hissələrinin satışı da mümkün olmur, onu, sadəcə, “metalloma” vermək olar.
Bəs avtomobillər nədən alışır?
Avtomobil ustaları Oxu.Az-a bildirir ki, maşında bir neçə səbəbdən yanğın baş verə bilər. Mühərrikdə elektrik naqillərində nasazlıq yaranması əsas səbəblərdəndir:
“Bəzi avtomobillərdə elektrik naqilləri kustar üsulla izolyasiya edilir. Yəni elektrik naqillərində zəif izolyasiya, yaxud yüksək davamlılığı olmayan materialdan istifadə edilir.
Nəticədə gərginlik çox olan elektrik naqillərində yanğın baş verir. Nadir hallarda mühərrikdə alışma elektrik paylayıcı cihazların nasazlığından meydana gəlir. Bu da daha çox Koreya istehsalı olan avtomobillərdə müşahidə edilir”.
Mütəxəssislər sürücülərə elektrik cihazlarına mümkün qədər az müdaxilə etməyi və yalnız zavodun tövsiyəsinə uyğun olan işıq cihazlarını quraşdırmağı tövsiyə edir.
“Avtomobildə yağ sızıntılarının olmamasına diqqət yetirmək lazımdır. Axmış yağ elektrik, yaxud cilovlanmış hissələrə toxuna, meydana çıxan yanğın böyük maddi itkiyə səbəb ola bilər”. 
Ekspertlərin sözlərinə görə, avtomobillərdə əlavə olaraq əyləc sistemi də yoxlanılmalıdır, çünki burada baş verən qızmalar da yanğına səbəb ola bilər.
“Bəzən “Hyundai” markalı avtomobillərdə keyfiyyətsiz məhsullardan istifadə olunur. Bunun nəticəsində avtomobildə hansısa cihazlar saz işləmir, bu da alışmaya və qəzaya səbəb olur”.
Maşın ustaları qeyd edirlər ki, hərəkətsiz halda mühərriki uzun müddət işləyən avtomobil alışmaya meyillidir.
“İstehsalçılar avtomobillərə işlək halda olan avtomobilin qapılarını bayırdan kilidləmək funksiyası qoymurlar. Bu, məhz alışma təhlükəsizliy üçündür. Kimin avtomobilində belə funksiya varsa, deməli, elektrik sisteminə müdaxilə edilib. Elektrik sisteminə müdaxilə edilən avtomobil isə çox asanlıqla yanmağa məhkumdur”.
E.Ə.
www.oxu.az
"
"Bakının mərkəzində “Hyundai” yandı – VİDEOBakıda yanğınla nəticələnən yol qəzası baş verib.
Fövqəladə Hallar Nazirliyindən (FHN) Oxu.Az-a verilən məlumata görə, Bakının  Xətai rayonunda “Hyundai” markalı minik avtomobili yol kənarındakı maneəyə çırpılıb.
Nəticədə yanğın hadisəsi baş verib və avtomobilin yanar hissələri yanıb. Yaxınlıqda olan avtomobil yanğından mühafizə olunub. Yanğın yanğın bölmələri tərəfindən söndürülüb.

A.M.
www.oxu.az
"
"Bakıda avtoxuliqanlara nəzarət gücləndirilirSon günlər Bakıda bir neçə avtoxuliqanlıq hadisəsi qeydə alınıb. Hadisənin birində sürücülük hüququ olmayan şəxs əlillərə dövlət tərəfindən verilən avtomobili götürərək təhlükəli idarə edib, DYP-yə tabe olmayıb. Faciədən son anda yayınan sürücü yol polisindən qaçmağa cəhd göstərib, lakin hüquq-mühafizə orqanlarının əməkdaşları onu saxlayıb.

Digər avtoxuliqanlıq Nobel propektində qeydə alınıb. İki “Mercedes” markalı avtomobilin ötüşməsi zamanı maşınların biri hərəkətdə olan başqa avtomobilə çırpılıb.
Məsələ ilə bağlı Bakı şəhər Baş Dövlət Yol Polisi İdarəsinin İctimaiyyətlə əlaqələr şöbəsinin rəhbəri, polis polkovniki Vaqif Əsədov Oxu.Az-a bildirib ki, Bakı şəhərində avtoxuliqanlara nəzarət daha da güclənib:

“Kimliyindən aslı olmayaraq, avtoxuliqanlıq edən şəxslər cəzalandırılır. Təkcə bu ilin yanvarın 25-nə qədər Bakı şəhəri üzrə 10 avtoxuliqan saxlanılıb. Hər birinə ən azı 15 sutka həbs verilib. Keçən ilə nisbətən avtoxuliqanlıq edən şəxslərin sayı azalıb, 2017-ci ildə bu rəqəm 16-17 idi. Lakin məsələ ondan ibarətdir ki, avtoxuliqanlıq edənlər, əsasən, 22- 25 yaşlı gənclərdir”. 
Yol-nəqliyyat sahəsi üzrə ekspert Ərşad Hüseynovun sözlərinə görə, dünyanın hər yerində avtoxuliqanlıq edən sürücülər var. 
O, avtoxuliqanlıqla mübarizə təkliflərini açıqlayıb:
“Birincisi, heç kəsə güzəşt olunmamalı, hamı qanun qarşısında bərabər olmalıdır. Avtoxuliqanlıq faktı istər yol polisi tərəfindən, istər texniki vasitə ilə, istər digər sürücülər tərəfindən lentə alınanda məsələ araşdırılmalı, həmin şəxslər cəzalandırılmalıdır. Avtoxuliqanlıq edən şəxs ən az bir illik sürücülük hüququndan məhrum edilməlidir. 
İkincisi, avtoxuliqanlar cəza çəkəndən sonra bir müddət nəzarətə götürülməlidir. Dünyanın bir neçə ölkəsində belə təcrübə var. Avtoxuliqan yenidən sükan arxasına keçərsə, o, saxlanılır və yenidən məsuliyyətə cəlb edilir.
Üçüncü məsələ təbliğat və təşviqatdır. Cəmiyyət avtoxuliqanlığı qınamalıdır”. 
Ərşad Hüseynov qeyd edib ki, əlillərə dövlət tərəfindən verilən avtomobillərin gənclər tərəfindən idarə olunmasına tez-tez rast gəlinir:
“Bu avtomobilləri idarə edənlərin çoxu əlil deyil. Gənclərin bu maşınları idarə etməsi faktları ilə tez-tez rastlaşırıq. Təbii ki, onların müharibə əlili olması inandırıcı deyil. 
Bəzən əlillərə hörmət edib avtomobili saxlamırlar. Gənclər də bundan istifadə edirlər”.
Elvin Əhmədov
www.oxu.az
"
"Bakıda avtobus piyadanı vurduBakıda marşrut avtobusu ölümlə nəticələnən yol qəzası törədib. 
Oxu.Az Lent.az-a xəbər verir ki, Sabunçu rayonu ərazisində - Koroğlu metrostansiyası ilə Zabrat qəsəbəsi arasında sərnişin daşıma ilə məşğul olan 148 saylı marşrut avtobusu yolu keçən yaşlı kişini vurub. 
“İsuzu” markalı, 90 RJ 388 dövlət qeydiyyat nişanlı avtobusun vurduğu piyada hadisə yerində ölüb.
Araşdırmalar zamanı məlum olub ki, ölən şəxs 1940-cı il təvəllüdlü Yadigarov Şıxməmməd Xəlil oğludur.
Faktla bağlı Sabunçu rayon Polis İdarəsində araşdırmalara başlanılıb.
www.oxu.az
 
"
"Şamaxı-Qızmeydan yolunda təhlükəli vəziyyət yaranıb – FOTOŞamaxı-Qızmeydan avtomobil yolunda güclü qar yağışı səbəbindən nəqliyyatın hərəkətində çətinliklər yaranıb.
Oxu.Az Report-a istinadən xəbər verir ki, bu gün səhər saatlarından etibarən yağan güclü qar yolun, əsasən, 1, 8, 11, 12 kilometrliklərində problemlər yaradıb.  
Şosenin 9 km-də nəqliyyatın hərəkəti tamamilə məhdudlaşıb, yolun 5 km-lik dolaylı hissəsi buz bağlayıb. 
Yolun qardan təmizlənməsi üçün Azərbaycan Avtomobil Dövlət Yolları Agentliyinin 8 saylı Məhdud Məsuliyyətli Cəmiyyətinin canlı qüvvəsi və texnikası əraziyə cəlb olunub. 
Yol qardan təmizlənib, nəqliyyatın hərəkəti bərpa olunub. 









































A.M.
www.oxu.az
"
"Bakıda dünya çempionu maşınla adam öldürüb – FOTOYanvarın 25-də, saat 01:00 radələrində Xəzər rayonunun Buzovna qəsəbəsi ərazisində yolu keçən Maştağa qəsəbə sakini Səlim Zülfüqarov müəyyən edilməmiş avtomobillə vurulub.
Oxu.Az Lent.az-a istinadən xəbər verir ki, naməlum avtomobilin vurduğu 31 yaşlı Səlim Zülfüqarov ağır xəsarətlərlə xəstəxanaya yerləşdirilib və orada ölüb. 
Xəzər Rayon Polis İdarəsi 2-ci Polis Bölməsi əməkdaşlarının keçirdikləri əməliyyat-axtarış tədbirləri nəticəsində yol-nəqliyyat hadisəsinin “BMW” markalı avtomobillə törədildiyi müəyyən edilib. 
Görülmüş tədbirlərlə hadisə yerindən qaçan nəqliyyat vasitəsinin sürücüsü - Bakı şəhər sakini Urxan Orucov saxlanılaraq istintaqa təhvil verilib.
Ölümlə nəticələnən qəzanı törədən və hadisə yerindən qaçan Urxan Orucov peşəkar idmançıdır. Kikboksinq və kunq-fu idman növlərində özünü sınamış 29 yaşlı Urxan üç qat dünya, səkkiz qat Azərbaycan çempionudur. 




















E.Ə.
www.oxu.az
"
"Bakıda sürücü yolda təhlükəli vəziyyət yaratdı – VİDEO“Dərnəgül yolu” kimi tanınan Rövşən Cəfərov (körpüdə) küçəsində avtomobili nasaz olan sürücü təhlükəli vəziyyət yaradıb.
Oxu.Az xəbər verir ki, səhər saatlarında Rövşən Cəfərov küçəsində hərəkət edən “VAZ-2106” markalı avtomobildə nasazlıq yaranıb.
Avtomobilin sürücüsü nəqliyyat vasitəsini yolun sol zolağında saxlamağa qərar verib. Yolun hərəkət hissəsində avtomobil saxlayan sürücü və sərnişinləri avtomobili təmir etməyə çalışıblar. Yolda təhlükəli vəziyyət yaradan sürücü qəza-dayanma nişanı qoymayıb.
Qeyd edək ki, hadisəni lentə alan sürücü sükan arxasında çəkiliş apararaq yol qaydalarını pozub.

E.Ə.
www.oxu.az
"
"Heydər Əliyev prospektində maşın yandı – VİDEOHeydər Əliyev prospektində avtomobil yanıb.
Oxu.Az xəbər verir ki, hadisə bu dəqiqələrdə baş verib.
Belə ki, hərəkətdən olan “Hyundai” markalı mikroavtobus qəfil alovlanmağa başlayıb. Avtomobil yanaraq yararsız hala düşüb.
İlkin məlumata görə, hadisə nəticəsində sürücü yanğından özünü xilas edə bilib. Yolda böyük tıxac yaranıb. 



E.Ə.
www.oxu.az
"
"Azərbaycanda piyadalara işıqqaytarıcı vasitələrdən istifadə etmək təklif olunduAzərbaycanda yol qəzalarının qarşısının alınması üçün piyadaların xüsusi işıqqaytarıcı vasitələrdən istifadə etməsi təklif edilir.
Oxu.Az-ın xəbərinə görə, bu təkliflə Milli Məclisin (MM) Gənclər və idman komitəsinin üzvü Şahin İsmayılov adıçəkilən komitənin bu gün keçirilən iclasında çıxış edib.
Ş.İsmayılov bildirib ki, ötən il təqribən 700-dən çox insan yol qəzalarında ölüb: 
“Bu, olduqca böyük rəqəmdir. Bir sıra ölkələrin qanunvericiliyində yol qəzalarının qarşısının alınması üçün məcburi şəkildə xüsusi işıqqaytarıcı vasitələrdən istifadə edilir. Bir çox ölkələrdə piyadalar üzərində xüsusi işıqqaytarıcı vasitələr olur və onlar gecə bir növ görünən hala gəlirlər. Bəlkə, biz də bunu araşdıraq və bu məsələni qanunvericliyə daxil edək?!”.
Kamil HƏMZƏOĞLU
www.oxu.az
"
"Moskvada avtomobil dayanacağa çırpılıb: Ölən və yaralanlar var – VİDEO Rusiyanın paytaxtında ağır yol qəzası baş verib.
Oxu.Az-ın məlumatına görə, paytaxtın Sülh prospektində minik avtomobili dayanacağa çırpılıb.
İlkin məlumata əsasən, qəza nəticəsində bir nəfər ölüb, 4 nəfər xəsarət alıb.
Hadisənin səbəbləri müəyyənləşdirilir. 

A.M.
www.oxu.az
"
"Ötən il yollara 421 radar quraşdırılıbİl ərzində avtomobil yollarında bütövlükdə 421 radar, 914 videokamera və 297 nömrəoxuma sistemi quraşdırılıb. 
Oxu.Az xəbər verir ki, bunu Daxili İşlər Nazirliyinin Baş Dövlət Yol Polisi İdarəsində 2017-ci ildə yol hərəkəti təhlükəsizliyinin təmini sahəsində görülən işlər və qarşıda duran vəzifələrə həsr olunmuş geniş əməliyyat müşavirəsində Baş İdarənin rəisi, polis general-mayoru Ramiz Zeynalov bildirib.
Onun sözlərinə görə, avtomobil yollarında foto və video qeydiyyat funksiyalarına malik xüsusi texniki vasitələrlə yol hərəkətinə nəzarət gücləndirilib:
Dövlət Yol Polisi tərəfindən il ərzində 3,3 milyondan çox yol hərəkəti qayda pozuntusu, o cümlədən 9,4 minə yaxın nəqliyyat vasitələrinin sərxoş vəziyyətdə idarə edilməsi, 1,7 milyondan çox sürət həddinin aşılması, 140,5 min ötmə, manevr və qarşıdan gələn nəqliyyatın hərəkət zolağına çıxma qaydalarının pozulması, 135 minə yaxın yolayrıcını keçmə qaydalarının pozulması ilə bağlı fakt qeydə alınıb.
O qeyd edib ki, qayda pozuntularına görə 10 min 996 nəfərin sürücülük hüququ məhdudlaşdırılıb:
“Həmin inzibati xətaların 63,3 faizi xüsusi texniki vasitələrin köməyilə, qalanları isə “İ-patrul” sistemi vasitəsilə və əməkdaşlar tərəfindən aşkarlanıb”.
E.Ə.
www.oxu.az
"
"Ötən il yol qəzalarında ölənlərin sayı açıqlanıbÖtən il respublika ərazisində baş verən 1833 yol-nəqliyyat hadisəsi nəticəsində 750 nəfər həlak olub, 1719 nəfər xəsarət alıb ki, bu da 2016-cı illə müqayisədə hadisələrin 8,6, həlak olanların 1,2, xəsarət alanların isə 14,2 faiz azalması deməkdir.
Oxu.Az xəbər verir ki, bunu Daxili İşlər Nazirliyinin Baş Dövlət Yol Polisi İdarəsində 2017-ci ildə yol hərəkəti təhlükəsizliyinin təmini sahəsində görülən işlər və qarşıda duran vəzifələrə həsr olunmuş geniş əməliyyat müşavirəsində Baş İdarənin rəisi, polis general-mayoru Ramiz Zeynalov deyib.
O qeyd edib ki, son beş ildə nəqliyyat vasitələrinin sayının ilbəil artmasına baxmayaraq, yol-nəqliyyat hadisələrinin sayı azalıb.
E.Ə.
www.oxu.az
"
"Nazir: Vətəndaşlara kobudluq göstərən polislər barəsində ölçü götürüləcək2018-ci il yol-patrul xidməti əməkdaşları üçün “Etik-davranış ili” elan edilib.
Oxu.Az xəbər verir ki, bunu Daxili İşlər Nazirliyinin Baş Dövlət Yol Polisi İdarəsində 2017-ci ildə yol hərəkəti təhlükəsizliyinin təmini sahəsində görülən işlər və qarşıda duran vəzifələrə həsr olunmuş geniş əməliyyat müşavirəsi zamanı daxili işlər naziri Ramil Usubov bildirib.
Nazir qeyd edib ki, əməkdaşlar hərəkət iştirakçıları ilə ünsiyyətdə etik davranış qaydalarına daim ciddi riayət etməli, sürücülərə törətdikləri inzibati xətanın yarada biləcəyi mənfi nəticələr izah olunmalı, onlarla lüzumsuz dialoq aparılmasına, kobudluğa və mübahisə yarada biləcək digər hallara yol verilməməlidir. 
Bu sahədə ciddi dönüş yaradılmasının vacibliyini diqqətə çatdıran daxili işlər naziri 2018-ci ili yol-patrul xidmətinin əməkdaşları üçün “Etik-davranış ili” elan etdiyini bildirib, vətəndaşlarla ünsiyyətdə kobudluq göstərən, sürücüyə özünü təqdim etməyən, törətdiyi qayda pozuntusu barədə ona izah verməyən, yaxud bunu bacarmayan əməkdaşlar barəsində ciddi ölçü götürüləcəyini vurğulayıb.
E.Ə.
www.oxu.az
"
"Bakıda sürücünün avtomobil parkinqi tənqid hədəfinə çevrildi – FOTOBakıda xanım sürücünün avtomobil saxlaması qaydası hər kəsi təəccübləndirib.
Oxu.Az xəbər verir ki, 90EK667 dövlət nömrə nişanlı, “KİA” markalı avtomobilin sürücüsü son bir gündə maşını bir neçə dəfə piyada zolağının üstündə saxlayıb. 
Xanım sürücünün addımı həm piyadalara, həm də ərazidə hərəkət edən avtomobillərə əngəl törədib.
Sürücünün avtomobili saxlaması sosial şəbəkələrdə paylaşılaraq tənqid edilib. 
Hətta xanımın maşını saxlaması “ilin parkinqi” adlandırıblar.











Elvin Əhmədov
www.oxu.az
"
"Bakıda ötüşən avtomobil qəza törətdi – VİDEOBakının Nobel prospektində ağır yol-nəqliyyat hadisəsi baş verib.
Oxu.Az xəbər verir ki, hadisə dünən, gecə saatlarında baş verib. 
Belə ki, Nobel prospektində iki “Mercedes” markalı avtomobil ötüşüb. Ötüşmə zamanı “Mercedes”in biri yol qaydalarına zidd olaraq sağdan “Chevrolet” markalı maşını ötüb.
Onun ardınca ikinci “Mercedes” markalı avtomobil də təhlükəli manevri təkrarlamaq istəyib. Lakin sürücü avtomobilin idarəetməsini itirərək “Chevrolet” markalı avtomobilə çırpılıb.
Hadisə videoregistrator vasitəsilə lentə alınıb.
Həmin görüntüləri təqdim edirik:

Elvin Əhmədov
www.oxu.az
"
"Gömrükdə yüz min manatlıq avtomobil saxlanıldı – FOTODövlət Gömrük Komitəsinin əməkdaşları ban nömrəsi saxtalaşdırılan avtomobil aşkar ediblər.
Dövlət Gömrük Komitəsindən Oxu.Az-a verilən məlumata görə, Avtonəqliyyat Baş Gömrük İdarəsinin Gömrük hüquqpozmalarına qarşı mübarizə şöbəsinə daxil olan əməliyyat məlumatı əsasında Gürcüstandan Azərbaycana gələn Azərbaycan vətəndaşının idarə etdiyi, 2016-cı ildə istehsal olunan “Land Rover Range Rover” markalı avtonəqliyyat vasitəsi saxlanılıb və avtomobilə baxış keçirilib.
Yoxlama zamanı həmin nəqliyyat vasitəsinin ban nömrəsinin saxtalaşdırıldığı müəyyən edilib.
Faktla bağlı araşdırma aparılır.
Qeyd edək ki, 2016-cı ildə istehsal olunan “Land Rover Range Rover Evoque ” markalı avtomobilin qiyməti komplektasiyasından aslı olaraq 75-85 min (136 000 AZN) dollar civarındadır. 











E.Ə.
www.oxu.az
"
"Bakıda avtomobillərə ziyan vuran naməlum şəxs peydə olub – VİDEOGecə saatlarında avtomobilə yaxınlaşan şəxs qəfil onun şüşəsini sındırmağa başlayır. Daha sonra isə əlindəki çəkiclə qabaq faraları və kapotunu əzir.
Oxu.Az Xəzər TV-yə istinadən xəbər verir ki, görüntülər paytaxtın Bakıxanov qəsəbəsi sülh küçəsində təhlükəsizlik kameraları vasitəsi ilə lentə alınıb.
Avtomobilin sahibi Samir Həsənov deyir ki, artıq bununla ikinci dəfədir ki, onun maşınına gecələr gəlib ziyan vururlar. İlk dəfə avtomobil əziləndə məhəl qoymasa da, ikinci dəfə kimsə onun avtomobilini təmirdən çıxan kimi yenidən əzib.
Həmin şəxs avtomobildən heç bir oğurluq etməyib. Digər maraqlı məqam ondan ibarətdir ki, həyətdəki maşınlardan yalnız onun maşınına zərər yetirilib. Bu məhz şəxsi ədavət ehtimalını gündəmə gətirsə də avtomobilin sahibi Samir Həsənov deyir ki şübhələndiyi adam yoxdur və heç kimlə ədavəti yoxdur. Həmin şəxs bunun qarşısını almaq üçün həyətə kamera da quraşdırıb.
Hazırda avtomobil sahibi maşınını yenidən təmir etdirməyə risk etmir. Samir Həsənovu narahatdır ki, avtomobili təmir etdirdikdən sonra ona yenə ziyan vursunlar.
O məsələ ilə bağlı Sabunçu rayon 13-cü polis bölməsinə müraciət edib və video görüntüləri də polisə təqdim edib.
Faktla bağlı araşdırma aparılır.

A.M.
www.oxu.az
"
"Bakıda avtoxuliqanın saxlanma əməliyyatı – VİDEOBakıda avtoxuliqanlıq edən “NAZ Lifan” markalı avtomobilin saxlanma əməliyyatının görüntüləri yayılıb.
Daxili İşlər Nazirliyinin (DİN) Bakı Şəhər Baş Polis İdarəsinin İctimaiyyətlə əlaqələr bölməsinin rəisi, polis polkovniki Vaqif Əsədov Oxu.Az-a bildirib ki, saxlanma əməliyyatında 23 yol polisi avtomobili yox, üç patrul avtomobili iştirak edib.
“NAZ Lifan” markalı, “90 UR 366” dövlət nömrə nişanlı avtomobil 09.12.1985-ci il təvəllüdlü, Suraxanı qəsəbəsində qeydiyyatda olan Ağasıyev Ramin Niyazi oğlu tərəfindən sürücülük vəsiqəsi olmadan, üç dostu ilə birgə Bakı şəhər ərazisində dövlət nömrə nişanı olmadan idarə edildiyi üçün Neftçilər prospektində saxlama işarəsi verilib. Lakin avtomobilin sürücüsü “Saxla” əmrinə tabe olmayıb. Sürücü avtomobili olduqca təhlükəli və sürətlə idarə etdiyini üçün yol polisi avtomobili onu yaxından təqib etməyib. 
“Təhlükəli və sürətlə avtomobil idarə etdiyini, hərəkət iştirakçılarına real təhlükə yaratdığını görüb həmin avtomobil şəhərin mərkəzi küçəsindən kənar istiqamətə, yəni Nobel prospektinə məqsədli olaraq yönəldilib, bu prospektdə süni sıxlıq yaradaraq sürücü və sərnişinlərlə birgə saxlanılıb. Sürücü qaçmağa cəhd göstərib, lakin yol polisinin sayıqlığı nəticəsində saxlanılıb”.
V.Əsədov bildirib ki, peşəsi rəngsaz olan sürücü barəsində məhkəmənin qərarı ilə 30 sutka həbs verilib: 
“Araşdırma zamanı məlum olub ki, “NAZ Lifan” markalı, “90 UR 366” dövlət nömrə nişanlı avtomobil dövlət tərəfində əlilə verilib. Avtomobil sahibi də maşını idarə etmək üçün sürücülük vəsiqəsi olmayan şəxsə verib. Nəticədə belə mənzərə yaranıb”.
Hadisə ilə əlaqədar görüntüləri təqdim edirik:









Elvin Əhmədov
www.oxu.az
"
"Saatlıda ağır qəza: Ölən və yaralananlar varBu gün Saatlı rayon mərkəzində “VAZ 2106” markalı avtomobil “BMW” markalı avtomobillə toqquşub.
Oxu.Az xəbər verir ki, APA-nın Mil-Muğan bürosunun məlumatına görə, qəza nəticəsində “VAZ 2106” markalı avtomobildə olan 63 yaşlı Məmmədov Əziz Sarxan oğlu ölüb.
Avtomobildə olan sərnişinlər - 1971-ci il təvəllüdlü Əsədova Fatma Osman qızı, 1964-cü il təvəllüdlü Əsədova Atlas Osman qızı, 1965-ci il təvəllüdlü Əsədov Nadir Osman oğlu və Adgözəlova Rəbiyyə Məmmədalı qızı xəsarət alıb və Şirvan şəhər Mərkəzi Xəstəxanasına yerləşdiriliblər. Vəziyyəti ağır olan F. Əsədova xəstəxananın reanimasiya şöbəsinə yerləşdirilib, N. Əsədov əməliyyat olunub.
Qeyd edək ki, “VAZ 2106” markalı avtomobilin sürücüsü və sərnişinlər Cəbrayıl rayon sakinləridir. Onlar Sabirabad rayonuna yas mərasiminə gəliblər və geri qayıdarkən qəzaya düşüblər.
www.oxu.az
"
"Gəncə sakini avtomobillə azyaşlı övladını öldürübBu gün Gəncədə Şahsevənlər küçəsində bədbəxt hadisə baş verib.
Oxu.Az-ın APA-ya istinadən məlumatına görə, şəhər sakini “Mercedes ML” markalı avtomobilini arxaya verərkən ehtiyatsızlıq edib və görmədiyi azyaşlı övladını vurub.
Uşaq xəstəxanaya aparılsa da, onun həyatını xilas etmək mümkün olmayıb.
Faktla bağlı araşdırma aparılır. 
www.oxu.az
"
"Sürücü manevr edərək son anda qəzanın qarşısını aldı – VİDEOAzərbaycanda sürücünün sayıqlığı nəticəsində ağır yol qəzasının qarşısı alınıb.
Oxu.Az-ın xəbərinə görə, görüntülər avtomobilin videoregistratoru tərəfindən çəkilib.
Videoya əsasən, qarşıdan gələn avtomobil yüksək sürətlə əks yola çıxıb. 
İçərisində sərnişinlərin də olduğu maşın isə çətinliklə də olsa, manevr edərək nəqliyyat vasitəsini yol kənarına çıxarıb və baş verə biləcək ağır qəzanın qarşısını alıb.

Video: Baku.ws
www.oxu.az
"
"Bələdiyyələrə yeni səlahiyyət verildiAzərbaycanda bələdiyyələr bələdiyyə yollarında təşkil edilmiş parklanma yerlərindən vəsait toplayacaq.
Oxu.Az-ın məlumatına görə, bu, Azərbaycan prezidenti İlham Əliyev bu gun imzaladığı sərəncamla qüvvəyə minən “Bələdiyyələrin maliyyəsinin əsasları haqqında” Azərbaycan Respublikasının Qanununda dəyişiklik edilməsi barədə” qanunda əksini tapıb.
Qanuna edilən dəyişikliyə əsasən bələdiyyə yollarında təşkil edilmiş parklanma yerlərindən daxil olan vəsait büdcənin gəlirləri sırasına daxil edilib.
A.M.
www.oxu.az
"
"Bakıda “ölümə gedən piyada” kameraya düşdü – VİDEOBakının Nərimanov rayonunda baş vermiş qəzanın görüntüləri yayılıb.
Oxu.Az xəbər verir ki, hadisə Ziya Bünyadov prospektində baş verib.
Belə ki, avtobusdan düşüb yolu təyin olunmamış yerdən qaçaraq keçmək istəyən piyadanı “Tofaş” markalı avtomobilin sürücüsü vurub.
Zərbə nəticəsində piyada hadisə yerində dünyasını dəyişib.
Hadisə ilə bağlı araşdırma aparılır.
Qəzanın görüntüləri sosial şəbəkələrdə yayılıb.

E.Ə.
www.oxu.az
"
"Qızını təhlükəyə atan tanınmış aparıcı cəzalanacaqBakı şəhər Dövlət Yol Polisi İdarəsindən aparıcı Lalə Əlimuxtarovanın avtomobili idarə edərkən qızını təhlükəyə atmasına dair yayılan videoya münasibət bildirilib.
Qurumun ictimaiyyətlə əlaqələr şöbəsinin rəisi, polis polkovniki Vaqif Əsədov Oxu.Az-a bildirib ki, avtomobil hərəkət edən zaman uşağı xüsusi oturacaqda əyləşdirməmək təhlükəlidir.
“Burada söhbət yol polisinin inzibati xəta aşkar etməsindən getmir. Vətəndaşın kimliyində aslı olmayaraq, təhlükəsizlik tədbirlərinin görülməsi vacibdir. 
Bakı şəhəri ərazisində hərəkət intensivliyi çox olduğundan sürücülər bəzən qəfil əyləcdən istifadə edirlər.
Hətta avtomobilin hərəkət sürəti 20 km\s olsa belə, o uşaq oturduğu yerdən ən azı bir neçə metr önə düşə bilər, bu da təhlükəlidir.
Apardığı azyaşlı onun qızıdır, o düşünməlidir ki, hadisə baş versə, ağrını, məsuliyyəti o çəkəcək”. 
Polis polkovniki qeyd edib ki, aparıcı Lalə Əlimuxtarovanın avtomobili idarə edərkən qızını təhlükəyə atmasına dair yayılan video araşdırılmağa başlanılıb:
“Əgər görüntüdə inzibati xəta tərkibi varsa, sürücü qanunvericilikdə nəzərdə tutulmuş tələblər üzrə məsuliyyətə cəlb olunacaq”.
V. Əsədov vurğulayıb ki, “Yol Hərəkəti” haqqında qanunda qeyd edilir ki, 12 yaşadək uşaqlar qabaq oturacaqda xüsusi oturacaqda oturmalıdırlar:
“Tələb pozulursa, bu zaman avtomobil saxlanılır və sürücüyə inzibati qaydada protokol tərtib edilir. Sürücüyə üç bal yazılır və o, 60 manat cərimə olunur.
Arxa oturacaqda xüsusi oturacaqsız 12 yaşadək uşaq oturursa, burada inzibati məsuliyyət nəzərdə tutulmasa da, yolda hər an baş verəcək hadisənin ağırlığını nəzərə almaq lazımdır. 
Tövsiyə edirəm ki, inzibati cəzanın olub-olmamasına baxmayaraq, arxa oturacaqda uşaqlar üçün mütləq oturacaq olmalıdır. Bununla sürücü övladlarının təhlükəsizliyini qoruyur”.
Xatırladaq ki, tanınmış aparıcı Lalə Əlimuxtarova avtomobili idarə edərkən yol hərəkəti qaydalarını pozub. Aparıcı qızını ön oturacaqda əyləşdirib. Nə özünün, nə də qızının təhlükəsizlik kəmərlərini bağlayıb. Musiqi dinləyən aparıcı özünü və qızını videoya çəkib. Gözünü tez-tez yoldan yayındırıb, kameraya baxan aparıcının bu hərəkəti sosial mediada birmənalı qarşılanmayıb. İzləyicilər aparıcını qızının həyatını təhlükəyə atmaqda günahlandırıb.

Elvin Əhmədov
www.oxu.az
"
"İşlənmiş təkərlərin gömrük rüsumlarının artırılmasına – REAKSİYAÖtən ildən işlənmiş avtomobil təkərlərinin idxalı üzrə gömrük rüsumu 3 dollardan 10 dollara qaldırılıb. 
Oxu.Az  xəbər verir ki, bunu jurnalistlərə açıqlamasında Dövlət Gömrük Komitəsinin sədr müavini Səfər Mehdiyev deyib.
Onun sözlərinə görə, ümumilikdə 500-dən çox gömrük tarifləri dəyişdirilib, rüsumların 57%-i dəyişməyib. Dəyişən tariflərin yalnız 7%-i artırılıb. 
DGK rəsmisi işlənmiş təkərlərə tətbiq edilən rüsumun artırılmasına qarşı keçirilən etiraz aksiyasına münasibət bildirib:
“Ölkəyə cəmi üç nəfər işlənmiş təkər gətirib, lakin mitinqə 150-200 nəfər yığışmışdı. Bu, uyğun gəlmir. Biz xalqımızın gələcəyini, balalarımızı düşünürük”.
DGK sədri Aydın Əliyev isə şikayətçiləri dinlədiklərini qeyd edib:
“Qərar noyabrın 17-də dərc edilib və qüvvəyə minib. Həmin vaxtdan üç nəfərin adına qeydiyyatda olan altı maşın işlənmiş təkər gətirilib. Etiraz edən 100 nəfərdən sənədlərini və özünü təqdim etmələrini istədik, onlardan cəmi 11-i sənədini təqdim etdi. Qalan 89-u qaçdı. Onlar iddia edirlər ki, 3 avroya təkər alırlar, buna görə niyə 10 dollar rüsum ödəməlidir? Biz də deyirik ki, siz 3 avroluq təkəri burda 50 manata sata bilirsinizsə, deməli, bu rüsumu da ödəyə bilərsiniz”.
Leyla Əliyeva
www.oxu.az
"
"Bakının bəzi yollarında avtomobillərin hərəkəti məhdudlaşdırılacaq20 Yanvar faciəsinin ildönümü ilə əlaqədar yanvarın 20-də, səhər saat 08:00-dan etibarən tədbir tam başa çata qədər paytaxtın Parlament prospektinin Şəhidlər xiyabanı istiqamətində kəsişən bütün küçə və prospektlərdə avtomobillərin hərəkətinə məhdudiyyət qoyularaq, hərəkət istiqaməti dəyişdiriləcək.
Bu barədə Oxu.Az-a Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov bildirib.
Məlumata görə, 20 Yanvar faciəsinin 28-ci ildönümü ilə əlaqədar olaraq Şəhidlər Xiyabanına gələn ziyarətçilərin təhlükəsizliyini təmin etmək məqsədilə yanvarın 20-də saat 08:00-dan mərasim başa çatanadək Mikayıl Müşfiq küçəsi və Hüseyn Cavid prospektinin kəsişməsindən, Mikayıl Müşfiq dairəsi ilə Mətbuat prospektinin kəsişməsindən, Mehdi Hüseyn küçəsi, Teleteatr binasının qarşısından, İzzət Nəbiyev, Abbasqulu Abbaszadə küçələrinin kəsişməsindən, yəni Milli Məclisin inzibati binasının arxa hissəsindən Parlament prospekti - Şəhidlər xiyabanı istiqamətinə bütün nəqliyyat vasitələrinin hərəkəti məhdudlaşdırılacaq. 
Vaqif Əsədov sürücüləri həmin gün şəxsi nəqliyyat vasitələrindən mümkün qədər az istifadə etməyə, alternativ yollarla hərəkət etməyə çağırıb:
“Sürücülərdən xahiş edirik ki, mövcud vəziyyətlə bağlı alternativ yollardan istifadə etsinlər. Ziyarətçilərin də ictimai nəqliyyatlardan istifadə etməsi arzuolunandır. Eyni zamanda həmin gün bir dəqqiqəlik sükut elan edilməsi ilə bağlı (saat 12:00 - red.) həmin ərazidə yol polisi əməkdaşları sürücülərə işarə verdiyi an sürücülər dayanmalı və səs siqnallarından istifadə etməlidir”.
Elvin Əhmədov
www.oxu.az
"
"Yol polisi qərarsız protokolları sildiYol polisi ölkə ərazisində həm stasionar postlarda, həm də küçə və yollarda nəzarəti gücləndirib.
Oxu.Az xəbər verir ki, buna səbəb cəriməsi olan, amma sistemdə qərarsız kimi görünən, yəni sürücüyə çatdırılmayan elektron protokolları olan sürücülər saxlanılması və cərimə qərarı rəsmi qaydada onlara təqdim etməsidir.
Məsələ ilə bağlı Baş Dövlət Yol Polisi İdarəsinin mətbuat xidmətinin rəhbəri, polis polkovniki Kamran Əliyev bildirib ki, kimsə zənn etməsin ki, bir il gizlənməklə cərimə ödəməkdən yaxa qurtara biləcək. 
“Hətta vaxtın tamam olmasına bir gün qalsa belə, həmin sürücünü tapıb, protokolları təqdim edib, qərar qəbul etmək mümkündür. Qanunvericilikdə konkret göstərilir ki, bir il müddətində qərar çıxarılmırsa, inzibati işə xitam verilir. Lakin inzibati xətanı törətmiş şəxs bilərəkdən qaçıb gizlənirsə, o halda bu müddətin axımı dayanır”.
Polis polkovniki əlavə edib ki, 2012-ci ildən bu günə qədər Mərkəzi Məlumat Sistemində qərarı verilməyən bütün elektron protokollara xitam verilib.
E.Ə.
www.oxu.az
"
"Bakıda yük maşını körpüdən aşdı – VİDEO + FOTO + YENİLƏNİBBu gün səhər saatlarında Bakı Dairəvi-1 avtomobil yolunun Bakı-Quba-Rusiya Federasiyası ilə dövlət sərhədi avtomobil yoluna (Bakı-Sumqayıt yolu) birləşən hissəsində ağır yol-nəqliyyat hadisəsi baş verib.
Azərbaycan Avtomobil Yolları Dövlət Agentliyindən Oxu.Az-a verilən məlumata görə, Bakı Dairəvi-1 avtomobil yolu ilə Bakı-Sumqayıt yolu istiqamətində hərəkət edən 30 AC 392 dövlət nömrə nişanlı, “Shacman” markalı yük maşınının sürücüsü idarəetməni itirərək yoldan kənara, təqribən 20 metr hündürlükdən Biləcəri enişindəki yola aşıb. Nəticədə sürücü ağır bədən xəsarətləri ilə təcili olaraq xəstəxanaya çatdırılıb.
Qəza zamanı yol təsərrüfatına da ciddi ziyan dəyib. Yol kənarında olan əyri-xətli dəmir tirlər sıradan çıxıb, yolun çiyin hissəsində olan tökmə beton dağılıb. Hazırda yol təsərrüfatına dəymiş ziyan hesablanır.
Qeyd edək ki, ağır tonajlı yük maşını sement daşıyırdı. Qəza nəticəsində aşan yük maşınından sement və yanacaq çənində olan dizel ətrafa dağılıb. Baş verə biləcək hər-hansı bir bədbəxt hadisənin qarşısını almaq məqsədi ilə hadisə yerinə yanğınsöndürən maşın cəlb olunub və yola dağılmış dizel yanacağı təzyiqli su ilə yuyulub.
Xoşbəxtlikdən qəza zamanı yük maşınının aşdığı hissədə başqa avtomobillər olmayıb.














09:49
Bakının Binəqədi rayonu ərazisində bir nəfərin xəsarət alması ilə nəticələnən ağır yol-nəqliyyat hadisəsi baş verib.
Oxu.Az istinadən xəbər verir ki, Bakı Dairəvi yolu ilə Sumqayıt istiqamətində hərəkətdə olan 10-AC-392 dövlət nömrə nişanlı sement daşıyan yük avtomobili döngəyə daxil olərkən sürət həddi yüksək olduğundan idarəetməni itirib. 
Yük maşını dəmir maneələrə çırpılaraq təxminən altı metr hündürlükdən aşağıdakı yola düşüb. Hadisə zamanı sürücü ağır xəsarət alıb. Yaxınlıqdakı vətəndaşlar onu xəstəxanaya aparıb.
Hadisə yerinə DYP əməkdaşları gəliblər.
Qeyd edək ki, hadisə ilə əlaqədar avtovağzaldan Biləcəriyə gedən yolda böyük tıxac yaranıb. 

E.Ə.
www.oxu.az
"
"Bakıda motosiklet avtobusa çırpıldı: Ölən və yaralanan var – FOTOBakının Xəzər rayonu ərazisində ölümlə nəticələnən yol qəzası baş verib.
Oxu.Az-ın APA-ya istinadla verdiyi xəbərə görə, Bakının Xəzər rayonunda “Daewoo” markalı avtobusla motosiklet toqquşub.
Hadisə yerinə cəlb olunmuş Xüsusi Riskli Xilasetmə Xidmətinin müvafiq xilasetmə qüvvələri avtobusun altında sıxılmış vəziyyətdə qalmış motosikletin sürücüsünün meyitini çıxararaq aidiyyəti üzrə təhvil veriblər.
Məlumata görə, 2001-ci il təvəllüdlü Rauf Heybətovun idarə etdiyi motosikletdə bir sərnişin də olub. Binə qəsəbəsinə gedən yolda motosikletin 160 saylı xətt marşrutu üzrə hərəkət edən “Daewoo” markalı sərnişin avtobusuna çırpılması nəticəsində onun sürücüsü R.Heybətov hadisə yerində dünyasını dəyişib, onun sərnişini - 2001-ci il təvəllüdlü Qurbanov Rövşən Vahid oğlu isə xəsarətlə xəstəxanaya çatdırılıb.
Yol qəzasının təfərrüatlarını Xəzər polisi araşdırır.














www.oxu.az
"
"İsmayıllıda ərəb turistləri daşıyan avtomobil aşdıİsmayıllı rayonunda üç nəfərin xəsarət alması ilə nəticələnən avtomobil qəzası baş verib.
Oxu.Az-ın APA-ya istinadən xəbərinə görə, İsmayıllı-Qəbələ yolunun Topçu kəndindən keçən hissəsində Bakı sakini, 1978-ci il təvəllüdlü Bağırov Elbəy Eldar oğlunun idarə etdiyi “Mercedes” markalı avtomobil yoldan çıxaraq aşıb.
Nəticədə sürücü E.Bağırov, sərnişinləri olan ərəb turistlər – 1987-ci il təvəllüdlü Al İbrahim və 1995-ci il təvəllüdlü Al Mer Zeynab müxtəlif dərəcəli bədən xəsarətləri alıblar. Onlar təcili tibbi yardım stansiyasının avtomobili ilə İsmayıllı rayon Mərkəzi Xəstəxanasına çatdırılıblar.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
Qeyd edək ki, ərəb turistlər Bakıdan Qəbələyə istirahətə gedirmişlər.
www.oxu.az
"
"Xızıda qəzaya görə mübahisə ölümlə nəticələndiBu gün səhər saatlarında Xızı rayonunda qətl hadisəsi qeydə alınıb.
Oxu.Az xəbər verir ki, APA-nın şimal bürosunun verdiyi məlumata görə, Xızının Giləzi qəsəbə sakinləri - 1980-ci il təvəllüdlü Cəfərov Vaqif Süleyman oğlunun idarə etdiyi “Chevrolet Niva” markalı avtomobillə 1977-ci il təvəllüdlü Məmmədov Qabil Abil oğlunun idarə etdiyi “VAZ 2106” markalı maşın toqquşub. 
Qəzadan sonra sürücülər arasında mübahisə yaranıb. Nəticədə Q. Məmmədov V. Cəfərovu sinəsindən bıçaqlayaraq öldürüb. Hadisədən sonra V. Cəfərov qaçıb.
Faktla bağlı Xızı rayon Prokurorluğunda cinayət işi başlayıb, araşdırmalar davam etdirilir.
E.Ə.
www.oxu.az
"
"Yol polisi: Sürücü məsuliyyətdən yayınmaq üçün özünü yandırıbBaş Dövlət Yol Polisi Ağdaş rayonunda sürücünün DYP əməkdaşları tərəfindən saxlandığına görə intihara cəhd etməsi ilə bağlı yayılan məlumatlara münasibət bildirib.
Qurumun mətbuat xidmətinin rəhbəri, polis polkovniki Kamran Əliyev Oxu.Az-a bildirib ki, 1983-cü il təvəllüdlü Söhbətov Həsənağa Böyükağa oğlu idarə etdiyi 10 LS 956 dövlət nömrə nişanlı, “VAZ 2105” markalı minik avtomobili dövlət qeydiyyat nişanları yaxşı görünmədiyinə görə saxlanılıb.
Araşdırma zamanı məlum olub ki, məhkəmə qərarı ilə H.Söhbətovun sürücülük hüququ məhdudlaşdırılıb, nəqliyyat vasitəsinin üzərinə həbs qoyulub.
“Sürücü məsuliyyətdən yayınmaq üçün, ya başqa bir səbəb görə, heç bir sənəd təqdim etməyərək, avtomobilin baqaj hissəsindən benzin dolu şüşəni götürüb, üzərinə tökərək özünü yandırıb. Elə həmin anda Yol Patrul Xidmətinin əməkdaşları alovu söndürüb, sürücünü xəstəxanaya çatdırlıblar”. 
K. Əliyev qeyd edib ki, dövlət yol polisi əməkdaşları heç bir qanunazidd hərəkətləri etməyiblər: 
“Yol patrul xidmətinin əməkdaşları sürücünü qanunu pozduğu üçün saxlayıblar, həmin şəxsin belə bir addım atması onun psixoloji problemləri ilə bağlıdır. Əgər avtomobilin saxlanması ilə bağlı hər hansı qərar varsa, onu kimin idarə etməsinə baxmayaraq, həmin nəqliyyat vasitəsi saxlanılıb duracağa yerləşdirilməlidir. Baş vermiş insident zamanı inspektor da öz vəzifəsini icra edib. DYP əməkdaşı vizual olaraq, hər hansı qayda pozunutusunu görürsə, ona biganə qala bilməz. Hüquq-mühafizə orqanlarının əməkdaşı qaydanı pozan insanın hansı addım atacağını əvvəlcədən proqnozlaşdıra bilməz”.
Polis polkovniki əlavə edib ki, intihara cəhd edən Söhbətov Həsənağa narkotik maddələrdən istifadə etdiyinə görə əvvəllər iki dəfə məhkumluq həyatı yaşayıb.
Elvin Əhmədov
www.oxu.az
"
"Yol polisinin “BMW”-ləri satışa çıxarıldı – QİYMƏTAzərbaycanda dövlət qurumlarının bir sıra nəqliyyat vasitələri hərraca çıxarılıb.
Bu barədə Oxu.Az-a Əmlak məsələləri dövlət komitəsindən məlumat verilib.
Hərraca çıxarılan avtomobillər arasında Daxili İşlər Nazirliyinin tabeliyində olan “BMW-320” markalı avtomobillər də var.
Komitənin dərc etdiyi siyahıda 2007-ci ildə istehsal edilən “BMW-320”-nin hərrac qiyməti 5200 manatdan başlayır.
DİN-nin tabeliyində olan və satışa çıxarılan “BMW-320” markalı avtomobillərin sayı yeddidir. Hərrac fevralın 13-də keçiriləcək.
Siyahı ilə bu linkdən tanış ola bilərsiniz.
www.oxu.az
"
"Sürücülərin nəzərinə: Bu körpüdən keçərkən diqqətli olun – XƏRİTƏBakı-Ələt-Qazax-Gürcüstan Respublikası ilə dövlət sərhədi avtomobil yolunun 114-cü km-də (Hacıqabul rayonu) yerləşən yol ötürücüsünün sol yarım hissəsindəki (Bakı şəhəri istiqaməti) deformasiyaya uğramış körpü aşırımlarının dəyişdirilməsi işləri aparılır. 
“Azərbaycan Avtomobil Yolları” Dövlət Agentliyindən Oxu.Az-a verilən məlumata görə, aparılan bərpa işləri ilə əlaqədar olaraq körpünün sözügedən hissəsində avtonəqliyyat vasitələrinin hərəkəti məhdudlaşdırılacaq.
Bakı şəhəri istiqamətində hərəkət edən avtonəqliyyat vasitələrinin hərəkəti əks istiqamətə yönəldilməklə təmin olunacaq.
Sürücülərdən körpünün üzərində hərəkət edərkən diqqətli olmaları və ərazidə qoyulmuş müvəqqəti yol nişanlarına riayət etmələri xahiş olunur.
Körpünün aşırımlarının bərpasının qısa müddət ərzində aparılaraq yekunlaşdırılması nəzərdə tutulub.








www.oxu.az
"
"Cemi Foks dizaynı azərbaycanlı tərəfindən hazırlanan avtomobil sürürAktyor Cemi Foks avtomobil kolleksiyasını azərbaycanlı Samir Sadıqovun dizaynı ilə hazırlanan “Tank” adlı avtomobillə zənginləşdirib.
Oxu.Az-ın xəbərinə görə, “Rey” filmində ən yaxşı kişi roluna görə “Oscar” mükafatına layiq görülən Cemi Foks “Tank”la fotosunu “Instagram” sosial şəbəkəsində paylaşıb.
Xatırladaq ki, bundan əvvəl Samir Sadıqovun Rezvani Motors üçün hazırladığı avtomobil Kris Braunun klipinin çəkilişində istifadə edilmişdi.
S.B.
www.oxu.az
"
"Şaxtalar qayıdır: Bəzi sürücülər yola çıxmamalıdırYanvarın 13-də axşamdan başlayaraq yanvarın 17-dək ölkə ərazisində hava şəraitinin qeyri-sabit keçəcəyi, arabir yağış, bəzi yerlərdə sulu qar, qar yağacağı, ayrı-ayrı yerlərdə intensiv olacağı gözlənilir. Hava şəraitinin qeyri-sabit keçəcəyi ilə bağlı Ekologiya və Təbii Sərvətlər Nazirliyinin Milli Hidrometeorologiya Departamenti xəbərdarlıq edib. Məlumatda bildilir ki, havanın temperaturu ötən günlərlə müqayisədə tədricən 3-5 dərəcə aşağı enəcək. Bəzi rayonlarda yolların buz bağlama ehtimalı var.
“Azərbaycan Avtomobil Yolları” Dövlət Agentliyinin Mətbuat Katibliyinin rəhbəri Anar Nəcəfli qarlı havada yollarda problemlərin qaçılmaz olduğunu bildirib: 
“AAY Dövlət Agentliyi tam olaraq qış fəslinə hazırdır: texnikalarımız hazır vəziyyətdədir. Bakı şəhəri üçün ümumi texnikanın sayı 600 yaxındır, respublika üzrə isə 1000 artıqdır. İstənilən qədər qum, duz ehtiyatımız var. Lakin qış fəslinə hazır olmağımıza baxmayaraq, yolda problem yaşana bilər. Qar fasiləsiz yağanda texnika onu təmizləyir, lakin yolu hissə-hissə təmizlədiyimiz üçün növbəti hissəyə keçdikcə əvvəlki yer yenidən qarla örtülür. 
Ümumiyyətlə, texnika yolda yarım metrdən hündür qarı təmizləmək üçün əlverişlidir. Asfalt üzərində 2-3 sm qar varsa, texnika onu götürə bilmir, beləcə, asfaltı ədələməli olur. Əgər avtomobil qış təkərləri ilə təhciz olunubsa, o, rahatlıqla 2-3 sm qarın üzərində hərəkət edə bilər”.
Anar Nəcəflinin sözlərinə görə, avtomobil sahibləri qışa hazırlıqlı olmalıdır:
“Sürücülərin də üzərinə məsuliyyət düşür. Onlar avtomobillərini fəslə uyğun olaraq qış şinləri və digər ləvazimatla təchiz etməlidirlər. Yay və dörd fəsil üçün nəzərdə tutulan şinlərlə avtomobil idarə edən şəxslər qarlı havada problemlər yaşaya bilərlər. Onun yaşadığı problemlər digər yol iştirakçılarına da mane törədəcək. Bu da tıxacla nəticələnəcək.
Havanın temperaturu 7 dərəcədən aşağı olanda sürücülər qış şinlərinə keçməlidirlər. Bizdə isə şinləri dəyişmirlər, yay şinləri ilə qarlı havada avtomobil idarə edirlər. Nəticəsində avtomobil sürüşür, buna görə günahə bizdə görürlər. Avtomobillərdə qış şinləri yoxdursa, qarlı havada yola çıxmasınlar”. 
Mətbuat katibi qeyd edib ki, qar yağanda ortaya çıxan problemlər təkcə bizim ölkə üçün xarakterik deyil. Eyni problemlər Avropa ölkələrində müşahidə olunur: 
“Qar yağan zaman hər hansı ərazidə problem yaranarsa, texnika cəlb edərək problemi aradan qaldıracağıq. Bakı şəhər İcra Hakimiyyəti və AADA yolun qardan təmizlənməsini təmin edəcək”. 
“Azərbaycan Avtomobil Yolları” Dövlət Agentliyinin rəsmisi qar yağarkən hansı yollara daha çox diqqət ayırdıqlarını açıqlayıb:
“Bakı dairəvi yolu nəzarətə götürülür. Xəbərdarlıq olan kimi texnika ora aparılır və hazır vəziyyətə gətirilir. Bakı-Sumqayıt yolu, hava limanı yolu, respublika üzrə isə bütün magistral yollar da nəzarətimizdədir”. 
Məsələ ilə bağlı Baş Dövlət Yol Polisi İdarəsi paytaxtda, o cümlədən Respublikanın bir sıra şəhər və rayonlarında gözlənilən yağışlı və qarlı hava şəraiti ilə bağlı sürücülərə xəbərdarlıq edib.
Qurumun ictimaiyyətlə əlaqələr şöbəsinin rəisi Kamran Əliyev Oxu.Az-a bildirib ki, sürücülərdən mövsümi qış təkərləri və hər iki oxu aparıcı olan avtomobillərdən istifadə etmələri xahiş olunur. 
Onun sözlərinə görə, sürücülər havanın yağışlı və sulu qarlı olacağını nəzərə alaraq ictimai nəqliyyatdan istifadəyə üstünlük verməlidir, yol və meteoroloji şəraiti nəzərə almağı bacarmalıdır, sürət həddi minimuma enməlidir, ara məsafəsi normadan artıq saxlanmalıdır:
“Texniki cəhətdən nasaz olan, mövsümi qış şinləri ilə təchiz olunmamış avtomobillərin sahiblərindən, eləcə də, qarlı-buzlu havalarda nəqliyyat vasitəsini idarəetmə təcrübəsi az olan sürücülərdən xahiş olunur ki, avtomobillərdən mümkün qədər az istifadə etsinlər, yolu və meteoroloji şəraiti nəzərə alaraq düzgün hərəkət sürəti seçsinlər”.
Qeyd edək ki, avtomobillər üçün şinlər üçün növ olur: qış, yay və bütün mövsümlər üçün. Bu işin peşəkarları qışda qış şinlərindən, yayda isə yay şinlərindən istifadə etməyi məsləhət görürlər. Bütün mövsümlər üçün olan şinlərin universal protektorları olur və bu zaman çox şey protektorun naxışından və rezinin tərkibindən asılıdır. İqlimimiz yumşaq olduğuna görə bütün mövsüm üçün təkərlər, əlbəttə, sərfəli seçimdir. Amma unutmayaq  ki, qış mövsümündə havanın temperaturu müsbət beş dərəcədən aşağı düşərsə, mütləq qış şinlərindən istifadə edilməlidir.
Elvin Əhmədov
www.oxu.az
"
"Biləsuvarda avtomobil yolu yenidən quruldu – VİDEOBiləsuvar rayonu ərazisində Cəbrayıl rayonundan olan məcburi köçkünlərin məskunlaşdığı Birinci-On birinci qəsəbələrarası avtomobil yolunun əsaslı təmiri ilə bağlı tədbirlər haqqında Azərbaycan Respublikası prezidentinin Sərəncamına uyğun olaraq Azərbaycan Avtomobil Yolları Dövlət Agentliyi tərəfindən işlər yüksək keyfiyyətlə aparılaraq yekunlaşdırılıb.
Agentlikdən Oxu.Az-a verilən məlumata görə, uzun müddət istismar olunduğu üçün yolun hərəkət hissəsində dağılmış və qabarmış hissələr yarandığından sözügedən yolla hərəkətdə müəyyən problemlər yaşanırdı. Yeni və müasir standartlara cavab verən yolun tikintisi ilə bu problemlər artıq geridə qalıb.
22.6 km uzunluğunda olan Birinci–On birinci qəsəbələrarası avtomobil yolu 4-cü texniki dərəcəyə uyğun olaraq iki hərəkət zolağı enində yenidən qurulub. Burada hərəkət hissəsinin eni altı metr olmaqla, ümumi yol yatağının eni 10 metr təşkil edir.
Tikinti layihəsi çərçivəsində yol boyu zəruri olan yerlərdə yararsız qrunt qazılaraq çıxarılıb, əvəzinə yararlı material tökülərək kipləşdirmə işləri aparılıb, qum-çınqıl və optimal-qırmadaş qarışığından ibarət yeni yol əsası inşa olunub. Daha sonra yol iki qat olmaqla yeni asfalt-beton örtük döşənib. Ümumilikdə asfaltlanma işləri 135 min m2-lik sahəni əhatə edib.
Bundan başqa, yenidən qurulan yolun üzərində yerləşən 12 avtomobil körpüsü əsaslı şəkildə təmir edilib, yol boyu 12 ədəd müxtəlif diametrli suötürücü borunun təmiri və tikintisi həyata keçirilib.
Avtonəqliyyat vasitələrinin hərəkətinin normal təşkili üçün yol boyu 904 ədəd siqnal dirəyi, 220 ədəd isə yol nişanı və məlumatverici lövhə qoyulub, yolun üfüqi nişanlanma xətləri çəkilib. Layihənin reallaşdırılması birbaşa olaraq “Azərbaycan Avtomobil Yolları” Dövlət Agentliyinin rəhbərliyinin nəzarəti altında texnoloji ardıcıllığa riayət olunmaqla və yüksək keyfiyyətlə həyata keçirilib.
Qeyd edək ki, Biləsuvar rayonu ərazisində Cəbrayıl rayonundan olan məcburi köçkünlərin məskunlaşdığı Birinci-On birinci qəsəbələrarası avtomobil yolunun əsaslı təmiri ilə 11 yaşayış məntəqəsinin 18 min əhalisinin gediş-gəlişi xeyli rahatlaşıb, yük və sərnişin daşınması isə asanlaşıb.

A.M.
www.oxu.az
"
"Bakıda qəza böyük tıxaca səbəb oldu – VİDEOBakının mərkəzində yol-nəqliyyat hadisəsi baş verib.
Oxu.Az-ın hadisə yerində olan müxbirinin verdiyi məlumata görə, Həsən Əliyev küçəsində “Volkswagen Passat” markalı avtomobillə “Mitsubishi Pajero” markalı nəqliyyat vasitəsi toqquşub.
Qəza nəticəsində xəsarət alan olmasa da, ərazində böyük tıxac yaranıb.

Elvin Əhmədov
www.oxu.az
"
"Yol polisindən sürücülərə hava – XƏBƏRDARLIĞIBakı şəhər Dövlət Yol Polisi İdarəsi paytaxtda gözlənilən dumanlı və çiskinli hava şəraiti ilə bağlı sürücülərə xəbərdarlıq edib.
Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov Oxu.Az-a bildirib ki, sürücülər havanın dumanlı və çiskinli olacağını nəzərə alaraq ictimai nəqliyyatdan istifadəyə üstünlük verməli, yol və meteoroloji şəraiti nəzərə almağı bacarmalı, sürət həddi minimuma enməli, ara məsafəsi normadan artıq saxlanmalıdır.
V.Əsədov bildirib ki, bütün avtomobillər qış rejiminə hazır olmalıdır:
“Sürücülərə tövsiyə edirik ki, avtomobillərini mövsümi təkərlərlə təmin etsinlər, qışa tam hazırlıqlı olsunlar”.
Azər Məmmədov
www.oxu.az
"
"Anar Nəcəfli: Qarlı havada yay şinlərindən istifadə edirlər, bizi söyürlərSürücülər yay şinlərindən qarlı havada istifadə edərək sürüşəndə bizim ünvanımıza təhqiramiz ifadələr işlədirlər.
Bunu Oxu.Az-a “Azərbaycan Avtomobil Yolları” Dövlət Agentliyinin mətbuat xidmətinin rəhbəri Anar Nəcəfli deyib.
Anar Nəcəflinin sözlərinə görə, qış mövsümünə təkcə dövlət qurumları yox, sürücülər də hazır olmalıdır: 
“Bu günlərdə biz inkişaf etmiş ölkələrdə də qarın yağması nəticəsində problemlərin yarandığını görürük. Qarın təmizlənməsi üçün nəzərdə tutulan texnika onun üçündür ki, yolda yarım metr, ya bir metr hündürlüyündə qar yağsa, onu təmizləsin. Amma asfalt üzərində 2-3 sm qar varsa, onu həmin texnika götürə bilmir. İki sm hündürlüyündə qarı götürmək üçün texnika asfaltı zədələməlidir”.
Mətbuat xidmətinin rəhbəri qış şinləri olmayan avtomobillərlə yola çıxmamağı məsləhət görüb: 
“Havanın temperaturu 7 dərəcədən aşağı düşürsə, qış şinlərindən istifadə olmalıdır. Bizdə isə sürücülərin çoxu şinləri dəyişmirlər, yay təkərləri ilə avtomobili qarlı havada idarə edəndə maşın sürüşür”.
Xatırladaq ki, Ekologiya və Təbii Sərvətlər Nazirliyinin Milli Hidrometeorologiya Departamenti hava şəraitinin qeyri-sabit keçəcəyi ilə bağlı xəbərdarlıq edib. Yanvarın 13-də axşamdan başlayaraq yanvarın 17-dək ölkə ərazisində hava şəraitinin qeyri-sabit keçəcəyi, arabir yağış, bəzi yerlərdə sulu qar, qar yağacağı, ayrı-ayrı yerlərdə intensiv olacağı gözlənilir. Havanın temperaturu ötən günlərlə müqayisədə 3-5 dərəcə aşağı enəcək. Dağlıq və dağətəyi rayonlarda yolların buz bağlama ehtimalı var.
Elvin Əhmədov
www.oxu.az
"
" Bakının mərkəzi küçələrində hərəkət qismən məhdudlaşdırılır – XƏRİTƏTəbriz və Salatın Əsgərova küçələrində hərəkət qismən məhdudlaşdırılır.
Oxu.Az xəbər verir ki, aparılacaq təmir işləri ilə əlaqədar olaraq Təbriz küçəsində və Salatın Əsgərova küçəsinin Təbriz küçəsi ilə kəsişməsindən Azadlıq prospektinədək olan hissəsində avtonəqliyyat vasitələrinin hərəkəti bu gündən etibarən hissə-hissə qismən məhdudlaşdırılacaq.
Sürücülərdən həmin istiqamətdə sıxlığın yaranmaması üçün öncədən hərəkət istiqamətlərinə uyğun alternativ yollardan istifadə etmələri tövsiyə olunur.



E.Ə.
www.oxu.az
"
"İdxal edilən işlənmiş təkərlərin gömrük rüsumu yeni qaydalarla hesablanırNazirlər Kabinetinin 17 noyabr 2017-ci il tarixli qərarına əsasən, 2018-ci ilin yanvar ayının 1-dən etibarən ölkəyə gətirilən bərpa edilmiş şinlərə (işlənmiş təkər) yeni gömrük rüsumları tətbiq edilib.
Dövlət Gömrük Komitəsinin Mətbuat Xidmətindən Oxu.Az-a verilən məlumata görə, gömrük rüsumlarının dəyişdirilməsi barədə qərarın verilmə tarixi ilə qüvvəyə minəcəyi tarix arasındakı müddət kifayət qədər olub və bu barədə ictimaiyyətə ətraflı məlumat verilib.
“Lakin bu sahədə fəaliyyət göstərən, bərpa edilmiş şinləri xaricdən gətirərək ölkə daxilində onların satışını həyata keçirən bir qrup şəxs bir sıra dövlət qurumlarının, o cümlədən Dövlət Gömrük Komitəsinin inzibati binasının qarşısına toplanaraq qanunvericilikdə edilən dəyişikliklə razılaşmadıqlarını, təkidlə idxal gömrük rüsumlarının əvvəlki qaydada hesablanmasını tələb ediblər”, - deyə məlumatda vurğulanıb.
Qeyd edək ki, Dövlət Gömrük Komitəsinin səlahiyyətli nümayəndələri, şəxsən DGK sədri, gömrük xidməti general-polkovniki Aydın Əliyev, DGK sədrinin birinci müavini,  gömrük xidməti general-leytenantı Səfər Mehdiyev və digər məsul vəzifəli şəxslər yeni qərarla razılaşmayan sahibkarlarla dəfələrlə görüşüb, onlara qanunvericiliyin tələbləri barədə müvafiq izahatlar verilib.
“Dövlət Gömrük Komitəsi bir daha bildirir ki, idxal edilən bərpa edilmiş şinlərə tətbiq olunan gömrük rüsumu mövcud normativ-hüquqi aktlara əsasən yeni qaydalarla hesablanır”, - deyə məlumatda qeyd olunub.
E.Ə.
www.oxu.az
"
"Cocuq Mərcanlıya gediş-gəliş asanlaşdı – VİDEOHacıqabul-Bəhramtəpə-Mincivan avtomobil yolunun 64 km-lik (113-177) hissəsinin yenidən qurulması işləri Azərbaycan Avtomobil Yolları Dövlət Agentliyi tərəfindən yüksək keyfiyyətlə aparılaraq yekunlaşdırılıb.
Oxu.Az xəbər verir ki, təmir işləri çərçivəsində körpünün hərəkət hissələrinin eni 10-12 metrə qədər genişləndirilib.
Layihəyə uyğun olaraq yol boyu 38 ədəd müxtəlif diametrli suötürücü borunun təmiri və tikintisi həyata keçirilib və 30 ədəd avtobus dayanacağı quraşdırılıb.
Hərəkətin normal təşkili üçün yol boyu 2710 ədəd siqnal dirəkləri, 515 ədəd yol nişanı və məlumatverici lövhə qoyulub, yolun üfüqi nişanlanma xətləri çəkilib.
Qeyd edək ki, Hacıqabul-Bəhramtəpə-Mincivan avtomobil yolunun 0-112 km-lik hissəsi 2015-ci ildə II texniki dərəcəyə uyğun yenidən qurularaq istifadəyə verilib. Cəbrayıl rayonunun Cocuq Mərcanlı kəndinə gedən yol başlanğıcını məhz Hacıqabul-Bəhrəmtəpə-Mincivan avtomobil yolunun təqribən 177-ci km-dən götürür.
Magistral yolun 64 km-lik hissəsinin yenidən qurulması ilə artıq Bakı şəhərindən istər Beyləqan və Füzuli rayonlarının yol boyu yerləşən yaşayış məntəqələrinə, istərsə də işğaldan azad olunmuş Cəbrayıl rayonunun Cocuq Mərcanlı kəndinə rahat, maneəsiz və təhlükəsiz şəkildə gediş-gəliş təmin olunub, yük və sərnişin daşınması asanlaşıb.

E.Ə.
www.oxu.az
"
"Bakıda betonqarışdıran maşın avtobusa çırpıldı – FOTOBakıda sərnişin avtobusu betonqarışdıran maşınla toqquşub.
Oxu.Az Report-a istinadən xəbər verir ki, hadisə Nizami rayonunda qeydə alınıb.
Belə ki, Ramanada yerləşən Şuşa şəhərciyindən “Səkkizinci kilometr” bazarı istiqamətinə gedən 214 saylı sərnişin avtobusu metronun “Qara Qarayev” stansiyasının yaxınlığında qəzaya uğrayıb.
Sərnişinlərin sözlərinə görə, avtobusun sürücüsü dönmə əməliyyatı etmək istəyən betonqarışdıran maşına yol verməyib. Nəticədə betonqarışdıran maşın avtobusa çırpılıb.
Hadisə nəticəsində avtobusda olan bir neçə sərnişin yüngül xəsarət alıb. Sərnişinlərdən biri nisbətən ağır yaralanıb. Məlumata görə, avtobusun sınmış şüşələri 14 yaşlı sərnişinin boğaz və əlini kəsib.
Hadisə yerinə təcili yardım gəlib.

















E.Ə.
www.oxu.az
"
"Bakının mərkəzində parklanma özbaşınalığı – FOTOBakının mərkəzində, Füzuli küçəsində ictimai nəqliyyat üçün xüsusi zolağı ödənişli avtomobil dayanacağına çeviriblər. 
Oxu.Az xəbər verir ki, xüsusi zolaqda təşkil edilən dayanaqdakı duran avtomobillər avtobusların hərəkətinə mane olaraq, tıxaca səbəb olurlar.
Qeyd edək ki, Füzuli küçəsində avtobusların hərəkəti üçün ayrılan zolaqda təşkil edilən ödənişli dayanacağın yaxınlığında, yəni Qış parkı adlanan ərazidə iri tutumlu avtomobil dayanacağı mövcuddur. 



Yol nəqliyyatı üzrə ekspert Ərşad Hüseynov paytaxtın mərkəzində ictimai nəqliyyat üçün xüsusi zolağın ödənişli avtomobil dayanacağına çerilməsini  Bakı şəhərində yol hərəkəti sahəsində biabırçılıq adlandırıb.
“Ödənişli dayanacaq nişanını ora kim qoyubsa, özbaşına qoyub. Qanun çərçivəsində belə yer şeyə heç bir halda yol verilə bilməz. Ümumi nəqliyyat vasitəsi üçün ayrılmış xüsusi hərəkət zolağına, yəni avtobus zolağına ödənişli duracaq nişanı qoyduğu üçün həmin qurumun rəhbəri inzibati xətalar məcəlləsinin 350.2 maddəsinə (Müvafiq icazə olmadan yol hərəkətini nizamlayan texniki vasitələrin, işıqforların və yol nişanlarının quraşdırılmasına görə fiziki şəxslər otuz manatdan əlli manatadək məbləğdə, vəzifəli şəxslər yüz əlli manatdan iki yüz manatadək məbləğdə, hüquqi şəxslər min beş yüz manatdan iki min manatadək məbləğdə cərimə edilir) uyğun olaraq сərimə olunmalıdır”.
Ekspertin sözlərinə görə, yüksək ehtimalla, həmin ödənişli dayanacağı Bakı Şəhər İcra Hakimiyyətinin Xüsusi Təyinatlı Avtonəqliyyat İdarəsi qoyub:
“O nişan dərhal həmin ərazidən götürülməlidir. Həmin ödənişli dayanacaq ləğv olunmalıdır. Bu, özbaşınalıqdır”. 
Ə. Hüseynovun sözlərinə görə, yol hərəkəti təhlükəsizliyi komissiyasının qərarı olmadan Azərbaycanda heç yerə yol nişanı qoyula bilməz:
“Həmin komissiya keçən il qərar qəbul edib ki, Füzuli küçəsində avtobuslar üçün xüsusi zolaq ayrılsın, o zolaq da ayrılıb. İndi o qərardan sonra komissiya orada elə bir nişan qəbul edə bilər?”
Elvin Əhmədov
www.oxu.az
"
"2017-сi ilin ən təhlükəsiz avtomobilləri – VİDEOAvtomobillərin qəzaya qarşı davamlılığını araşdıran və “kraş-testlər” aparan  “Yeni Avtomobillərin Qiymətləndirilməsi üzrə Avropa Proqramı” (Euro NCAP)  təşkilatı  2017-ci ilin ən təhlükəsiz avtomobillərinin adını açıqlayıb.
Oxu.Az Life-a istinadən xəbər verir, sınaqların nəticələrinə əsasən, ən təhlükəsiz avtomobilin Volkswagen Arteon olduğu məlum olub; qeyd olunan modelin təhlükəsizlik səviyyəsi 90%-faizdən çox qiymətləndirilir.
“Böyük krossoverlər” kateqoriyası üzrə Volvo XC60, “ən təhlükəsiz kompakt krossover” kateqoriyası üzrə isə Volkswagen T-Roc qalib olub.
Ekspertlər eyni zamanda, öz siniflərinin qalibi  olan Volkswagen Polo və Opel Crossland X-in  markalı kompakt avtomobillərin təhlükəsizlik səviyyəsini yüksək dəyərləndirirlər.

www.oxu.az
"
"Azərbaycanda telekanalın çəkiliş heyəti qəzaya uğrayıb – FOTO“Dünya” TV-nin çəkiliş qrupu qəzaya düşüb.
Oxu.Az xəbər verir ki, hadisə “Ləziz Səyahət” verilişinin çəkiliş qrupu Cəlilabad rayonuna  gedərkən baş verib. Bu barədə verişiin aparıcısı Aqşin Kazımoğlu feysbuk hesabında məlumat yazıb.
Qeyd edək ki, qəzada “Mercedes” markalı avtomobilin ön hissəsi əzilsə də, xəsarət alan olmayıb.


Pərviz Hüseyn
www.oxu.az
"
"Hacıqabulda deformasiyaya uğramış körpü təmir olunurBakı-Ələt-Qazax-Gürcüstan Respublikası ilə dövlət sərhədi avtomobil yolunun 114-cü km-də (Hacıqabul şəhəri) yerləşən yol ötürücüsünün sol yarım hissəsindəki deformasiyaya uğramış körpü aşırımlarının dəyişdirilməsi işləri aparılır.
Azərbaycan Avtomobil Yolları Dövlət Agentliyindən Oxu.Az-a verilən məlumata görə, aparılan bərpa işləri ilə əlaqədar olaraq sürücülərdən körpünün üzərində hərəkət edərkən diqqətli olmaları və ərazidə qoyulmuş müvəqqəti yol nişanlarına riayət etmələri xahiş olunur.
Körpünün aşırımlarının bərpasının qısa müddət ərzində aparılaraq yekunlaşdırılması nəzərdə tutulub.
www.oxu.az
"
"Evakuasiyaya görə alınan ayrıca haqqı ləğv etmək lazımdır – TƏKLİF“Lider” TV-də yayımlanan “Status” verilişində Bakıda fəaliyyət göstərən evakuatorlarla bağlı tənqidi sujet müzakirələrə səbəb olub. Belə ki, verilişdə qonaq evakuatorlardan yığılan pulların büdcəyə heç bir xeyir vermədiyini bildirib.
Yol-nəqliyyatı üzrə ekspert Ərşad Hüseynov Oxu.Az-a bildirib ki, dayanma və durama qaydalarını pozan avtomobillərin evakusiyası, xüsusən də evakuasiya üçün alınan pulların ödənilməsi qaydası, məbləği, kimin cibinə getməsi məsələsi yeni söhbət olmasa da, aktualdır.



Onun sözlərinə görə, evakuasiyaya görə ayrıca ödənişi ləğv etmək lazımdır.
“Yalnız dayanma və durma qaydasını pozmaya görə cərimə qalsın. Evakuator avtomobillərinin istismarı xərcləri də məhz həmin cərimələr hesabına yığılan pullardan ödənilsin. Bunun edilməsi ən azı 2 mühüm problemi həll edəcək:
1. Bu, parklanma qaydalarını pozan sürücülərə münasibətdə ədaləti təmin edəcək. Təsəvvür edin, 2 maşın eyni yerdə eyni qaydada qanunsuz parklanıb və hər ikisi evakuasiya olunmalıdır. Bir evakuator gəlir, onlardan birini aparır, ikincisini isə sürücü özü gəlib sürüb gedir. Eyni qayda pozuntusu olsa da, 1-ci sürücü 40 manat pul (20 manat cərimə, 20 manat evakuasiya haqqı) , həmd xeyli vaxt və əsəb itirir. 2-ci sürücü isə uzağı 20 manat cərimə olunur, bəzən hətta cərimə də olunmur. Bu ədalətsizlikdir.
2. Evakuasiya üçün alınan pulun harada, kimə, hansı üsulla ödənilməsi söhbəti birdəfəlik ləğv olunar, sürücü bilər ki, evakuasiya olsa da, olmasa da konkret cəriməsini ödəyəcək.
Evakuasiya üçün ayrıca ödəniş ləğv edilsə, bu işə cəlb edilənlər həm də daha qanunauyğun fəaliyyət göstərərlər.
Nəzərə alaq ki, dünyanın bəzi ölkələrində bu təcrübə var və çox səmərəlidir”.
A.M.
www.oxu.az
"
"Evakuasiya xidmətindən narazılıqlar: Büdcəyə daxil olan ödənişlər niyə azdır?“Lider” TV-də yayımlanan “Status” verilişində Bakıda fəaliyyət göstərən evakuatorlarla bağlı tənqidi sujet müzakirələrə səbəb olub. Belə ki, verilişdə qonaq evakuatorlardan yığılan pulların büdcəyə heç bir xeyir vermədiyini bildirib. 
Bakı Şəhər Yol Polisi İdarəsi mətbuat xidmətinin rəhbəri, polkovnik Vaqif Əsədovun iştirak etdiyi verilişdə qonaq, aparıcı Teymur Əliyev bildirib ki, Hesablama Palatasının məlumatlarına əsasən, evakuator xidmətinin fəaliyyəti nəticəsində 2015-cı ildə ölkənin büdcəsinə cəmi 42 080 manat vəsait daxil olub.

Bu məbləğ yalnız 2100 avtomobil sahibinin ödədikləridir. Halbuki Bakıda bir il ərzində evakuatorla aparılan avtomobillərin sayı on və yüz minlərlə hesablanır. Qonaqlar soruşublar ki, həmin avtomobil sahiblərinin ödədiyi cərimələr hara gedir? Məsələ ondadır ki, evakuator xidməti üçün tələb olunan 20 manat cəriməni nağdsız formada ödəmək mümkün deyil.

Verilişin digər qonağı, Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov isə suallara belə cavab verib:
“Mən də Dövlət Yol Polisi olaraq hesab edirəm ki, evakuator avtomobilləri ləğv edilməlidir: Amma əgər vətəndaş özünü haqlı sayaraq iki saatdan artıq yolun hərəkət hissəsində avtomobilini saxlayır və “cəriməsini ödəyərəm” fikri ilə məsələyə yanaşırsa, deməli, hələ də evakuator xidməti ləğv edilə bilməz”.
Qeyd edək ki, inzibati xətalar məcəlləsinin 346-cı maddəsinə görə, dayanma və durma qaydalarının pozulması 20 AZN, nəqliyyat vasitələrinin dayanacaq meydançasında və ya 5.12, 5.13 yol nişanlarından 15 metrdən az yaxınlıqda digər nəqliyyat vasitələrinin dayanmasına və ya durmasına görə 40 AZN, avtomobil evakuasiya olunursa. əlavə olaraq 20 AZN-lə cərimələnir.
Məsələ ilə bağlı iqtisadçı-ekspert Natiq Cəfərli bildirib ki, təkcə Bakı şəhərində gün ərzində bəzən yüzlərlə avtomobil dayanma-durma qaydaları pozduğu üçün cərimə meydançasına aparılır:
“Evakuator xidmətinin fəaliyyəti nəticəsində 2016-cı ildə ölkə büdcəsinə cəmi 42 080 manat vəsait daxil olması tamamilə məntiqsizdir. Bütün ödənişlər online qaydada, yaxud, banklar vasitəsilə olsaydı, vəsaitin hara getdiyini bilmək olardı. İndi belə çıxır ki, nağd şəkildə ödənilən vəsaitin böyük məbləği büdcəyə daxil olmur. Bunun nəticəsində evakuasiya xidmətinə görə ödənilən məbləğin büdcəyə daxil olmasını vətəndaş izləyə bilmir. Vətəndaşın nəzarətindən kənar olduğu üçün evakuasiya xidmətindən yığılan pullara məsul olan qurum, yaxud şəxs çox asanlıqla o pulu mənimsəyə bilər. Məntiqlə evakuasiya xidmətinə görə cərimələrin banklara ödənilməsi və ya online ödənişlər daha məntiqlidir. Belə yanaşma olsaydı, bu sahədə mənimsəmə və korrupsiya hallarına yer qalmazdı”.

Evakuasiya xidməti qiymətindən danışan ekspert bildirib ki, bunun iqtisadi əsası yoxdur: 
“Şəhərin istənilən yerindən cərimə meydançasına aparma məsafəsindən, yəni uzaqlığından asılı olmayaraq, 20 manat xidmət haqqı tutulur. Beynəlxalq təcrübədə dayanma-durma qaydalarını pozduqlarına görə evakuasiya xidmətlərini özəl şirkətlər həyata keçirir. Nəticədə rəqabətli mühitdə ödənişlərin məbləği azalır. Bizdə isə dayanma-durmaya görə tətbiq edilən evakuasiya xidməti DYP-yə məxsusdur. Başqa şirkətlərin evakuasiya xidmətləri aparmasına imkan verilmir. Buna görə də istədikləri qiyməti tətbiq edirlər”. 
N. Cəfərovun sözlərinə görə, təhlükəsizlik baxımından evakuasiya xidmətinə ehtiyac var:
“Lakin bunu kütləvi qazanc mənbəyinə çevirmək düzgün deyil”.
Məsələnin hüquqi tərəfindən danışan yol-nəqliyyatı üzrə ekspert Ərşad Hüseynov bildirib ki, bu sahədə boşluq var:
“Əgər dayanma-durma qaydalarını pozan sürücü öz avtomobilini küçədə qoyub gedibsə, üstəlik, həmin avtomobil tıxac yaranmasına səbəb olursa, yaxud hərəkətin digər iştirakçılarına mane olursa, belə halda həmin nəqliyyat vasitəsi evakuasiya olumalıdır. Digər hallarda isə, sadəcə, evakuasiya xidmətindən istifadə etmədən cərimə tətbiq etmək olar”.

Ərşad Hüseynovun sözlərinə görə, beynəlxalq təcrübəyə əsasən, dəqiq meyarlar olmalıdır ki, avtomobil evakuasiya olunsun: 
“Hamının paralel dayandığı yerdə bu köndələn dayanır, tıxaca səbəb olursa, səkidə dayanıb piyadaların hərəkətinə mane olursa, ikinci cərgədə durub digər hərəkət iştirakçıların mane olursa, darvazanın qarşısında durubsa, yaxud yolu bağlayırsa və s. Dəqiq meyarlar olmalıdır ki, avtomobil evakuasiya olunsun. Mübahisə yarananda DYP əməkdaşı konkret səbəb göstərib məsələni qısa zamanda həll edə bilər”. 
Ekspertin sözlərinə görə, bu sahədə norma tətbiq edilsə, evakuasiya xidmətlərinin sayı xeyli azalacaq:
“Sürücülərin intizam səviyyəsi indiki səviyyədə qalsa, meyarlar dəqiqləşsə, təbii ki, azala bilər.”
Sonda qeyd edək ki, Hesablama Palatasının 2016-cı ildə fəaliyyəti haqqında hesabatda nəqliyyat vasitələrinin təxliyyə avtomobilləri (evakuator) vasitəsilə duracaqlara gətirilməsindən daxil olan vəsaitin 2014-cü ildə 47900,0 manat, 2015-ci ildə 42080,0 manat təşkil etməklə 5820,0 manat və ya 12,2% azaldığı göstərilib. Nəzərə alsaq ki, 2015-ci ildə ölkədə avtomobil nəqliyyatı vasitələrinin sayı 2,4% artıb və 1 yanvar 2016-cı il üçün Bakıda 728,7 min avtomobil qeydiyyata alınıb (paytaxtda cəmi 586,1 min özəl minik avtomobili var), üstəlik, DYP sürücülərin qaydaları pozmasından daim şikayətlənir, cərimələrdən daxilolmalar çoxalmalı idi ki, nəinki azalmalı.  
Elvin Əhmədov
www.oxu.az
"
"Xaçmazda yeni avtomobil yolu inşa edilir – VİDEOXaçmaz rayonunun Çarxı–Qalağan–Hacılar–Xanlıqoba–Sayad–Məmmədxanlı avtomobil yolunun təmir-tikinti işlərinə start verilib.
Azərbaycan Avtomobil Yolları” Dövlət Agentliyindən Oxu.Az-a verilən məlumata görə, yenidən qurulan və səkkiz min nəfər əhalinin yaşadığı səkkiz yaşayış məntəqəsini birləşdirən avtomobil yolunun uzunluğu 29 km təşkil edir.
Torpaq və çınqıl örtüklü olan yolla xüsusən payız-qış mövsümündə gediş-gəliş xeyli çətinləşirdi. Təmir-tikinti işlərindən sonra isə vətəndaşlar tam yeni və yüksək keyfiyyətli asfalt-beton örtüklü yoldan istifadə edəcəklər.
Layihəyə əsasən, sözügedən yol 4-cü texniki dərəcəyə uyğun olaraq yenidən qurulur. İki hərəkət zolaqlı olan yolun ümumi eni 10 metr təşkil edəcək. Bura altı metr enində hərəkət hissə və hər bir istiqamət üzrə iki metr enində çiyinlər daxildir.
Hazırda tikinti işləri çərçivəsində yol yatağının yararsız qruntu qazılaraq çıxarılır, əvəzinə yararlı material tökülərək kipləşdirmə işləri aparılaraq yeni yol yatağı inşa olunur. Daha sonra qum-çınqıl və optimal-qırmadaş qarışığından ibarət yol əsasının inşası işləri görüləcək. Ümumilikdə yolun 170 min m2-də çox hissəsinə iki qat olmaqla yeni asfalt-beton örtük döşənəcək.
Bundan başqa, yol boyu zəruri olan yerlərdə yolun altından suların ötürülməsi üçün suötürücü boruların tikintisi, mövcud olanların isə təmir olunaraq bərpa edilməsi nəzərdə tutulub.

E.Ə.
www.oxu.az
"
"Yol polisindən hava şəraiti ilə bağlı sürücülərə – XƏBƏRDARLIQBaş Dövlət Yol Polisi İdarəsi paytaxtda o cümlədən Respublikanın bir sıra şəhər və rayonlarında gözlənilən yağışlı və qarlı hava şəraiti ilə bağlı sürücülərə xəbərdarlıq edib.
İdarədən Oxu.Az-a verilən məlumata görə, sürücülər havanın yağışlı və sulu qarlı olacağını nəzərə alaraq ictimai nəqliyyatdan istifadəyə üstünlük verməlidir, yol və meteoroloji şəraiti nəzərə almağı bacarmalıdır, sürət həddi minimuma enməlidir, ara məsafəsi normadan artıq saxlanmalıdır.
Məlumatda həmçinin bildirilir ki, bütün avtomobillər qış rejiminə hazır olmalıdır: “Sürücülərə tövsiyə edirik ki, avtomobillərini mövsümi təkərlərlə təmin etsinlər”.
A.M.
www.oxu.az
"
"Olimpiya Stadionunun qarşısındakı tikilən tunelin hazır olacağı vaxt açıqlandıPaytaxtın Heydər Əliyev prospektində - Bakı Olimpiya Stadionunun qarşısında “Azərbaycan Avtomobil Yolları” Dövlət Agentliyi tərəfindən avtonəqliyyat vasitələrinin rahat və maneəsiz şəkildə hərəkətini təmin etmək məqsədilə yeni avtomobil tuneli inşa olunur.
Bu barədə Oxu.Az-a dövlət agentliyinin mətbuat xidmətinin rəhbəri Anar Nəcəfli açıqlama verib.
Tunelin ümumi uzunluğu 655 metr, qapalı hissəsinin uzunluğu isə 125 metr təşkil edir. Avtomobil tuneli hər birinin eni 4,5 metr olan iki hərəkət zolağından ibarət olacaq. Yeni tunelin ümumi eni isə 11,5 təşkil edəcək.
A.Nəcəfli qeyd edib ki, tunelin inşasında məqsəd günün pik saatlarında “Koroğlu” metrostansiyasının qarşısında yaranan tıxacı aradan qaldırmaqdır. Belə ki, Ziya Bünyadov prospekti istiqamətindən gələn və Hava limanı istiqamətində gedən avtonəqliyyat vasitələri “Böyük Şor” yol qovşağında yerləşən körpünün üzərinə qalxaraq oradan dövrə vurub, “Koroğlu” metrostansiyasının qarşısından keçərək hərəkət edirlər. Bu isə həmin ərazidə müəyyən qədər sıxlığa səbəb olur. Bu sıxlığın aradan qaldırılması üçün avtonəqliyyat vasitələrinin “Koroğlu” stansiyasının qarşısına düşmədən Ziya Bünyadov prospektindən birbaşa hava limanı istiqamətinə hərəkət edə bilməsi üçün yeni avtomobil tuneli inşa olunur.
Onun sözlərinə görə, yeni avtomobil tuneli hazır olanda artıq avtomobillər “Koroğlu” metro stansiyasının qarşısından keçmədən birbaşa Ziya Bünyadov prospektindən “Olimpiya” kəndi istiqamətinə və oradan da Bakı Olimpiya Stadionu arxasında yerləşən yoldan və tuneldən istifadə etməklə Hava limanı istiqamətinə hərəkət edə biləcəklər.
Bunun üçün əraziyə lazımi sayda qüvvə cəlb olunub. Tikinti işlərinin 2018-ci il ərzində yekunlaşması planlaşdırılır.

E.Ə.
www.oxu.az
"
"Bakıda avtobus piyadanı vurduBakıda marşrut avtobusu yolu keçən piyadanı vuraraq öldürüb.
Daxili İşlər Nazirliyinin mətbuat xidmətindən Oxu.Az-a verilən məlumata görə, yanvarın 8-də saat 07:00 radələrində Xətai rayonu ərazisində Bakı şəhər sakini İsa Hacıyev idarə etdiyi “Daewoo” markalı, 36 saylı xətt avtobusu ilə yolu keçən paytaxt sakini Sabir Bədəlovu vurub.
Nəticədə xəstəxanaya yerləşdirilən piyada orada ölüb. Xətai RPİ tərəfindən araşdırma aparılır.
E.Ə.
www.oxu.az
"
"Məsud Davudoğlu küçəsi təmir olunur – VİDEO930 metr uzunluğunda olan Məsud Davudoğlu küçəsi əsaslı şəkildə təmir olunur.
“Azərbaycan Avtomobil Yolları” Dövlət Agentliyindən Oxu.Az-a verilən məlumata görə, əsaslı təmir çərçivəsində küçənin eni 11-12 metrə qədər genişləndirilir.
Hazırda küçə boyu köhnə asfalt-beton örtüyünün üst qatı frezlənərək kənara daşınır. Zəruri olan yerlərdə yol yatağının yararsız qruntu qazılaraq çıxarılır, əvəzinə yararlı material tökülərək kipləşdirmə işləri aparılır. Daha sonra yolun 8 min m2-dən çox sahəsinə iki qat olmaqla, yeni asfalt-beton örtüyü döşənəcək.
Vətəndaşların rahat və təhlükəsiz hərəkəti üçün yeni piyada səkiləri qurulur, mövcudları isə bərpa olunur. Yol boyu piyada səkilərinin kənarlarına iki min p/metr uzunluğunda yeni səki daşları düzülür. Sərnişin avtobuslarının ümumi hərəkətə maneə yaratmadan dayanacaqlara giriş-çıxışını təmin etmək məqsədilə “cib”li dayanacaq hissələr yaradılır.
Aparılan təmir işləri zamanı mövcud yağış-kanalizasiya sistemi bərpa olunaraq işlək vəziyyətə salınacaq, yeni yağış barmaqlıqları, kommunikasiya xətləri üçün 36 ədəd yeni baxış qapaqları qoyulacaq.

E.Ə.
www.oxu.az
"
"Qəza iki qəsəbəni qazsız qoyduAbşeron rayonunda yük maşını iki qəsəbəyə gedən qaz kəmərini sıradan çıxarıb.
Oxu.Az Report-a istinadən xəbər verir ki, hadisə rayonun Ceyranbatan qəsəbəsində qeydə alınıb.
Belə ki, ağır tonnajlı yük maşını rayonun Ceyranbatan və Saray qəsəbələri ərazisinə gedən 500 mm diametrli qaz xəttinə çırpılıb. Nəticədə qaz xətti sıradan çıxıb və hər iki qəsəbənin sakinləri qazsız qalıb.
Əraziyə aidiyyəti qurumların əməkdaşları cəlb olunub. 
Abşeron Rayon Qaz İstismar Sahəsindən verilən məlumata görə, hazırda sıradan çıxan qaz xəttinin bərpası işi həyata keçirilir, tezliklə yaranmış problem aradan qaldırılacaq.
A.M.
www.oxu.az
"
"Sabirabadda 39 kilometr yol yenidən qurulur – VİDEODadaşbəyli-Çöl Ağaməmmədli-Xankeçən-Salmanlı avtomobil yolunun yenidən qurulmasına başlanılıb.
“Azərbaycan Avtomobil Yolları” Dövlət Agentliyindən Oxu.Az-a daxil olan məlumata görə, uzunluğu 39 km olan avtomobil yolunun əsaslı şəkildə yenidən qurulması 15 yaşayış məntəqəsinin 22 min əhalisinin ürəyincə olub.
Çünki sözügedən avtomobil yolu istismar müddəti bitdiyi üçün xüsusən payız-qış mövsümündə vətəndaşların bu yolla hərəkətində müəyyən çətinliklər yaranırdı.
Dadaşbəyli-Çöl Ağaməmmədli-Xankeçən-Salmanlı avtomobil yolu 2 hərəkət zolaqlı olmaqla 4-cü texniki dərəcəyə uyğun olaraq bərpa olunur. Yolun hərəkət hissəsinin eni 6 m, çiyinlərin eni 2 m olmaqla, ümumi eni 10 m təşkil edəcək.
Hazırda yol boyu deformasiyaya uğramış hissələr bərpa olunur, yeni yol əsası inşa edilir. Daha sonra yola 2 qat olmaqla, yeni asfalt-beton örtüyü salınacaq. Ümumilikdə yola 230 min m2-dən çox asfalt örtük döşənəcək.
Layihə çərçivəsində yol boyu suların ötürülməsi üçün mövcud suötürücü borular işlək vəziyyətə salınacaq, zəruri olan yerlərdə yeniləri qurulacaq. Bərpa işləri tam olaraq yekunlaşdıqdan sonra hərəkətin normal təşkili üçün yol nişanları və məlumatverici lövhələr quraşdırılacaq, yolun üfüqi nişanlanma xətlərinin çəkilişi işləri aparılacaq.

E.Ə.
www.oxu.az
"
"Yol polisindən avtomobil sahiblərinə – MÜRACİƏTBaş Dövlət Yol Polisi İdarəsi nəqliyyat vasitələrinin istifadəçiləri barədə məlumatların verilməsi ilə bağlı hüquqi və fiziki şəxslərə müraciət edib.
İdarədən Oxu.Az-a daxil olan məlumata görə, müraciətdə deyilir:
“Son vaxtlar ayrı-ayrı internet saytlarında, sosial şəbəkələrdə foto və ya video qeydiyyat funksiyalarına malik xüsusi texniki vasitələrin köməyilə aşkar edilərək elektron qaydada tərtib edilən inzibati xəta haqqında protokollar üzrə cərimə məbləğlərinin banklarda qəbul edilməməsi, yaxud müxtəlif vaxtlarda törədilən qayda pozuntularına görə bir neçə protokol üzrə qərarların bir gündə çıxarılması səbəbindən ödənişdə çətinliklərlə üzləşmələri barədə bəzi sürücülər tərəfindən müxtəlif fikirlər səslənir.
Bununla əlaqədar DİN Baş DYP İdarəsi bir daha nəqliyyat vasitəsi sahiblərinin diqqətinə çatdırır ki, “Yol hərəkəti haqqında” Azərbaycan Respublikası Qanununun tələblərinə əsasən, nəqliyyat vasitəsini dövlət qeydiyyatından, həmçinin təkrar dövlət qeydiyyatından keçirərkən fiziki şəxslər qeydiyyatda olduğu və yaşadığı ünvanı, mobil telefon nömrəsini və olduğu halda elektron ünvanını və sürücülük vəsiqəsinin nömrəsini, hüquqi şəxslər isə nəqliyyat vasitəsinin idarə edilməsini həvalə etdiyi şəxsin müvafiq məlumatlarını dövlət qeydiyyatını həyata keçirən orqana verməli və həmin məlumatlar dəyişdikdə onları bir gün ərzində yeniləməlidirlər.
Əfsuslar olsun ki, bəzi hüquqi və fiziki şəxslər həmin məlumatları vaxtında yeniləmədikləri üçün barələrində elektron qaydada tərtib edilmiş sənədlərin poçt tərəfindən rəsmi qaydada ünvana çatdırılması və həmin protokollar üzrə qərarların çıxarılması mümkün olmur. Belə protokollar yalnız nəqliyyat vasitələri istifadə olunan zaman saxlanıldıqda müvafiq sənədlər rəsmi qaydada sürücülərə təqdim edilir və həmin sənədlər eyni vaxtda verildiyi üçün eyni gündə də qərarlar qəbul edilir. Aydın məsələdir ki, bu halda da daha çox qayda pozmuş şəxs eyni vaxtda daha çox məbləğdə cərimə ödəməli olur”.
Qeyd olunan, eləcə də, nəqliyyat vasitəsi saxlanılaraq müvafiq sənədlərin təqdim olunması zamanı əlavə vaxt itkisinə yol verilməsi hallarının qarşısının alınması məqsədilə avtomobil  sahiblərindən xahiş olunur ki, yuxarıda sadalanan məlumatlar dəyişdiyi vaxtdan bir gün ərzində poçt vasitəsilə ərazi üzrə regional qeydiyyat-imtahan və texniki baxış şöbələrinə, yaxud Baş DYP idarəsinin www.dyp.gov.az internet saytının “Online müraciət” səhifəsi vasitəsilə həmin məlumatların yenilənməsi barədə müraciət etsinlər.
E.Ə.
www.oxu.az
"
"“London Taxi” “Park İnn”ə çırpıldı – FOTOBakıda yol qəzası baş verib.
Oxu.Az-ın məlumatına görə, hadisə Neftçilər prospektində baş verib.
Belə ki, “London Taxi”nin sürücüsü idarəetməni itirərək  avtomobili “Park İnn” hotelinin qarşısında maneəyə çırpıb. Avtomobilə ziyan dəyib.
Faktla bağlı araşdırma aparılır. 








E.Ə.
www.oxu.az
 
"
"Paytaxtın daha bir küçəsi əsaslı təmir olunur – FOTOPaytaxt Bakıda uzun illər istismar olunan, nəticədə hərəkət hissəsində çökmələr və deformasiyalar əmələ gələn küçələrin əsaslı şəkildə təmiri istiqamətində “Azərbaycan Avtomobil Yolları” Dövlət Agentliyi tərəfindən kompleks tədbirlər həyata keçirilir.
Oxu.Az xəbər verir ki, təmir işləri yeraltı kommunikasiya xətlərinin çəkilişi ilə məşğul olan qurumlarla birgə aparılır.
Belə ki, mövcud kommunikasiya xətləri bərpa olunur və ya yeniləri çəkilir, zəruri olan yerlərdə yolun hərəkət hissəsindən kənara çıxarılır. 
Aidiyyəti qurumlarla birgə aparılan işlər gələcəkdə yolun asfalt-beton örtüyünün tez bir zamanda sıradan çıxmasını sığortalamış olacaq.
Bu çərçivədə Binəqədi rayonunda daha bir küçə əsaslı şəkildə təmir olunur. Söhbət Abay Kunanbayev küçəsindən gedir. Küçənin uzunluğu 1.8 km, eni isə ortalama doqquz metr təşkil edir.
Küçənin köhnə asfalt-beton örtüyünün üst qatı frezlənərək kənara daşınır. Zəruri olan yerlərdə yol yatağının yararsız qruntu qazılaraq çıxarılır, əvəzinə yararlı material tökülərək kipləşdirmə işləri aparılır. Daha sonra yolun hərəkət hissəsinə iki qat olmaqla, yeni asfalt-beton örtüyü döşənəcək.
Vətəndaşların rahat və təhlükəsiz hərəkəti üçün 2-3 metr enində yeni piyada səkiləri qurulur, mövcudları isə bərpa olunaraq asfaltlanır. Yol boyu piyada səkilərinin kənarlarına yeni səki daşları düzülür.
Aparılan təmir işləri zamanı mövcud yağış-kanalizasiya sistemi bərpa olunaraq işlək vəziyyətə salınacaq, yeni yağış barmaqlıqları, kommunikasiya xətləri üçün yeni baxış qapaqları qoyulacaq. Hərəkətin normal təşkili üçün yol nişanları quraşdırılacaq, yolun üfüqi nişanlama xətləri çəkilərək küçədə tam yeni və müasir yol infrastrukturu yaradılacaq.














E.Ə.
www.oxu.az
"
"Xaçmazda yol tikintisinə 10,1 milyon manat ayrılıdıAzərbaycan prezidenti İlham Əliyev Xaçmaz rayonunun Çarxı–Qalağan–Hacılar–Xanlıqoba–Sayad–Məmmədxanlı avtomobil yolunun tikintisi ilə bağlı tədbirlər haqqında sərəncam imzalayıb.
Oxu.Az-ın xəbərinə görə, sərəncama əsasın, səkkiz min nəfər əhalinin yaşadığı 8 yaşayış məntəqəsini birləşdirən Çarxı–Qalağan–Hacılar–Xanlıqoba–Sayad–Məmmədxanlı avtomobil yolunun tikintisi məqsədi ilə Azərbaycan Respublikasının 2018-ci il dövlət büdcəsinin dövlət əsaslı vəsait qoyuluşu xərclərinin bölgüsündə avtomobil yollarının tikintisi və yenidən qurulması üçün nəzərdə tutulmuş vəsaitin 10,1 milyon manatı Azərbaycan Avtomobil Yolları Dövlət Agentliyinə ayrılıb.
Maliyyə Nazirliyinə bu sərəncamın 1-ci hissəsində göstərilən məbləğdə maliyyələşməni təmin etmək, Nazirlər Kabinetinə sərəncamdan irəli gələn məsələləri həll etmək tapşırılıb.
E.Ə.
www.oxu.az
"
"Bakıda avtobus aşdı: Xəsarət alanlar var – FOTOBakıda sərnişin avtobusu aşıb.
Oxu.Az APA-ya istinadən xəbər verir ki, hadisə Zığ şosesində baş verib.  
175 nömrəli marşrut üzrə hərəkət edən avtobusun dərəyə aşması nəticəsində ilkin məlumatlarda hadisə nəticəsində 14 nəfərin xəsarət aldığı bildirilir. Onlardan ikisi azyaşlıdır.
Xəsarət alanlar 3 saylı şəhər Xəstəxanasına yerləşdirilib. Xəstəxanadan bildirilib ki, hazırda onlara müvafiq tibbi yardım göstərilir.
Hadisəyə səbəb kimi avtobusun yüksək sürətlə idarə edilməsi göstərilir.
Faktla bağlı araşdırma aparılır.

















E.Ə.
www.oxu.az
"
"Aeroport yolunda ağır qəza: Ölən var – FOTOBakının Suraxanı rayonunda ağır yol-nəqliyyat hadisəsi baş verib.
Oxu.Az Report-a istinadən xəbər verir ki, sürət həddi 120 km/saat olan aeroport yolunda hələlik şəxsiyyəti məlum olmayan təxminən 60-65 yaşlı kişi piyadalar üçün müəyyən edilməmiş hissədən keçərkən onu “Jeep” markalı avtomobil vurub.
Piyada hadisə yerində ölüb. Qəzanı törədən sürücü idarəetməni itirdiyindən yolda hərəkətdə olan iki “Mercedes” markalı avtomobilə çırpılıb. Nəticədə “Jeep” deformasiyaya uğrayıb. Hadisəni törədən sürücü xəsarət alıb. Təcili tibbi yardım xidməti sürücüyə hadisə yerində ilkin tibbi yardım göstərib.
Baş verən qəza ilə bağlı əraziyə Suraxanı Rayon Polis İdarəsinin əməkdaşları cəlb edilib.
Faktla bağlı cinayət işi başlanılıb.





























E.Ə.
www.oxu.az
"
"Bakının bu küçəsində nəqliyyatın hərəkəti məhdudlaşdırılırAparılacaq təmir işləri ilə əlaqədar olaraq bu gündən etibarən Binəqədi rayonu Məsud Davudoğlu küçəsində avtonəqliyyat vasitələrinin hərəkəti qismən məhdudlaşdırılacaq.
Azərbaycan Avtomobil Yolları Dövlət Agentliyindən Oxu.Az-a verilən məlumata görə, küçə ilə hərəkətin qismən məhdudlaşdırılması təmir işləri bitənədək qüvvədə saxlanılacaq.
“Sözügedən ərazidə sıxlığın yaranmaması üçün sürücülərdən öncədən hərəkət istiqamətlərinə uyğun alternativ yollardan istifadə etmələri xahiş olunur”, - deyə məlumatda bildirilir.
www.oxu.az
"
"Bakıda yol polisi piyadanı vurub öldürdüBakıda yol polisi əməkdaşı piyadanı avtomobillə vuraraq öldürüb.
Bakı şəhər Baş Polis İdarəsindən Oxu.Az-a verilən məlumata görə, sosial şəbəkələrdə yeni il ərəfəsində Bakı şəhəri, Nərimanov rayonu, Koroğlu Rəhimov küçəsində, 10 XX 955 dövlət nömrə nişanlı “Toyota Prado” markalı avtomaşınla vətəndaşın ölümü ilə nəticələnən avtoqəzanın baş verməsi və qəzanı törədən avtomobilin sürücüsü - polis baş serjantı İbrahimli Nicat Əfqan oğlunun hadisə yerindən qaçaraq gizlənməsi barədə məlumatlar yayılıb.
Həmin məlumatda iddia olunur ki, “Toyota Prado”nun sürücüsünün bu əməli, Nərimanov Rayon Polis İdarəsi tərəfindən ört-basdır olunur və bu barədə ictimaiyyətə heç bir məlumat verilmir:
“Bakı Şəhər Baş Polis İdarəsi olaraq bildirik ki, məlumatlar həqiqətə uyğun deyil. Dekabrın 28-də Bakı şəhəri, Nərimanov rayonu, F.Xoyski – 99 ünvanında yerləşən “Ruslan” marketin qarşısında Nərimanov RPİ Dövlət Yol Polisi Şöbəsinin inspektoru, polis baş serjantı İbrahimli Nicat Əfqan oğlu idarə etdiyi 10 XX 955 dövlət nömrə nişanlı, “Toyota Prado” markalı avtomobillə yolu keçmək istəyən piyada, 1962-ci il təvəllüdlü İdrisova Ədilə Tapdıq qızını vurub.
Sonuncu yolun əks tərəfində hərəkətdə olan Məmmədov Seydi Eldar oğlunun idarə etdiyi “Nissan Sentra” markalı, 90 US 078 dövlət nömrə nişanlı avtomobilin qabaq hissəsinə dəyib, nəticədə piyada Ədilə İdrisova aldığı xəsarətlərdən hadisə yerində ölüb.
Faktla bağlı Nərimanov Rayon Prokurorluğunda Cinayət Məcəlləsinin 263.2-ci (yol hərəkəti qaydalarını pozma – ehtiyatsızlıqdan zərərçəkmiş şəxsin ölümünə səbəb olduqda) maddəsi ilə cinayət işi başlanıb və hazırda hərtərəfli araşdırmalarla istintaq davam etdirilir"".
www.oxu.az
"
"Şamaxıda qəza: Boru sürücünün qasığından girərək belindən çıxıbŞamaxıda yolda baş verən bədbəxt hadisə nəticəsində sürücü ağır yaralanıb.
Oxu.Az Report-a istinadən xəbər verir ki, 1985-ci il təvəllüdlü Nağaraxana kənd sakini Rəşayiq Pərviz oğlu Məmmədov avtomobil idarə edər zaman yolun ortasında olan dəmir boru avtomobilin alt hissəsini deşərək sürücünün qasıq nahiyəsinə girib.
O, ağır vəziyyətdə “təcili yardım” maşını ilə Şamaxı Rayon Mərkəzi Xəstəxanasına çatdırılıb.
Xəstəxananın Cərrahiyyə şöbəsinin müdiri Ədalət Həmidov bildirib ki, xəstə ağır vəziyyətdə şöbəyə daxil olub və ilkin müayinələr zamanı müəyyən edilib ki, dəmir boru xəstənin xayalıq hissəsindən daxil olaraq sağ bel nahiyəsindən çıxıb.
Xəstə ilkin tibbi yardım aldıqdan sonra Bakının Tibb Univeristetinin Tədris Cərrahiyə Klinikasına göndərilib.
Hadisənin dəqiq səbəbləri araşdırılır.
E.Ə.
www.oxu.az
"
"Gəncə-Qazax avtomagistralında ağır qəza – FOTODekabrın 3-də Gəncə-Qazax avtomagistral yolunun Ucar rayonu ərazisindən keçən hissəsində yol-nəqliyyat hadisəsi baş verib.
Oxu.Az xəbər verir ki, hadisə nəticəsində VAZ 2107 və Azsamand markalı iki avtomobil toqquşub.
Hər iki avtomobilin sürücüsünün xəsarət aldığı bildirilir.
Məlumata görə, hadisəyə sürət həddinin aşılması və ötmə qaydalarının pozulması səbəb olub.














A.M.
www.oxu.az
"
"Bayram günlərinin qanlı statistikasıBayram günlərində Azərbaycan ərazisində qeydə alınan yol-nəqliyyat hadisələrinin statistikası açıqlanıb.
Daxili İşlər Nazirliyindən Oxu.Az-a daxil olan məlumata əsasən, son 3 gündə respublikanın avtomobil yollarında 25 yol-qəza hadisəsi qeydə alınıb. Nəticədə 6 nəfər ölüb, 32 nəfər xəsarət alıb.
Qeyd edək ki, qəzalardan 4-ü Bakı şəhərində baş verib. Həmin qəzalarda 1 nəfər ölüb, 3 nəfər xəsarət alıb.
A.M.
www.oxu.az
"
"Ağsu aşırımında avtomobil dərəyə aşdı: Ölən və yaralananlar var Bakı-Şamaxı-Yevlax avtomobil yolunda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, ötən gecə yolun 155-ci kilometrliyində, Ağsu aşırımında Sumqayıt şəhər sakini, 1969-cu il təvəllüdlü Cəfərov Bəhruz Məşədi oğlu idarə etdiyi “Renault” markalı minik avtomobili ilə doğulduğu Qazax rayonuna gedərkən ailə üzvləri ilə birgə qəzaya düşüb.
Sürücü Ağsu dolaylarında qatı duman səbəbindən yolun hərəkət zolağını görməyib və idarəetməni itirərək avtomobili dərəyə aşırıb. Nəticədə  sürücü B. Cəfərov və həyat yoldaşı, 1974-cü il təvəllüdlü Cəfərova Sevinc Mustafa qızı, 25 yaşlı qızı Güləndam Cəfərli ağır bədən xəsarətləri alaarq, təcili tibbi yardım avtomobili ilə Ağsu rayon Mərkəzi Xəstəxanasına aparılıblar. Həkimlərin yardımına baxmayaraq, Bəhruz Cəfərov xəstəxanada ölüb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
A.M
www.oxu.az
"
"Gürcüstanda avtomobillərdə sükanın yerini dəyişmək qadağan olunduBu ildən Gürcüstanda avtomobillərlə bağlı yeni qanun qüvvəyə minib. Belə ki, nəqliyyat vasitələrində sükanın yerinin dəyişdirilməsi qadağan edilir.
Oxu.Az apsny.ge saytına istinadən xəbər verir ki, bu qərar indiyə kimi sükanın yeri dəyişdirilən avtomobillərə şamil edilməyəcək.
Sükanı sağda olan avtomobillərə faraların tənzimlənməsi istisna olmaqla başqa tələblər şamil olunmur.
Qeyd edək ki, 1 yanvar 2018-ci il tarixindən etibarən Gürcüstanda avtomobillər məcburi qaydada texniki baxışdan keçiriləcək.
A.M
www.oxu.az
 
"
"Samuxda ağır qəza: İki ölüSamuxda ağır yol-nəqliyyat hadisəsi baş verib. 
Oxu.Az-ın APA-ya istinadən verdiyi məlumata görə, hadisə Gəncə-Sərkar yolunda qeydə alınıb. 
“QAZel” və “VAZ 21010” markalı avtomobillərin toqquşması nəticəsində “VAZ”da olan iki nəfər ölüb, iki nəfər isə ağır bədən xəsarətləri alaraq xəstəxanaya aparılıb.
Məlumata əsasən, qəzaya düşən şəxslərin yaxınları hadisə yerinə çağırılan təcili tibbi yardım avtomobilinə hücum ediblər. Maşının şüşələri sındırılıb, sürücü isə bədən xəsarətləri alıb.
Faktla bağlı hüquq-mühafizə orqanları tərəfindən araşdırma aparılır. 
S.B.
www.oxu.az
"
"İmişlidə sərxoş sürücü avtomobili kütləyə çırpdı: Ölən və yaralanlar varDekabrın 31-də  axşam saatlarında İmişli şəhərində baş verən dəhşətli qəzanın təfərrüatları məlum olub.
Oxu.Az-ın APA-ya istinadən məlumatına görə, İmişli sakini, 1969-cu il təvəllüdlü Mehdiyev Seymur Murtuzəli oğlu “VAZ 2107” markalı “30 VD 026” dövlət nömrə nişanlı avtomobili idarə edərkən H.Əliyev prospektində dəhşətli yol-nəqliyyat hadisəsi törədib.
S. Mehdiyev idarəetməni itirərək avtomobili yolun kənarı ilə hərəkət edən 7 gəncin üstünə sürüb. Nəticədə İmişli sakini, 2000-ci il təvəllüdlü Həsənli Həsrət Səfər oğlu hadisə yerində ölüb, digər 6 nəfər –İmişli sakinləri, 2000-ci il təvəllüdlü Cavadov Sabir Etiram oğlu, 1997-ci il Cavadov Ruslan Etiram oğlu, 2001-ci il təvəllüdlü Ruslanzadə Səbuhi Namiq oğlu, qardaşlar - 1990-cı il təvəllüdlü Həsənli Sahil Səfər oğlu, 1993-cü il təvəllüdlü Həsənli Şəhriyar Səfər oğlu, 1996-cı il təvəllüdlü Həsənli Şahin Səfər oğlu İmişli Mərkəzi Rayon Xəstəxanasına yerləşdirilib. 
Xəsarət alan gənclərdən ikisinin vəziyyəti ağır olduğundan Bakı şəhərinə yola salınıb.
Sərxoş olduğu müəyyən edilən sürücü saxlanılıb. Faktla bağlı cinayət işi açılıb, araşdırma aparılır.
S.B.
www.oxu.az
"
"Ermənistana gedən avtobus qəza törətdi: Beş azərbaycanlı öldüÖtən gecə Tbilisidə baş vermiş avtomobil qəzası nəticəsində ölən 5 nəfərin azərbaycanlı olduğu məlum olub.
Oxu.Az-ın APA-ya istinadən məlumatına əsasən, Rusiyadan Ermənistana gedən “Mercedes Neoplan” avtobusu Tbilisidə “Quru  körpü” yaxınlığında “Lada” markalı minik avtomobili ilə toqquşub. Minik avtomobilinin sürücüsü və 4 sərnişini qəza nəticəsində ölüb.  
Dünyasını dəyişmiş azərbaycanlılar Gürcüstan vətəndaşlarıdır. Onların hər birinin 19 yaşı olub. Faciəvi şəkildə ölən gənclər sabah doğulduqları Sadaxlı kəndində dəfn olunacaqlar. 
S.B.
www.oxu.az
"
"Sabirabadda qəza: Ölən varFövqəladə Hallar Nazirliyi Sabirabadda 1 nəfərin ölümü, 8 nəfərin xəsarət alması ilə nəticələnən  yol qəzası ilə bağlı məlumat yayıb.
Oxu.Az-ın FHN-nin saytına istinadən verdiyi xəbərə görə, Böhran Vəziyyətlərində İdarəetmə Mərkəzinə daxil olmuş məlumata əsasən, Sabirabad rayonu, Qaragüney kəndində “Mercedes” və “AzSamand” markalı iki minik avtomobili toqquşub. 
Hadisə yerinə cəlb olunmuş Dövlət Yanğından Mühafizə Xidmətinin müvafiq xilasetmə qüvvələri “Mercedes” markalı avtomobilin sürücüsünü deformasiyaya uğramış nəqliyyat vasitəsindən çıxarmış və aidiyyəti üzrə təhvil vermişlər. 
E.Ə.
www.oxu.az
"
"Avtomobildə diqqəti yayındıra biləcək söhbətdə iştiraka görə cərimə ləğv edildiNəqliyyat vasitəsini idarə etməkdən diqqəti yayındıra biləcək söhbətdə iştirak etməyə görə tətbiq edilən 40 manat cərimə ləğv edilib.
Oxu.Az xəbər verir ki, Azərbaycan prezidenti İlham Əliyev bununla bağlı İnzibati Xətalar Məcəlləsinə müvafiq dəyişikliyi təsdiqləyib.
Qüvvədə olan İnzibati Xətalar Məcəlləsinin 342.1.2 maddəsinə əsasən nəqliyyat vasitəsini idarə etməkdən diqqəti yayındıra biləcək söhbətdə iştirak etməyə görə 40 manat cərimə nəzərdə tutulmuşdu.
A.M.
www.oxu.az
"
"Yol polisindən bayram – XƏBƏRDARLIĞIBaş Dövlət Yol Polisi İdarəsi (BDYPİ) Yeni il və Dünya Azərbaycanlılarının Həmrəylik Günü ilə bağlı sürücülərə və digər yol hərəkəti iştirakçılarına müraciət edib.
İdarənin şöbə rəisi, polis polkovniki Kamran Əliyev Oxu.Az-a bildirib ki, bayram günləri ilə əlaqədar olaraq Daxili İşlər Nazirliyi rəhbərliyinin göstərişinə əsasən, daxili işlər orqanlarının, o cümlədən Dövlət Yol Polisinin bütün şəxsi heyəti dekabrın 31-dən yanvarın 4-dək gücləndirilmiş iş rejimində çalışacaq: 
“Küçə və yollarda hərəkət iştirakçılarının təhlükəsizliyinin, onların rahat və fasiləsiz hərəkətinin təmin olunması üçün yol polisi təkcə şəhər və rayonlararası yollarda deyil, bütün yerli əhəmiyyətli yollarda da nəzarəti gücləndirəcək. Bayram günlərində sükan arxasına əyləşən, xüsusilə uzaq səfərlərə çıxan sürücülərin diqqətinə çatdırırıq ki, yolboyu diqqətli olsunlar, qaydalara ciddi riayət etsinlər. Bəzən bayramdan bir gün əvvəl insanlar işdən yorğun halda çıxıb ailə üzvləri, dostları, yaxınları ilə hansısa rayona, istirahət yerlərinə gedirlər. Bu o deməkdir ki, həmin sürücü axşam vaxtı ən azı 150-300 kilometr məsafə qət edəcək. 
İşdən sonrakı yorğunluq və gecə vaxtı avtomobil idarə etməyin çətinliklərinin nəzərə alınmaması, təəssüflər olsun ki, bəzən ağır qəzalara səbəb olur. Bildiyiniz kimi, gündüz saatlarından fərqli olaraq, axşamlar görünüş xeyli məhdudlaşır. Üstəlik, qış aylarında yollarda yağıntı, yaxud duman da ola bilər. Digər tərəfdən, bayrama görə səfərə çıxanların sayının çox olması yollarda nəqliyyatın hərəkət intensivliyini artırır ki, bu da sürücünün avtomobili uzun müddət gərgin vəziyyətdə idarə etməsi deməkdir. Sözsüz ki, rayonlararası yollarda qarşıdan gələn nəqliyyat vasitələrinin tez-tez uzaq işıqlardan istifadə etməsi və digər amillər də istər-istəməz sürücüyə müəyyən çətinliklər yaradır. Odur ki, yola çıxarkən bu məqamlara diqqət yetirmək lazımdır. Heç kəs özünü, ailə üzvlərini fikrində tutduğu planlarının, istəklərinin qurbanına çevirməməlidir”.
Kamran Əliyev bildirib ki, dekabrın 30-31-i, eləcə də, yanvarın 4-5-də yollarda nəqliyyat sıxlığının müşahidə olunacağı ehtimal edilir:
“Adətən, bayramın ilk günü rayonlara, sonuncu günü isə rayonlardan Bakıya axın daha çox olur. Əksər sürücülər də yola çıxarkən vacib oldu-olmadı, mənzil başına tez çatmaq üçün tələsir. Bunları nəzərə alaraq, bir daha sürücülərə tövsiyə edirik ki, yola nəzərində tutduqları vaxtdan ən azı bir saat əvvəl çıxsınlar ki, tələsməyə ehtiyac olmasın, həm də mümkün qədər çalışıb qaranlığa qalmasınlar. Əgər kimsə hərəkət zamanı özündə yorğunluq və ya narahatlıq hiss edərsə, yol polisinin stasionar postlarında dayanıb fasilə edə bilər. Bunun üçün bütün postlarımızda xüsusi yerlər ayrılıb. Heç nədən çəkinmədən posta yaxınlaşıb bir az dincinizi alandan sonra rahat şəkildə yolunuza davam edə bilərsiniz”.
“Yol polisi sürücülərə sürət həddini aşmadan, spirtli içkinin təsiri altında yola çıxmadan, ötmə-manevr qaydalarına əməl etməklə rahat, təhlükəsiz və uğurlu yol arzulayır, hər bir hərəkət iştirakçısını Yeni il və Dünya Azərbaycanlılarının Həmrəylik Günü münasibətilə təbrik edir”, - deyə Kamran Əliyev bildirib.
E.Ə.
www.oxu.az
"
"Suraxanıda daha bir yol yeniləndi – VİDEOBakı şəhəri, Suraxanı rayonunda 2.7 km avtomobil yolu əsaslı şəkildə yenidən qurularaq vətəndaşların istifadəsinə verilib. 
“Azərbaycan Avtomobil Yolları” Dövlət Agentliyindən Oxu.Az-a daxil olan məlumata görə, şəhərsalma planına uyğun olaraq yol boyu müasir yol infrastrukturu yaradılıb.
Belə ki, Suraxanı rayonunun Zığ - Suraxanı avtomobil yolunun Etibar Bəkirov və Səttar Bəhlulzadə küçələri arasında yerləşən 2.7 km-lik hissəsinin yenidən qurulması işləri də tam olaraq yekunlaşdırılıb. Təmir-tikinti işləri zamanı yol genişlədirilərək 12 m-ə çatdırılıb. Yolun hərəkət hissəsinin eni 9 m təşkil edir.
Sözügedən yol uzun müddət idi ki, təmir olunmurdu və intensiv hərəkət nəticəsində asfalt-beton örtükdə qabarmış, dağılmış hissələr yaranmışdı. Bu isə avtonəqliyyat vasitələrinin rahat və maneəsiz şəkildə hərəkətində problemlər yaradırdı. Artıq bu problem tam olaraq aradan qaldırılıb.
Aparılan işlər zamanı köhnə asfalt-beton örtüyü qaşınaraq ərazidən daşınıb. Zəruri olan yerlərdə yol yatağının yararsız qruntu qazılaraq çıxarılıb, əvəzinə yararlı material tökülərək yeni yol yatağı, qum-çınqıl qarışığı və optimal qırmadaş qarışığından ibarət yol əsasının inşası aparılıb. Yol boyu yeraltı kommunikasiya xətləri yeniləri ilə əvəzlənib, bəziləri yolun hərəkət hissəsindən kənara çıxarılıb.
Daha sonra 2 qat olmaqla, yolun 30 min m2-ə yaxın sahəsinə yeni asfalt-beton örtük döşənib. Sözügedən yolda asfalt-beton örtüyünün aşınma layının tikintisində istifadə olunan bituma xüsusi adgeziya qatqısı əlavə olunub. Sözügedən maddə səth sularının asfalt-beton örtüyə daxil olmasının qarşısını almaqla, asfalt örtüyünün keyfiyyətini yaxşılaşdırır və uzunömürlülüyünü artırır.
Layihə çərçivəsində vətəndaşların avtomobil yolunun kənarı ilə təhlükəsiz hərəkətini təmin etmək məqsədilə yol boyu 1.5 km-lik hissədə hər iki istiqamət üzrə 1.5 metr enində yeni piyada səkiləri tikilib, kənarlarına 6.7 min p/metr yeni səki daşı düzülüb. 
“Səth sularının yolun hərəkət hissəsindən ötürülməsini təmin etmək məqsədilə zəruri olan yerlərdə xüsusi quyular tikilərək 10 ədəd yağış barmaqlıqları və 10 nöqtədə 250 mm diametrli drenaj borular, həmçinin qrunt sularının ötürülməsi üçün 6 ədəd suötürücü boru quraşdırılıb. Bundan başqa, gələcəkdə yola ziyan vurmadan yeraltı kommunikasiya xətlərinin keçirilməsi üçün 9 yerdə ehtiyat keçidlər qoyulub”.
Layihə çərçivəsində avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədilə 8 yerdə xüsusi “cib”li dayanacaq hissələr yaradılıb.
Qeyd edək ki, ötən il Zığ-Əmircan-Yeni Suraxanı avtomobil yolunun 5 km-lik hissəsinin tikintisi yüksək keyfiyyətlə aparılaraq yekunlaşdırılıb. Ümumilikdə, sözügedən avtomobil yolu 63 min nəfər əhalinin yaşadığı 3 yaşayış məntəqəsini birləşdirir.

E.Ə.
www.oxu.az
"
"Kürdəmirdə avtomobil piyadanın üzərindən keçdiKürdəmir rayonunda piyadanın ölümü ilə nəticələnən yol qəzası baş verib. 
Oxu.Az Report-a istinadən xəbər verir ki, hadisə Bakı-Qazax avtomobil yolunun 200-cü kilometrliyində, Kürdəmir rayonunun Qarabucaq kəndi ərazisində qeydə alınıb. 
Belə ki, Bakı istiqamətində hərəkət edən naməlum avtomobil yolu keçmək istəyən piyadanı vurub və o, hadisə yerində ölüb. Sürücü hadisə yerindən qaçıb. Ölənin şəxsiyyəti dəqiqləşdirilir. 
Faktla bağlı araşdırma aparılır.
A.M.
www.oxu.az
"
"Yeni ildə avtomobilləri bəzəmək olarmı? - AÇIQLAMAYeni ilin gəlişinə az qalıb. Bütün şəhər və evlər bayram münasibətilə bəzənir. Evlərdə təqvim ilinin gəlişi hiss edilir. 
Bəzi nəqliyyat vasitələrinin sahibləri Yeni il əhval-ruhiyyəsini hiss etdirmək üçün avtomobillərini bəzəyirlər. Lakin sürücülər arasında belə məlumat yayılıb ki, Yeni ildə DYP görüntünü məhdudlaşdıran vasitələrin vurulmasına görə avtomobil sahiblərinə cərimə tətbiq edəcək.
Bəs avtomobillərə vurulan Yeni il bəzəkləri təhlükəlidirmi?
Məsələ ilə bağlı yol nəqliyyatı üzrə ekspert Ərşad Hüseynovun fikirlərini öyrəndik.
Oxu.Az xəbər verir ki, ekspertin sözlərinə görə, sürücülərin avtomobilin alın, yan sol və sağ şüşələrinə görüntünü məhdudlaşdıran vasitələr yapışdırması məsləhət deyil:
“Xırda bir bəzəyə görə sürücü piyadanı görməyə, bunun nəticəsində faciə yaşana bilər. Bəzəklərin arxa şüşəyə vurulması məsləhətdir”.
Bakı şəhər Baş Dövlət Yol Polisi İdarəsinin mətbuat xidmətinin rəhbəri, polkovnik Vaqif Əsədov bildirib ki, bayram ərəfəsində “2018” yazılan nəqliyyat vasitələrinin sürücüləri ilə bağlı inzibati tənbeh tədbiri görülməsi nəzərə tutulmur:
“Lakin yaxşı olar ki, sürücülər qanunvericilikdə nəzərdə tutulmuş qaydada hərəkət etsinlər”.
Elvin Əhmədov
www.oxu.az
"
"Sürücülərin nəzərinə: Cərimələnə bilərsiniz – VİDEOİstifadə hüququ olsa da, olmasa da bəzi sürücülər avtomobilinə əlil tanınma və yaxud təlim nişanı yapışdırır. Bu üsulla həmin vətəndaşlar bir növ digər sürücülərə nisbətən üstünlük qazandıqlarını düşünürlər.
Oxu.Az Xəzər TV-yə istinadən xəbər verir ki, bu nişanları isə rahatlıqla satın almaq olur.
Ekspert Ərşad Hüseynov bildirir ki, yol hərəkəti haqqında qanunda boşluq olduğuna görə sürücülər bu nişanlardan necə gəldi istifadə edirlər. Belə ki, bir çox ölkələrdə bu nişanlar xüsusi formada hazırlanır və yol polisi tərəfindən verilir.
“Yol hərəkəti haqqında” qanunun 71-ci maddəsində qeyd edilib ki, əlil tanınma nişanı yalnız əlil üçün xüsusi avadanlıqlarla təchiz olunmuş və əlillərin mülkiyyətində olan nəqliyyat vasitələrinə vurula bilər.
Baş Dövlət Yol Polisi İdarəsinin şöbə müdiri Kamran Əliyevin sözlərinə görə, hazırda əlil tanınma nişanından yalandan istifadə edən sürücülər 40 manat cərimə olunur.


A.M.
www.oxu.az
"
"Bakıda avtomobil piyada və velosipedçini vurduBakının Sabunçu rayonunda avtomobil piyadanı vurub.
Oxu.Az APA-ya istinadən xəbər verir ki, hadisə rayonun Zabrat qəbəsində baş verib.
Naməlum sürücünün idarə etdiyi avtomobil piyada zolağını keçən 1992-ci il təvəllüdlü Qafarova Yeganə Sabir qızını vuraraq hadisə yerindən qaçıb. Xəstəxanaya yerləşdirilən Y.Qafarovanın heç bir sınığı olmadığı, yalnız ayağının əzildiyi müəyyənləşib. Məlumata görə, avtomobil onun ayağının üstündən keçib.
Bakının Nizami rayonunda isə avtomobil velosipedçini vurub. Babək prospektində velosipedlə hərəkətdə olan 1980-ci il təvəllüdlü İbrahimov İsak İsmayıl oğlunu “Lada Priora” markalı avtomobil vurub. Müxtəlif xəsarətlər alan İ.İbrahimov 3 saylı Şəhər Klinik Xəstəxanasına yerləşdirilib. Vəziyyətinin orta ağır olduğu bildirilir.
A.M.
www.oxu.az
"
"Bakıda tıxacda qalan həkim: Ölən var, yol verin – VİDEOBu saatlarda Bakının Cəlil Məmmədquluzadə və Bakıxanov küçələrinin kəsişməsində dəhşətli tıxac yaranıb.
Oxu.Az-ın məlumatına görə, bu barədə məlumatı jurnalist Mahir Məmmədli öz Facebook səhihəsində paylaşıb.
Jurnalist qeyd edir ki, bu tıxacda təcili tibbi yardım maşını heç cür yol tapıb gedə bilmir:
“Axırda həkim özü düşdü, başladı yolu açmağa. Amma bu vəziyyətdə sürücüləri də qınamaq olmur. Tıxacdan tərpənmək mümkün deyil. İstəsək belə həkimə, təcili tibbi yardım avtomobilinə yol verə bilmirik”.
M.Məmmədli onu da bildirir ki, həkim çox həyəcanlı halda sürücülərə müraciət edib:
“Həkim hamıdan xahiş edir, hətta qışqırır ki, ölən var, yol verin!”



A.M.
www.oxu.az
 
"
"Ekspert: Paytaxtın iki böyük prospektini birləşdirən layihə maliyyə tutumludurYol-nəqliyyat sahəsi üzrə ekspert Ərşad Hüseynov Ziya Bünyadov və Heydər Əliyev prospektlərini birləşdirən tunelin inşa edilməsini şərh edib.
Ekspert Oxu.Az-a bildirib ki, paytaxtın iki böyük prospektini birləşdirən yeni layihə maliyyə tutumludur.
Onun sözlərinə görə, layihəni tam olaraq həyata keçirə bilsələr, Koroğlu qovşağında vəziyyət xeyli yüngülləşər:
“Layihənin əlavə müsbət cəhəti odur ki, Ziya Bünyadov prospektindən aeroport istiqamətində hərəkətin fasiləsizliyi təmin ediləcək. Şəhərin çıxışında sərbəstlik yaranacaq.
Layihənin həyata keçirildiyi ərazidə, yəni Atletlər kəndində yollar var. Lakin o küçələrdə intensiv hərəkət yoxdur. Həm də stadionun ətrafında olan yol boşdur. Layihə baş tutanda o yollarda intensivlik artacaq”. 
Qeyd edək ki, “Azərbaycan Avtomobil Yolları” Dövlət Agentliyinin sifarişi ilə Bakı Olimpiya Stadionunun yanında yeni avtomobil tuneli inşa olunur. “Koroğlu” stansiyasının qarşısına nəqliyyat vasitələri düşmədən Ziya Bünyadov prospektindən birbaşa hava limanı istiqamətinə keçid üçün yeni avtomobil tuneli inşa olunur. Həmin avtomobil tunelinə keçid Ziya Bünyadov prospektindən sağa - Olimpiya kəndi istiqamətinə - dairədən dövrə vuraraq Ziya Bünyadov prospektinin altından keçərək, Bakı Olimpiya Stadionu arxasından hava limanı istiqamətinə hərəkət etməklə mümkün olacaq.
Tunelin ümumi uzunluğu 655 metrdir. Gələn il ərzində işlərin yekunlaşdırılması nəzərdə tutulub.



Elvin Əhmədov
www.oxu.az
"
"Bakıda “təyyarə sürəti ilə” hərəkət edən avtomobil – FOTOBakıda Dövlət Yol Polisinin elektron protokolu sürücünü təəccübləndirib. 
Oxu.Az xəbər verir, Bilgəh-Nardaran-Pirşağı yolunda avtomobil sürət həddini aşdığı üçün sürücüyə maraqlı elektron  protokol gəlib.
Belə ki, protokola baxanda məlum olur ki, qeyd edilən yolda Kürdəxanı istiqamətində hərəkət edərkən maksimal sürət 110 km\s olduğu halda, avtomobil 623 km\s sürətlə idarə edilib. 
Məsələ ilə bağlı Bakı şəhər Dövlət Yol Polisi İdarəsinin mətbuat xidmətinin rəhbəri Vaqif Əsədov bildirib ki, Azərbaycanda 623 km\s sürətlə hərəkət edən avtomobil olmadığından bu texniki səhvdir:
“Həmin elektron protokolda texniki səhv baş verib. Sürücü məsələnin həlli ilə bağlı DYP idarəsinə müraciət etməlidir”. 
Qeyd edək ki, 623 km\s təxminən təyyarənin uçuş sürətinə bərabərdir.



Elvin  Əhmədov
www.oxu.az
"
"Paytaxtın iki böyük prospekti yeni tunellə birləşdirilir – FOTO“Azərbaycan Avtomobil Yolları” Dövlət Agentliyinin sifarişi ilə Bakı Olimpiya Stadionunun qarşısında yeni avtomobil tuneli inşa olunur.
Oxu.Az-ın məlumatına əsasən, bunu APA-ya “Azərbaycan Avtomobil Yolları” Dövlət Agentliyinin Mətbuat Katibliyinin rəisi Anar Nəcəfli bildirib.
Onun sözlərinə görə, məqsəd günün pik saatlarında “Koroğlu” metrostansiyasının qarşısında yaranan tıxacı aradan qaldırmaqdır:
“Xüsusən də Ziya Bünyadov prospekti istiqamətindən gələn nəqliyyat vasitələri körpünün üzərinə qalxaraq oradan dövrə vurub, “Koroğlu” stansiyasının qarşısından düşərək hava limanı istiqamətində hərəkət edirdilər. Bu da həmin ərazidə müəyyən qədər sıxlığa səbəb olurdu. Məhz o sıxlığın aradan qaldırılması üçün “Koroğlu” stansiyasının qarşısına nəqliyyat vasitələri düşmədən Ziya Bünyadov prospektindən birbaşa hava limanı istiqamətinə keçid üçün yeni avtomobil tuneli inşa olunur. Həmin avtomobil tunelinə keçid Ziya Bünyadov prospektindən sağa - Olimpiya kəndi istiqamətinə - dairədən dövrə vuraraq Ziya Bünyadov prospektinin altından keçərək Bakı Olimpiya Stadionu arxasından hava limanı istiqamətinə hərəkət etməklə mümkün olacaq”.
Qurum rəsmisi bildirib ki, tunelin ümumi uzunluğu 655 metrdir.
Tunelin tikintisinin başa çatmasına gəlincə, A.Nəcəfli vurğulayıb ki, hal-hazırda tikinti işlərinə yeni başlanılıb: “İşlərin gələn il ərzində yekunlaşması planlaşdırılır. İşlər açıq hava şəraitində aparıldığı üçün hava şəraiti ilə əlaqədar fasilələr yarana bilər. Lakin bunlara baxmayaraq, gələn il ərzində işlərin yekunlaşdırılması nəzərdə tutulub”.



N.O.
www.oxu.az
"
"Bakıda avtomobil piyadanı öldürdü Bakının Xəzər rayonu ərazisində piyadanın ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, Zirə qəsəbəsində naməlum avtomobil 1969-cu il təvəllüdlü Əmirov Gülağa Əlibala oğlunu vurub.
G.Əmirov 3 saylı şəhər klinik xəstəxanasına çatdırılsa da, onun həyatını xilas etmək mümkün olmayıb.
Faktla bağlı araşdırma aparılır.
A.M.
www.oxu.az
"
"Paytaxt yolları qış mövsümünə hazırdır – FOTO“Azərbaycan Avtomobil Yolları” Dövlət Agentliyinin Bakı şəhərindəki Qış Təsərrüfatı Sahəsi yenidənqurmadan sonra istismara verilib.
Agentlikdən Oxu.Az-a verilən məlumata görə, qarlı-şaxtalı havalarda paytaxt yollarına yüksək səviyyədə xidmət göstərilməsi üçün sahədə hər bir şərait yaradılıb.
Müasir tələblərə cavab vermədiyindən əvvəlki Qış Təsərrüfatı Sahəsi sökülərək yerində yeni texniki baza yaradılıb. Buz bağlayan yolların təmizlənməsi üçün tədarük edilən qum, duz və digər qatqıların saxlanması üçün yeni anbarlar inşa edilib. Bununla paralel yeni anbara ilkin olaraq 500 tondan artıq duz tədarük edilib. 
Texnikaların saxlanması üçün xüsusi meydançalar hazırlanıb.
Bildirilir ki, ümumiyyətlə, “Azərbaycan Avtomobil Yolları” Dövlət Agentliyi bu ilin payız-qış mövsümünə hazırlığı hələ oktyabr ayında yekunlaşdırıb.














E.Ə.
www.oxu.az
"
"Rusiyada azərbaycanlı biznesmen və oğlu yol qəzasında öldü – YENİLƏNİBRusiyanın Saxalin vilayətində dəhşətli avtomobil qəzasında həlak olan azərbaycanlıların şəxsiyyəti müəyyənləşib.
Oxu.Az xəbər verir ki, Saxalin vilayətinin Nevelsk şəhərindəki Azərbaycan icmasının Ağsaqqallar Şurasının sədri Camalxan Kərimovun APA-nın Rusiya bürosuna verdiyi məlumata görə, qəzada ölənlər Azərbaycan vətəndaşları, Tovuz rayonunun Dönük Qırıqlı kəndində anadan olmuş Lətif Həsənov və oğlu Elnur Həsənovdur.
C. Kərimov Lətif Mədət oğlu Həsənovun Nevelsk şəhərində bizneslə məşğul olduğunu söyləyib: 
“Lətif Həsənovun bir neçə ərzaq mağazası var. Bu dəhşətli hadisə də oğlu ilə Cənubi Saxalindən Nevelskdə yerləşən mağazalarına mal gətirərkən baş verib. Hazırda həmyerlilərimizin cəsədləri Cənubi Saxalindədir. Hava şəraiti pis olduğundan cəsədlərin Azərbaycana göndərilməsi yubanır”. 
***
14:08
Rusiyanın Saxalin vilayətində baş verən yol-nəqliyyat hadisəsi nəticəsində 2 azərbaycanlı ölüb.
Oxu.Az-ın APA-ya istinadən verdiyi xəbərə görə, hadisə ötən şənbə günü günorta saatlarında baş verib.
Belə ki, azərbaycanlı ata-oğulun içində olduğu “Toyota Kluger” markalı avtomobil Oqonki-Nevelsk yolunun 6-cı kilometrində avtokranla toqquşub. Cənubi Saxalindən Nevelksə hərəkət edən avtomobili oğul idarə edirmiş. Onu yuxu tutduğundan yolun kənarında park vəziyyətində olan avtokranı görməyib. Avtomobil yüksək sürətlə avtokrana çırpılıb. Nəticədə ata və oğul hadisə yerində ölüblər. Onların şəxsiyyətləri müəyyənləşdirilir.
Azərbaycanlıların meyitləri hazırda Cənubi Saxalindədir və dəfn olunmaq üçün vətənə göndərilmələri üçün hazırlıq görülür.











N.O.
www.oxu.az
"
"Sumqayıt-Bakı sürət qatarı piyadanı vurduSumqayıt-Bakı sürət qatarı piyadanı vuraraq öldürüb.
Daxili İşlər Nazirliyinin mətbuat xidmətindən Oxu.Az-a verilən məlumata görə, dekabrın 23-də saat 20:00 radələrində Keşlə dəmir yolu stansiyasının ərazisində Sumqayıt-Bakı sürət qatarı Kürdəmir rayon sakini Səbuhi Azayevi vurub. Nəticədə piyada hadisə yerində ölüb.
Faktla bağlı araşdırma aparılır.
N.O.
www.oxu.az
"
"Nərimanovda qəza: Avtomobilin təkərləri qırıldı – FOTO Bakının Nərimanov rayonunun Koroğlu Rəhimov küçəsində sərxoş sürücü qəza törədib.
Oxu.Az Report-a istinadən xəbər verir ki, Şahin Qasımov idarə etdiyi “10-XJ-989” dövlət qeydiyyat nişanlı, “Hyundai” markalı avtomobillə yol hərəkəti qaydasını kobud şəkildə pozaraq əks yola çıxıb və bu zaman qarşı zolaqda hərəkətdə olan 1991-ci il təvəllüdlü Paşayev Babək İxtiyar oğlunun sükanı arxasında olduğu “99-LR-742” dövlət qeydiyyat nişanlı, “Mercedes”in sol yan hissəsinə çırpılıb.
“Hyundai” toqquşmadan sonra beton çəpərə çırpılaraq deformasiyaya uğrayıb. Zərbənin gücündən “Mercedes”in arxa təkərləri qırılıb və maşın bir neçə dövrədən sonra ağaca dəyərək dayanıb. “Mercedes”in sürücüsü B.Paşayev və 1991-ci il təvəllüdlü sərnişini Rzayev Paşa ağır bədən xəsarətləri alaraq xəstəxanaya yerləşdirilib.
Qəzanı törədən sürücü isə üz nahiyəsindən yüngül xəsarətlər aldığından ona ilkin tibbi yardım göstərilib.
Faktla bağlı əraziyə Yol və Post Patrul xidmətlərinin əməkdaşları cəlb edilib. İlkin araşdırma zamanı Ş.Qasımovun avtomobili sərxoş halda idarə etdiyi müəyyən edilib. Buna görə də sürücü sərxoşluğun yoxlanılması məntəqəsinə aparılıb.
Faktla bağlı Nərimanov Rayon Polis İdarəsində araşdırma aparılır.





























E.Ə.
www.oxu.az
"
"Bakı-Qazax yolunda 150 km/s sürətlə hərəkət edən avtobus – VİDEOBu kadrlar Bakı-Qazax magistralında çəkilib. Bakı avtovağzalından çıxan və içərisi sərnişinlə dolu avtobus 150 km/saat sürətlə hərəkət edir.
Oxu.Az Xəzərxəbər-ə istinadən məlumat verir ki, həmin ərazidə sürət həddinin 110 km/saat olmasına rəğmən, avtobus sürücüsünün bu hərəkəti ciddi qanun pozuntusu olmaqla yanaşı, sərnişinlərin həyatını da təhlükəyə atır.
Yol hərəkəti üzrə ekspert Azər Allahverənov bildirib ki, həmin avtobusun sürücüsü qaydaları kobud şəkildə pozub. Qaydalara görə, yoldakı maksimum surətin nə qədər olmasından asılı olmayaraq, avtobuslar 90 km/saatdan yuxarı sürətlə idarə oluna bilməz.
İnzibati Xətalar Məcəlləsinə görə, qaydaları bu şəkildə pozan sürücülər 250 manat və 4 bal ilə cərimələnməlidirlər. Ekspert qeyd edib ki, bu kimi halların qarşısını almaq üçün mütləq sərnişin avtobuslarına müəyyən üsullarla nəzarət gücləndirilməlidir. Əks halda sərnişin avtobusların iştirakı ilə baş verən qəzaların və qayda pozuntularının sayı arta bilər.

E.Ə.
www.oxu.az
"
"Yol Polisi sıfır manatlıq protokol haqqındaBaş Dövlət Yol polisi İdarəsi KİV-də yayılan “Sürücüyə yazılmış 0.00 manatlıq protokol” materialı ilə əlaqədar açıqlama verib.
Oxu.Az xəbər verir ki, idarənin şöbə rəisi Kamran Əliyev Avtosfer.az-a bildirib ki, həmin xəbərdə adı çəkilən Rufəddin Yunusovun son 3 ildə 6 qərarlı cəriməsi mövcuddur, lakin sürücü cərimələrlə əlaqədar olaraq bu günədək heç bir ödəniş etməyib.
Bu səbəbdən də sürücü haqqında İnzibati Xətalar Məcəlləsinin 529.3-cü maddəsi ilə inzibati xəta haqqında protokol tərtib edilərək qərar qəbul edilməsi üçün Quba rayon Məhkəməsinə göndərilib. Həmin maddənin tələblərinə görə, barəsində protokol yazılmış şəxs qanunvericilikdə nəzərdə tutulmuş cərimələri 3 aydan artıq müddət ərzində ödəmədiyi üçün onun sürücülük hüququ 6 aydən 1 ilə qədər məhdudlaşdırılmalıdır. Sözügedən maddədə isə heç bir cərimə məbləği nəzərdə tutulmadığı üçün SMS məlumatda 0.00 AZN göstərilib.
Kamran Əliyev onu da bildirib ki, sürücünün cərimə ödəmək məqsədi olsaydı bundan əvvəlki 6 cəriməsini ödəyərdi. “Yoxsa protokolda olan 0.00 AZN sözü ətrafında ajiotaj yaratmazdı ki, necə ödəyim?”
K.Əliyev sujetdə gedən ikinci sürücü – Rizvan Əsədullayevin iddasına da münasibət bildirib. “Sürücü avtomobilin nömrəsinin aydın görünməməsini bildirərək cərimənin özünə aid olub-olmaması barədə şübhələnir və guya Xaçmaz rayonu DYP bölməsində olduğu zaman həmin protokolun texniki yanlışlıq səbəbindən ona yazıldığı deyilib. Bildirmək istəyirik ki, qeyd edilən protokol məhz həmin sürücüyə aiddir. Bunu ""asanpay.az"" və ya ""e-xidmet.mia.gov.az"" portallarındakı elektron kabinetdə asanlıqla yoxlaya bilər. Ola bilsin ki, kağız daşıyıcıya çıxarılan zaman nömrə solğun düşsün. Amma kompyüter monitorlarında bu aydın şəkildə görünür. Əgər bu sürücünün də cəriməni ödəmək marağı olsaydı o zaman o da məsələni efir vasitəsi ilə deyil, özü rahat şəkildə araşdıra bilərdi. Ümumiyyətlə bütün hərəkət iştirakçılarına tövsiyə edirik ki, qeyd olunan portallarda öz şəxsiyyət vəsiqələri ilə qeydiyyatdan keçsinlər ki, yol verdikləri hər hansı bir qayda pozuntusuna görə həm SMS məlumat ala bilsinlər, həm də barələrində tərtib edilmiş protokolla, eləcə də xəta ilə bağlı fotoşəkillərlə tanış olmaq imkanları olsun”.
A.M.
www.oxu.az
"
"Ağstafada orta yaşlı kişini avtomobil vurubAğstafada piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, 1976-cı il təvəllüdlü Həsənsu kənd sakini Hümmətov Həbib Allahverdi oğlu yolu keçmək istəyən zaman onu avtomobil vurub.
Sürücü hadisə yerindən qaçıb. Yaralı xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Marsa göndəriləcək ilk avtomobilin görüntüsü yayıldı – FOTO“SpaceX” və “Tesla” şirkətinin təsisçisi İlon Mask öz Instagram Marsa göndəriləcək ilk avtomobilin görüntüsünü dərc edib.
Oxu.Az-ın xəbərinə görə, qırmızı “Tesla Roadster” yanvar ayında buraxılması planlaşdırılan “Falcon Heavy” raketində “faydalı yük” rolunu oynayacaq.
İlon Mask bildirib ki, raket buraxılışı Devid Bouinin “Space Oddity” mahnısı altında həyata keçiriləcək.



S.B.
www.oxu.az
"
"Yol polisi reyd keçirdi: 50-yə yaxın sürücü cərimələndi – FOTOAğdam Dövlət Yol Polisi Bölməsi qayda pozan sürücülərə qarşı reyd keçirib.
Oxu.Az Report-a istinadən xəbər verir ki, reyd zamanı avtomobillərin konstruksiyasında dəyişiklik edərək idarə etdikləri maşınlarını fərqli formaya salan, o cümlədən yol hərəkəti qaydalarını kobud şəkildə pozan sürücülər saxlanılıb. Onlara inzibati protokol tərtib olunub.
Reyd zamanı sürücülük hüququ olmayan, sənədləri yerində olmayan, təhlükəsizlik kəmərindən istifadə etməyən, həmçinin cərimələrini ödəməyən sürücülər də aşkarlanıb. Hətta bəzi sürücülər polisin saxla əmrinə məhəl qoymayaraq yollarını dəyişməklə şəhərin müxtəlif küçələrində reyddən yayınmağa çalışıblar. 
Ümumiyyətlə, şəhərin müxtəlif hissələrində üç saata yaxın davam edən yoxlamalar zamanı 50-yə yaxın inzibati protokol tərtib olunub və xəbərdarlıq edilib. Avtomobillərin cərimə meydançasına aparılmasına və yazılan cərimələrə etiraz edərək polis əməkdaşları ilə mübahisə edənlər isə yol hərəkəti qaydalarına və inzibati xətalar haqqında qanunlara əməl etmədikləri üçün cərimələniblər. 

















S.B.
www.oxu.az
"
"Bakıda yeni tunel inşa edilir – VİDEOPaytaxtın Ziya Bünyadov prospektində yaranan tıxacı aradan qaldırmaq məqsədi ilə yeni tunel inşa edilir. Tunel Ziya Bünyadov prospekti ilə hava limanı yolunu birləşdirəcək. Bununlada sürücülər Koroğlu metrosunun qarşısından keçmədən üzü hava limanı istiqamətinə hərəkət edə biləcəklər.
Oxu.Az-ın Xəzər TV-yə istinadən məlumatına görə, bununla da Ziya Bünyadov prospektindən gələrək hava limanı istiqamətinə getmək istəyən sürücülər Koroğlu metro stansiyasının qarşısından keçməyə məcbur olmayacaqlar. Yeni tunelin inşasına 3 gündür başlanılıb və işlər yekunlaşdıqda tunel 2 zolaqdan ibarət olacaq.
Tunelin inşasının dəqiq olaraq nə zaman başa çatacağı dəqiq məlum deyil. Ümumilikdə prosesin 6-7 ay davam edəcəyi proqnozlaşdırılır.
Tunelin inşası Azərbaycan Avtomobil Yolları Dövlət Agentliyinin sifaşi ilə həyata keçirilir.

S.B.
www.oxu.az
"
"Bu ərazidə avtomobil saxlamayın - DİQQƏTBakı Şəhər Halqası Əməliyyat Şirkəti (BŞH) 27-29 aprel 2018-ci il tarixlərində baş tutacaq növbəti Azərbaycan Qran-Prisinə hazırlıq məqsədilə trekin ətrafına baryerlər quraşdırmağa davam edir.
Şirkətdən Oxu.Az-a verilən məlumata görə, indiki mərhələdə Xəqani küçəsinin Puşkin küçəsi ilə Bülbül prospekti arasında olan hissələrinə baryerlər qoyulur.
Şəhər sakinlərindən xahiş olunur ki, gecə saatlarında (22:00 – 06:00) Xaqani küçəsinin bu hissəsində avtomobillərini saxlamasınlar, əvəzində yaxın ərazilərdə yerləşən parklanma yerlərindən istifadə etsinlər.
S.B.
www.oxu.az
"
"""Lexus""dan üçqat yenilikBakıda eyni gündə üç yeni model təqdim olundu.
Yaponiyanın lüks avtomobil brendi ""Lexus"" Yeni il ərəfəsində yeniliklərə imza atmaq ənənəsinə yenə də sadiq qaldı. Brend bu dəfə bir deyil, düz üç avtomobilinin 2018-ci il modellərini geniş auditoriyaya təqdim etdi: premium yolsuzluq avtomobili olan ""Lexus LX Sport"", öz üslubu ilə daim fərqlənən ""Lexus NX"" və idman avtomobili ""Lexus LC"".   
""Lexus"" Bakı Mərkəzinin təşkilatçılığı ilə ""Elektra Events Hall""da keçirilən böyük təqdimat mərasimi populyar ""Dərviş"" qrupunun özünəməxsus ifası ilə başladı. Qonaqları Azərbaycan dilində salamlayan ""Toyota"" şirkətinin ölkəmizdəki nümayəndəsi Endi Vatanabe müştəri və iş tərəfdaşlarının brendə sadiqliyi sayəsində ""Lexus"" Bakı Mərkəzinin artıq 6 ildir fəaliyyət göstərdiyini qeyd etdi. ""Lexus"" Bakı üçün ilin ən böyük avtohadisələrindən biri olan tədbirdə söz daha sonra ""Toyota"" Qafqaz şirkətinin rəhbəri Mitsuro Konişiyə verildi. Mitsuro Konişi ""Lexus"" brendinin Azərbaycanda bu qədər məşhur və sevilən olmasının çox qürurverici olduğunu vurğuladı.  
Şirkət nümayəndələrinin nitqinin yekununda qonaqların səbirsizliklə gözlədiyi məqam yetişdi. ""Lexus"" Bakı Mərkəzi ilk olaraq lüks kompakt krossoveri – yenilənmiş ""Lexus NX"" avtomobilini təqdim etdi. Rəngarəng gur işıqlar altında və xüsusi səs effektləri ilə nümayiş olunan ""NX"" modeli relyefli eksteryeri və nəfis interyeri ilə dərhal bütün diqqətləri öz üzərinə topladı.  
Brendin dizaynındakı innovativ meyilləri özündə birləşdirən yeni ""NX"" zərif haşiyələnmiş effektiv radiator qəfəsi və dumanəleyhinə fənərləri ilə seçilir. Təkmilləşdirilmiş asqı sistemi ən sərt şəraitlərdə sınaqdan keçirilib. 2018-ci ilin ""NX""-i şıq şəhər avtomobilidir, texnoloji cəhətdən rahat anlaşılandır. Həm bu, həm də salondakı mükəmməl işlənmiş dəri oturacaqlar və premium akustik sistem yolboyu sürüşdən xüsusi zövq almağa imkan verir. Diqqət mərkəzində olmağı xoşlayan insanlar üçün yaradılmış ""NX""-in yenilənmiş modeli krossover haqda ümumi anlayışlara meydan oxuyur. 
""NX""-in təqdimatı Yaponiyanın məşhur zərb alətləri ustaları – ""Sai"" qrupunun səhnəyə çıxması ilə davam etdi. Qrupun fərqli və ekzotik musiqisi təqdimat mərasiminin ab-havasına xüsusi rəng qatmağa nail oldu. Bu ab-havanın dalğasında da yeni ""Lexus LX Sport"" özəl təmtəraqla qonaqlar üçün sərgiləndi. 
Yeni ""LX Sport""da hər xırda detal və dizayn elementi bu avtomobilin nüfuz və gücün zirvəsində durmağa iddialı olduğunu vurğulayır. Dəbdəbəli salon, rahat oturacaqlar, geniş yük yeri və dartıcı-ilişmə xüsusiyyətləri bu yolsuzluq avtomobilini SUV kateqoriyasında daha üstün bir pilləyə qaldırır. Crawl Control sistemi yolsuzluq şəraitində əyləc və qaz pedalına toxunmadan avtomobili avtomatik olaraq maneədən çıxarmağa imkan verir. Yolsuzluq şəraitində yardımçı sistem - Multi Terrain Select ilə ""Lexus"" qarşısına çıxan bir çox yolsuzluq problemlərini də asanlıqla dəf etməyə hazırdır. İnnovativ təhlükəsizlik texnologiyası, əyləncə, istirahət və rahatlığı özündə birləşdirən ""Lexus Enform"" ilə yeni ""LX Sport"" sərnişinlərinə lüks və komfortlu səyahət hissini yaşadır. Ən xırda detallarda diqqətlilik ""Lexus LX Sport""u SUV standartlarının diktəedicisinə çevirir.  
Mərasim iştirakçılarının ""LX Sport"" ilə ilkin tanışlığından sonra yenidən səhnəyə çıxan ""Dərviş"" qrupu qonaqlara növbəti maraqlı anlar yaşatdı. ""Lexus"" Bakı Mərkəzi brendin digər bir modeli – lüks sedan seqmentinin parlaq nümunəsi olan ""LS"" barədə də auditoriyaya qısa informasiya təqdim etdi. Bildirildi ki, 2018-ci ilin ""LS"" modeli yeni nəsil sedandır. Öz sinfində avtomobil ideyasını tamamilə dəyişib lider olan ""LS"" bu gün keyfiyyət, lüks və üslubları birləşdirən premium avtomobildir. Yeni ""LS""-in 2018-ci ilin yaz aylarında satışa çıxarılacağı gözlənilir. Daha sonra qonaqların qarşısına çıxan populyar ""Banderos"" qrupunun ritmik musiqisi şou-proqramın kuliminasiya nöqtəsi oldu. Sonda təqdim olunan 3-cü model -  idman avtomobili ""Lexus LC"" tədbirin parlaq yekunu oldu. ""LC Lexus""un avtomobil cərgəsində yaradıcı həllərin və inqilabi yanaşmanın sintezi kimi tanınır. ""LC""-nin 471 at gücünə malik 5 litrlik V8 mühərriki dağlıq və magistral yollarda aparılan 24 saatlıq sınaq sürüşlərin nəticələrinə əsasən hazırlanıb. Yeni ""LC"" 500 öz seqmentində dizayner və mühəndis qruplarının sıx əməkdaşlığının ən parlaq nümunəsi hesab olunur. 
Tədbir qonaqların yeni modellərlə daha yaxından tanış olması üçün bütün arzu edənlərin səhnəyə dəvət olunması ilə başa çatdı. Qeyd edək ki, hər bir avtomobil öz auditoriyası tərəfindən böyük maraqla izləndi. Mərasim iştirakçıları modellərin istər lüks korpusu, istər rahat və komfortlu interyeri, istərsə də texniki özəllikləri ilə ayrı-ayrılıqda tanış oldular. 
""Lexus""un yeni modelləri barədə ətraflı məlumat almaq üçün www.lexus.az saytını ziyarət edə bilərsiniz. Əlaqə telefonu: (0 12) 490 50 50  

















www.oxu.az
"
"Bakının mərkəzi küçələrində hərəkət istiqaməti dəyişdirildi – XƏRİTƏBakının mərkəzi küçələrində nəqliyyat vasitələrin hərəkət istiqaməti dəyişdirilib.
Oxu.Az Avtopstop.tv-yə istinadən xəbər verir ki, Ü. Hacıbəyov və R.Behbudov, həmçinin Ü.Hacıbəyov və Bülbül prospektlərinin kəsişməsində hərəkət istiqamətləri dəyişib.
Bu gündən etibarən Üzeyir Hacıbəyov küçəsinin Bülbül prospekti ilə kəsişməsindən R. Behbudov küçəsi istiqamətinə ""Giriş qadağandır"" nişanı qoyulub.
Əvvəllər Bülübül prospektindən gələnlər sola, Ü.Hacıbəyov küçəsindən gələnlər isə düzünə hərəkət edə bilirdilər. Lakin yeni dəyişikliyə əsasən, Bülbül prospektindən yalnız düzünə, Ü.Hacıbəyov küçəsindən isə yalnız sağa hərəkətə icazə verilir. Ü.Hacıbəyov küçəsinin Sahil bağı istiqaməti birtərəfli yol olub.
Hələlik sürücülərə həmin istiqamətdə güzəşt edilir və cərimə yazılmır. 



E.Ə.
www.oxu.az
"
"Babək prospektində nəqliyyatın hərəkəti məhdudlaşdırılır – XƏRİTƏBabək prospektində ""Azərbaycan Avtomobil Yolları"" Dövlət Agentliyi tərəfindən aparılan yenidənqurma işləri ilə əlaqədar olaraq bu gündən etibarən prospektin Nəcəfqulu Rəfiyev küçəsi ilə kəsişməsindən Günəşli qəsəbəsi istiqaməti üzrə təqribən 1 km-lik hissədə nəqliyyat vasitələrinin hərəkəti qısa müddətlik məhdudlaşdırılır.
Agentlikdən Oxu.Az-a verilən məlumata görə, həmin istiqamət üzrə hərəkət edən nəqliyyat vasitələri müvəqqəti olaraq əks istiqamətə yönəldilir.
Beləliklə, əks istiqamət üzrə ikitərəfli hərəkət təmin olunur. Bu məqsədlə Nəcəfqulu Rəfiyev küçəsi ilə kəsişmədə yerləşən körpüdən enən kimi, nəqliyyat vasitələrinin əks istiqamətə çıxaraq hərəkətlərinə davam etməsi üçün yol ayrıcında xüsusi keçid hissə açılıb.
“Sürücülərdən sözügedən hissədə diqqətli olmaları xahiş olunur və imkan daxilində sıxlığın yaranmaması üçün öncədən hərəkət istiqamətlərinə uyğun alternativ yollardan istifadə etmələri tövsiyə olunur”, - deyə məlumatda vurğulanıb.



E.Ə.
www.oxu.az
"
"Müəllif Hüquqları Agentliyi avtomobilsiz qaldıAzərbaycan Respublikasının Müəllif Hüquqları Agentliyinin xidməti avtomobillərdən istifadəsinə xitam verilib.
Oxu.Az Report-a istinadən xəbər verir ki, bu barədə Nazirlər Kabinetinin qərarında deyilir.
Qərara görə, agentliyin istifadəsində olan iki ədəd xidməti avtomobil geri alınıb.
A.M.
www.oxu.az
"
"Jurnalistin atasını avtomobillə vuran şəxsə cəza istənildiBu gün Nərimanov Rayon Məhkəməsində bir nəfərin ölümü, bir nəfərin ağır xəsarət alması ilə nəticələnən yol-nəqliyyat hadisəsi törətməkdə təqsirləndirilən Seymur Qarayevin cinayət işi üzrə məhkəmə iclası davam etdirilib.
Oxu.Az Report-a istinadən xəbər verir ki, hakim Samir Məmmədovun sədrliyi ilə keçirilən prosesdə hadisədən 1 il 4 ay 18 gün sonra dünyasını dəyişmiş Qarabağ müharibəsi veteranı Əli Əliyevin oğlu, zərərçəkmişin hüquqi varisi İmdad Əlizadə təqsirləndirilən şəxsə 50-yə yaxın sual ünvanlayıb.
S.Qarayev sualların bir hissəsinə cavab verməkdən imtina edib.
Sonra İ.Əlizadə vəsatət qaldırıb. O, Daxili İşlər Nazirliyinin ""Təhlükəsizlik Şəhər"" Avtomatlaşdırılmış İdarəetmə Mərkəzindən hadisənin videogörüntülərinin əldə olunması üçün məhkəmə tərəfindən sorğu verilməsini istəyib.
Məhkəmə vəsatəti təmin etməyib.
Daha sonra məhkəmə istintaqının başa çatdığı elan olunub və dövlət ittihamçısı çıxış edib. O, S.Qarayevin 3 il müddətinə sürücülük hüququndan məhrum edilməsini və onun 5 il 6 ay müddətinə azadlıqdan məhrum edilməsini, barəsində həbs-qətimkan tədbirinin seçilməsini istəyib.
Dövlət ittihamçısı qeyd edib ki, zərərçəkmişin hüquqi varisi İmdad Əlizadənin mülki iddiası əsaslıdır və tam təmin olunmalıdır.
Prokuror Seymur Qarayevin cəzasını ümumi rejimdə çəkməsini tələb edib.
İ.Əlizadə isə çıxışında bildirib ki, təqsirləndirilən şəxs vurduğu maddi ziyanı ödəməyib və aralarında barışıq əldə edilməyib. O, S.Qarayevə təqsirləndirildiyi Cinayət Məcəlləsinin 263.2-ci maddəsi üzrə ən ağır cəzanın verilməsini istəyib.
Təqsirləndirilən şəxsin vəkili müdafiə çıxışına hazır olmadığını deyib və məhkəmədən vaxt tələb edib.
Məhkəmənin növbəti iclası dekabrın 25-nə təyin edilib.
Qeyd edək ki, 2016-cı ilin fevral ayının 14-də baş vermiş qəzadan sonra Ə.Əliyev 7 ay Mərkəzi Klinikada, 8 ay 17 gün isə ""Avrasiya Hospital""ında müalicə alıb. Daha sonra o, Bakı Sağlamlıq Mərkəzinə köçürülüb. 504 gün komada qalan Ə.Əliyev 2017-ci ilin iyul ayının 2-də dünyasını dəyişib.
Mərhum Ə.Əliyevin müalicəsinə 1 saylı Kliniki Tibbi Mərkəzdə (""Semaşko"") 4700, Mərkəzi Klinik Xəstəxanada 67881, ""Avrasiya"" Hospitalda 59050 (mərhumun ailəsinin bu xəstəxayana əlavə olaraq 11270 manat borcu qalıb), Bakı Sağlamlıq Mərkəzində 5900 manat xərclənib. Bunları təsdiqləyən rəsmi qəbzlər cinayət işinə əlavə edilib. Eyni zamanda, dəfn və yas mərasimlərinə 14000 manat civarında pul sərf olunub. Bundan başqa, zərərçəkmişin ailəsi mənəvi zərərə görə təqsirləndirilən şəxsdən 15000 manat kompensasiya tələb edir.
Ə.Əliyev tanınmış jurnalist İmdad Əlizadənin atasıdır.
www.oxu.az
"
"Daha bir küçə təmir olundu – FOTOAvtonəqliyyat vasitələrinin rahat və maneəsiz şəkildə hərəkətini təmin etmək istiqamətində paytaxt Bakıda aparılan kompleks tədbirlər çərçivəsində Binəqədi rayonu Süleyman Sani Axundov küçəsinin də bir hissəsi təmir olunub.
Avtomobil Yolları Dövlət Agentliyindən Oxu.Az-a verilən məlumata görə, təmir işləri adıçəkilən qurum tərəfindən yüksək keyfiyyətlə və texnoloji ardıcıllığa riayət olunmaqla küçənin Azadlıq prospekti ilə kəsişməsindən Şövkət Məmmədova küçəsi ilə kəsişməsinədək olan hissəsində (""Azadlıq prospekti"" metrostansiyasının önü) aparılıb. Bunun üçün əraziyə lazımi sayda qüvvə cəlb olunub.
Uzunluğu 620 metr, 2 hərəkət zolaqlı olmaqla, yolun ümumi eni ortalama 16,5 metr təşkil edir.
Sözügedən küçədə yolun köhnə asfalt-beton örtüyünün üst qatı frezlənərək kənara daşınıb və hərəkət hissə asfaltlanması üçün hazır vəziyyətə gətirilib. Ümumilikdə yolun 11500 kvadratmetr ərazisinə yeni asfalt-beton örtüyü döşənib.
Bundan başqa, küçə boyu zəruri olan yerlərdə səkilər və səki daşları bərpa olunub, yeraltı kommunikasiya xətlərinin 16 ədəd baxış qapağı yenilənib.
Avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılıb, yol-cizgi və yolgöstərici xətlər, həmçinin piyada keçidi zolaqları çəkilib.
Təmir-tikinti işləri Avtomobil Yolları Dövlət Agentliyinin rəhbərliyinin nəzarəti altında və yüksək keyfiyyətlə qısa müddət ərzində aparılaraq yekunlaşdırılıb.








A.M.
www.oxu.az
"
"Bakının iki yolunda hərəkət məhdudlaşdırılır""Azərbaycan Avtomobil Yolları Dövlət Agentliyi"" tərəfindən üfüqi nişanlama xətlərinin çəkilişi işləri ilə əlaqədar olaraq Binəqədi-Mehdiabad avtomobil yolunda avtonəqliyyat vasitələrinin hərəkəti qismən məhdudlaşdırılıb.
Agentlikdən Oxu.Az-a verilən məlumata görə, məhdudlaşdırma bu gün axşam saatlarınadək qüvvədə olacaq.
Bundan başqa, bu gün axşam saat 22:00-dan etibarən Azadlıq prospektinin Ziya Bünyadov prospekti ilə kəsişməsindən Binəqədi şosesinədək olan hissəsində, həmçinin Binəqədi şosesində də yolcizgi və yolgöstərici xətlərinin rənglənməsi işləri aparılacaq.
Aparılan işlərlə əlaqədar olaraq sözügedən yollarda hərəkət qismən məhdudlaşdırılacaq. Məhdudlaşdırma səhər saatlarınadək qüvvədə olacaq.
“Sürücülərdən qeyd olunan işləri nəzərə alaraq sözügedən istiqamətlərdə diqqətli olmaları və hərəkət istiqamətlərinə uyğun alternativ yollar seçmələri tövsiyə olunur”, - deyə məlumatda vurğulanıb.
A.M.
www.oxu.az
"
"Azadlıq prospektinin təmir olunan hissəsi istifadəyə verildi – FOTOAzadlıq prospektinin Süleyman Sani Axundov küçəsi ilə kəsişməsindən Biləcəri-Baksol yolunadək olan hissəsi təmirdən sonra istifadəyə verilib.
“Azəravtoyol” ASC-dən Oxu.Az-a verilən məlumata görə, prospektin sözügedən hissəsinin uzunluğu 1.6 km, ortalama eni isə 20 m-dir. Yol 2 gediş, 2 gəliş olmaqla, 4 hərəkət zolağından ibarətdir.
Əsaslı təmir işləri çərçivəsində yolun köhnə-asfalt beton örtüyünün üst qatı frezlənərək kənara daşınıb. Əvəzinə yeni, yüksək keyfiyyətli asfalt-beton örtüyünün döşənməsi işləri görülüb. Ümumilikdə Azadlıq prospektinin sözügedən hissəsinin 30 min m2 sahəsi asfaltlanıb.
Bundan başqa, aparılan işlər zamanı səth sularının yolun hərəkət hissəsindən kənarlaşdırılması üçün nəzərdə tutulan mövcud yağış-kanalizasiya sistemi bərpa olunaraq, zəruri olan yerlərdə yeni yağış barmaqlıqları qoyulub, yeraltı kommunikasiya xətlərinin baxış qapaqları yenilənib.
Avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılıb, yolcizgi və yolgöstərici xətlər, həmçinin piyada keçidi zolaqları çəkilib.
Təmir-tikinti işləri tərtib olunmuş qrafikə uyğun və texnoloji ardıcıllıqla aparılıb. Bunun üçün əraziyə lazımi sayda canlı qüvvə və texnika cəlb edilib.
Qeyd edək ki, bundan öncə Azadlıq prospektinin Ziya Bünyadov prospekti ilə kəsişməsindən Süleyman Sani Axundov küçəsi ilə kəsişməsinədək olan 1.6 km-lik hissəsində təmir-tikinti işləri yüksək keyfiyyətlə aparılaraq yekunlaşdırılmışdı. Sözügedən hissədə bütün hərəkət iştirakçıları üçün rahat və təhlükəsiz hərəkət təmin olunaraq, müasir infrastruktur yaradılaraq  vətəndaşların istifadəsinə verilib.




















A.M.
www.oxu.az
"
"Balaxanı yolları təmir olunur""Təmiz Şəhər"" ASC Bakının Sabunçu rayonunun Balaxanı qəsəbəsinin ümumi sahəsi 43 min kvadratmetr təşkil edən yollarında əsaslı təmir-bərpa işləri aparır və asfalt örtüyünü yeniləyir.
Azərbaycan İqtisadiyyat Nazirliyindən Oxu.Az-a verilən məlumata görə, yolların bərpasında asfaltın alt qatında Bakı Bərk Məişət Tullantılarının Yandırılması Zavodunda tullantıların yandırılması nəticəsində yaranan 460 tondan çox dib külündən istifadə olunub.
Qeyd edək ki, 2013-2015-ci illərdə isə bu sosial layihə çərçivəsində Balaxanı qəsəbəsində ümumi uzunluğu 87 km-dən artıq olan su xətti çəkilib, 5040 ədəd su sayğacı quraşdırılıb və 20 min nəfərdən çox Balaxanı sakini içməli su ilə təmin edilib.
Xatırladaq ki, təmir-bərpa işləri İqtisadiyyat Nazirliyi ilə Fransanın ""CNIM S.A."" şirkəti arasında Bakı Bərk Məişət Tullantılarının Yandırılması Zavodunun tikintisi zamanı bağlanmış podrat müqaviləsinə əsasən həyata keçirilən sosial layihə çərçivəsində aparılır.
A.M.
www.oxu.az
"
" Bunları etmədən sürücülük vəsiqəsini dəyişə bilməzsiniz – VİDEOAvtomobillərin qeydiyyatı və təkrar qeydiyyatı, onların texniki baxışdan keçirilməsi, eləcə də sürücülük vəsiqələrinin dəyişdirilməsi zamanı sürücülərdən cərimələrinin ödənilməsi tələb ediləcək. 
Oxu.Az-ın Xəzər TV-yə istinadən xəbərinə görə, bununla bağlı “Yol hərəkəti haqqında” qanuna dəyişiklik edilib.
Yol hərəkəti üzrə ekspert Ərşad Hüseynov deyir ki, dəyişiklikləri bir neçə aspektdən qiymətləndirmək lazımdır. Əvvəla, ilkin və təkrar qeydiyyat zamanı cərimələrin ödənilməsini tələb etmək müsbət haldır.
Ekspertin sözlərinə görə, xüsusilə sürücülük vəsiqələri dəyişdirilərkən cərimələrin ödənilməsi tələbi sürücülər üçün sürpriz yarada bilər.
Sənədləşmə işlərində problem yaşamaq istəməyən sürücülərin davamlı olaraq cərimələrinin olub-olmadığını yoxlamaları tövsiyə edilir.

S.B.
www.oxu.az
"
"İlham Əliyev yeni agentliyin strukturunu təsdiq etdi – FƏRMANPrezident İlham Əliyev Azərbaycan Avtomobil Yolları Dövlət Agentliyinin fəaliyyətinin təmin edilməsi haqqında fərman imzalayıb.
Oxu.Az xəbər verir ki, sənədə əsasən, “Azərbaycan Avtomobil Yolları Dövlət Agentliyinin Nizamnaməsi” təsdiq edilib.
Nazirlər Kabinetinə Azərbaycan Avtomobil Yolları Dövlət Agentliyinin (bundan sonra – Agentlik) fəaliyyətinin təmin edilməsi ilə əlaqədar Azərbaycan Respublikası qanunlarının uyğunlaşdırılması ilə bağlı təkliflərini üç ay müddətində hazırlayıb Azərbaycan Respublikasının Prezidentinə təqdim etmək; Azərbaycan Respublikası Prezidentinin aktlarının bu Fərmana uyğunlaşdırılması ilə bağlı təkliflərini üç ay müddətində hazırlayıb Azərbaycan Respublikasının Prezidentinə təqdim etmək; “Azəravtoyol” Açıq Səhmdar Cəmiyyətinin balansında olan əmlakın Agentlik dövlət qeydiyyatına alındığı gündən Agentliyin balansına verilməsini bir ay müddətində həll etmək; Azərbaycan Respublikası Nazirlər Kabinetinin normativ hüquqi aktlarının bu Fərmana uyğunlaşdırılmasını üç ay müddətində təmin edib Azərbaycan Respublikasının Prezidentinə məlumat vermək; mərkəzi icra hakimiyyəti orqanlarının normativ hüquqi aktlarının bu Fərmana uyğunlaşdırılmasını nəzarətdə saxlamaq və bunun icrası barədə beş ay müddətində Azərbaycan Respublikasının Prezidentinə məlumat vermək; bu Fərmandan irəli gələn digər məsələləri həll etmək tapşırılıb.
Agentliyə dövlət qeydiyyatına alınması üçün bu Fərmanın qüvvəyə mindiyi tarixdən etibarən üç gün müddətində “Hüquqi şəxslərin dövlət qeydiyyatı və dövlət reyestri haqqında” Azərbaycan Respublikasının Qanunu ilə müəyyən edilmiş qaydada Azərbaycan Respublikasının Vergilər Nazirliyinə müraciət etmək; dövlət qeydiyyatına alındığı gündən etibarən üç gün müddətində bu barədə Azərbaycan Respublikasının Nazirlər Kabinetinə məlumat versin; işçilərinin say həddini və əməkhaqlarını bir ay müddətində təsdiq etmək tapşırılıb.
Ədliyyə Nazirliyi mərkəzi icra hakimiyyəti orqanlarının normativ hüquqi aktlarının və normativ xarakterli aktların bu Fərmana uyğunlaşdırılmasını təmin edib Nazirlər Kabinetinə məlumat verməlidir.
S.B.
www.oxu.az
"
"İmişlidə ata oğlunu yük maşını ilə vurub öldürübİmişlidə dörd yaşlı uşaq bədbəxt hadisə nəticəsində ölüb.
Oxu.Az-ın APA-ya istinadən verdiyi məlumata görə, rayonun Qızılkənd kəndinin sakini Anar Rüstəmov idarə etdiyi “Qazel” markalı yük maşını ilə oğlu, 2013-cü il təvəllüdlü Feyruz Rüstəmovu vurub.
A. Rüstəmov avtomobil arxaya verərkən oğlu nənəsindən əlindən qaçıb və nəqliyyat vasitəsinin altında qalıb. Uşaq hadisə yerindəcə ölüb.
Faktla bağlı İmişli rayon polis şöbəsi tərəfindən araşdırma aparılır. 
S.B.
www.oxu.az
"
"Binəqədi yolu müvəqqəti bağlandı - FOTOBakının Binəqədi şosesi yenidən nəqliyyatın hərəkəti üçün bağlanıb. Belə ki, yola iri baryerlər düzülüb, yol polisləri şoseyə avtomobillərin girməməsi üçün əraziyə nəzarət edir.
Oxu.Az xəbər verir ki, məsələ ilə bağlı ""Azəravtoyol"" ASC-nin mətbuat katibi Anar Nəcəfli Milli.Az-a açıqlamasında vəziyyətə aydınlıq gətirib: ""Bundan əvvəl Azadlıq prspektində xətlənmə işləri aparılıb və artıq bitib. İndi Binəqədi şosesinin bağlanması da yolda cizgilərin çəkilməsi prosesi ilə bağlıdır. Xətlər çəkilən kimi yol yenidən nəqliyyatın hərəkəti üçün açılacaq. Böyük ehtimalla, bu gün işlər tam bitəcək"".











E.Ə.
www.oxu.az
"
"11 ayda qəzalarda ölənlərin STATİSTİKASI“Bu ilin 11 ayı ərzində Azərbaycanda 1678 yol qəzası qeydə alınıb, 687 nəfər ölüb, 1583 nəfər isə yaralanıb”.
Oxu.Az xəbər verir ki, bunu Report-a açıqlamasında Daxili İşlər Nazirliyinin (DİN) Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi, polis polkovniki Kamran Əliyev deyib.
Onun sözlərinə görə, ötən ilin müvafiq dövrü ilə müqayisədə bu ilin 11 ayında hadisələrin sayı 170 fakt, ölənlərin sayı 8 nəfər, yaralananların sayı isə 304 nəfər azalıb: “Hadisələrin 47,3 %-i, yəni 795-i piyadaların vurulması ilə baş verən qəzalardır. Nəticədə 283 piyada həlak olub, 591 nəfər yaralanıb”.
K.Əliyev söyləyib ki, 11 ay ərzində ölkədə qeydə alınan qəzaların 603-ü sürət həddinin aşılmasına görə baş verib: “Nəticədə 305 nəfər həlak olub, 74 nəfər yaralanıb. Ötmə və qarşı hərəkət zolağına çıxma nəticəsində 473 qəza baş verib ki, nəticədə 172 nəfər ölüb, 560 nəfər yaralanıb. Sərxoşluq vəziyyəti ilə bağlı 23 yol qəzası baş verib ki, bu zaman 10 nəfər həlak olub, 70 nəfər ağır yaralanıb. Bu da ümumi qəzaların 1,3 faizini təşkil edib”.
Şöbə rəisi bildirib ki, bu ilin ötən dövründə yol qəzaları zamanı 16 yaşına qədər olan 57 uşaq və yeniyetmə ölüb, 183 nəfər yaralanıb. Bundan başqa, 11 ayda 501 toqquşma hadisəsində 203 nəfər ölüb, 673 nəfər yaralanıb: “Bu il baş verən qəzalar arasında piyadaların vurulması çoxluq təşkil edir. Bu da neçə illərdir ən yüksək göstəricidir. Piyadaların vurulması, adətən, onlar üçün nəzərdə tutulmayan yollardan keçən zaman baş verir”.
K.Əliyev qeyd edib ki, müvafiq dövrdə Bakı şəhərində 577 qəza olub: “Nəticədə 185 nəfər həlak olub, 497 nəfər yaralanıb. Qəzaların sayı ötən ilin 11 ayı ilə müqayisədə 44 fakt azalıb, ölənlərin sayı 15 fakt artıb, yaralananların sayı isə 143 fakt azalıb”.  
A.H.
www.oxu.az
"
"Sumqayıtda avtomobil qadını vurduSumqayıtda ölümlə nəticələnən yol-nəqliyyat hadisəsi baş verib.
Daxili İşlər Nazirliyindən Oxu.Az-a verilən məlumata görə, dekabrın 18-də saat 6:00 radələrində Sumqayıt şəhəri 17-ci mikrorayon ərazisində şəhər sakini Elnur Alızadə idarə etdiyi “Mercedes” markalı avtomobillə yolu keçən həmyerlisi Solmaz Şirinovanı vurub.
Xəstəxanaya yerləşdirilmiş qadın orada ölüb.
Faktla bağlı araşdırma aparılır.
A.M.
www.oxu.az
"
"Bakı-Quba yolunda TIR və yük maşını qəzaya düşdü: Ölən varBakı-Quba-Rusiya Federasiyası yolunda ölümlə nəticələnən yol-nəqliyyat hadisəsi baş verib.
Oxu.Az xəbər verir ki, hadisə magistralın 73-cü km-də, Xızının Giləzi qəsəbəsi ərazisində qeydə alınıb.
“Shacman” markalı yük maşını ilə “Skoda” markalı avtomobil toqquşub. Qəza nəticəsində İsmayılov Nizami Qulu oğlu ölüb, Cabbaova Süriyyə Vəli qızı isə xəsarət alıb.
Faktla bağlı Baş Dövlət Yol Polis İdarəsinin istintaq və təhqiqat bölməsində cinayət işi açılıb, araşdırmalar davam etdirilir.
A.M.
www.oxu.az
"
"Bakıda sürücünü hədələyib avtomobilini qaçırdılar – FOTOBakı Şəhər Baş Polis İdarəsi və Yasamal Rayon Polis İdarəsi əməkdaşlarının birgə həyata keçirdikləri əməliyyat tədbiri nəticəsində taksi sürücülərinə qarşı quldurluq edən şəxslər saxlanılıb.
Daxili İşlər Nazirliyinin mətbuat xidmətindən Oxu.Az-a verilən məlumata görə, dekabrın 15-i gecə saatlarında iki nəfər naməlum şəxs taksi sürücüsü Tələt Məmmədlinin “Mersedes” markalı avtomobilinə müştəri kimi əyləşərək D.Bünyadzadə küçəsinə gedəcəklərini bildiriblər.
Deyilən ünvana çatanda həmin şəxslər sürücüyə hədə-qorxu gələrək onun avtomobilini əlindən alıblar. Həyata keçirilən əməliyyat-axtarış tədbiri nəticəsində cinayətin Bakı şəhər sakinləri Natiq Bayramlı və Telman Qasımov tərəfindən törədildiyi müəyyən edilib və onlar tutularaq istintaqa təqdim ediliblər.
Əməliyyat tədbirlərinin davamı olaraq saxlanılan şəxslərin dekabr 17-si digər bir taksi sürücüsü Fərhad Məmmədovu da bıçaqla hədələyərək onun avtomobilini əlindən aldıqları müəyyən edilib. Polis əməkdaşları tərəfindən hər iki avtomobilin tapılaraq sahiblərinə qaytarılması təmin edilib.
Faktla bağlı Yasamal Rayon Polis İdarəsinin İstintaq Şöbəsində Cinayət Məcəlləsinin müvafiq maddəsi ilə cinayət işi başlanılıb, araşdırmalar aparılır.











A.M.
www.oxu.az
"
"Şamaxıda 4 yaşlı uşağı avtomobil vurduŞamaxıda 4 yaşlı uşağı avtomobil vurub.
Oxu.Az Report-a istinadən xəbər verir ki, hadisə şəhərin Nazim Hikmət küçəsində baş verib.
Belə ki, 2013-cü il təvəllüdlü Etibarlı Hüseyn Nemət oğlu küçədə oynayarkən onu avtomobil vurub. Ağır xəsarət almış uşaq xəstəxanaya çatdırılıb. Onun vəziyyəti ağır olduğundan H. Etibarlı daha sonra Bakıdakı xəstəxanalardan birinə göndərilib.
Faktla bağlı Şamaxı Rayon Polis Şöbəsində araşdırma aparılır.
A.M.
www.oxu.az
"
"Yasamalda döyülən sürücü qəza törətdi – FOTOBakıda sükan arxasında döyülən sürücü qəza törədib.
Oxu.Az Report-a istinadən xəbər verir ki, hadisə Yasamal rayonunda baş verib.
Belə ki, 1990-cı il təvəllüdlü Nurlan Həsənli idarə etdiyi 99-FD-939 dövlət qeydiyyat nişanlı, ""Mercedes"" markalı avtomobillə Akim Abbasov küçəsindən sağa - Şəfayət Mehdiyev küçəsinə dönən zaman avtomobildə tanışı olan bir qadın və bir kişi ilə mübahisə edib. 
Mübahisə zamanı sürücü N.Həsənli döyülüb. Bu zaman N. Həsənli idarəetməni itirərək yol kənarında motosikletləri təmir edən 1992-ci il təvəllüdlü Hüseynov Röyal Rəcəb oğlunu vurub. 
Daha sonra idarəetmədən çıxan avtomobil arxasında dayanan 1988-ci il təvəllüdlü Cəmiyev Elçin Yaşar oğlunu əzib. Hər iki yaralı xəstəxanaya yerləşdirilib. Həkimlərin verdiyi məlumata görə, E.Cəmiyev koma vəziyyətindədir.
Avtomobildə olan N.Həsənliyə hadisə yerində ilkin tibbi yardım göstərilib.
Əraziyə cəlb edilən Yasamal Rayon Polis İdarəsinin əməkdaşları hadisəni törədən sürücünü və sərnişinləri saxlayıb. Araşdırma aparılır.
































E.Ə.
www.oxu.az
"
"Bakıda 1 yaşlı körpə qızı avtomobil vurduBakıda 1 yaşlı körpə qızı avtomobil vurub.
Oxu.Az Report-a istinadən xəbər verir ki, hadisə Qaradağ rayonunda baş verib.
Belə ki, Bakı-Qazax şosesinin ""Sədərək"" Ticarət Mərkəzinin yaxınlığındakı ərazisində, yolun kənarında dayanan 2016-ci il təvəllüdlü Abdullayeva Ruqəyya Yasin qızını avtomobil vurub. Yaralı 1 saylı Kliniki Tibbi Mərkəzə yerləşdirilib. Körpənin vəziyyəti ağırdır.
Faktla bağlı Qaradağ Rayon Polis İdarəsində araşdırma aparılır.
A.M.
www.oxu.az
"
"Abşeronda qadın və onun azyaşlı oğlunu avtomobil vurubAbşeronun Novxanı qəsəbəsində ölümlə nəticələnən ağır yol-nəqliyyat hadisəsi baş verib.  
Oxu.Az-ın Report-a istinadən xəbərinə görə, şəxsiyyəti hələlik müəyyənləşdirilməyən qadın və onun dörd yaşlı övladı Cavadov Salman Ucal oğlunu yolu keçmək istəyərkən avtomobil vurub. 
Nəticədə S. Cavadov ağır xəsarət alıb. O, 1 Saylı Tibbi Kliniki Mərkəzə yerləşdirilib.
Hadisə zamanı ağır xəsarət almış qadın isə ölüb. 
S.B.
www.oxu.az
"
" Kim haqlıdır? Velosipedçilər, yoxsa polis? – ŞƏRHDYP-nin velosipedi cərimə meydançasına aparması düzgün deyil.
Oxu.Az xəbər verir ki, bunu yol sahəsi üzrə ekspert Ərşad Hüseynov Yol Patrul Xidmətinin əməkdaşları tərəfindən velosiped idmanının şose növü üzrə Azərbaycanın yeniyetmə və gənclərdən ibarət yığma komandasının üzvlərinin saxlanılması və onları müşayiət edən avtomobil də daxil olmaqla, velosipedçilərin Qala qəsəbəsində yerləşən 12 saylı cərimə meydançasına aparılması məsələsini şərh edərək deyib.
“Birincisi, nəzəri olaraq, yalnız sərxoş velosipedçi qaydaları pozarsa, velosipedi idarə etməkdən kənarlaşdırılmalıdır (sərxoş olsa da, qayda pozmursa, kənarlaşdırıla bilməz). Amma bu halda velosipedi cərimə meydançasına qoymaq təcrübi baxımdan düz deyil, çünki avtomobil və motosikletdən fərqli olaraq, velosipedin nömrəsi, onun sahibinin bu barədə sənədi (texpasport kimi) olmur. Ona görə də həmin velosipedin kimin olması, kimə qaytarılması mübahisə doğurar, bizdəki cərimə meydançaları da velosipedi saxlama şəraitinə malik deyil. Bu səbəbdən hətta göstərdiyim halda belə velosipedçiyə deyilməlidir ki, velosipedi sürmədən özün yoldan yığışdır (səki ilə itələyib apar, başqasını çağır, sürsün və s.).
İkincisi, aeroport yolu dediyimiz yol avtomagistral olmadığından orada velosipedlə hərəkət qadağan deyil, sadəcə, çox təhlükəlidir”, – Ə.Hüseynov bildirib.
Ekspert deyib ki, bu cür yollarda velosipedlərin hərəkəti qanunla tənzimlənir: “Velosipedlərin bu tipli yollarda hərəkətinin çox aydın qaydaları var: ""Yol hərəkəti haqqında"" Qanunun 46-cı maddəsinin I hissəsi: I. Velosipedlər və mopedlər yalnız yolun sağ kənar zolağında, yol nişanları və ya yol nişanlanmasının tələblərinə riayət etməklə, mümkün qədər sağ tərəfdə bir cərgə ilə hərəkət etməlidirlər. Velosiped dəstələri yolun hərəkət hissəsi ilə getdikləri vaxt hərəsi 10 velosipedçidən çox olmayan qruplardan ibarət olmalıdırlar. Nəqliyyat vasitələrinin ötməsini asanlaşdırmaq üçün dəstələrin arasındakı məsafə 80—100 metr olmalıdır”.
Onun sözlərinə görə, əvvəlki bənddə nəzərdə tutulan qaydaları pozan velosipedçiləri aşkar edən DYP əməkdaşı onları dayandıraraq, qaydalara uyğun hərəkət etmələrini təlb edə bilər: “Amma məhz 2 və daha çox cərgə ilə getməyə, yaxud dəstələrə bölünməmiş getməyə görə cərimə nəzərdə tutulmur”.
E.Ə.
www.oxu.az
"
"Ucarda naməlum avtomobil piyadanı vurduUcarda  piyadanın ağır xəsarət alması ilə nəticələnən yol qəzası baş verib.
Oxu.Az APA-ya istinadən xəbər verir ki, hadisə bu gün səhər saatlarında Bakı-Qazax əsas magistral yolunun Ucar rayonunun Qarabörk kəndindən keçən hissəsində qeydə alınıb.
Ucar rayonunun Rəstəcə kənd sakini, 1983-cü il təvəllüdlü Nurlan Əjdər oğlu Hüseynovu naməlum avtomobil vurub.
Ağır vəziyyətdə Ucar Mərkəzi  Rayon Xəstəxanasına yerləşdirilən N. Hüseynova ilkin tibbi  yardım göstərilib, daha sonra müalicəsini davam etdirmək məqsədi ilə paytaxtdakı xəstəxanalardan birinə göndərilib.
Hadisənin hansı şəraitdə və hansı növ avtomobillə törədildiyi hələlik məlum deyil.
Faktla bağlı Baş Dövlət Yol Polisinin İstintaq və Təhqiqat şöbəsində araşdırma aparılır.
A.M.
www.oxu.az
"
"Bakıda sürücü qaydaları pozdu, əsəbiləşdi: Mən dəliyəm, sizə nə olub? - VİDEOBakıda Yasamal rayonunda yol hərəkəti qaydalarını kobud şəkildə pozan sürücü işıqforda dayanaraq digər avtomobillərin hərəkətinə maneə yaradıb.
Oxu.Az-ın xəbərinə görə, sosial şəbəkədə yayılan videoda aydın görünür ki,  ""Opel"" markalı avtomobilin sürücüsü işıqforda yaşıl işığın yanmasına baxmayaraq, hərəkəti bərpa etmir. Bu isə həmin küçədə hərəkətin dayanmasına səbəb olur.
Sürücülərdən biri ondan niyə hərəkət etmədiyini soruşanda isə bu cavabı alır:  “Mən dəliyəm, sənə nə olub? Sür, get”. 

E.C.
www.oxu.az
"
"Həftəsonu yol qəzaları itkisiz ötüşmədiİstirahət günləri respublika ərazisində baş verən yol-nəqliyyat hadisələrinin statistikası açıqlanıb.
Daxili İşlər Nazirliyindən Oxu.Az-a verilən məlumata görə, şənbə-bazar günləri respublikanın avtomobil yollarında 7 yol-nəqliyyat hadisəsi qeydə alınıb.
Şənbə günü Azərbaycan yollarında 3 yol-nəqliyyat hadisəsi baş verib, nəticədə 2 nəfər ölüb, 1 nəfər xəsarət alıb.
Dekabrın 17-də isə, 4 yol-nəqliyyat hadisəsi baş verib, nəticədə 6 nəfər xəsarət alıb.
Beləliklə bu həftə sonu baş vermiş yol qəzalarında ümumilikdə 2 nəfər ölüb, 7 nəfər yaralanıb.
Azər Məmmədov
www.oxu.az
"
"Bu yol 2 gün bağlı olacaq""Artıq Binəqədi şosesində səkilərdə, xüsusi ""cib""li dayanacaqlarda son tamamlanma işləri həyata keçirilir"".
Oxu.Az xəbər verir ki, bunu APA-ya açıqlamasında ""Azəravtoyol"" ASC-nin Mətbuat Katibliyinin rəisi Anar Nəcəfli bildirib.
Onun sözlərinə görə, bu gün və ya sabah səhər saatlarından artıq yolda xətlənmə işlərinə start veriləcək: ""Hal-hazırda yol nişanlarının quraşdırılması işləri aparılır. Yol nəqliyyat vasitələri üçün tam açıqdır. 1-2 günə isə artıq yolda bütün işlər yekunlaşdırılacaq"".
Qeyd edək ki, Binəqədi şosesində yenidənqurma işləri 2 mərhələdə aparılıb. Birinci mərhələdə şose boyu bütün yeraltı kommunikasiya xətləri yenisi ilə əvəz olunub, bəziləri yoldan kənarlaşdırılıb. Ətrafda yaşayan əhali tərəfindən, həmçinin sənaye və iaşə obyektlərindən yola doğru axıdılan məişət-çirkab sularının qarşısı alınıb.
İkinci mərhələdə isə, 2,6 km uzunluğunda yolun üçqat olmaqla, 40 min kvadratmetrdən çox hissəsi asfaltlanıb. Layihə çərçivəsində yol 2 gediş və 2 gəliş olmaqla, 4 hərəkət zolağı enində bərpa olunur. Hərəkət hissəsinin eni 15 metr və 1 metr enində boya ilə xətlənmiş ayırıcı zolaq da olmaqla yolun ümumi eni 19 metrdir. Həmçinin, 1,5 metr enində yeni piyada səkiləri inşa olunub, kənarlarına isə 4 600 paqonmetr yeni səki daşları düzülüb.
Bundan başqa, avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədilə 6 yerdə ""cib""li dayanacaqlar tikilib, avtomobillərin müvəqqəti dayanması üçün kiçik parkinq yerləri yaradılıb, yolun hər bir tərəfində yeni işıq dirəkləri, hərəkətin normal təşkili üçün isə zəruri olan yerlərdə isə yol nişanları və məlumatverici lövhələr quraşdırılıb.
İntensiv yağışlar zamanı yolun su ilə dolmasını qarşısını almaq məqsədilə ""4-cü qapı"" küçəsi ilə kəsişmədə tullantı sularının axıdılması üçün nəzərdə tutulmuş kanalın suyunun Binəqədi şosesinin altından ötürülməsi üçün nəzərdə tutulmuş və ötürmə qabiliyyətini itirmiş köhnə boru 35 metr uzunluğunda yeni boru ilə əvəz edilib, yol boyu yeni 2,8 km uzunluğunda yağış kollektoru inşa edilib. Yol səthindən yağış sularının kənarlaşdırılaraq kollektora yönəldilməsi məqsədilə yolun hər bir istiqaməti üzrə 300 mm-lik drenaj borular çəkilib və yağış barmaqlıqları quraşdırılıb.
A.M.
www.oxu.az
"
"Velosipedləri əllərindən alınan milli üzvləri ilə bağlı Yol Polisindən QƏRAR - YENİLƏNİBBakı Şəhər Baş Dövlət Yol Polisi İdarəsi Velosiped idmanının şose növü üzrə Azərbaycanın yeniyetmə və gənclərdən ibarət yığma komandasının, həmçinin ""Synergy Baku” kontinental klubunun üzvlərinin dünən səhər saatlarında Heydər Əliyev adına Beynəlxalq Hava Limanı istiqamətində məşq edərkən yol polisi tərəfindən saxlanılmasına münasibət bildirib.
Oxu.Az -ın xəbərinə görə, qurumun İctimaiyyətlə əlaqələr şöbəsinin rəisi, polis polkovniki Vaqif Əsədov unikal.org-a açıqlamasında deyib ki, bu gün təqribən 35 velosipedçi Bakının strateji əhəmiyətə malik yolu yolu hesab edilən, Heydər Əliyev adına Beynəlxalq Hava Limanı istiqamətində şəhər polisi ilə razılaşmadan icazəsiz olaraq hərəkət ediblər: ""Bu yolda sürət həddi saatda 120 kilometr nəzərdə tutulub. Əsas yol olduğu üçün burada təhlükəsizlik tədbirlərinin görülməsi əsas şərtlərdən biridir. Belə ki, kamera görüntüləri əsasında müəyyən edilib ki, velosipedçilər avtomobillərin hərəkətinə həddindən artıq maneə yaradıb və süni sıxlığın yaşanmasına səbəb olub. Bununla belə, yol-nəqliyyat hadisəsinin yaranması ehtimalı üzə çıxarıb. Yəni, avtomobillə velosipedçilərin vurulması təhlükəsi də yaranıb”.
***
10:49
Yol Patrul Xidmətinin əməkdaşları tərəfindən saxlanılan Azərbaycan yığmasının və ""Synergy Baku"" klubunun üzvlərinin velosipedləri özlərinə qaytarılıb.
Bu  barədə Oxu.Az-a Azərbaycan Velosiped Federasiyasından məlumat verilib.
Məlumata görə, ötən gün axşam saatlarında Yol Polisi cərimə meydançasında olan velosipedlərin götürülməsi üçün federasiyaya məlumat verib.
Xatırladaq ki, Azərbaycan yığmasının və ""Synergy Baku"" klubunun velosipedçiləri ötən gün aeroport yolundakı  şosedə məşq zamanı Yol Patrul Xidmətinin əməkdaşları tərəfindən saxlanılıblar.
İdmançılar və onları müşayiət edən avtomobil Qala qəsəbəsindəki 12 nömrəli cərimə meydançasına göndərilib.
A.H.
www.oxu.az
"
"Bakının bu prospektində nəqliyyatın hərəkəti qismən məhdudlaşdırılır – XƏRİTƏ + VİDEOBabək prospektində aparılacaq yenidənqurma işləri ilə əlaqədar olaraq bu gündən etibarən (18 dekabr) sözügedən prospektdə avtonəqliyyat vasitələrinin hərəkəti yol bağlanmadan hissə-hissə qismən məhdudlaşdırılacaq. 
“Azəravtoyol” ASC-nin Mətbuat Katibliyindən Oxu.Az-a daxil olan məlumata görə, yenidənqurma işlərinə prospektin Nəcəfqulu Rəfiyev küçəsi ilə kəsişməsindən Günəşli qəsəbəsi istiqamətində start verilir. 
Sürücülərdən xahiş olunur ki, təmir işləri aparılan ərazilərdə diqqətli olsunlar və prospektdə sıxlığın yaranmaması üçün öncədən hərəkət istiqamətlərinə uyğun alternativ yollardan istifadə etsinlər.




E.Ə.
www.oxu.az
"
"Bakıda körpə qız yük maşınının altında qaldıBakının Sabunçu rayonunda körpə uşaq faciəvi şəkildə ölüb.
Oxu.Az Report-a istinadən xəbər verir ki, hadisə Bakıxanov qəsəbəsində 2014-cü il təvəllüdlü Həsənova Münəvvər Həsən qızı anası ilə yol kənarı ilə gedərkən baş verib.
Uşaq qəfil valideyninin əlindən çıxaraq yola doğru qaçıb. Bu zaman hərəkətdə olan ""MAN"" markalı məişət tulantılarını daşıyan yük maşını onun üzərindən keçib.
Körpə həmin yük maşınının təkərləri altında qalaraq faciəvi şəkildə ölüb.
Faktla bağlı Sabunçu Rayon Polis İdarəsində cinayət işi başlanılıb.
A.M.
www.oxu.az
"
"Yol polisi Azərbaycan yığmasının velosipedçilərini saxladı – VİDEO + FOTOAzərbaycan yığmasının və Synergy Baku klubunun velosipedçiləri bu səhər aeroport yolundakı trasda məşq zamanı Yol Patrul Xidmətinin əməkdaşları tərəfindən saxlanılıblar.
Oxu.Az virtualaz.org-a istinadən xəbər verir ki, idmançılar və onları müşayiət edən avtomobili Qala qəsəbəsindəki 12 nömrəli cərimə meydançasına göndərilib.
Azərbaycan Velosiped İdmanı Federasiyasının mətbuat xidmətindən bildiriblər ki, velosipedçilər həmişə lazımi təhlükəsizlik tələblərinə riayət edir və yol hərəkəti qaydalarını pozmurlar.
Bundan başqa, idmançıları həmişə Federasiyasının maşını müşayiət edir: “Bizim komandamız artıq bir neçə ildir ki, aeroport yolunda məşqlər keçirir, amma velosipedçilərlə bu cür hal ilk dəfə olub”.















A.M.
www.oxu.az
"
"Piyadalar üçün cərimələr artırılsın – TƏKLİFPiyadalar yerüstü və ya yeraltı keçiddən istifadə etmədikdə həm həyatlarını təhlükəyə atırlar, həm də qanunvericiliyə müvafiq qaydada cərimə olunurlar. Bəzən qayda pozuntusu yalnız keçidlərlə bağlı olmur. Piyadaların qaydaları daha kobud şəkildə pozması hallarına da rast gəlinir. Qanunvericilikdə sürücülərə tətbiq olunan cərimələr fərqləndirilsə də piyadaların hər biri qaydanı istənilən şəkildə pozmasından asılı olmayaraq 20 AZN məbləğində cərimə ödəməlidir. 
Oxu.Az-ın xəbərinə görə, məsələ ilə bağlı Modern.az-a danışan ekspert Ərşad Hüseynov deyir ki, piyadalara tətbiq edilən cərimələrin fərqləndirilməsi məntiqə uyğundur.
“Hüquq nəzəriyyəsində hüquq pozuntusuna görə tətbiq olunan sanksiyanın əməli xarakterinə uyğunluğu deyilən bir məsələ var. Məsələn, sürücü qırmızı işıqdan keçirsə, cəriməsi 60 manatdır, amma sərxoş vəziyyətdə maşın idarə edirsə, onun cəriməsi 400 manatdır. 60 manat hara, 400 manat hara? Çünki sərxoş halda maşın sürmək daha təhlükəlidir. Sürücü buna bilərəkdən  yol verir. Qırmızı işıqdan isə səhvən də keçə bilər.
Piyadalara gəldikdə incə bir məqam özünü göstətir.  İncəlik odur ki, yol hərəkəti qaydalarını pozan piyada, məxsusi olaraq birinci növbədə özünü təhlükəyə məruz qoyur. Onun əməli ətrafdakılardan daha çox özünə ziyandır. Bu nöqteyi-nəzərdən qanunvericilik piyadaya tətbiq olunan cərimələri fərqləndirmir. Nəzəri cəhətdən isə piyadının törətdiyi daha açıq-aşkar qayda pozuntusuna görə cərimələri fərqləndirmək olardı. Amma bizim qanunvericiliyimizdə hələ ki belədir. Düşünürəm ki, bu da pis deyil”.
Ərşad Hüseynov cərimələrin fərqləndirilməsi ilə bağlı fikirlərin səsləndiyini də qeyd edib.
“Belə bir informasiya yayılmışdı ki, haradakı ayırıcı sədlər var, həmin qoruyucu səddin üzərindən aşan piyadalara daha ağır cərimələr tətbiq olunsun. Məntiqlidir. Çünki biri var piyada  adi yoldan keçir, biri də var dəmirin üstündən hoppanır. Bunların cəriməsinin fərqləndirilməsində bir məntiq var. Piyadanın törətdiyi bütün qayda pozuntuları özünü təhlükəyə məruz qoyduğuna görə bu cərimə onu sadəcə çəkindirmək üçündür. Əslində  belə də məqbuldur. Daha ağırlarına, daha təhlükəlilərinə, daha aşkarlarına görə fərqli sanksiyalar da ola bilər. İstənilən halda cərimələr diqqətlə tətbiq olunmalıdır. Elə olmalıdır ki, reallığa uyğun olsun, piyada onu ödəyə bilsin. Çəkindirici əhəmiyyəti olsun. Cəriməni artırmaqla, cəriməni dəyişdirməklə hər şey həll olunmur. Əsas hədəf hüquq pozuntusunun qarşısının alınmasıdır.
20 manat cərimənin özü də kifayət qədər böyük məbləğdir. Piyada tələbədirsə və ya təqaüdçüdürsə, bir gündə  20 manat itirsə, aylıq gəlirini tam olaraq itirə bilər”. 
S.B.
www.oxu.az
"
"Bakıda bu yol müvəqqəti bağlanacaqBu gün saat 22:00-dan səhər saatlarınadək Azadlıq prospektinin Ziya Bünyadov prospekti ilə kəsişməsindən S.S.Axundov küçəsi ilə kəsişməsinədək olan hissəsində avtonəqliyyat vasitələrinin hərəkəti yol bağlanmadan hissə-hissə qismən məhdudlaşdırılacaq.
Bu barədə Oxu.Az-a “Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli məlumat verib.
Qurum rəsmisi bildirib ki, sözügedən yolda rənglənmə işləri aparılacaq
Sürücülərdən bu yolda qeyd olunmuş saatlarda hərəkət zamanı diqqətli olmaları xahiş olunur.
S.B.
www.oxu.az
"
"Paytaxtda qadın sürücü ağır qəzada ölübBakıda ölümlə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, dekabrın 15-də saat 13 radələrində Suraxanı rayonunun Hövsan qəsəbəsi ərazisində Bakı şəhər sakini Natəvan Babayeva idarə etdiyi “BMW” markalı avtomobili yol ayırıcısına vurub. 
Nəticədə sürücü hadisə yerində ölüb, xəstəxanaya yerləşdirilmiş sərnişini - 7 yaşlı qızı Aysunun vəziyyəti qənaətbəxşdir. 
Suraxanı RPİ tərəfindən araşdırma aparılır.
S.B.
www.oxu.az
"
"DYP-dən yük avtomobili sahiblərinə – XƏBƏRDARLIQBaş Dövlət Yol Polisi İdarəsi yük daşıma fəaliyyəti ilə məşğul olan sürücülərə və nəqliyyat vasitələrinin sahiblərinə xəbərdarlıq edib. 
İdarənin ictimaiyyətlə əlaqələr şöbəsindən Oxu.Az-a verilən məlumata görə. “Yol hərəkəti haqqında” qanununun tələblərinə əsasən sürücülər idarə etdikləri mexaniki nəqliyyat vasitələrində daşıdıqları yükün düşməməsi, hərəkətə mane olmaması üçün hərəkətə başlamazdan əvvəl və hərəkət vaxtı yükün yerləşdirilməsinə, bağlanmasına və vəziyyətinə nəzarət etməlidirlər. Bu Qaydaların pozulmasına görə Azərbaycan Respublikasının İnzibati Xətalar Məcəlləsinin 327.1-ci maddəsinə əsasən qirx manat məbləğində cərimə nəzərdə tutulur.
Həmin Məcəcllənin 122.1-ci maddəsinə müvafiq olaraq qeyd olunan inzibati xətanın foto və ya video qeydiyyat funksiyalarına malik xüsusi texniki vasitələrin köməyi ilə aşkar edilməsinı nəzərə alaraq, DİN Baş DYP İdarəsi sürücülərin və avtonəqliyyat vasitələri sahiblərinin nəzərinə çatdırır ki, yük daşıma qaydalarının pozulmasına, yəni qanunvericiliklə nəzərdə tutulmuş qabarit ölçülərindən kənara çıxan, sürücünün ətrafı görməsini məhdudlaşdıran, toz qaldıran, yolu və ətraf mühiti çirkləndirən, yükün xarici işıq siqnallarının və işıqqaytarıcıların, qeydiyyat və tanınma nişanlarının üstünü tutan, habelə üstünə örtük çəkilmədən taxıl, ot, yem və tökülən digər yüklərin daşınmasına görə həmin nəqliyyat vasitələrinin sürücüləri barəsində inzibati xəta haqqında elektron protokolların tərtib edilməsinə başlanılır.
Qeyd olunanlar, eləcə də sadalanan qayda pozuntularının sürücü və DYP əməkdaşlarının iştirakı olmadan aşkarlanaraq sənədləşdirilməsi nəzərə alınaraq, bu növ fəaliyyətlə məşğul olan sürücülərə və nəqliyyat vasitələrinin sahiblərinə yük daşıma qaydalara ciddi riayət edilməsi tövsiyə olunur.
S.B.
www.oxu.az
"
"Bakıda avtomobil ana və övladını vurub, uşaq ölübDaxili İşlər Nazirliyi Bakıda ana və övladının avtomobil tərəfindən vurulması haqda məlumat yayıb. 
Oxu.Az-ın xəbərinə görə, bildirilib ki, dekabrın 15-də saat 12 radələrində Sabunçu rayonunun Maştağa qəsəbəsi ərazisində qəsəbə sakini Rauf Kamilov idarə etdiyi “Ford” markalı avtomobillə yolun kənarı ilə hərəkət edən həmyerliləri Cəmilə Hüseynovanı və onun 8 yaşlı oğlu Mehrac Fərəcovu vurub.
Nəticədə uşaq hadisə yerində ölüb, xəstəxanaya yerləşdirilmiş anasına ilkin tibbi yardım göstərildikdən sonra buraxılıb. 
Sabunçu Rayon Polis İdarəsi tərəfindən araşdırma aparılır. 
S.B.
www.oxu.az
"
"Bakıda 750 manata “Opel”, 3700-ə “Jeep” SATILIRMilli Elmlər Akademiyası balansında olan mərkəzə məxsus avtomobili 750 manata satışa çıxarıb.
Oxu.Az xəbər verir ki, Əmlak Məsələləri Dövlət Komitəsi 9 yanvarda növbəti avtomobil hərracı təşkil edəcək. Hərracda özəlləşdirməyə təqdim edilən ən ucuz avtomobil AMEA-nın ""Azərbaycan Ensiklopediyası"" Elmi Mərkəzinin təqdim etdiyi ""Opel Omeqa"" markalı avtomobildir. Nəqliyyat vasitəsi üçün ilkin satış qiyməti 750 manatdır.
Bu hərracda Baş Prokurorluq da 2775 manata ""Nissan Maksima"" markalı avtomobili satışa təqdim edib. Dövlət Neft Fondu isə hərraca 1997-ci ilin ""Jeep Grand Cherokee"" markalı avtomobili çıxarıb. İlkin qiymət isə 3716 manatdır.
A.H.
www.oxu.az
"
"Avtomobil satışı ilə bağlı mühüm dəyişiklik Azərbaycanda ""Yol hərəkəti haqqında"" Qanuna dəyişikliklər edilir. 
Bu barədə Oxu.Az-a yol-nəqliyyat sahəsində ekspert Ərşad Hüseynov bildirib.
Onun sözlərinə görə, ən əsas yenilik odur ki, bu dəyişiklik qüvvəyə mindikdən sonra avtomobili qeydiyyatdan keçirərkən (o cümlədən addan-ada keçirərkən), texniki baxışdan keçirərkən və sürücülük vəsiqəsini dəyişərkən şəxsin yol hərəkəti qaydalarını pozmaya görə qanuni qüvvəyə minmiş və ödənilməmiş cərimələri varsa, bu cərimələr tam ödənilməmiş həmin prosesləri həyata keçirmək mümkün olmayacaq. 
""Yəni qanuni qüvvəyə minmiş və ödənilməmiş cəriməsi olanlara cərimə ödənilməyənədək avtomobilin qeydiyyatından imtina ediləcək, texniki baxış talonu verilməyəcək, sürücülük vəsiqəsi dəyişdirilməyəcək. Ona görə də qaydaları pozmayın, pozduqda da cəriməni vaxtında ödəyin ki, sonra yeni problem çıxmasın"".
Elvin Əhmədov
www.oxu.az
"
"Prokurorluq şəhid qızını vuraraq öldürən sürücü ilə bağlı məlumat yaydıBaş Prokurorluq paytaxtda ölümlə nəticələnmiş qəza ilə bağlı məlumat yayıb.
Baş Prokurorluqdan Oxu.Az-a verilən məlumata görə, Səbail rayonu ərazisində Əkbərova Könül Elton qızının ölümü ilə nəticələnən yol-nəqliyyat hadisəsi zamanı “Jeep Grand Cherokee” markalı, 90-FO-007 dövlət nömrə nişanlı avtomobili idarə etmiş təqsirləndirilən şəxs Bakı Apellyasiya Məhkəməsi tərəfindən ev dustaqlığına buraxılmayıb.
Qeyd edilən yol-nəqliyyat hadisəsi zamanı “Jeep Grand Cherokee” markalı avtomobili idarə etmiş şəxs başlanmış cinayət işi üzrə təqsirləndirilən şəxs qismində cəlb edilməklə barəsində Səbail rayon məhkəməsinin qərarı ilə həbs-qətimkan tədbiri seçilib. Həmin qərardan müdafiə tərəfinin verdiyi şikayətə dekabrın 8-də Bakı Apellyasiya Məhkəməsində baxılıb və həbs-qətimkan tədbirinin seçilməsinə dair qərar dəyişdirilmədən qüvvəsində saxlanılıb. Həmin cinayət işi üzrə müdafiə tərəfindən həbs-qətimkan tədbirinin ev dustaqlığı ilə əvəz edilməsinə dair Səbail rayon məhkəməsinə müraciət edilməyib və bununla əlaqədar məhkəmə iclası keçirilməyib.
Hazırda cinayət işi üzrə zəruri istintaq-əməliyyat tədbirləri davam etdirilir.
A.H.
www.oxu.az
"
"Qara Qarayev prospekti bağlandı – VİDEO + FOTOQara Qarayev prospektində dəhşətli tıxac yaranıb.
Oxu.Az xəbər verir ki, prospektdən üzü Ziya Bünyadov və Heydər Əliyev prospektləri istiqamətində hərəkət tamamilə dayanıb.
Tıxacın hansı səbəbdən yarandığı bilinmir.





















Azər Məmmədov
www.oxu.az
"
"Adam yerinə qoyulan it - Avtobusda qəribə hadisə – VİDEOBu gün paytaxt ərazisində fəaliyyət göstərən marşrutların birində maraqlı hadisə baş verib. 
Oxu.Az-ın xəbərinə görə, Yeniavaz.com-un hadisənin şahidi olan əməkdaşı bildirir ki, avtobus ""Memar Əcəmi"" metrostansiyasının yaxınlığındakı dayanacaqda durduğu zaman avtobusa daxil olan sərnişinlər özləri ilə bərabər, yanlarındakı itləri də salona keçiriblər. 
Avtobus sürücüsü isə buna heç bir etiraz bildirməyib. Daha sonra itlər sərnişinlərin oturduğu oturacaqlarda oturdulub. İtlərdən qorxan bir neçə sərnişin isə avtobusu tərk edib. İtlərin heç birinin ağzında qoruyucu vasitələr də olmayıb. Həmin mənzərə telefon vasitəsilə çəkilib və görüntüdə maraqlı anlar qeydə alınıb: Sərnişinlərin ayaq üstə durması, itlərin isə oturacaqlarda oturması insanların da təccübünə səbəb olub.
Məlumat üçün onu da bildirək ki, Nazirlər Kabinetinin 2009-cu il 17 sentyabr 141 nörməli qərarına əsasən, ictimai nəqliyyatda ev heyvanlarının daşınmasına yol verilmir.

E.Ə.
www.oxu.az
"
"Veb saytlar üçün yeni fürsət - Yeni il endirimiDekabr ayının 10-dan 30-dək Azərbaycan İT xidmətləri bazarının liderlərindən olan İNNOA MMC Yeni il münasibətilə xidmətlərinə 25% endirim təklif edir.
İNNOA MMC əhalini bu endirimdən yararlanmağa dəvət edir.
Qeyd edək ki, Azərbaycanda 2011-ci ildən fəaliyyət göstərən, bir çox şirkətlərə veb-sayt hazırlayaraq, veb-proqramlaşdırma, eləcə də, veb-dizayn sahəsində uğurlu layihələrə imza atan İNNOA MMC müştərilərə yaxından kömək göstərəcək.
Şirkətin dizayner və proqramçıları biznesinizin inkişafı üçün müasir, kreativ, çoxfunksiyalı veb-saytlar yaradır. Saytların yaradılması, SEO, SMM xidmətləri göstərən İNNOA MMC bir çox tanınmış şirkət üçün veb-saytlar hazırlayıb. Bunların sırasına “Bazarstore”, “Qoç Ət”, “CB Travel”, “Alman Dili” Tədris Mərkəzi, “Avis” tibbi market, “Premium Clinic” və başqaları  daxildir.
Xidmətlər və qiymətlər barədə ətraflı məlumat almaq üçün şirkətin saytına daxil ola bilərsiniz: https://innoadesign.com/
Ünvan: Bakı şəh., Yasamal r-nu, Naxçıvani 14.
Tel: +994 12 436 91 05
Mob: +994 70 516 48 30
www.oxu.az
"
"Bakıda sərnişin avtobusu yük maşınına çırpıldı – FOTOBakıda sərnişin avtobusu qəzaya uğrayıb.
Oxu.Az APA-ya istinadən xəbər verir ki, hadisə saat 11:00 radələrində Zabrat-Maştağa yolunda baş verib. 
166 nömrəli xətt üzrə hərəkət edən avtobus işıqforda dayanmış yük avtomobilinə çırpılıb. Hadisə nəticəsində xəsarət alan olmasa da, avtobusa ciddi ziyan dəyib.
Avtobusda olan sərnişinlər təxliyyə olunub.











E.Ə.
www.oxu.az
"
"""LEXUS""-dan üçqat yenilik - Bakıda eyni gündə üç yeni model təqdim olundu - FOTOYaponiyanın lüks avtomobil brendi ""Lexus"" Yeni il ərəfəsində yeniliklərə imza atmaq ənənəsinə yenə də sadiq qaldı. Brend bu dəfə bir deyil, düz üç avtomobilinin 2018-ci il modellərini geniş auditoriyaya təqdim etdi: premium yolsuzluq avtomobili olan ""Lexus LX Sport"", öz üslubu ilə daim fərqlənən ""Lexus NX"" və idman avtomobili ""Lexus LC"".  
""Lexus"" Bakı Mərkəzinin təşkilatçılığı ilə ""Elektra Events Hall""da keçirilən böyük təqdimat mərasimi populyar ""Dərviş"" qrupunun özünəməxsus ifası ilə başladı. Qonaqları Azərbaycan dilində salamlayan ""Toyota"" şirkətinin ölkəmizdəki nümayəndəsi Endi Vatanabe müştəri və iş tərəfdaşlarının brendə sadiqliyi sayəsində ""Lexus"" Bakı Mərkəzinin artıq 6 ildir fəaliyyət göstərdiyini qeyd etdi. ""Lexus"" Bakı üçün ilin ən böyük avtohadisələrindən biri olan tədbirdə söz daha sonra ""Toyota"" Qafqaz şirkətinin rəhbəri Mitsuro Konişiyə verildi. Mitsuro Konişi ""Lexus"" brendinin Azərbaycanda bu qədər məşhur və sevilən olmasının çox qürurverici olduğunu vurğuladı.   
Şirkət nümayəndələrinin nitqinin yekununda qonaqların səbirsizliklə gözlədiyi məqam yetişdi. ""Lexus"" Bakı Mərkəzi ilk olaraq lüks kompakt krossoveri – yenilənmiş ""Lexus NX"" avtomobilini təqdim etdi. Rəngarəng gur işıqlar altında və xüsusi səs effektləri ilə nümayiş olunan ""NX"" modeli relyefli eksteryeri və nəfis interyeri ilə dərhal bütün diqqətləri öz üzərinə topladı.        
Brendin dizaynındakı innovativ meyilləri özündə birləşdirən yeni ""NX"" zərif haşiyələnmiş effektiv radiator qəfəsi və duman əleyhinə fənərləri ilə seçilir. Təkmilləşdirilmiş asqı sistemi ən sərt şəraitlərdə sınaqdan keçirilib. 2018-ci ilin ""NX""-i şıq şəhər avtomobilidir, texnoloji cəhətdən rahat anlaşılandır. Həm bu, həm də salondakı mükəmməl işlənmiş dəri oturacaqlar və premium akustik sistem yolboyu sürüşdən xüsusi zövq almağa imkan verir. Diqqət mərkəzində olmağı xoşlayan insanlar üçün yaradılmış ""NX""-in yenilənmiş modeli krossover haqda ümumi anlayışlara meydan oxuyur.
""NX""-in təqdimatı Yaponiyanın məşhur zərb alətləri ustaları – ""Sai"" qrupunun səhnəyə çıxması ilə davam etdi. Qrupun fərqli və ekzotik musiqisi təqdimat mərasiminin ab-havasına xüsusi rəng qatmağa nail oldu. Bu ab-havanın dalğasında da yeni ""Lexus LX Sport"" özəl təmtəraqla qonaqlar üçün sərgiləndi.
Yeni ""LX Sport""da hər xırda detal və dizayn elementi bu avtomobilin nüfuz və gücün zirvəsində durmağa iddialı olduğunu vurğulayır. Dəbdəbəli salon, rahat oturacaqlar, geniş yük yeri və dartıcı-ilişmə xüsusiyyətləri bu yolsuzluq avtomobilini SUV kateqoriyasında daha üstün bir pilləyə qaldırır. Crawl Control sistemi yolsuzluq şəraitində əyləc və qaz pedalına toxunmadan avtomobili avtomatik olaraq maneədən çıxarmağa imkan verir.  Yolsuzluq şəraitində yardımçı sistem  - Multi Terrain Select ilə ""Lexus"" qarşısına çıxan bir çox yolsuzluq problemlərini də asanlıqla dəf etməyə hazırdır. İnnovativ təhlükəsizlik texnologiyası, əyləncə, istirahət və rahatlığı özündə birləşdirən ""Lexus Enform"" ilə yeni ""LX Sport"" sərnişinlərinə lüks və komfortlu səyahət hissini yaşadır. Ən xırda detallarda diqqətlilik ""Lexus LX Sport""u SUV standartlarının diktəedicisinə çevirir. 
Mərasim iştirakçılarının ""LX Sport"" ilə ilkin tanışlığından sonra yenidən səhnəyə çıxan ""Dərviş"" qrupu qonaqlara növbəti maraqlı anlar yaşatdı. ""Lexus"" Bakı Mərkəzi brendin digər bir modeli – lüks sedan seqmentinin parlaq nümunəsi olan ""LS"" barədə də auditoriyaya qısa informasiya təqdim etdi. Bildirildi ki, 2018-ci ilin ""LS"" modeli yeni nəsil sedandır. Öz sinfində avtomobil ideyasını tamamilə dəyişib lider olan ""LS"" bu gün keyfiyyət, lüks və üslubları birləşdirən premium avtomobildir. Yeni ""LS""-in 2018-ci ilin yaz aylarında satışa çıxarılacağı gözlənilir. Daha sonra qonaqların qarşısına çıxan populyar ""Banderos"" qrupunun ritmik musiqisi şou-proqramın kuliminasiya nöqtəsi oldu. Sonda təqdim olunan 3-cü model -  idman avtomobili ""Lexus LC"" tədbirin parlaq yekunu oldu. ""LC Lexus""un avtomobil cərgəsində yaradıcı həllərin və inqilabi yanaşmanın sintezi kimi tanınır. ""LC""-nin 471 at gücünə malik 5 litrlik V8 mühərriki dağlıq və magistral yollarda aparılan 24 saatlıq sınaq sürüşlərin nəticələrinə əsasən hazırlanıb. Yeni ""LC 500"" öz seqmentində dizayner və mühəndis qruplarının sıx əməkdaşlığının ən parlaq nümunəsi hesab olunur.           
Tədbir qonaqların yeni modellərlə daha yaxından tanış olması üçün bütün arzu edənlərin səhnəyə dəvət olunması ilə başa çatdı. Qeyd edək ki, hər bir avtomobil öz auditoriyası tərəfindən böyük maraqla izləndi. Mərasim iştirakçıları modellərin istər lüks korpusu, istər rahat və komfortlu interyeri, istərsə də, texniki özəllikləri ilə ayrı-ayrılıqda tanış oldular.
""Lexus""un yeni modelləri barədə ətraflı məlumat almaq üçün www.lexus.az saytını ziyarət edə bilərsiniz. Əlaqə telefonu: (0 12) 490 50 50 














www.oxu.az
"
"Bakıda piyadalara hörmətsizlik edən sürücü – FOTOSosial şəbəkə istifadəçiləri dayanma-durma qaydasını pozaraq avtomobilini piyada keçidinin üstündə saxlayan sürücünün ictimai qınağa cəlb edilməsini istəyir.
Oxu.Az xəbər verir ki, bu cür hadisə Respublika Xəstəxanasının qarşısında qeydə alınıb.
Belə ki, “Honda” markalı, 90 SK 764 dövlət nömrə nişanlı avtomobil piyadaları narahat edir. Bu səbəbdən piyadalar avtomobil yoluna çıxaraq həm özlərini təhlükəyə atır, həm də qəza şəraitinin yaranmasına səbəb olur.



Azər Məmmədov
www.oxu.az
"
"Bakıda daha bir “qoçu” sürücü peyda olub – VİDEOPaytaxtda yol-hərəkət qaydalarını pozan sürücü Avtosfer.az-ın kamerasına düşüb.
Oxu.Az-ın məlumatına görə, hərəkətdə olan 10-HK-079 qeydiyyat nişanlı, ""VAZ-2170"" markalı avtomobilin sürücüsü düz xəttin tələbini pozaraq digər zolaqda hərəkət edən sürücünü hərəkət sürətini dəyişməyə məcbur edib.
Bu azmış kimi sürücü özünü haqlı bilərək mane olduğu avtomobili dayandırıb və irad bildirmək istəyib. Digər sürücü buna əhəmiyyət verməyərək, yoluna davam etmək istəyən zaman “Priora” sürücüsü yenidən mane olduğu sürücüyə yaxınlaşıb, dayanma işarəsi verərək onun qarşısına keçib. Sürücü ikinci dəfə dayanan zaman sərnişin daşıyan avtobusa da mane olaraq onun hərəkət sürətini dəyişməyə məruz qoyub.

A.M.
www.oxu.az
"
"Bakıda yol polisi qəza törətdiBu gün səhər saatlarında DYP avtomobili qəza törədib.
Oxu.Az Qafqazinfo-ya istinadən xəbər verir ki, hadisə saat 05:20 radələrində Zərifə Əliyeva küçəsi ilə Səməd Vurğun küçəsinin kəsişməsində baş verib.
1987-ci il təvəllüdlü Samir Bənziyevin idarə etdiyi Bakı Şəhər Dövlət Yol Polisi İdarəsinə məxsus “BMW” markalı 99 YP 453 nömrəli avtomobil işıqforda dayanan, 1989-cu il təvəllüdlü Rüstəm Allahverdiyevin idarə etdiyi “Opel” markalı, 90 GT 630 nömrəli avtomobili arxadan vurub. 
Qəza nəticəsində ağır xəsarət alan olmasa da, hər iki avtomobilə ciddi ziyan dəyib.
E.Ə.
www.oxu.az
"
"6 tələbənin ölümünə səbəb olan sürücü: Güllələnməyə hazıram dedim – VİDEOARB TV-nin “Rezonans” verilişində bu dəfə 6 tələbənin ölümünə səbəbkar olan Namiq Hüseynovun həbsxana hekayələri təqdim olunub.
Oxu.Az-ın məlumatına görə, 10 il həbs cəzsı alan Namiq Hüseynov həyatından danışıb:
“Atam rəhmətə gedəndən sonra ailəyə kömək üçün işləməyə başlamışam. Bakı-Sumqayıt istiqaməti üzrə işləyirdim. 2008-ci ildən Sumqayıt Dövlət Universitetinin tələbələrini aparırdım. Yavaş-yavaş sərnişinlərimiz çoxaldı, işlərimiz yaxşılaşdı və tələbələrlə münasibətimiz yaxşılaşdı. Mən etiraf edirəm ki, artıq sərnişin daşımışam. Onlar da əsasən səhər saatların və axşamlar olurdu. Yalan danışmıram, çünki həmin uşaqları aparmaya bilməzdim. Onlarla ailə kimi idik. Hətta mahnı da qoşub “biz mehriban ailəyik” deyib oxuyurdular. Bir uşağı avtomobildən düşürtmək üçün gərək qəlbini qırasan. Ayın 7-si uşaqları universitetə qoyandan sonra gördüm ki, halım yoxdur. Tərpənə bilmirdim. Ayılanda gördüm ki, xəstəxanadayam. Uşaqlar özləri həkimə apardılar, ordan da evə apardılar. Hamısı evimi tanıyırdılar. 2 gün sonra işə çıxdım.
Hadisə günü yanımdan bir avtomobil ötdü. Ona yol verdim keçdi, bir az əsəbləşdim. Yenə özümdə olmadım, keyləşdim. Gördüm ki, “Kamaz”a giririk. Sükanı çevirdim, amma artıq gec idi. O da xarab olub dayanmışdı yolun kənarında. Qəza nəticəsində 2 İbrahim yerə düşüb. Onlardan xəbərim olmamışdı. Özümü itirməyib tələbələrə kömək edib düşürdüm. Pəncərələri sındırdım uşaqları çıxartdım. Bir neçə tələbə də mənə kömək edirdi. Rozanı, Çinarəni götürüb qucağıma düşürdəndə sağ idilər. Sonra polis gəldi, onlarla avtomobilə tərəf gedəndə İbrahimgili gördüm ki, ölüblər. Dizi üstə çöküb qaldım. Onlarla bir ailə kimi idik. Birlikdə gəzməyə, istirahətə gedirdik. Məhkəmədə hakimə də dedim ki, mən güllələnməyə hazıram. Əgər imkan olsa, buradan çıxsam, uşaqların valideynindən icazə alıb onların qəbrini ziyarət edərdim”.

S.B.
www.oxu.az
"
"Ukraynalı “avtoş”: Bəzi azərbaycanlı sürücülər kamikadzedir – VİDEOMDB ölkələri üzrə ən peşəkar drifterlərdən biri, drift üzrə üçqat Ukrayna çempionu, bir sıra beynəlxalq turnirlərin qalibi və mükafatçısı, ""Red Bull Car Park Drift 2017""-nin final yarışının hakimlərindən biri Aleksandr Qrinçuk avtoidmanın inkişafından danışıb.
Qrinçuk bildirib ki, driftə maraq onda “Need For Speed“ kompüter oyunu oynayaraq və “Forsaj 3 Tokiyo drift” filminə baxandan sonra yaranıb:

""İlk növbədə həmin səhnələrdə olan avtomaşınlara bənzəyən avtomobil aldım, sadəcə, görüntü üçün, sonra da bir qrup avtoidman həvəskarları yığışıb Ukraynada ilk drift yarışı keçirdik"".

Qrinçuk bildirib ki, bu idman növü pul tələb edir. Əgər insanın  pulu azdırsa, lakin həvəsi varsa, bunu gerçəkləşdirə bilməz: “Avtoidman bir biznesdir, onun işləməsi üçün pul yatırmaq lazımdır. Drif avtoidman aləmində daha ucuz idman növünə aiddir. Klassik drift yarışlarında xərclər çoxalır, misal üçün, Rusiyada yarışlarda şinlərin eninin artması səbəbindən bəzi pilotlar yarışmadan imtina ediblər. Onlar, əlbəttə, ""Car Park Drift""ə yollanacaqlar, buna səbəb isə avtomobili hazır vəziyyətə gətirməsi üçün nisbətən az pulun yatırılmasıdır"". 

Tanımış avtoidmançı insanların driftə olan marağından danışıb: ""Mənim üçün drift həyat tərzidir. Mən görməmişəm ki, insan avtomobillə uğurlu drift etsin, sonra da həvəsi ölsün. Bəziləri pul bitənə qədər driftlə məşğul olurlar, digərləri peşəkar avtoidmana yollanır. Drift o qədər maraqlı, qeyri-adi və mənzərəlidir ki, insanları cəlb edərək daha çox əyləncə verir.

Mən şəhər daxilində yürüş etməyin əleyhinəyəm, dəfələrlə məni küçələrə çıxarmaq istəyiblər, mən buna qarşı çıxmışam. Çünki şəhərdə drift etmək üçün tam şərait yoxdur, digər yol hərəkət iştirakçıları səndən o hərəkətləri gözləmirlər. Uşaqlar və yaşlı adamlar küçələrdə ola bilərlər və  drifter avtomobillə onları vura bilər. Küçələrdə drift etmək olmaz, avtomobili yalnız xüsusi yerlərdə sürüşdürmək olar. 

""Red Bull""un atleti Avropa və MBD ölkələri arasındakı avtoidmanın fərqindən söz açıb: “Avropada avtoidman tədbirləri çoxdur. Çox sayda idman trekləri, xüsusi avtomobillər, pilotlar var. Onlarda drift xırda bir yarışdır. Ukraynada bir trek var, 1970-ci ildə inşa edilib, lakin biz drifti avtomobil duracaqlarından keçiririk, bunun üçün həmin ərazilərdə infrastruktur quraşdırıb drift üçün yararlı edirik. Drift yarışının təşkilində güclü lider olmalıdır, həmin insan öz ətrafına 5-6 həmfikir pilot tapıb, onları birləşdirsə, iş gedəcək. Lakin ən azı dövlət avtoidman trekinin yaranmasına dəstək olmalıdır. 

Aleksandr Qrinçuk azərbaycanlı “avtoşlar” haqqında öz təəssüratlarını bölüşüb: “Azərbaycan avtomobil sürücüləri ilə Bakıda tanış olmuşam. Bir peşəkar idmançı kimi bilirəm ki, ön hissəsi yüklənmiş, qabağı qaldırılmış avtomobili sürmək olmur. Belə avtomobildə necə sürətlə getmək olar?! Onlar həyatından həddən çox bezmiş insanlardır, əsl kamikadzelərdir”. 

Qeyd edək ki, “Red Bull”un atleti olan Aleksandr Qrinçuk Azərbaycanda da bir sıra böyük tədbirlərdə iştirak edib. Belə ki, Bakıda keçirilən “Red Bull Racing Show Run” və “Volkicar” üzrə çempionatda öz bacarıqlarını nümayiş etdirərək həmyerlilərimiz tərəfindən sevilib.
Elvin Əhmədov
www.oxu.az
"
"Bakıda qəza: Prospekt iflic oldu – FOTOBakıda zəncirvari yol qəzası baş verib.
Oxu.Az Trend-ə istinadla xəbər verir ki, hadisə paytaxtın Yasamal rayonu, Mətbuat prospektində baş verib.
Prospektdə hərəkət edən beton qarışdıran yük maşını ""Toyota - Prado"" və ""Hyundai-Santafee"" ilə toqquşub. Qəza nəticəsində Mətbuat prospektində böyük tıxac yaranıb. Hadisə yerinə dövlət yol polisi əməkdaşları cəlb edilib. Yol polisləri prospektdə hərəkəti bərpa etməyə çalışır.
Qəzada avtomobillərə ciddi ziyan dəyib.














E.Ə.
www.oxu.az
"
"Ölkədə “yol terroru”: 10 gündə 32 nəfər öldüAzərbaycanda yol terroru can almaqda davam edir. İlin son ayında baş verən qəzalarda ölən və yaralananların statistikası narahatlıq üçün əsas verir.
Oxu.Az Qafqazinfo-ya istinadən xəbər verir ki, dekabr ayının ilk 10 günündə qəza qurbanı olanların sayı araşdırılıb. Rəsmi məlumatlardan ortaya çıxan nəticə budur ki, bu günlər ərzində 94 nəfər qəzaya düşüb.
Onlardan 32 nəfəri vəfat edib, 62 nəfəri isə müxtəlif dərəcəli xəsarətlər alıblar. Həyatını itirənlərin 15 nəfəri piyada, 17 nəfər isə avtomobillərin toqquşmasının qurbanı olub.
Ən dəhşətli hadisə dekabrın 5-də baş verib. Bir gün ərzində 9 nəfər dünyasını dəyişib. Həmin gün qəzaya düşənlərdən yaralanaraq canını sağ qurtaran olmayıb. Dekabrın 9-da və 19-da hər gün 5 nəfər vəfat edib. Bu iki gün ərzində 17 nəfər xəsarət alıb.
Ən çox xəsarət alanların qeydə alınması isə dekabrın 7-dəki qəzalarda olub. Həmin gün 8 qəzada 14 nəfər yaralanıb, 5 nəfər ölüb.
Bu statistik aralıqdan bir gün öncə də yol terroru 4 nəfərin həyatına son qoyub. Noyabrın 30-dakı 5 qəzada 7 nəfər xəsarət alıb.
Bu 10 gün üçün açıqlananlar rəqəm olsa da, reallıqda 50-dən çox ailənin faciəsidir. Lakin bu “qətl”lərin ən ilkin səbəbləri, günə təxminən 10 nəfərin qurban olmasının qarşısını kimin alacağı, “təhlükənin qarşısını almaq üçün mümkün tədbirlər görməyən” sürücülərdən başqa kimlərin məsuliyyət daşımalı olduğu bəlli deyil.
A.M.
www.oxu.az
"
"Goranboyda ailə faciəsi: Qəzada ölən 3 nəfərdən ikisi qardaşdır – YENİLƏNİBGoranboyda yol-nəqliyyat hadisəsində ölənlərin kimlikləri məlum olub.
Oxu.Az APA-ya istinadən xəbər verir ki, onlar “VAZ-2106”-nın sürücüsü Elçin Əsgərov, sərnişinlər - sürücünün qardaşı Tural Əsgərov və Kamil Qəhrəmanovdur.
Faktla bağlı araşdırma aparılır.
***
09:15
Goranboyda 3 nəfərin ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, rayonun Səfikürd kəndində ağır tonnajlı yük maşını “VAZ-2106” markalı avtomobillə toqquşub. Nəticədə “VAZ”-da olan 3 nəfər ölüb. Əraziyə FHN-nin xilasediciləri cəlb olunub və meyitlər avtomobildən çıxarılaraq aidiyyəti üzrə təhvil verilib.
Faktla bağlı hüquq-mühafizə orqanları araşdırma aparır.
A.M.
www.oxu.az
"
"Azərbaycanda yenilik: Bələdiyyə taksi şirkəti yaradıldıVergilər Nazirliyi “Sabunçu rayonu Bakıxanov bələdiyyəsi Taksi Xidməti” MMC-ni dövlət qeydiyyatına alıb.
Oxu.Az Report-a istinadən xəbər verir ki, yeni şirkətin hüquqi ünvanı Bakı şəhəri, Sabunçu rayonu, Bakıxanov qəsəbəsi, Xəlilbəy Xasməmmədov küçəsi 7, nizamnamə kapitalı 10 manat, qanuni təmsilçisi isə Zahid Zəkulla oğlu İsmayılovdur.
Bələdiyyənin sədr müavini Könül Nəsirova bildirib ki, şirkətin yaradılmasında məqsəd yerli özünüidarəetmə orqanının büdcə gəlirlərini artırmaqdır: “Bələdiyyənin büdcə gəlirlərini artırmaq üçün belə bir təşəbbüslə çıxış etmişik. Məqsəd həm də Bakıxanov qəsəbəsinin sakinlərinin məşğulluğunun təmin edilməsinə dəstək verməkdir. Yəni, bu taksi şirkətində qəsəbə sakinləri işlə təmin olunacaq”.
A.M.
www.oxu.az
"
"Azərbaycana gətirilən avtomobillərin sayı artıbBu ilin yanvar-noyabr aylarında Azərbaycana ümumilikdə 9 828 ədəd avtomobil idxal olunub.
Oxu.Az Dövlət Gömrük Komitəsinin açıqladığı statistikaya istinadən xəbər verir ki, ötən ilin analoji dövrü ilə müqayisədə ölkəyə idxal olunan avtomobillərin sayı 5 008 ədəd avtomobil və ya 2,04 dəfə artıb.
Ölkəyə gətirilən avtomobillərin 169 ədədi sürücü daxil olmaqla 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələri, 8 577 ədədi adamların daşınması üçün nəzərdə tutulmuş avtomobillər və digər motorlu nəqliyyat vasitələri, 1 014 ədədi yük daşımaq üçün motorlu nəqliyyat vasitələri, 68 ədədi isə xüsusi təyinatlı motorlu nəqliyyat vasitələridir.
A.M.
www.oxu.az
"
"Ağsuda iki uşağı avtomobil vurub Ağsu rayonunda avtomobilin vurduğu iki məktəb şagirdinin adı məlum olub. 
Oxu.Az-ın APA-ya istinadən xəbərinə görə, bu gün saat 18:00 radələrində Bakı-Şamaxı-Yevlax avtomobil yolunun Ağsunun Pirhəsənli kəndi ərazisindən keçən hissəsində “QAZ 3110” markalı minik avtomobili yolu keçən iki uşağı, Əlabad kənd sakinləri, 2005-ci il təvəllüdlü Kərimov Polad Mehman oğlunu və həmyaşıdı Həsənov Famil Müqabil oğlunu vurub. 
Hadisə zamanı ağır bədən xəsarətləri alan orta məktəbin 7-ci sinif şagirdləri Ağsu rayon Mərkəzi Xəstəxanasının cərrahiyyə şöbəsinə çatdırılıb. Famil Həsənovun vəziyyəti ağırlaşdığı üçün onu təcili olaraq Bakı şəhərinə travmatologiya xəstəxanasına göndəriblər. 
Faktla bağlı Ağsu rayon Polis Şöbəsi tərəfindən araşdırma aparılır.  
S.B.
www.oxu.az
"
"Bakıda qəza: Jurnalist öldü – YENİLƏNİBBakıda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, dekabrın 12-nə keçən gecə Bayraq meydanının qarşısında “Daewoo” markalı avtomobil yolu keçməyə çalışan 1950-ci il  təvəllüdlü, Nərimanov rayon sakini Məmmədov Sabit Məmməd oğlunu vurub. 
Xəstəxanaya yerləşdirilən S.Məmmədovun həyatını xilas etmək mümkün olmayıb. O, bu gün gündüz saatlarında keçinib.
Qeyd edək ki, vəfat edən Sabit Məmmədov (Emin Sabit imzası ilə yazırmış) ""Təzadlar"" qəzetinin əməkdaşı olub.
***
09:36
Bakıda avtomobil piyadanı vurub.
Oxu.Az Report-a istinadən xəbər verir ki, hadisə Səbail rayonunda baş verib.
Belə ki, Bayıl qəsəbəsində yolu keçmək istəyən 1950-ci il təvəllüdlü Məmmədov Sabit Məmməd oğlunu avtomobil vurub. Yaralı 1 saylı Kliniki Tibbi Mərkəzə yerləşdirilib. Həkimlər onun vəziyyətini ağır kimi qiymətləndirirlər.
Qeyd edək ki, xəsarət alan piyada S.Məmmədov ""Təzadlar"" qəzetinin əməkdaşıdır.
A.M.
www.oxu.az
"
"Bu prospektdə nəqliyyatın hərəkəti tam məhdudlaşdırılır – XƏRİTƏ""Azəravtoyol"" ASC sürücülərə xəbərdarlıq edib.
""Azəravtoyol"" ASC-dən Oxu.Az-a verilən məlumata görə, asfalt-beton örtüyünün yenilənməsi işləri ilə əlaqədar olaraq sabah səhər saatlarından etibarən Azadlıq prospektinin Rəsulzadə qəsəbəsindən keçən hissəsində, daha dəqiqi prospektdə yerləşən yerüstü piyada keçidindən Biləcəri-Baksol yolunadək olan hissəsində avtonəqliyyat vasitələrinin hərəkəti tam olaraq məhdudlaşdırılacaq.
""Məhdudlaşdırma qısa müddətlik, həmin gün gecə saatlarınadək tətbiq ediləcək"", - deyə məlumatda vurğulanıb.



A.M.
www.oxu.az
"
"Bakıda daha bir küçədə təmirə bağlandı – FOTOBinəqədi rayonu Şövkət Məmmədova küçəsinin təmiri işlərinə başlanılıb.
“Azəravtoyol” ASC-dən Oxu.Az-a verilən məlumata görə, uzunluğu 820 metr, 2 hərəkət zolaqlı olmaqla yolun ümumi eni ortalama 14 metr təşkil edir.
Sözügedən küçədə yolun köhnə asflat-beton örtüyünün üst qatı frezlənərək kənara daşınıb və hərəkət hissə asfaltlanması üçün hazır vəziyyətə gətirilib. Hazırda küçənin asfaltlanması işləri aparılır. Ümumilikdə 12 sm qalınlığında olmaqla, yolun 12 min m2 ərazinin asflatlanması nəzərdə tutulub.
Bundan başqa, küçə boyu yol kənarına yeni səki daşlarının düzülməsi işləri də görülür. Təmir işləri çərçivəsində küçə boyu 1150 p/metr yeni səki daşları düzüləcək.
Aparılan işlər zamanı səth sularının yolun hərəkət hissəsindən kənarlaşdırılması üçün nəzərdə tutulan mövcud yağış-kanalizasiya sistemi bərpa olunacaq, zəruri olan yerlərdə 8 ədəd yeni yağış barmaqlıqları qoyulacaq, 31 ədəd isə yeraltı kommunikasiya xətlərinin yeni baxış qapaqları quraşdırılacaq.
Avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılacaq, yolcizgi və yolgöstərici xətlər, piyada keçidi zolaqları çəkiləcək.
Təmir-tikinti işlərinin yaxın günlər ərzində yekunlaşdırılması planlaşdırılır.














A.M.
www.oxu.az
"
"Göyçayda sərnişinlə dolu avtobus aşdı – YENİLƏNİB + FOTOGöyçay rayonunda 6 nəfərin xəsarət alması ilə nəticələnən avtomobil qəzası baş verib.
Oxu.Az xəbər verir ki, APA-nın yerli bürosunun xəbərinə görə, hadisə bu gün saat 12:30 radələrində Bakı-Şamaxı-Yevlax avtomobil yolunun Göyçayın Bığır kəndi ərazisindən keçən hissəsində qeydə alınıb.
Sürücü Bəkir Mustafayev Göyçay-Sumqayıt xətti üzrə idarə etdiyi 85-BX-719 dövlət nömrə nişanlı, “Ford Tranzit” markalı mikroavtobusun qəflətən qarşısına çıxan “VAZ 2106” markalı minik avtomobilini vurmamaq üçün manevr edərkən idarəetməni itirib. Mikroavtobus yolun kənarındakı su arxına aşıb.
Hadisə zamanı sürücü Bəkir Mustafayev və sərnişinlərdən, 1956-cı il təvəllüdlü Rəsulova Nailə Məmmədhüseyn qızı, 1993-cü il təvəllüdlü Abbasov Elnur Ruslan oğlu və 1976-cı il təvəllüdlü Məmmədov Allahverdi Zabit oğlu müxtəlif dərəcəli bədən xəsarətləri aldıqları üçün təcili yardım stansiyasının avtomobili ilə Göyçay rayon Mərkəzi Xəstəxanasına aparılıb. Daha iki sərnişinin yüngül xəsarət aldığı bildirilir.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.











13:20
Göyçay rayonunda mikroavtobus aşıb.
Oxu.Az APA-ya istinadən xəbər verir ki, Göyçay-Sumqayıt sərnişin mikroavtobusunun yoldan çıxaraq aşdığı bildirilir.
Hadisə Bakı-Şamaxı-Yevlax yolunun Göyçayın Bığır kəndindən keçən hissəsində baş verib.
İlkin məlumata görə, çox sayda xəsarət alan var.
A.M.
www.oxu.az
"
"Bakıda ayıq sürücü avtomobilin açarını götürüb qaçdı“Valet Parking” adlı bir şirkət var. Ayıq sürücü xidmətləri göstərir. Dünən bu şirkətin sürücüsü başımıza oyun açıb. Adam avtomobilin açarını da götürüb, itmişdi”.
Oxu.Az-ın məlumatına görə, bunu jurnalist Mahir Məmmədli sosial şəbəkədə yazıb. O bildirib ki, sürücü əvvəlcə nəzərdə tutulmuş məbləğdən yüksək ödəniş istəyib, daha sonra isə avtomobilin açarını götürüb gedib: “1 saat 40 dəqiqənin tamamında avtomobildə tək mən qalmışdım və Nərimanovdan Yeni Yasamala getməli idim. Sürücüdən ödəyəcəyimiz məbləği soruşduq. Dedi ki, 21 manat. Başa salmağa çalışdıq ki, Nərimanovdan Yeni Yasamala 20-25 dəqiqəlik yoldur və 2 saatlıq xidmət haqqı 14 manat edir. Sürücü razılaşmadı ki, 2 saat 1 dəqiqə də olsa, 3 saatın pulu ödənilməlidir. Dedim ki, mənə qəbz ver, burda 14 manat ödəyək, ayrılaq. Məlum oldu ki, qəbz-filan yoxdur. Şirkətə zəng vurduq, məsələni ayırd edənə qədər baxdıq ki, sürücü yoxdur. Avtomobilin açarını da götürüb və qeyb olub.
Şirkətin vergidən yayınması, qanunsuz ödəniş qəbul etməsi bir yana, sürücünün bu hərəkəti əndazənin aşılması idi. Polisə müraciət edəcəyimizi deyəndən sonra şirkətin meneceri sürücüyə zəng vurdu və o, açarı gətirdi. Yenə dedik ki, qəbz verin, pulunuzu alın və sürücünüz getsin. Qəbz olmadığını təkrarladılar və bildirdik ki, nə vaxt qəbz gətirərsiniz, pulu alarsınız. Beləcə, nə qəbz verildi, nə də ödəniş olundu”.
Azər Məmmədov
www.oxu.az
"
"Sabirabadda ağır qəza: Ölən varSabirabad rayonunda ölümlə nəticələnən yol-nəqliyyat hadisəsi baş verib.
Oxu.Az Lent.az-a istinadən xəbər verir ki, rayon mərkəzində - Heydər Əliyev prospektində ""VAZ 2104"" markalı, 49 BE 859 dövlət qeydiyyat nişanlı avtomobil 29 yaşlı kişini vurub. Ağır xəsarət alan piyada vəfat edib.
Faktla bağlı Sabirabad rayon Polis Şöbəsində cinayət işi açılıb, araşdırma aparılır.
A.M.
www.oxu.az
"
"Bakıda piyadanı avtomobil vurduBakıda işıqforın yaxınlığından keçən piyadanı avtomobil vurub.
Oxu.Az Report-a istinadən xəbər verir ki, hadisə Sabunçu rayonunda baş verib.
Balaxanı qəsəbəsinə giriş-çıxış yolundakı işıqforun yaxınlığından keçən 1981-ci il təvəllüdlü Nəcəfov Məhəbbət Naziməli oğlunu avtomobil vurub. Yaralı xəstəxanaya yerləşdirilib.
Faktla bağlı Sabunçu Rayon Polis İdarəsinə məlumat verilib.
A.M.
www.oxu.az
"
"Daşkəsəndə avtomobil çaya düşdüDaşkəsən rayonunda ağır yol qəzası baş verib. 
Oxu.Az-ın APA-ya istinadən məlumatına görə, hadisə rayonun Mədənçilər qəsəbəsində qeydə alınıb.
“VAZ 2107” markalı avtomobil idarəetmədən çıxaraq çaya düşüb. Qəza nəticəsində xəsarət alanlar var. Yaralıların Gəncədəki xəstəxanalardan birinə aparıldığı bildirilir.
Faktla bağlı hüquq-mühafizə orqanları tərəfindən araşdırma aparılır.
S.B.
www.oxu.az
"
"Ermənidən tüninq sənədi alan sürücü Bakıda saxlanıldı – VİDEO + FOTOBakı şəhər sakini Yusupov Ələkpər Yusif oğlunun yol polisi ilə bağlı şikayətinə Bakı şəhər Dövlət Yol Polisi İdarəsi cavab verib. Sürücü iddia edir ki, yol polisi 3 gündür onun 99 KB 078 dövlət nömrə nişanlı “VAZ-2170” markalı avtomobilini heç bir əsas olmadan cərimə meydançasında saxlayırlar: 
“Mənə məxsus olan avtomobildə edilən dəyişiklər Xırdalan şəhərində yerləşən BŞDYPİ-də razılıq alınıb və qeydiyyat şəhadətnaməsinin xüsusi qeydlər bölməsində “A/N SPORT YIĞILIB” sözləri ilə qeyd edilib. Dəyişiklikləri qeydiyyata almaq kimi səbəb dəyişdirdiyim ehtiyat hissələrinin sənaye üsulu ilə bütün normativlərə cavab verən zavod tərəfindən sertifikatlaşdırılıb və həmin marka və model üçün quraşdırılması üçün nəzərdə tutulub. Bunu onlara dəfələrlə izah etməyə çalışsam da, çoxsaylı sertifikatlar təqdim etsəm də, onlar buna heç bir məhəl qoymadılar”.
Oxu.Az Avtosfer.az-a istinadən xəbər verir ki, sürücü sənədlərin və texniki pasportun sürətini də təqdim edib. Sənədlərdən məlum olur ki, bu avtomobil Rusiyada tüninq edilib. Tüninqə isə Maslova soyadlı şirkət rəhbəri və Qasparyan soyadlı erməni ekspert rəy verib və imza atıb.
Bakı Şəhər Dövlət Yol Polisi İdarəsinin bölmə rəisi, polkovnik Vaqif Əsədov bildirib ki, həqiqətən də adıçəkilən sürücünün idarə etdiyi 99 KB 078 dövlət nömrə nişanlı, “Lada-Priora” markalı avtomobil konstruksiya dəyişiklikləri edildiyi üçün YPX əməkdaşları tərəfindən cərimə meydançasına aparılıb. 
“Vətəndaş bir neçə sənəd təqdim etməklə və məsələni ictimailəşdirməklə özünü haqlı hesab edir. Sürücüyə verilmiş sertifikatda Kasparyan soyadlı ekspert avtomobilin qanunauyğun şəkildə dəyişdirildiyini bildirir. Amma bu sənəd Rusiya Federasiyasi ərazisi üçün nəzərdə tutulub. Həmçinin, sənəddə göstərilən “sporta yığılıb” ifadəsi yalnız spoylerlərə aid edilir. Vətəndaş isə avtomobilin yaylarının da qanunvericiliyin tələblərinə uyğun olduğunu iddia edir. Lakin sürücü bundan əvvəl də İnzibati Xətalar Məcəlləsinin 342.2.2-ci maddəsinin tələbini pozub. Yəni avtomobilin konstruksiyasına dəyişiklik edərək əlavə avadanlıq quraşdırıb. Buna görə inzibati məsuliyyətə cəlb edilib. Ötən həftə mən də həmin sürücünü qəbul etdim və hüquq və vəzifələrini izah etdim. Onun mənimlə söhbəti tam səmimi oldu. Sonra da gedib məsələni ictimailəşdirməklə özünə haqq qazandırmağa çalışıb”.
Vaqif Əsədov bildirib ki, bununla bağlı avtomobilin istehsal edildiyi zavodla da əlaqə saxlayıb. 
“Zavoddan da bildirdilər ki, “VAZ Priora” tipli avtomobillərin sport tipli yığılması mümkün deyil. Yalnız  “Kalina” və “Granta” modellərinə bu icazə var. Araşdırmalar zamanı məlum olub ki, avtomobil Rusiyadan zavoddan alınsa da orada tüninq edilməyib. Sadəcə olaraq bu iş zavoddan kənarda həyata keçirilib”.
Vaqif Əsədov avtomobildə yayın kəsildiyini və bunun da qanun pozuntusu olduğunu bildirib: 
“İstehsalçı zavodun mənə verdiyi rəsmi məlumata görə, yayın dairəsi 11 ədəd olmalıdır. Lakin sürücü bunu kəsdirib və 7 ədəd saxlayıb. Vətəndaş isə zavoddan deyil, hansısa qanunsuz yerdən sertifikat əldə edib təqdim etməklə buna bəraət qazandırmağa çalışır”.
DYP-dən o da bildirildi ki, sürücünün maşını 3 gün əvvəl cərimə meydançasına aparılarkən KYP 547429 nömrəli inzibati protokol tərtib edilib və sürücü İXM-nin 342.2.3-cü maddəsinə əsasən, inzibati məsuliyyətə cəlb edilib. 
“Sənədləşmə qanunun tələbləri əsasında düzgün aparılıb” - deyə, Vaqif Əsədov yekunlaşdırıb.
























S.B.
www.oxu.az
"
"Bakıda təhlükəli avtobus sərnişinləri qorxuya saldı – VİDEOPaytaxtda 120 saylı marşrut xəttində hərəkət edən avtobus sərnişinlərə qorxulu anlar yaşadıb.
Oxu.Az-ın Xəzər TV-yə istinadən məlumatına görə, təhlükəli görüntülər bu gün sərnişinlərdən biri tərəfindən Bayıl qəsəbəsində qeydə alınıb.
Həmin xəttin dispetçeri deyir ki, əyilmə reys vaxtı baş verib və avtobus son dayanacaqdan təmirə göndərilib.
Onun sözlərinə görə, belə hallarda avtobusların xətdən çıxarılaraq təmirə göndərilməsi ilə bağlı sürücülərə tapşırıq verilib.
Dispetçer sözügedən avtobusun təmir olunduqdan sonra xəttə buraxılacağını bildirib.

S.B.
www.oxu.az
"
"Yol qəzasında yaralanan hərbçi xəstəxanada ölübŞəki rayonunda baş vermiş qəzada ağır xəsarət almış hərbçi xəstəxanada dünyasını dəyişib.
Oxu.Az Report-a istinadən xəbər verir ki, dekabrın 9-da Yevlax-Zaqatala-Gürcüstan magistral yolunda, Şəki rayonunun girişində 3 nəfərin ölümü, 5-nin yaralanması ilə nəticələnən ağır yol qəzası baş verib. 
Qəza zamanı iki “Mercedes” markalı avtomobil toqquşub. Qəzaya düşənlərdən ikisi hadisə yerində, daha biri isə Mingəçevir Şəhər Mərkəzi Xəstəxanasında keçinib. 
Yaralılardan 4 nəfəri Mingəçevir Şəhər Mərkəzi Xəstəxanasına, digər Şəkiyə aparılıb. Dörd yaralı hərbçi daha sonra digər şəhərlərdə yerləşən hərbi tibb müəssisələrinə yola salınıb. 
Durumu nisbətən sabitləşən yaralılar - Murad Bağırov, Elvin Qasımlı və Rəşad Aslanlı Gəncə şəhərindəki hospitala göndərilib. Başından ağır xəsarət alan və kritik durumda olan 1994-cü il təvəllüdlü, Salyan rayon sakini Məhəmməd Qabil oğlu Heydərovun isə hospitala göndərilməsi təxirə salınıb. Bu gün isə həmin yaralı hərbçi şəhər xəstəxanasında dünyasını dəyişib.
S.B.
www.oxu.az
"
"""Baku Bus""ın sürücüsündən sərnişinlərə hörmətsizlik: dayanacaqda saxlamır – VİDEO99-JH-206 dövlət nömrə nişanlı ""Baku Bus” şirkətinə məxsus sərnişin avtobusu dayanacaqda dayanmaqdan imtina edib.
Oxu.Az AZXEBER.COM-a istinadən xəbər verir ki, sərnişinlərdən birinin göndərdiyi görüntülər ""Azadlıq"" metrosunun yaxılığında lentə alınıb.
Sərnişin avtobusunun sürücüsü Şövkət Məmmədova küçəsindəki yolda gedən təmir işləri ilə əlaqədar olaraq İbrahimpaşa Dadaşov küçəsindən hərəkət etməyə başlayıb. Sərnişin avtobusları hazırda hərəkətdə olduqları istiqamətdəki dayanacaqlarda saxlamaqdan imtina ediblər.
Təmirlə əlaqədar hərəkət istiqamətlərini dəyişən avtobusların dayanacaqlarda saxlamaması sərnişinlər tərəfindən etirazla qarşılanıb.
Həmin görüntünü təqdim edirik:

E.Ə.
www.oxu.az
"
"Sabah bu küçə və prospektlər bağlı olacaq – SİYAHIDekabrın 12-də ümummilli lider Heydər Əliyevin xatirəsinin yad edilməsi məqsədilə Parlament prospekti Fəxri Xiyaban istiqamətində bütün küçə və prospektlərdə avtomobillərin hərəkətinə məhdudiyyət qoyulacaq.
Bu barədə Oxu.Az-a Bakı Şəhər Baş Polis İdarəsinin Dövlət Yol Polisi İdarəsinin İctimai Əlaqələr Bölməsinin rəisi, polis polkovniki Vaqif Əsədov məlumat verib.
O qeyd edib ki, ziyarətə gələnlərin təhlükəsizliyinin təmin edilməsi, təhlükəsiz və fasiləsiz hərəkətinin təşkili məqsədilə tədbir başlanandan qurtaranadək, yəni səhər saat 07:00-dan tədbir tam başa çatana qədər Mikayıl Müşfiq küçəsi ilə Hüseyn Cavid prospektinin kəsişməsindən, Mikayıl Müşfiq dairəsi ilə Mətbuat prospektinin kəsişməsindən, Mehdi Hüseyn küçəsi – Teleteatr binası yanından və Parlament prospekti, digər küçə və prospektlərdə – Parlament prospektinə paralel Abbasqulu Abbaszadə və İzzət Nəbiyev küçələrində nəqliyyat vasitələrinin hərəkət istiqaməti dəyişdiriləcək.
Avtomobil sahibləri və sürücülərdən xahiş olunur ki, Parlament prospekti və onunla kəsişən digər küçə və yollar üzrə hərəkət etmək niyyətində olanlar əvvəlcədən planlaşdırılan alternativ yollardan, Mətbuat prospekti ilə birləşən III Kənar Dairəvi, eləcə də, Badamdar istiqamətindən keçməklə Bayıl, 20-ci sahə üzrə yollardan istifadəyə üstünlük versinlər.
“Diqqətə çatdırırıq ki, qeyd olunan istiqamətdə şəxsi avtomobillərdən mümkün qədər az istifadə edilsin, ictimai nəqliyyata üstünlük verilsin”, - deyə V.Əsədov əlavə edib.
Azər Məmmədov
www.oxu.az
"
"İstirahət günlərində avtomobil qəzaları 12 can aldıDaxili İşlər Nazirliyi istirahət günlərində ölkə ərazisində baş verən yol-nəqliyyat hadisələrinin statistikasını açıqlayıb.
Oxu.Az nazirliyin rəsmi saytına istinadən xəbər verir ki, şənbə-bazar günləri respublikanın avtomobil yollarında 17 yol-nəqliyyat hadisəsi qeydə alınıb.
Nəticədə 12 nəfər ölüb, 17 nəfər xəsarət alıb.
Azər Məmmədov
www.oxu.az
"
"Taksilər yalnız xüsusi duracaqlardan istifadə edə biləcəkAzərbaycanda taksi minik avtomobili ilə sərnişin daşıması həyata keçirən avtomobillər yalnız xüsusi müəyyən edilmiş və müvafiq qaydada işarələnmiş taksi minik avtomobillərinin duracaq yerlərindən istifadə edə biləcək.
Oxu.Az APA-ya istinadən xəbər verir ki, bununla bağlı “Avtomobil nəqliyyatı haqqında” qanunun 20-ci (Taksi minik avtomobilləri ilə sərnişin daşımaları) maddəsinə dəyişiklik edilir.
Layihəyə əsasən, taksi minik avtomobilləri ilə sərnişin daşımalarını yerinə yetirən daşıyıcı sifariş gözləyərkən yalnız xüsusi olaraq müəyyən edilmiş və müvafiq qaydada işarələnmiş taksi minik avtomobillərinin duracaq yerlərindən istifadə edə biləcək.
Layihə Milli Məclisin dekabrın 15-də keçiriləcək plenar iclasında müzakirəyə çıxarılacaq.
A.M.
www.oxu.az
"
"İstirahət günü Bakıda 4 nəfər avtomobilin altında qaldıİstirahət günlərində Bakıda baş vermiş yol qəzalarında 4 nəfər ölüb.
Oxu.Az Lent.az-a istinadən xəbər verir ki, şənbə günü Suraxanı rayonu ərazisində, Hövsana gedən yolda ""Cherry"" markalı avtomobil 82 yaşlı qadını vurub. Bazar günü isə Sabunçuda oxşar hadisə baş verib. Zabrat qəsəbəsində ""İsuzu"" markalı yük avtomobili 81 yaşlı kişini öldürüb. Nərimanov rayonu Ziya Bünyadov prospektində isə 23 yaşlı oğlan ""Mercedes""in altında qalaraq vəfat edib.
Daha bir piyada ölümü Bakının Qaradağ rayonu ərazisində qeydə alınıb. Hacı Zeynalabdin Tağıyev və Sahil qəsəbələrini birləşdirən yolda ""VAZ 2109"" markalı avtomobil 54 yaşlı kişini vurub. Piyada hadisə yerində ölüb.
Hər bir faktla bağlı cinayət işi açılıb, araşdırma aparılır.
A.M.
www.oxu.az
"
"""Acqarına yox, xaşla içmişəm"" videosu ilə bağlı – RƏSMİ AÇIQLAMAİki gündür sosial şəbəkələrdə və elektron mediada yayılan videoda baş verənlər həqiqət deyilmiş.
Oxu.Az xəbər verir ki, bu barədə Ölkə.Az-a Bərdə rayon Dövlət Yol Polisi Şöbəsinin inzibati təcrübə üzrə baş inspektoru Şükran Cəfərov məlumat verib.
Onun sözlərinə görə, görüntülərin yol polisi əməkdaşlarına aidiyyəti yoxdur: ""Videodan açıq şəkildə görünür ki, orada deyilənlər quramadır. İnsanlar da həmin quramaya inanıblar. Kimdirsə, o şəxsi tapıb cəzalandırmaq lazımdır. Ola bilər ki, başqa rayonda çəkilib"". 
Qeyd edək ki, sözügedən videoda guya yol polisi əməkdaşları Bərdə rayon sakini Kərimov Xəyyam Pənah oğlunu içkili vəziyyətdə saxlayırlar. O isə israrla spirtli içkini acqarına deyil, xaşla içdiyini bildirir.

E.Ə.
www.oxu.az
"
"Cəlilabadda avtomobil piyadanı vurduCəlilabad rayonunda bir nəfərin ölümü ilə nəticələnən yol qəzası baş verib.
Oxu.Az Report-a istinadən xəbər verir ki, hadisə Ələt-Astara magistral yolunun rayonun Olimpiya İdman Kompleksinin yaxınlığından keçən hissəsində qeydə alınıb.
Qəza nəticəsində Cəlilabadın Göytəpə şəhər sakini, 1986-cı il təvəllüdlü Natiq Fazil oğlu Nəzərov aldığı xəsarətlərdən dünyasını dəyişib.
Faktla bağlı araşdırma aparılır.
A.M.
www.oxu.az
"
"Bakı-Quba yolunda avtobus qəzaya uğradı: Yaralılar varBakı-Quba yolunda yol-nəqliyyat hadisəsi qeydə alınıb.
Oxu.Az APA-ya istinadən xəbər verir ki, magistralın Xızının Yaşma kəndi ərazisindən keçən hissəsində avtobusun digər avtomobillə toqquşması nəticəsində 7 nəfər xəsarət alıb. Xəsarət alan şəxslər Sumqayıt Mərkəzi Xəstəxanasına yerləşdirilib.
Faktla bağlı Baş Dövlət Yol Polis İdarəsinin istintaq və təhqiqat bölməsində araşdırmalar aparılır.
A.M.
www.oxu.az
"
"Bakıda ağır qəza: Avtomobil iki yerə bölündü – FOTOBakıda ağır yol qəzası baş verib.
Oxu.Az “Qafqazinfo”ya istinadən xəbər verir ki, paytaxtın Ziya Bünyadov prospektində “Mercedes” markalı minik avtomobili işıq dirəyinə çırpılaraq parçalanıb.
Hadisə nəticəsində sürücü dünyasını dəyişib.











E.Ə.
www.oxu.az
"
"Gəncədə avtobus piyadanı vurduGəncədə piyadanın vurulması ilə nəticələnən yol-nəqliyyat hadisəsi baş verib.
Oxu.Az ""Report""-a istinadən xəbər verir ki, 1944-cü il təvəllüdlü Gəncə şəhər sakini Nərgiz Ələsgərova yolu keçmək istəyən zaman onu avtobus vurub.
Tüfeyli həyat tərzi sürən qadın aldığı xəsarətdən xəstəxanaya aparılarkən yolda keçinib
Sürücü polis tərəfindən saxlanılıb.
Hadisə Şəmkir avtovağzalı adlanan ərazidə baş verib. Sürücü ilkin ifadəsində qadını vurmadığını, avtomaşını işə salan zaman məhz qadının qəfil maşına çırpılaraq yerə yıxıldığını bildirib. 
Faktla bağlı araşdırma aparılır.
E.Ə.
www.oxu.az
"
"Dəhşətli qəzada ölənlərin ikisi həkim olub – ADLAR + VİDEOÖtən gecə Şəki rayonunda baş vermiş dəhşətli qəzada ölən 4 nəfərin şəxsiyyəti müəyyənləşib. 
Oxu.Az-ın Lent.az-a istinadən məlumatına görə, Yevlax-Zaqatala-Gürcustan sərhədi magistral yolunda “Mercedes” markalı iki minik avtomobilinin toqquşması nəticəsində Rusiya Federasiya vətəndaşları 1962-ci il təvəllüdlü Olqa Lesnikova, 1972-ci il təvəllüdlü Oksana Maskolnikova, 1959-cu il təvəllüdlü Şamil Mehdiyev və 1949-cu ildə anadan olmuş Rafael Qasımov vəfat edib. 
1996-cı il təvəllüdlü Murad Bağırov, 1992-ci il təvəllüdlü Elvin Qasımlı, 1963-cü il təvəllüdlü İsa Abbasov və Rəşad Aslanlı isə Mingəçevir şəhər xəstəxanasına yerləşdirilib.  Onların vəziyyətinin ağır və orta-ağır olduğu bildirilir.
Bildirilir ki, qəzada ölən qadınlar Rusiya Federasiyasından Azərbaycana qonaq gəlibmiş. Onların ikisi də ixtisasca həkimdir. Digər ölən iki nəfər isə əslən Şəmkir rayonundandır və uzun müddət Rusiyada yaşayıb.
Faktla bağlı cinayət işi açılıb, araşdırma aparılır.

S.B.
www.oxu.az
"
"Balakəndə 61 yaşlı qadın yol qəzasının qurbanı olubBalakəndə 61 yaşlı qadını minik avtomobili vurub.
Oxu.Az-ın APA-ya istinadən məlumatına görə, hadisə bu gün səhər saat 07:30 radələrində Yevlax-Zaqatala- Gürcüstan sərhəd magistral yolunun Balakən rayonu Katex kənd inzibati ərazisindən keçən hissəsində baş verib.
Balakən rayonu Katex kənd sakini, 1957-ci il təvəllüdlü Əkrəm Murad oğlu Atayev idarə etdiyi “VAZ 2106” markalı “08 BE 991” dövlət nömrə nişanlı avtomobillə hərəkətdə olarkən yolu keçmək istəyən piyadanı, Katex kənd sakini 1956-cı il təvəllüdlü Ofelya Ələkbər qızı Məmmədovanı vurub. Müxtəlif dərəcəli ağır bədən xəsarətləri alan O. Məmmədova hadisə yerində ölüb.
Faktla bağlı Daxili İşlər Nazirliyinin (DİN) Dövlət Yol Polisi İdarəsinin Baş İstintaq və Təhqiqat bölməsində araşdırma aparılır.
S.B.
www.oxu.az
"
"“Formula-1” üzrə ilin ən yaxşı ötmə əməliyyatı Bakıda icra edilib – VİDEO“Formula-1 “Twitter” səhifəsində 2017-ci ilin ən yaxşı ötmə əməliyyatının videosunu paylaşıb. 
Oxu.Az-ın xəbərinə görə, ötmə manevri  Azərbaycan Qran-prisində “Red Bull” komandasının pilotu Daniel Rikkardo tərəfindən icra edilib. 
Avstraliyalı pilot bir manevrlə üç rəqibini - Lensa Stroll, Niko Xülkenberq və Felipe Massanı - ötməyə nail olub. Ötmə əməliyyatından sonra Daniel Rikkardo qələbə qazanıb.
D.Rikkardo ümumi hesabda  2017-ci il mövsümünü 200 balla beşinci yerdə başa vurub.
 

S.B.
www.oxu.az
"
"Azərbaycanlı Ukraynada avtomobillə piyadanı vurdu Azərbaycan vətəndaşı Lvovda Qorodotsk-Aviasiya küçələrinin kəsişməsində idarə etdiyi avtomobillə yolu keçmək istəyən qadını vurub. Piyada hadisə yerində dünyasını dəyişib.
Oxu.Az-ın məlumatına əsasən, bu barədə Lvov əyalət dövlət administrasiyasının vətəndaş müdafiəsi məsələləri üzrə departamenti xəbər verir.
“KİA Sorento avtomobilinin sürücüsü, 1972-ci il təvəllüdlü Azərbaycan vətəndaşı piyada keçidində yolu keçmək istəyən qadını vurub. Aldığı xəsarətdən? o, hadisə yerində keçinib. Hazırda qadının kimliyi müəyyənləşdirilir”, - deyə məlumatda bildirilir.
N.O.
www.oxu.az
"
"Masallı sakini qeyri-adi avtomobil hazırladı - VİDEOMasallı rayon sakini idman üslubunda qeyri-adi avtomobil düzəldib. İki qapısı olan avtomobilin qapıları yuxarı-aşağı və horizantal şəkildə hərəkət etməklə avtomotik açılıb-bağlanır. Oktay Rzayev bu işə 18 ay vaxt sərf edib.
Oxu.Az-ın xezerxeber.az-a istinadla məlumatına əsasə, köhnə avtomobillərin hissələrini bir araya yığıb yeni, idman üslubunda avtomobillər düzəldir. Artıq onun hazırladığı avtomobillərdən birini Masallı yollarında görmək olar.
Rayonun Türkoba kənd sakini Oktay Rzayev uşaqlıqdan maşın həvəskarı olub. Atası ilə birlikdə çalışdığı təmir sexində avtomobil hissələrinin xüsusiyyətini və iş prinsiplərini öyrənib. Sonradan özü də yeni avtomobil modeli düzəltmək həvəsinə düşüb. Oktay Rzayev 18 ay ərzində idman üslubunda qeyri-adi avtomobil hazırlayıb. Usta modelin ərsəyə gəlməsində xaricidə istehsal olunan avtomaşınların hissələrindən yararlanıb.
Avtomobilin qeyri-adi dizaynı var: iki qapı yuxarı-aşağı və horizantal şəkildə hərəkət etməklə avtomotik açılıb-bağlanır. Yanacaq sərfiyyatı isə 100 km-ə 9 litrdir.
Bu, Oktay Rzayevin hazırladığı yeganə avtomobil olmayacaq. O, hazırda daha bir avtomobi üzərində işləyir.

N.O.
www.oxu.az
"
"Azadlıq prospektində tıxaca səbəb olan 2800-dən çox sürücü cərimələnib - FOTOBakıda Azadlıq prospektinin Binəqədi rayonu ərazisindən keçən hissəsində uzunluğu bir neçə kilometrə çatan böyük tıxac əmələ gəlib.
Oxu.Az ""Report""a istinadən xəbər verir ki, artıq bir aya yaxındır mütəmadi olaraq təkrarlanan hadisəyə prospektin Binəqədi kəndi istiqamətində olan hissəsində aparılan əsaslı təmir-tikinti işləri ilə yanaşı bir çox sürücünün yolun əks istiqamətinə çıxaraq qarşıdan gələn avtomobillərin hərəkətini əngəlləməsi səbəb olur.
Hadisə yerində xidmət aparan Yol Patrul Xidməti müfəttişinin ""Report""a verdiyi məlumata görə, gün ərzində Azadlıq prospektinin Novxanı qəsəbəsi istiqamətində olan hissəsində əks yola çıxan 2800-dən çox avtomobil müşahidə kameralarına düşüb. Onun sözlərinə görə, yol hərəkəti qaydasını kobud şəkildə pozan sözügedən sürücülər barəsində 100 manat 4 bal olmaqla protokol tərtib olunacaq.








N.O.
www.oxu.az
"
"Şəkidə toydan gələn hərbçilər yol qəzasına düşüb: Ölənlər var Şəki rayonu ərazisində 3 nəfərin ölümü, 5-nin yaralanması ilə nəticələnən ağır yol qəzası baş verib.
Oxu.Az ""Report""un Şirvan bürosuna istinadən xəbər verir ki, Xaldan-Balakən avtomobil yolunun Oğuz rayonuna gedən kəsişmə nöqtəsində iki ""Mercedes"" markalı avtomobilin toqquşması nəticəsində 3 nəfər ölüb, 5-i yaralanıb.
Qəzaya düşənlərdən ikisi hadisə yerində, daha biri isə Mingəçevir xəstəxanasında dünyasını dəyişib.
Yaralılardan 3 nəfəri Mingəçevir şəhər xəstəxanasına, digər ikisi isə Şəkiyə aparılıb.
Maşınlardan birində toydan qayıdan hərbçilər olub.
N.O.
www.oxu.az
"
"Rusiyada ağır qəza: Doqquz ölü – VİDEORusiyanın Yakutiya Respublikasının Meqino-Kanqalasski rayonunda baş verən yol-nəqliyyat hadisəsi zamanı doqquz nəfər ölüb, daha üç nəfər isə yaralanıb.
Oxu.Az-ın xəbərinə görə, bu barədə Rusiya Fövqəladə Hallar Nazirliyinin rəsmi saytında məlumat verilir.
Hadisə dekabrın 8-də axşam saatlarında “Kolıma” federal yolunda baş verib. Qarşı yola çıxan “UAZ” mikroavtobusu “KamAZ” yük maşını ilə toqquşub. Qəza nəticəsində mikroavtobus alovlanıb.
Faktla bağlı cinayət işi açılıb.

S.B.
www.oxu.az
"
"Küveytdə “Driftin Kralı” müəyyənləşdi – VİDEOKüveytdə “Red Bull Car Park Drift 2017”-nin final yarışları keçirilib.
Oxu.Az xəbər verir ki, Omandan olan Rafat Al Yahya “Nissan Sylvia” markalı avtomobillə 378 xal toplayaraq birinci olub.
İkinci yeri 372 xalla iordaniyalı Othman Tikriti “BMW M3”-lə, üçüncü yeri isə 340 xal toplayan misirli Əhməd Hamadan Bakhit “BMW M30""-la tutub.
Qeyd edək ki, drift sürüş texnikası – sürücünün öz avtomobilini kiçik döngələrdə belə seçilmiş istiqamətdən qəsdən döndərməsidir. Bu idman növü artıq məşhur beynəlxalq avtoidmana çevrilib.
Küveyt şəhərində keçirilən regionun ən böyük yürüşü olan “Red Bull Car Park Drift 2017”-in finalına “Driftin Kralı” titulu uğrunda mübarizə aparmaq üçün Yaxın Şərqin və Afrikanın ən bacarıqlı drifterləri gəlib.
İlk dəfə driftinq XX əsrin 60-cı illərində Yaponiyanın əyri-üyrü dağlıq yollarında yaranıb. Bir qrup həmfikirli yarışçılar kəskin döngələri dönərkən şinləri tutma həddini aşaraq trasda qələbə uğrunda yürüşə başlayıblar. 2005-ci ildə “Red Bull” şirkəti driftinq idman növünü inkişaf etdirməyə başladı və Yaxın Şərqdə onun atəşini yandırmağa qərar verdi ki, həmin atəş bu günə kimi alovlanır. 





E.Ə.
www.oxu.az
"
"Azərbaycanlı gənc “Qarabağ” avtomobil modelinin dizaynını hazırladı – VİDEO + FOTOAzərbaycanlı gənc Ramil Nəcəfov “Qarabağ” avtomobil modelinin dizaynını hazırlayıb.
Bu barədə Oxu.Az-a məlumat verən istedadlı gənc dizayner bildirib ki, “Qarabağ” adlı 4x4 modelini Avropa dizayn məktəbinə məxsus, İtaliyanın Avtomobil dizayn mərkəzinə (Car Design Schools) göndərməyi düşünür: “Məqsədim “Qarabağ” modelinin dünyada avtomobil dizaynı üzrə nüfuzlu saytda dərc olunmasıdır. Düşünürəm ki, bundan sonra da avtomobil sahəsində dizayn təhsilimi daha da inkişaf etdirmək üçün yol açılacaq”.
Gənc dizayner ilk dəfə BMW modelinin yeni dizaynını hazırlayıb. Alman konserninin nümayəndələri azərbaycanlı dizaynerin eskizlərini bəyəniblər. R.Nəcəfov konserndə işə qəbul olunmaq üçün müraciət etsə də, qarşısına Avropada təhsil almaq tələbi qoyulduğundan bu arzusunu reallaşdıra bilməyib. Daha sonra o, “Azerant”, “Azerant Buta” avtomobillərinin və “Xəz-747” bombardmançı qırıcı təyyarəsinin dizaynını işləyib.
Onun ən böyük arzusu bu sahədə təhsilini və təcrübəsini daha da artırmaqdır.


















A.M.
www.oxu.az
"
"Şamaxı-İsmayıllı yolunda nəqliyyatın hərəkəti çətinləşib - VİDEOGüclü qar səbəbindən Şamaxı-İsmayıllı yolunda nəqliyyat vasitələrinin hərəkətində problem yaranıb.
Oxu.Az-ın APA-ya istinadən xəbərinə görə, hazırda qar yağmaqda davam edir. 
Bu səbəbdən avtomobillər aşağı sürətlə hərəkət edir.

S.B.
www.oxu.az
"
"Qubanın dağlıq ərazilərindəki yollarda donma müşahidə edilir - FOTOŞimal bölgəsinə qarın yağması ilə əlaqədar Quba rayonunun dağlıq kəndlərinə gedən yollarda avtomobillərin hərəkəti çətinləşib.
Oxu.Az AZƏRTAC-a istinadən xəbər verir ki, “Azəravtoyol” ASC-nin yerli idarəsinin canlı qüvvəsi və texnikaları Quba-İspik-Xınalıq və digər istiqamətlərdə yolları qardan təmizləsə də, sürücülər ehtiyatlı olmalıdırlar. Xüsusilə axşam saatlarında dağlıq ərazilərdəki yollardan mümkün qədər istifadə etməmək tövsiyə olunur. Saat 17:00-dan sonra bu yollarda donma müşahidə edilir.
“Azəravtoyol” ASC-nin sahə rəisi Bilal Sultanov bildirib ki, dağlıq ərazilərə güclü qarın yağması yollarda avtomobillərin hərəkətini çətinləşdirsə də, həmin istiqamətdəki kəndlərə gediş-gəlişdə məhdudiyyət yaranmayıb. Quba-İspik-Xınalıq yolunun bəzi yerlərində qar örtüyünün hündürlüyü 10 santimetrdən çoxdur.
Sahə rəisi deyib ki, 57 kilometr uzunluğundakı yolda qış günlərində nəqliyyat vasitələrinin maneəsiz hərəkətini təmin etmək üçün bir sıra qabaqlayıcı tədbirlər görülüb. Yolun eniş-yoxuşlu və sərt döngələr olan ərazilərinə səpilmək üçün qum-duz qarışığı yığılıb. Bununla yanaşı, baş verə biləcək qar uçqununun fəsadlarının dərhal aradan qaldırılması üçün ağır texnika və işçilərdən ibarət növbətçi briqadalar təyin olunub.
Hazırda Xınalıq və digər ucqar kəndlərdən rayon mərkəzinə və əks istiqamətdə nəqliyyat vasitələri maneəsiz hərəkət edir.














S.B.
www.oxu.az
"
"Bakıda piyada yol qəzasının qurbanı olduPaytaxtda yolu keçən piyadanı avtomobil vurub.
Daxili İşlər Nazirliyinin mətbuat xidmətindən Oxu.Az-a verilən məlumata görə, dekabrın 7-də saat 21:00 radələrində Binəqədi rayonu ərazisində Sumqayıt şəhər sakini Veysəl Quliyev idarə etdiyi “Mercedes” markalı avtomobillə yolu keçən 40-45 yaşlı kişini vurub və nəticədə həmin şəxs hadisə yerində ölüb. 
Baş İstintaq və Təhqiqat İdarəsi tərəfindən araşdırma aparılır.
S.B.
www.oxu.az
"
"Sumqayıtda ağır qəza: 3 ölü – VİDEO + YENİLƏNİBDaxili İşlər Nazirliyi Sumqayıtda baş verən ağır yol qəzası ilə bağlı məlumat yayıb.
Oxu.Az-ın nazirliyin saytına istinadən verdiyi məlumata görə, dekabrın 7-də saat 20:00 radələrində Sumqayıt şəhəri ərazisində Bakı şəhər sakini Əsgər Xanəhmədov idarə etdiyi “KamAZ” markalı avtomobillə yolun hərəkət hissəsində olan inəyi vurub. 
Bu zaman arxadan gələn Quba rayon sakini Azad Novruzov idarə etdiyi “Mercedes” markalı avtomobili yolun kənarında dayanan Ə.Xanəhmədova məxsus “KamAZ” markalı nəqliyyat vasitəsinə vurub. 
Nəticədə A.Novruzov və sərnişinlərindən - Bakı şəhər sakini Xanlar Məmmədov və Quba rayon sakini Rəşid Cəfərov hadisə yerində ölüblər, digər 1 sərnişin isə xəstəxanaya yerləşdirilib.
***
10:08
Ötən gecə Sumqayıtda baş vermiş dəhşətli qəzada ölən şəxslərin adları müəyyənləşib.
Oxu.Az Lent.az-a istinadən xəbər verir ki, Bakı-Quba-Rusiya sərhədi yolunun Hacı Zeynalabdin Tağıyev qəsəbəsi yaxınlığından keçən hissəsində ""KamAZ"" markalı yük maşınına çırpılan ""Mercedes""də ölən şəxslərin 1955-ci il təvəllüdlü Məmmədov Xanlar Alı oğlu, 1976-cı il təvəllüdlü Cəfərov Rəşid İslam oğlu və Novruzov Azad Novruz oğlu olduğu məlum olub.
Hadisə nəticəsində avtomobildə olan sərnişinlərdən 1998-ci il təvəllüdlü Kərimov Əmrah Nəriman oğlu isə ağır xəsarət alıb.
Faktla bağlı Daxili İşlər Nazirliyinin Baş İstintaq İdarəsində cinayət işi açılıb, araşdırma aparılır.
***
02:05
Böhran Vəziyyətlərində İdarəetmə Mərkəzinə daxil olmuş məlumata əsasən, Sumqayıt şəhərində “Kamaz“ markalı yük avtomobili və “Mercedes” markalı avtomobil toqquşub. 
Oxu.Az-ın FHN-nin saytına istinadən verdiyi xəbərə görə, nəticədə avtomobildə olan 3 nəfər ölüb, 1 nəfər xəsarət alıb. 
Hadisə yerinə cəlb olunmuş Sumqayıt  Regional  Mərkəzinin xilasetmə qüvvələri cəsədləri və xəsarət alan şəxsi deformasiyaya uğramış avtomobildən çıxarıb və aidiyyəti üzrə təhvil veriblər.

S.B.
www.oxu.az
"
"Azərbaycanda naməlum şəxslər taksi sürücüsün başına oyun açdılarBakı-Gəncə marşrutu üzrə şəxsi “Mercedes” markalı avtomobili ilə sərnişin daşımaqla məşğul olan 1972-cü il təvəllüdlü Mahir Məmmədov naməlum şəxslər tərəfindən soyğunçuluğa məruz qalıb.
Oxu.Az-ın Report-a istinadən xəbərinə görə, Gəncəyə getmək adı ilə M.Məmmədovun avtomobilinə əyləşən iki nəfər əvvəlcə avtomobili Biləcəri qəsəbəsinə sürdürüblər. Həmin şəxslər Biləcəridə sürücüyə hücum edərək onun əl-qolunu bağlayıblar. 
Bundan sonra naməlum şəxslər M.Məmmədovu da avtomobilə qoyaraq nəqliyyat vasitəsini  İsmayıllı rayonuna sürüblər. Onlar həmin rayonun Bizlan kəndində sürücünü meşə ərazisində avtomobildən düşürərək ərazidən uzaqlaşıblar.
Hüquq-mühafizə orqanlarının əməkdaşları faktla bağlı araşdırma aparır.
S.B.
www.oxu.az
"
"Zabratda iki qadını avtomobil vurduBakının Sabunçu rayonunda iki qadını avtomobil vurub.
Oxu.Az Report-a istinadən xəbər verir ki, yol-nəqliyyat hadisəsi Zabrat qəsəbəsində baş verib.
Zabrat dairəsi kimi tanınan ərazidən keçən 1979-cu il təvəllüdlü Tanrıverdiyeva Mətanət Mehdiqulu qızı və 1975-ci il təvəllüdlü Bağırova Fatma Ramiz qızını avtomobil vurub. 
Yaralılar təcili yardım vasitəsilə xəstəxanaya yerləşdirilib.
Faktla bağlı Sabunçu Rayon Polis İdarəsində araşdırma aparılır.
S.B.
www.oxu.az
"
"Bakıda zəncirvari qəza – VİDEO  Paytaxtın Nizami rayonunda yol qəzası baş verib.
Oxu.Az Yenicag.az-a istinadən xəbər verir ki, hadisə Babək prospektində qeydə alınıb. Yüksək sürətlə hərəkətdə olan “Mercedes” markalı avtomobilin sürücüsü idarəetməni itirib. 
Nəticədə “Mercedes” işıqforun qırmızı işığında dayanan “Kia” və “Toyota” markalı avtomobillərə çırpılıb. Zərbənin təsirindən “Mercedes” yararsız hala düşüb. Sürücüsü isə yüngül xəsarət alıb.
Hadisə yerinə yol polis əməkdaşları gəliblər. Müayinələr aparılıb. Faktla əlaqədar avtotexniki ekspertiza təyin edilib. Qəzanın başvermə səbəbləri araşdırılır.

S.B.
www.oxu.az
"
"Aeroport yolunda içi sərnişinlə dolu iki avtobusun ölüm yarışı – VİDEOHava limanı yolunda 136 saylı iki sərnişin avtobusu yarışa çıxıb.
Oxu.Az Azxeber.com-a istinadən məlumat verir ki, hadisə şahidi bu olayı öz mobil telefonu ilə lentə alıb.
O, içi sərnişinlə dolu olan 136 saylı avtobusun yarışa çıxaraq saatda 120 km sürətlə hərəkətdə olduğunu deyib. Sürücü avtobusa çatmaq üçün sürətini 130-a qaldırdığını və ancaq bu zaman onlara çata bildiyini əlavə edib.
Yarışa çıxan sərnişin avtobuslarından birinin nömrəsi 90-FK-492 olduğu görünsə də, digərinin nömrəsini görmək mümkün olmayıb.

A.M.
www.oxu.az
"
"Salyan şosesində dəhşətli anlar - Avtomobil alışdı - FOTOSalyan şosesində avtomobil alışıb.
Oxu.Az Trend-ə istinadən xəbər verir ki, hadisə Salyan şosesinin 14-cü kilometrliyində, Şıx çimərliyi yaxınlığındakı yolda baş verib.
Yolun kənarında dayanan avtomobildə qəfil alışma baş verib. Avtomobilin hansı səbəbdən yandığı məlum deyil.
Hadisə zamanı avtomobildə kiminsə olması və ya xəsarət alanlar barədə məlumat yoxdur.








A.H.
www.oxu.az
"
"Yol polisi sürücülərə xəbərdarlıq etdiDaxili İşlər Nazirliyi Baş Dövlət Yol Polisi İdarəsi (BDYPİ) yağışlı hava şəraiti ilə əlaqədar sürücülərə tövsiyə edib.
İdarədən Oxu.Az-a verilən məlumatda qeyd olunur ki, sürücülərə yağmurlu hava şəraitində, xüsusilə yağışın yeni başladığı vaxtlarda son dərəcə ehtiyatlı olmaları, ərazidə icazə verilən maksimum sürət həddindən asılı olmayaraq idarə etdikləri nəqliyyat vasitələrinin hərəkət sürətini hava şəraitinə uyğun seçmələri, zərurət olmadan ötmə əməliyyatı aparmamaları, qəfil manevrlər və kəskin tormozlama etməmələri tövsiyə olunur.
Mexaniki nəqliyyat vasitələrinin sürücüləri yola çıxmazdan əvvəl avtomobilin şüşə silgəclərinin və şüşəyuyanlarının, habelə xarici işıq cihazlarının işlək vəziyyətdə olmasına əmin olmalı, texniki cəhətdən nasaz vəziyyətdə olan avtomobillərdən istifadə olunmamalıdır.
A.M.
www.oxu.az
"
"Bakıda qəzalar – 1 ölü, 1 yaralı - VİDEOQuba rayon sakini paytaxtda yol qəzası zamanı xəsarət alıb.
Oxu.Az ""APA TV""-yə istinadən xəbər verir ki, onu avtomobil vurub.
Məlumata görə, avtoqəza Binəqədi rayonunda qeydə alınıb. Binəqədi-Biləcəri yolunda baş vermiş hadisə nəticəsində yolu keçmək istəyən 1991-ci il təvəllüdlü Şirəliyev Müzəffər Fərid oğlu ""Mercedes"" markalı avtomobilin zərbəsinə tuş gəlib. Yaralı xəstəxanaya çatdırılıb.
Sürücü artıq saxlanılıb və ifadəsi alınıb. Yol qəzasının təfərrüatları araşdırılır.

Digər bir qəza isə Sabunçu rayonu Zabrat qəsəbəsi ərazisində baş verib.
Oxu.Az Lent.az-a istinadən xəbər verir ki, ""Mercedes"" markalı avtomobil 1957-ci il təvəllüdlü Balayev Çingiz Gülağa oğlunu vurub.
Ağır xəsarət alan piyada vəfat edib.
Faktla bağlı Sabunçu rayon Polis İdarəsində cinayət işi açılıb, araşdırma aparılır.
A.M.
www.oxu.az
"
"Bakının girişində böyük tıxac yarandı – FOTOSəhər saatlarından başlayaraq Sumqayıt - Bakı yolunda böyük tıxac yaranıb.
Oxu.Az Qafqazinfo-ya istinadən xəbər verir ki, hazırda davam edən tıxac Masazır dairəsindən başlayır və şəhərin girişinə kimi davam edir.
Bu vəziyyət kənar yollara da təsir edib, Xırdalanda da avtomobillərin uzun növbəsi yaranıb.








A.M.
www.oxu.az
"
"Formula-1-in 2018-ci il mövsümü üçün təqvimiDünya Avtomobil İdman Şurası Formula-1-in 2018-ci il mövsümü üçün təqvimini rəsmən təsdiq edib.
Oxu.Az xəbər verir ki, mövsüm 21 mərhələdən ibarət olacaq.
İlk yarış martın 25-də, son yarış isə 25 noyabrda keçiriləcək. Azərbaycan Qran-Prisi aprelin 29-na təsadüf edəcək. İlkin təqvimlə müqayisədə böyük dəyişikliklər edilməyib, lakin gözlənildiyi kimi, Çin və Bəhreyn mərhələləri yerlərini dəyişib. Mövsümün ikinci yarışı məhz Bəhreyndə, ardınca isə Çində keçiriləcək.
Formula-1. 2018-ci il mövsümü üçün təqvim
25 mart — Avstraliya Qran-Prisi
8 aprel — Bəhreyn Qran-Prisi
15 aprel — Çin Qran-Prisi
29 aprel — Azərbaycan Qran-Prisi
13 may — İspaniya Qran-Prisi
27 may — Monako Qran-Prisi
10 iyun — Kanada Qran-Prisi
24 iyun — Fransa Qran-Prisi
1 iyul — Avstriya Qran-Prisi
8 iyul — Böyük Britaniya Qran-Prisi
22 iyul — Almaniya Qran-Prisi
29 iyul — Macarıstan Qran-Prisi
26 avqust — Belçika Qran-Prisi
2 sentyabr — İtaliya Qran-Prisi
16 sentyabr — Sinqapur Qran-Prisi
30 sentyabr — Rusiya Qran-Prisi
7 oktyabr — Yaponiya Qran-Prisi
21 oktyabr — ABŞ Qran-Prisi
28 oktyabr — Meksika Qran-Prisi
11 noyabr — Braziliya Qran-Prisi
25 noyabr — Abu-Dabi Qran-Prisi
E.Ə.
www.oxu.az
"
"Sürücülərin nəzərinə: Bu yollarda sürət həddi endirildiYağışlı hava ilə əlaqədar olaraq paytaxtın iki əsas avtomagistralı - Heydər Əliyev prospekti Buzovna dairəsinədək və Zığ dairəsi Hava limanı yolunda bütün zolaqlar üzrə sürət həddi 20 km/saat endirilib.
Oxu.Az APA-ya istinadən xəbər verir ki, sürətin endirilməsində məqsəd yollarda hərəkətin təhlükəsizliyini təmin etməkdir: “Sürücülərə tövsiyə edilir ki, yollardakı sürət həddinə əməl etsinlər.
Hər birinizə rahat və təhlükəsiz yol arzulayırıq”.
A.M.
www.oxu.az
"
"Bu dövlət qurumları avtomobillərini satır – QİYMƏTLƏR + SİYAHIƏmlak Məsələləri Dövlət Komitəsi tərəfindən 19 dekabr tarixində keçirilməsi nəzərdə tutulan yeni hərrac elan olunub.
Oxu.Az-ın xəbərinə görə, Nəqliyyat, Rabitə və Yüksək Texnologiyalar Nazirliyin və Mərkəzi Seçki Komissiyasının balansında olan nəqliyyat vasitələri 4-cü dəfə 25% endirimlə, Ədliyyə Nazirliyi Penitensiar Xidmətin balansında olan nəqliyyat vasitəsi 5-ci dəfədən çox 50% endirimlə təkrar hərraca çıxarılır.
Hərraca çıxarılan nəqliyyat vasitələrinin siyahısı:




S/N


Balanssaxlayıcı müəssisənin adı


Avtonəqliyyat vasitəsinin markası


Buraxılış ili


Start qiyməti
(manatla)


10% beh
(manatla)




1.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


KAMAZ-53212


1986


3750


375




2.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


KAMAZ-55111


1989


3900


390




3.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


KAMAZ-55111


1989


3900


390




4.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


KAMAZ-55111


1989


3900


390




5.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


MAZ-5549


1987


2475


248




6.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


Moskvich İJ-2715


1987


375


38




7.


Azərbaycan Respublikasının Nəqliyyat, Rabitə və Yüksək Texnologiyalar Nazirliyinin ləğv edilmiş Şuşa Avtonəqliyyat Müəssisəsi


UAZ-3303


1988


450


45




8.


Azərbaycan Respublikasının Mərkəzi Seçki Komissiyası


Volkswagen Polo


1995


1334


133




9.


Azərbaycan Respublikası Ədliyyə Nazirliyi Penitensiar Xidməti


QAZ-3307-1012


2007


600


60




10.


Azərbaycan Respublikası Milli Məclisinin İşlər İdarəsi


Nissan Maxima


2006


4700


470




11.


Azərbaycan Respublikası Milli Məclisinin İşlər İdarəsi


Nissan Maxima


2007


5000


500




S.B.
www.oxu.az
"
"Maye qazla işləyən avtomobillərlə bağlı – TƏKLİFSon zamanlar Azərbaycanda benzinlə işləyən avtomobillərə EKO qaz (LPG) sistemlərinin quraşdırılması sürətlənib. Avropa EKO qaz sistemi ilə işləyən avtomobillərin qapalı avtoparklara girişi qadağandır. Ancaq müşahidələr göstərir ki, Azərbaycanda bununla bağlı heç bir qadağa yoxdur. Varsa da, əməl edilmir.
Oxu.Az-ın məlumatına görə, EKO qaz sistemlərinin quraşdırılması və təhlükəsizlik tədbirləri ilə bağlı Daxili İşlər Nazirliyinin (DİN) Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev və nəqliyyat məsələləri üzrə ekspert Ərşad Hüseynov “Ölkə.Az”a açıqlamalar veriblər.

Benzinlə işləyən avtomobillərin sonrada EKO qaz sisteminə keçməsi ilə bağlı danışan Kamran Əliyev bildirdi ki, istənilən halda Dövlət Yol Polisindən yanacaq sisteminin dəyişdirilməsi ilə bağlı icazə alınmalıdır:
“İcazə alındıqdan sonra müvafiq lisenziyası olan, texniki təmir stansiyalarında zəmanətlə bu sistem quraşdırılır. Quraşdırılmadan sonra yanacaq sisteminin dəyişdirilməsi ilə bağlı Dövlət Yol Polisində təkrar qeydiyyat aparılır. Avtomobilin şəhadətnaməsində hansı qaz yanacağı ilə işləməsi barədə xüsusi qeydlər yazılır”.
EKO qaz sisteminə keçən avtomobillərin təhlükəsizliyi və qapalı avtoparklarda saxlanılması ilə bağlı açıqlamasında BDYPİ-nin İctimaiyyətlə əlaqələr şöbəsinin rəisi qeyd edib ki, Azərbaycanda bu tip avtomobillərin sayı çox olmadığı üçün onların qapalı avtoparklarda park edilməsinə ciddi diqqət yetirilmirdi:
“Maye qazla işləyən avtomobillərin sayı artarsa, o halda həmin avtomobillərin qapalı ərazidə müəyyən təhlükəyə səbəb olmaları nəzərə alınaraq həmin yanacaqla işləyən avtomobillərin qapalı avtoparklara girişinə müəyyən məhdudiyyələr tətbiq oluna bilər”. 

Nəqliyyat məsələləri üzrə ekspert Ərşad Hüseynov isə açıqlamasında bildirib ki, EKO qaz sisteminin Azərbaycana gəlməsi çox gözəldir:
“Dünyanın hər bir yerində bu sistemdən istifadə edirlər. Artıq avtobuslarımızın çoxu sıxılmış qazla işləyir. Bu sistemdə önəmli yer tutan məsələ təhlükəsizlikdir. Birincisi sistemin quraşdırılması, yanacağın çatdırılmasıdır, digəri isə qapalı ərazilərdə həmin avtomobillərin saxlanılmasına aiddir. Sıxılmış qaz hər bir halda benzindən, dizel yanacağından daha təhlükəlidir. Alışma, partlayış ehtimalı daha yüksəkdir. Ona görə də, Avropa ölkələrində EKO qaz sistemi ilə işləyən avtomobilləri qapalı avtoparklarda saxlanılması qadağandır. Bildiyimə görə, Avropa ölkələrində də bu sistemlə işləyən avtomobillərin qapalı avtoparklarda saxlanılmasını dərindən yoxlanılmır. Xüsusi yerlər - hansısa dövlət orqanının zirzəmiləri, qapalı avtoparkları istisna olmaqla digər yerlərdə ciddi yoxlama tədbirləri həyata keçirilmir. 
Dünyanın hər yerində EKO qaz sistemlərini daha çox kommersiya tipli avtomobillərə qurşadırırlar. Bunlar avtobuslar, mikroavtobuslar, kiçik yük avtomobilləri və taksilərdir. Bu tip avtomobillərin isə qapalı yerdə heç bir işi yoxdur. Azərbaycanda yük avtomobilləri və avtobusların misal üçün Qış parkının altındakı avtoparka girməsi nəzərdə tutulmayıb. Yaxşı olar ki, avtomobillərinə EKO qaz sistemləri quraşdırmış şəxslərə ehtiyatlı olmaları barədə xəbərdarlıq edilsin”.
S.B.
www.oxu.az
"
"Yeni ildən Rusiya avtomobilləri nə qədər bahalaşacaq? – MƏBLƏĞYeni ildən xaricdən gətirilən avtomobillərə görə gömrük rüsumunun artırılması Azərbaycana gətirilən Rusiya avtomobillərinin də qiymətlərinə təsir edəcək.
Oxu.Az FED.az-a istinadən xəbər verir ki, indiyə qədər Rusiya avtomobillərində 1 kubsantimetr həcmə görə aksiz vergisi 20 qəpik nəzərdə tutulmuşdu. İndisə bu məbləğ 70 qəpiyə yüksəlib.
Rusiya avtomobillərində mühərrikin həcmi əsasən 1,6-1,7 litr olduğunu nəzərə alsaq, fərq minimum 800 manat təşkil edir.
Digər xərcləri də nəzərə alınsa, bahalaşma minimum 1000 manat təşkil edəcək.  
www.oxu.az
"
"Göyçayda qəza: Bir ailədən 4 yaralı – VİDEOGöyçay rayonunda 4 nəfərin xəsarət alması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, hadisə bu gün saat 12:30 radələrində Bakı-Şamaxı-Yevlax avtomobil yolunun 211-ci kilometrliyində, Göyçayın Qarabaqqal kəndi ərazisində qeydə alınıb.
“Range Rover” və “VAZ 2106” markalı avtomobillərin toqquşması nəticəsində bir ailənin üzvləri, İsmayıllı rayonu Hacıhətəmli kənd sakinləri - 1962-ci il təvəllüdlü Yediyarov Əlfəddin Qəhrəman oğlu, 1955-ci il təvəllüdlü Yediyarov İzafəddin Qəhrəman oğlu, 1957-ci il təvəllüdlü Yediyarova Gülsənəm Səhrab qızı, 1961-ci il təvəllüdlü Yediyarova Nazeka Əşrəf qızı müxtəlif dərəcəli bədən xəsarətləri aldıqları üçün Göyçay rayon Mərkəzi Xəstəxanasına yerləşdiriliblər.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  

A.H.
www.oxu.az
"
"Yol polisi “qanlı gecə” ilə bağlı məlumat yaydıBaş Dövlət Yol Polisi İdarəsi ötən gecə baş vermiş qəzalarla bağlı statistikanı açıqlayıb.
BDYPİ-dən Oxu.Az-a verilən məlumata görə, dekabrın 5-də Azərbaycan yollarında 9 yol-nəqliyyat hadisəsi baş verib. Nəticədə 10 nəfər ölüb, 5 nəfər xəsarət alıb.
Azər Məmmədov
www.oxu.az
"
"DİN və FHN-dən Bakıda 5 nəfərin öldüyü qəza ilə bağlı AÇIQLAMABakının Qaradağ rayonunda 5 nəfərin ölümü ilə nəticələnən ağır qəza baş verib.
Daxili İşlər Nazirliyindən Oxu.Az-a verilən məlumata görə, hadisə ilə bağlı Cinayət Məcəlləsinin 263.3-cü (yol hərəkəti qaydalarını pozma – iki və daha artıq şəxsin ölümünə səbəb olduqda) maddəsi ilə cinayət işi başlanıb.
Fövqəladə Hallar Nazirliyindən Oxu.Az-a verilən məlumatda qeyd olunur ki, Bakı şəhəri, Qaradağ rayonunda  “Mercedes“ markalı yük maşını və “Mercedes“ markalı avtomobil toqquşub. Xüsusi Riskli Xilasetmə Xidmətinin xilasetmə qüvvələri hadisə yerinə cəlb olunub. Əməliyyat nəticəsində avtomobilin sürücüsü Hüseynov Sakit Nuru oğlu və sərnişinlər Hüseynova Telnaz Şiraslan qızı, Hüseynova Samirə Sakit qızı və Hüseynova Selcan Vüqar qızının meyitləri deformasiyaya uğramış nəqliyyat vasitəsindən çıxarılaraq aidiyyəti üzrə təhvil verilib.
Oxu.Az-ın əldə etdiyi məlumata əsasən, ölənlər arasında 6 aylıq qız - Hüseynova Cənnət İntamiz qızı da var.
Hadisənin təfərrüatları araşdırılır.
Azər Məmmədov
www.oxu.az
"
"Bakının ən böyük prospektində tıxac: Qəza baş verdiBu gün səhər saatlarında Neftçilər prospektində, Ağ Şəhər inzibati binasının qarşısında yol-nəqliyyat hadisəsi baş verib.
Oxu.Az Trend-ə istinadən xəbər verir ki, avtomobil qəzası nəticəsində prospektdə tıxac yaranıb.
İlkin ehtimala görə, qəza dönmə hərəkəti zamanı baş verib, avtomobil işıq dirəyinə çırpılaraq dağılıb.
Hadisə yerinə təcili-tibbi yardım briqadası cəlb olunub, xəsarət alanların olduğu bildirilir.
A.M.
www.oxu.az
"
"Bakıda dəhşətli qəza: 5 nəfər ölüb – YENİLƏNİB + VİDEO + FOTOBakının Qaradağ rayonunda, Lökbatan-Xocasən avtomobil yolunun Qaradağ rayonundan keçən hissəsində “Mercedes” markalı minik avtomobilinin “Mercedes” markalı yük maşınının arxa hissəsinə çırpılması nəticəsində ölən azyaşlının kimliyi məlum olub.
Oxu.Az-ın Report-a istinadən məlumatına görə, bu, 6 aylıq Hüseynova Cənnət İntamiz qızıdır. 
Qəza nəticəsində ölənlərin hamısı Laçın rayon sakinləridir. Qeyd edək ki, hadisə zamanı 5 nəfər ölüb.

21:58
Bakının Qaradağ rayonunda, Lökbatan-Xocasən avtomobil yolunun Qaradağ rayonundan keçən hissəsində “Mercedes” markalı minik avtomobilinin “KamAZ” markalı yük maşınının arxa hissəsinə çırpılması nəticəsində ölənlərin hamısı bir ailənin üzvləridir. 
Oxu.Az-ın Report-a istinadən məlumatına görə, onların arasında 6 yaşlı uşağın da olduğu bildirilir. Ailə üzvləri Ağcabədi rayonundan, yas mərasimindən Bakıya qayıdırmış.
Faktla bağlı araşdırma aparılır.














19:16
Bakı-Qazax avtomobil yolunun Qaradağ rayonundan keçən hissəsində yük maşını minik avtomobili ilə toqquşub. 
Oxu.Az-ın Report-a istinadən məlumatına görə, “Mercedes” markalı minik avtomobili idarəetməni itirərək “KamAZ” markalı yük maşınının arxa hissəsinə çırpılıb.
Hadisə yerinə Fövqəladə Hallar Nazirliyinin (FHN) Xüsusi Riskli Xilasetmə Xidmətinin əməkdaşları cəlb olunub. 
Hazırda minik avtomobilində sıxışıb qalan 3 nəfərin meyiti çıxarılıb, digər 2 nəfərin də meyitinin çıxarılması istiqamətində işlər aparılır. 
Faktla bağlı araşdırma aparılır.
S.B.
www.oxu.az
"
"Bakı-Sumqayıt yolunda xoşagəlməz mənzərə – VİDEOBakı-Sumqayıt yolunda hərəkət edən yük avtomobilindən asılan qoyunların ölü və ya diri olduğu bilinməsə də, heyvanların bu şəkildə daşınması qanun pozuntusudur. 
Oxu.Az-ın Xəzər TV-yə istinadən məlumatına görə, kadrlardan görünür ki, 41 BC 341 dövlət qeydiyyat nişanlı yük avtomobilindən üç qoyun asılaraq aparılır. 
Baş Dövlət Polisi İdarəsinin şöbə rəisi Kamran Əliyev deyir ki, bu görüntülərdə birmənalı olaraq yükdaşıma qaydaları pozulub. İnzibati Xətalar Məcəlləsinə görə, həmin sürücü 40 manat məbləğində cərimə edilməlidir.
Dövlət Baytarlıq Nəzarəti Xidmətinin sektor müdiri Ramiz Salmanov deyir ki, burada həmçinin heyvanların mühafizəsi haqqında qanunun tələbləri də pozulub.
Qeyd edək ki, baytarlıq haqqında qanunun tələblərini pozan şəxslər 100-200 manat məbləğində cərimə olunur.

S.B.
www.oxu.az
"
"Avtoidman həvəskarlarının diqqəti Küveytdə – VİDEOKüveytdə keçiriləcək “Red Bull Car Park Drift 2017”-in final yarışları yaxınlaşdıqca, bütün diqqətlər driftinq və öz həyatını bu idman növünə həsr edən idmançılar üzərində cəmləşir. 
Drift sürüş texnikası – sürücünün öz avtomobilini kiçik döngələrdə belə seçilmiş istiqamətdən qəsdən döndərməsidir. Bu idman növü artıq məşhur beynəlxalq avtoidmana çevrilib.   
Küveyt şəhərində keçiriləcək regionun ən böyük yürüşü olan “Red Bull Car Park Drift 2017”-in finalına “Driftin Kralı” titulu uğrunda mübarizə aparmaq üçün Yaxın Şərqin və Afrikanın ən bacarıqlı drifterləri gələcək.  
Küveyt dekabr ayının 8-i, cümə günü “SIRBB Circuit” adlı trasda 2,500-dən çox tamaşaçı qəbul etməyə hazırlaşır.
İlk dəfə bu yarış Livanda təşkil edilib və bu tədbir driftinq həvəskarlarına və peşəkarlarına, tamaşaçıların diqqətini cəlb etməklə öz bacarıqlarını nümayiş etdirmək və tac uğrunda mübarizə etmək imkanını bəxş edir. 
Keçən il Omanda keçirilən finalda qaliblər podiumuna başçılıq edən üç məşhur Oman təmsilçiləri çox maraqlı avtoyürüş nümayiş etdirdilər. Yürüş iştirakçısı debütant Haitham Al Hadid öz tacını parlaq nəticələrinə görə 18 yaşında alıb. 
İlk dəfə driftinq XX əsrin 60-cı illərində Yaponiyanın əyri-üyrü dağlıq yollarında yaranıb. Bir qrup həmfikirli yarışçılar kəskin döngələri dönərkən şinləri tutma həddini aşaraq trasda qələbə uğrunda yürüşə başlayıblar. 2005-ci ildə “Red Bull” şirkəti driftinq idman növünü inkişaf etdirməyə başladı və Yaxın Şərqdə onun atəşini yandırmağa qərar verdi ki, həmin atəş bu günə kimi alovlanır.  




E.Ə.
www.oxu.az
"
"DYP reyd keçirir: Sürücülər cərimələnir – FOTOAstara Dövlət Yol Polisi bölməsinin əməkdaşları sərxoş halda avtomobil idarə edən sürücülərə qarşı reyd keçirib.
Oxu.Az Report-a istinadən xəbər verir ki, Astara Rayon Polis Şöbəsinin Dövlət Yol Polis bölməsinin əməkdaşları şəhər ərazisində və Artopa kəndində sərxoş sürücülərə qarşı reyd keçirib.
Reyd zamanı baş verə biləcək yol-nəqliyyat hadisələrinin qarşısını almaq, hərəkətin təhlükəsizliyini təmin etmək və hüquq pozuntusuna yol verən sürücüləri aşkarlamaq məqsədilə 100-ə yaxın nəqliyyat vasitəsi saxlanılıb.
Saxlanılan zaman 50-dən çox sürücü barəsində protokol tərtib edilib. Onların arasında avtomobili sərxoş halda idarə edərək özünü və digərlərinin həyatını real təhlükə ilə üz-üzə qoyanlar da olub. Bəziləri içkili olduğu halda bunu danmağa çalışıb, müxtəlif bəhanələr gətirib.
Reyd zamanı polisin ""Saxla"" əmrinə tabesizlik göstərən, təhlükəli manevr edən, sürücülük hüququ olmadan sükan arxasına keçən və digər kobud qayda pozuntuları edən sürücülər də aşkarlanıb.
Qeyd edək ki, rayonda müxtəlif qayda pozuntularının aşkarlanması və vətəndaşların təhlükəsizliyinin təmin edilməsi istiqamətində belə reydlər davam etdiriləcək.




















A.M.
www.oxu.az
"
"Salyanda qəza: 1 ölüDekabrın 3-də Salyan rayonunun Sarvan kəndi ərazisində mikroavtobusla ""Mitsubishi-Pajero"" markalı avtomobilin toqquşması nəticəsində xəsarət alan dörd nəfərdən biri dünyasını dəyişib.
 Oxu.Az APA-ya istinadən xəbər verir ki, qəzada xəsarət alan Masallı rayonunun Qızılağac kənd sakini, 1963-cü il təvəllüdlü Əhədova Rahilə Ulduz qızı bu gün xəstəxanada vəfat edib.
Qeyd edək ki, qəza nəticəsində daha 7 nəfər xəsarət alıb. Onlardan 4-nə ambulator yardım göstərilərək evə buraxılıb.
Orta-ağır dərəcəli xəsarətlər alanlar - Lənkəran rayon sakini, 1964-cü il təvəllüdlü Rəhimova Tükəz Həbib qızı, Biləsuvar rayon sakini, 1968-ci il təvəllüdlü Qasımova Maral İnşallah qızı və Masallı rayonu Qızılağac kənd sakini, 1960-cı il təvəllüdlü Əhmədov Elşən Siyasət oğlunun müalicəsi isə davam etdirilir.
www.oxu.az
"
"Azərbaycanda avtomobillərin qiyməti artırNoyabr ayı ərzində avtomobil bazarında satışlarda, eləcə də, ""online"" avtomobil satışlarında aktivlik çox aşağı səviyyədə olub.
Oxu.Az xəbər verir ki, bu barədə Trend-ə əmlak üzrə ekspert Vaqif Hüseynov deyib.
F.Hüseynov bildirib ki, avtomobil bazarında ciddi durğunluq yaranıb: ""Proqnozlaşdırıldığı kimi, ilin sonuna doğru ümumilikdə avtomobil bazarında durğunluq yaranır"".
Ekspert bildirib ki, ilin sonuna doğru dollar-manat məzənnəsində dəyişikliyin olacağı ilə bağlı ehtimallar da bazara ciddi təsir göstərib: ""Bu gün, demək olar ki, avtomobil alan yoxdur. Bazarda iki cür avtomobil satanlar var – avtomobil alqı-satqısı ilə məşğul olanlar və öz avtomobillərini satanlar. Öz avtomobillərini satanlar bazardan geri çəkildilər, çünki onlar düşündülər ki, əgər ilin sonuna doğru dollar-manat məzənnəsində dəyişiklik baş verərsə, o zaman onların avtomobillərini daha baha qiymətə satma ehtimalları var"".
F.Hüseynovun sözlərinə görə, bazarda durğunluğun olmasına rəğmən, qiyməti 10 min manata qədər olan avtomobillərin qiymətində 20 faizə qədər artım baş verib: ""Bu da dollar-manat məzənnəsində və digər məhsulların qiymətlərində artımın olacağı ehtimalları ilə bağlıdır"".
Ekspert əlavə edib ki, qiyməti 10 min manatdan yuxarı olan avtomobillərin qiymətində ciddi dəyişiklik müşahidə edilməyib.
A.M.
www.oxu.az
"
"Bakıda avtomobil yaşlı qadını vuraraq öldürübPaytaxtın Sabunçu rayonunda piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, 1962-ci il təvəllüdlü Sadıqova Aidə Müzəffər qızı Bakıxanov qəsəbəsində yolu keçmək istəyən zaman onu minik avtomobili vurub.
Yaralı xəstəxanaya aparılarkən yolda dünyasını dəyişib.
Faktla bağlı Sabunçu Rayon Polis İdarəsində araşdırma aparılır.
S.B.
www.oxu.az
"
"Paytaxt sakinləri düzgün park etməyən sürücülərə qeyri-adi cəza verdi – FOTOBu gün səhər saatlarında Nizami rayonu ərazisində maraqlı hadisə baş verib.
Oxu.Az xəbər verir ki, paytaxt sakinləri düzgün park etməyən sürücülərə qeyri-adi şəkildə cəzalandırıb.
Belə ki, bəzi sürücülər öz avtomobillərini məişət tullantıları üçün nəzərdə tutulan qutuların qarşısında saxlayıb. Bu isə sakinlərə zibil atmağa, eyni zamanda,bu tullantıların daşınmasını həyata keçirən əməkdaşlara maneçilik törədir.
Bina sakinləri bu vəziyyətdən çıxış yolunu öz zibillərini avtomobillərin üzərinə qoymaqda tapıblar.
Həmin görüntüləri sizə təqdim edirik:














Azər Məmmədov
www.oxu.az
"
"Daha bir səfirliyin avtomobili Bakıda qəzaya düşdüTürkiyə səfirliyinin avtomobili Bakıda qəzaya düşüb.
Oxu.Az APA-ya istinadən xəbər verir ki, Türkiyənin Bakıdakı səfirliyinə məxsus, “Fiat Doblo” markalı, 001 T 041 dövlət qeydiyyat nişanlı avtomobil “Mercedes” markalı avtomobillə toqquşub.
Qəza nəticəsində xəsarət alan olmayıb.
Faktla bağlı araşdırma aparılır.
A.M.
www.oxu.az
"
"Azərbaycanlı Moskvada piyadaları vuran sürücünü yaxaladı - VİDEODünən Moskvada əslən azərbaycanlı olan Vasif Abışov adlı şəxs xeyli sayda insan tələfatının qarşısını alıb.
Oxu.Az-ın məlumatına əsasən, yerli vaxtla 19:45-də Altüfyev şosesində avtomobil yüksək sürətlə gələrək yolu keçən piyadaları vurub və hadisə yerindən qaçıb. Nəticədə dörd nəfər xəsarət alıb.
Hadisənin şahidi olan Abışov yeni  qurbanların olmaması üçün cəld öz avtomobili ilə qəzanın səbəbkarının ardınca sürüb. 
“Piyadalar həmin an yaşıl işıqda yolu keçirdilər. O, insanları yüksək sürətlə vurub hadisə yerindən qaçdı. Həmin an orada məndən savayı heç kim yox idi. Mən cəld qazı basıb onun dalınca sürdüm. Bir az sonra, o, avtomobilini saxlayıb çıxdı və yerə oturdu. Həmin an mən onu yaxaladım. Onu  avtomobilimə oturdub polisə təhvil verdim”, - deyə Abışov bildirib.

N.O.
www.oxu.az
"
"İTV-nin mikroavtobusu qəzaya düşdü – FOTOBu gün İctimai Televiziyanın xidməti mikroavtobuslarından biri Nərimanov rayonu ərazisində qəzaya düşüb.
Oxu.Az Lent.az-a istinadən xəbər verir ki, telekanala məxsus “Ford Tranzit” markalı mikroavtobus Fətəli Xan Xoyski küçəsindəki tunelin girişində “Toyota Land Cruiser” markalı, 90 RD 690 dövlət qeydiyyat nişanlı avtomobillə toqquşub. Qəza nəticəsində hər iki nəqliyyat vasitəsinə ziyan dəyib, əraziyə polis əməkdaşları gəlib.
Bildirilir ki, telekanal əməkdaşları Bədən Tərbiyəsi və İdman Akademiyasının rektoru, millət vəkili, tanınmış ictimai xadim Ağacan Abıyevin 80 illik yubiley mərasimində çəkiliş aparmaq üçün gedirmiş.














A.M.
www.oxu.az
"
"Avtomobil oğrusu saxlanıldıDekabrın 3-nə keçən gecə Nərimanov rayonu ərazisindən Bakı şəhər sakini Ramil Hüseynova məxsus “VAZ-2107” markalı avtomobilin qaçırılması barədə DİN-in “102 Zəng Mərkəzi”nə məlumat daxil olub.
DİN-dən Oxu.Az-a verilən məlumata görə, dərhal başlanan əməliyyat-axtarış tədbirləri nəticəsində avtomobil saat 2:00 radələrində paytaxtın Nizami rayonu ərazisində qabaq hissəsi əzilmiş vəziyyətdə Bakı şəhər Dövlət Yol Polis İdarəsinin və Nizami RPİ 25-ci Polis Bölməsinin əməkdaşları tərəfindən saxlanılıb.
Onu idarə edərək hadisəni törətməkdə şübhəli bilinən şəxs avtomobillə birgə 18-ci Polis Bölməsinə təhvil verilib.
Araşdırmalarla həmin şəxsin Biləsuvar rayon sakini Şahin Cavadov olması və onun dekabrın 3-nə keçən gecə “Mercedes” və “Niva” markalı 2 avtomobildən şüşəni sındırmaq yolu ilə oğurluğa cəhd göstərməsi də müəyyən edilib.
Araşdırma aparılır.
A.M.
www.oxu.az
"
"Şəhid qızını maşınla vurub öldürən məhşur biznesmenin oğlu həbs edildiSəbail rayonunun polis və prokurorluq əməkdaşları tərəfindən həyata keçirilən təxirəsalınmaz istintaq və əməliyyat-axtarış tədbirləri nəticəsində rayon ərazisində yol-nəqliyyat hadisəsi törədərək hadisə yerindən qaçmış sürücü tutularaq istintaqa cəlb edilib.
Bu barədə Oxu.Az-a Bakı şəhər Prokurorluğu və şəhər Baş Polis İdarəsindən məlumat verilib.
Belə ki, noyabrın 8-də paytaxtın Səbail rayonu ərazisində naməlum sürücünün idarə etdiyi “Jeep Grand Cherokee” markalı, 90-FO-007 dövlət nömrə nişanlı avtomobillə yolu keçmək istəyən 1975-ci il təvəllüdlü Əkbərova Könül Elton qızını vurması, sonuncunun aldığı xəsarətlərdən hadisə yerində vəfat etməsi və sürücünün hadisə yerindən qaçması faktına görə rayon Polis İdarəsinin İstintaq Şöbəsində Cinayət Məcəlləsinin 263.2 (yol hərəkəti və nəqliyyat vasitələrinin istismarı qaydalarını pozma, ehtiyatsızlıqdan zərərçəkmiş şəxsin ölümünə səbəb olduqda) və 264-cü (yol nəqliyyat hadisəsi yerindən qaçma) maddələri ilə cinayət işi başlanıb.
Aparılmış təxirəsalınmaz istintaq-əməliyyat tədbirləri nəticəsində hadisə vaxtı qeyd edilən avtomobilin sürücülük hüququ olmayan, yetkinlik yaşına çatmayan - 2000-ci il təvəllüdlü Məmmədov Arif Məmməd oğlu (ad, soyad şərtidir) tərəfindən idarə edilməsi müəyyən edildiyindən cinayət işi Cinayət Məcəlləsinin 263-1.3 (nəqliyyat vasitələrini idarə etmək hüququ olmayan şəxs tərəfindən yol hərəkəti və nəqliyyat vasitələrinin istismarı qaydalarını pozma, ehtiyatsızlıqdan zərərçəkmiş şəxsin ölümünə səbəb olduqda) və 264-cü (yol nəqliyyat hadisəsi yerindən qaçma) maddələrinə tövsif edilib, A.Məmmədov noyabrın 29-da şübhəli şəxs qismində tutularaq müdafiəçi ilə təmin edilməklə dindirilib.
A.Məmmədov iş üzrə təqsirləndirilən şəxs qismində cəlb olunaraq ona Cinayət Məcəlləsinin qeyd edilən maddələri ilə ittiham elan edilməklə məhkəmənin qərarı ilə barəsində həbs-qətimkan tədbiri seçilib.
Nəqliyyat vasitəsinə sahiblik hüququ olan Əmrulla Şahbazov tərəfindən nəqliyyat vasitəsini idarə etmək üçün idarəetmə hüququ olmayan şəxsə verilməsinə görə sonuncunun inzibati qaydada məsuliyyətə cəlb olunması təmin ediləcək.
Hazırda iş üzrə zəruri istintaq tədbirləri davam etdirilir.
A.M.
www.oxu.az
"
"Yağışdan sonra yolları su basdı – VİDEOÖtən gün ölkə ərazisində yağan yağış, paytaxtın müxtəlif küçə və prospektlərində, ticarət obyektlərinin yerləşdiyi ərazilərdə yenidən böyük gölməçələrin yaranmasına səbəb olub.
Oxu.Az ""Azərbaycan"" online kanalına istinadən xəbər verir ki, Sədərək Ticarət Mərkəzinin qarşısını yağışdan sonra su basıb.
Görüntülərdə avtomobillərin çətinliklə hərəkət etdiyi görünür. 

A.M.
www.oxu.az
"
"Rusiya səfirliyinin avtomobili Bakıda qəzaya düşdüBakıda səfirlik avtomobili qəzaya düşüb.
Oxu.Az APA-ya istinadən xəbər verir ki, hadisə paytaxtın Nərimanov rayonu, Əhməd Ağaoğlu küçəsində qeydə alınıb. Rusiya Federasiyasının Bakıdakı səfirliyinə məxsus “Hyundai” markalı, 004 D 16 dövlət qeydiyyat nişanlı avtomobil ""BMW"" markalı, 10 TL 443 dövlət nömrə nişanlı avtomobillə toqquşub.
Qəza nəticəsində xəsarət alan olmasa da, hər iki avtomobilə ziyan dəyib.
Faktla bağlı araşdırma aparılır.
A.M.
www.oxu.az
"
"Cəlilabadda avtomobilin vurduğu piyada komaya düşdüCəlilabad rayonunda piyadanın vurlması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün səhər saatlarında şəhərin Azərbaycan prospektində qeydə alınıb.
Belə ki, rayon sakini Zaur Sulduz oğlu Yarıyev yol keçmək istəyən zaman avtomobil onu vurub. Ağır bədən xəsarətləri alan piyada Cəlilabad Rayon Mərkəzi Xəstəxanasına çatdırılıb. Xəstənin koma vəziyyətində olduğu bildirilir.
Faktlabağlı araşdırma aparılır.
A.M.
www.oxu.az
"
"Toy karvanını avtoşouya çevirdilər - VİDEODəfələrlə xəbərdarlıq edilməsinə baxmayaraq, hələ də toy karvanında qaydaları kobud pozan sürücülər var. Hətta bu qayda pozuntusu fonunda avtomobillərin nömrə nişanlarını da xüsusi dəyişikliklər etməklə gizlətməyə çalışırlar. Bu cür sürücülər yollarda qəza şəraiti yaradır, ya da özləri qəzaya düşürlər. Nəticədə də ailənin şad günü dönüb olur kədərli gün.
Oxu.Az Xəzərxəbər-ə istinadla bildirir ki, belə bir fakt Ağdaş rayonunda olub.
Qoşa xəttin tələbini pozan kim, təhlükəli manevrlər edib digər hərəkət iştirakçılarına təhlükə yaradan kim.
Görüntülər Ağdaş rayonunun mərkəzində toy karvanında lentə alınıb. Ən çox ''VAZ-2107'' markalı avtomobillərin yer aldığı ''kortej''də sürücülər yol hərəkəti qaydalarına məhəl qoymurlar. Təhlükəli manevrlər etməklə 'avtoş''luqlarını nümayiş etdirilər. Qoşa xəttin tələbini pozaraq əsas prospektdə qarşıdan gələn nəqliyyata mane olan sürücülər qadağan edilmiş yüksək avazlı səs siqnalından da istifadə edirlər.
Həmin sürücülər təxminən 7-8 kilometr məsafədə bəy-gəlin maşınını bu şəkildə müşayiət edirlər. Yolun hərəkət zolaqlarını tutur, üstəlik, yolayrıclarını necə gəldi, keçirlər. Görüntüləri izləyən yol-hərəkəti üzrə ekspert Ərşad Hüseynov da bunun kobud qayda pozuntusu olduğunu deyir.

www.oxu.az
"
"Gəncədə avtomobil iki piyadanı vurduGəncədə iki piyadanı avtomobil vurub.
Oxu.Az APA-ya istinadən xəbər verir ki, qəzalardan biri şəhərin 1-ci mikrorayonu ərazisində Vəli Xusulu küçəsində qeydə alınıb.
Ford markalı avtomobil yaşlı qadını vurub. Qadın dərhal xəstəxanaya yerləşdirilib, vəziyyəti kafidir.
Digər hadisə şəhərin Şah İsmayıl Xətai prospektində baş verib. Hələlik, markası bilinməyən avtomobil 1975-ci il təvəllüdlü şəhər sakini İbrahim Məmmədovu vurub. İ. Məmmədov xəstəxanaya yerləşdirilib, vəziyyəti orta-ağırdır.
Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Sürücülərin xəbərsiz olduğu risk - VİDEOƏksər sürücülər avtomobilin əyləc mayesini uzun illərdir dəyişdirmir. Hətta on və daha çox ildir əyləc mayesini dəyişdirməyən sürücülər var.
Oxu.Az Xəzərxəbər-ə istinadən məlumat verir ki, avtomobilin əyləc mayesinin dövri olaraq dəyişdirilməsi mütləqdir.
Mütəxəssislərin fikrincə, əks halda bu hal sürücülər üçün qəza riskini artırır.
Usta Elçin Həsənovun sözlərinə görə, bəzi hallarda uzun müddət istifadə nəticəsində mayedə qızma və buxarlanma baş verir ki, bu da mayenin içinə hava dolması isə nəticələnir və əyləc sistemi işləmir.
Bundan başqa, avtomobildə dövri texniki cədvəllərə uyğun olaraq, hidravlik sükanın yağı hər 40-50 min km-dən bir, körpünün yağı 50 min km-dən bir, sürət qutusunun yağı isə istehsalçı şirkətin tövsiyəsindən asılı olaraq 50-100 min km-dən bir dəyişdirilməlidir.

www.oxu.az
"
"DYP AZTV-nin operatoruna xəbərdarlıq etdi – QƏRİBƏ QƏRAR + FOTOAZTV-nin operatoru Babayev Bəxtiyara heç bir cəriməsi olmadığı halda Bakı şəhəri Baş Dövlət Yol Polisi İdarəsindən xəbərdarlıq məktubu alıb. 
Oxu.Az-ın məlumatın agörə, bu barədə RePost.Az-a hazırda Rusiyada olan Bəxtiyar Babayev özü məlumat verib. 
Onun sözlərinə görə, avtomobili olmadığı halda DYP-dən ödənməmiş cərimə barədə Bakıda qeydiyyatda olduğu ünvana xəbərdarlıq məktubu gəlib. 
Məktubda bildirilir ki, guya onun iştirakı ilə 08.07.2017-ci il tarixində İnzibati Xətalar Məcəlləsinin 346.1-ci maddəsi üzrə İXP 1115671 saylı inzibati xəta haqqında qərar qəbul edilib. Lakin 3 ay müddətində cərimə ödənilmədiyindən barəsində 6 aydan 1 ilədək sürücülük hüququndan məhrum etmə qərarı qəbul edilə bilər. 
Bəxtiyar Babayev onun iştirak ilə belə bir qərar qəbul edilmədiyini bildirib. Bundan əlavə o, Bakı şəhəri Baş Dövlət Yol Polisi İdarəsin rəisi Nüşrəvan Cəfərovun imzası ilə daxil xəbərdarlıq məktubuna protokol əlavə edilmədiyini deyib. Eyni zamanda cərimənin məbləği də qaranlıq qalır. Daxili İşlər Nazirliyinin saytında və elektron kabinetində isə ödənilməmiş cəriməsinin olmadığı bildirilir.
Bakı şəhəri Baş Dövlət Yol Polisi İdarəsin icitimaiyyətlə əlaqələr şöbəsinin müdiri Vaqif Əsədov deyib ki, Bəxtiyar Babyev idarəyə rəsmi müraciət etməlidir. Ondan sonra məsələ araşdırılacaq və yanlışlıq olubsa aradan qaldırılacaq.








S.B.
www.oxu.az
"
"Londonda sürücü avtomobili piyadalara çırpdı – VİDEOLondonda sürücünün avtomobili piyadaların üzərinə sürməsi nəticəsində ən azı beş nəfər xəsarət alıb.
Oxu.Az-ın The Daily Mail nəşrinə istinadən xəbərinə görə, onlardan ikisinin vəziyyəti ağırdır. 
Avtomobildə olan sərnişinlər xəsarət almayıblar.
Polisin məlumatına əsasən, hadisə terror aktı kimi qiymətləndirilməyib.

S.B.
www.oxu.az
"
"İki qadını vuraraq öldürən və hadisə yerindən qaçan sürücü tutulubİki piyadanın ölümü ilə nəticələnən yol-nəqliyyat hadisəsi törədərək hadisə yerindən qaçmış Şəmkir rayon sakini tutulub.
Daxili İşlər Nazirliyinin mətbuat xidmətindən Oxu.Az-a verilən məlumata görə, noyabrın 30-da Şəmkir rayonunun Əliyaqublu kəndi ərazisində müəyyən edilməyən avtomobillə yolu keçən Göygöl rayon sakinləri Təranə Haqverdiyeva və Sevinc Alıyeva vurulub və nəticədə hər iki piyada hadisə yerində ölüblər.
Baş Dövlət Yol Polisi İdarəsi və Şəmkir RPŞ əməkdaşlarının keçirdikləri əməliyyat-axtarış tədbirləri nəticəsində yol-nəqliyyat hadisəsinin “QAZ-3102” markalı avtomobillə törədilməsi müəyyən edilib və hadisə yerindən yayınmaqda şübhəli bilinən həmin avtomobilin sürücüsü - Əliyaqublu kənd sakini Elnur Əsədov tutulub.
S.B.
www.oxu.az
"
"Avtomobil elektrik dirəyinə çırpıldı, sakinlər işıqsız qaldı – VİDEO + FOTO Abşeron rayonunun Masazır qəsəbəsində 1 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, 1988-ci il təvəllüdlü Hüseynov İdris Elxan oğlu idarə etdiyi 10-MF-363 dövlət qeydiyyat nişanlı “BMW” markalı avtomobil ilə Zəngilan şəhərciyinə gedə yolda hərəkətdə olarkən qarşısına yolun bir hissəsində təmir tikinti işlərinin aparıldığı sahə çıxıb.
Bu zaman sürücü dərhal əyləci sıxıb, lakin asfalt qatının üzərinə tökülmüş çınqıl daşları avtomobilin sürüşməsinə səbəb olub. 
Nəticədə “BMW” yol kənarındakı işıq dirəyinə çırpılıb və naqillərdə yaranan qısa qapanma şəhərciyi müvəqqəti olaraq işıqsız qoyub. Sürücü ağır bədən xəsarətləri alaraq 1 saylı Kliniki Tibbi Mərkəzin Reanimasiya şöbəsinə yerləşdirilib.
Hadisə şahidlərinin verdiyi məlumata görə, yolun qaranlıq hissəsində aparılan təmir-tikinti işləri zaman heç bir yol nişanı qoyulmayıb. Sakinlər baş verən hadisədən sonra əraziyə sürət həddini aşağı göstərən yol nişanını həmin əraziyə yerləşdiriblər.
Faktla bağlı Abşeron Rayon Polis İdarəsinin əməkdaşları tərəfindən araşdırma aparılır. Avtomobil deformasiyaya uğradığından cərimə meydançasına yerləşdirilib.




































S.B.
www.oxu.az
"
"Bakı metrosuna lift quraşdırılacaq""Bakı Metropoliteninin xətlərində, yeni stansiyaların hər birində və təmir edəcəyimiz bütün stansiyalarda fiziki imkanları məhdud şəxslər üçün xüsusi liftlər və digər avadanlıqlar quraşdırılacaq"". 
Oxu.Az Report-a istinadla xəbər verir ki, bunu ""Bakı Metropoliteni"" QSC-nin mətbuat xidməti və ictimaiyyətlə əlaqələr şöbəsinin rəisi Nəsimi Paşayev deyib. 
O qeyd edib ki, SSRİ dövründə stansiyaların tikintisi zamanı fiziki imkanları məhdud şəxslərin metrodan istifadəsi nəzərdə tutulmayıb: ""Hər hansı bir stansiyada liftin və pandusların quraşdırılması asan məsələ deyil. Müəyyən bir stansiyada bunu quraşdırıb digərində quraşdırmamaq olmaz, çünki bir stansiyaya daxil olan əlilliyi olan şəxsin digər stansiyadan çıxışı təşkil olunmalıdır"".
E.Ə.
www.oxu.az
"
"Bərdədə mikroavtobus qəzası – FOTOAğdamdan (Quzanlı) Bakıya gələn mikroavtobus Bərdə rayonunda ""BMW"" markalı avtomobillə toqquşub.
Oxu.Az Report-a istinadən xəbər verir ki, hadisə nəticəsində 11 nəfər xəsarət alıb.
Hadisə rayonun Divanlı kəndində qeydə alınıb.




















E.Ə.
www.oxu.az
"
"Yaralı polis rəisi Bakıya gətirildiAğdaş rayonunun Xosrov kəndi ərazisində baş verən yol-nəqliyyat hadisəsi zamanı ağır yaralanan Ucar Rayon Polis Şöbəsinin rəisi təcili Bakıya gətirilib.
Oxu.Az xəbər verir ki, Ağdaş rayon Təcili Tibbi Yardım şöbəsindən Axar.az-a verilən məlumata görə, qəza nəticəsində qolları sınan və döş qəfəsi əzilən Ucar Rayon Polis Şöbəsinin rəisi Etibar Abdıyev dünən yerləşdirildiyi xəstəxanadan təcili Bakıya göndərilib.
Vəziyyətinin orta-ağır olduğu bildirilən polis rəisi qəzadan sonra Ağdaş rayon Təcili Tibbi Yardım şöbəsinə gətirilsə də, sonradan reanimasiya şöbəsinə keçirilib.
Qeyd edək ki, dünən saat 11:00 radələrində 90 AP 222 dövlət nömrə nişanlı, “Nissan” və 12 BE 706 dövlət nömrə nişanlı, VAZ 2106 markalı avtomobillərin toqquşması nəticəsində qəza baş verib. Nəticədə Ağdam rayonundan olan məcburi köçkün və Tərtərdə məskunlaşan 2015-ci il təvəllüdlü Sehirli Cihan Habil qızı, Ağdaşın Ərəb kənd sakini, 1957-ci il təvəllüdlü Məhərrəmova Tehranə Allahverdi qızı ölüb.
Ucar rayon Polis Şöbəsinin rəisi, Qəbələ rayon sakini, 1966-cı il təvəllüdlü Abdıyev Etibar Tofiq oğlu və sürücüsü Raqil adlı polis serjantı müxtəlif dərəcəli bədən xəsarətləri alıb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
E.Ə.
www.oxu.az
"
"Azərbaycanda işə gedərkən vurulan qadınların kimliyi açıqlandıŞəmkirdə naməlum avtomobilin vurub öldürdüyü qadınların şəxsiyyəti müəyyənləşib.
Oxu.Az Lent.az-a istinadən xəbər verir ki, Bakı-Qazax magistralının 395-ci kilometrliyində markası, nömrəsi və sürücüsü məlum olmayan avtomobilin vurub öldürdüyü qadınların 1976-cı il təvəllüdlü Haqverdiyeva Təranə Ağalar qızı və 1981-ci il təvəllüdlü Alıyeva Sevinc Şahbaz qızı olması müəyyənləşib. 
Bildirilir ki, qadınlar Muxtariyyə kəndindəki istixanada işləməyə gedirmişlər.
Onları vurub öldürən sürücü və avtomobili axtarılır.
E.Ə.
www.oxu.az
"
"Ekspert: Avtomobillərin qiymətlərində ucuzlaşma gözlənilirOktyabr ayı ərzində avtomobil bazarında satışlarda, eləcə də “online” avtomobil satışlarında aktivlik çox aşağı səviyyədə olub.
Oxu.Az-ın xəbərinə görə, bu barədə Trend-ə əmlak üzrə ekspert Vaqif Hüseynov deyib.
V.Hüseynovun sözlərinə görə, bazarda təklif artıb, aktivlik isə aşağı düşüb.
Ekspert bildirib ki, buna baxmayaraq ay ərzində avtomobil bazarında qiymətlərdə ciddi dəyişiklik müşahidə olunmayıb:
“Avtomobil bazarında qiymətləri əsasən avtomobil alqı-satqısı ilə məşğul olanlar tənzimləyir. Aktivlik olanda avtomobil baha satılmır. Hazırda qiymətlər ciddi dəyişməyib”.
Ekspert hesab edir ki, dekabr ayında qiymətlərdə 10 faizə qədər azalma ehtimalı var.
O qeyd edib ki, avtomobil satanlar bayram ərəfəsində bir az ucuz da olsa, avtomobilini satmağa çalışacaq və bu baxımdan da qiymətdə azalma müşahidə ediləcək.
S.B.
www.oxu.az
"
"Şəmkirdə hərəkətdə olan avtomobil yandı – VİDEOŞəmkirdə hərəkətdə olan avtomobil alışıb.
Oxu.Az ""ARB TV""-yə istinadla xəbər verir ki, Şəmkirin Dəllər qəsəbəsində hərəkətdə olan avtomobildə yanğın baş verib.
Qəsəbə sakini Elşən Zülalovun idarə etdiyi ""VAZ-2106"" qəfildən alışıb. Sürücü dərhal əyləci basıb və avtomobili tərk edib. FHN-nin yanğınsöndürmə briqadası gələnədək ətrafdakı insanların köməyi ilə alovun qarşısı alınıb. Avtomobilin salonu yararsız hala düşüb.
İlkin ehtimala görə, yanğına nəqliyyat vasitəsinin elektrik sistemində yaranan nasazlıq səbəb olub. Yanğının səbəbləri araşdırmalardan sonra bəlli olacaq.

A.M.
www.oxu.az
"
"Daniel Rikkardo: Ümid edirəm ki, Bakıda təkrar qələbə qazanacam - FOTO - YENİLƏNİBBakı trekində bir yerdə səhv etsəniz, baha başa gələcək. 
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib. 
""Riski sevən adamam, bura xoşuma gələn trasdır. Yol enişli-yoxuşludur. Bakıda maşın sürmək xoşdur, çünki bolidi yüksək sürətdə idarə etmək mümkündür. Bakı məni məmnun etdi, 2017-ci ildəki kimi qalsın. Bəlkə, İçəri Şəhərdəki döngəni 30 sm çəksələr, daha yaxşı olar. İl ərzində ən ecazkar tras Bakı treki olmuşdu. Çünki burada qalib gəlmişəm. Burada sürəti anidən aşağı salmaq və yenidən artırmaq lazımdır.
14:51
""Formula-1-in yeni logosunu bəyənmirəm"". 
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib. 
D. Rikkardo bildirib ki, bu, onun şəxsi fikirdir: Düzdür, insanlar dəyişiklikləri sevmirlər, ona görə Formula-1-in logosunun dəyişdirilməsi birmənalı qarşılanmayıb. Bəziləri bəyənir, bəziləri isə yox. Mən bəyənmirəm"".
***
14:30
Mən apreldə yenidən Bakıya gəlməyi səbirsizliklə gözləyirəm və ümid edirəm ki, burada bu dəfə yarışa daha ön sıralarda başlayaraq təkrar qələbə qazanacağam.
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib.
D.Rikkardo yenidən Bakıda olmaqdan böyük məmnunluq duyduğunu bildirib: “Bu gün Bakıda olduğuma görə çox şadam. Bildiyiniz kimi, artıq yarış mövsümü başa çatdı və bu mövsüm ərzində ən xoşbəxt anları yaşadığım yerdə yenidən olmaq, həqiqətən də, çox möhtəşəmdir. Mən indiyədək belə maraqlı keçən yarışda iştirak etməmişəm.
Yarışa 10-cu yerdə başladım, sonra arxa sıralara gerilədim və yarışın sonunda ən önə keçərək qələbə qazandım. Bu, hər bir pilotun arzusunda olduğu möhtəşəm yarış idi. Eyni zamanda, bu yarış çox əyləncəli idi. Bu Qran-Pri ən çox sevdiyim yarışlardan birinə çevrilib. Mən şəhər treklərində yarışmağı sevirəm və bu trek olduqca sürətlidir. Burada olduğum hər səfərdə - bu gün də daxil olmaqla – böyük mehribanlıq və qonaqpərvərliklə qarşılanmışam. Bu şəhər çox gözəldir və burada avtoidman azarkeşlərinə təqdim edə biləcəyimiz bütün gözəlliklər mövcuddur.”












































Foto: Ehtiram Jabi
Elvin Əhmədov
www.oxu.az
"
"Bakıda qadın sürücü məktəbin qarşısında qəzaya düşdü – FOTOBakıda qadın sürücü qəza törədib.
Oxu.Az BAKU.WS-ə istinadən xəbər verir ki, hadisə Lev Tolstoy küçəsində qeydə alınıb. 
1 nömrəli məktəbin qarşısında meydana gələn qəzanın səbəbi dəqiq bilinmir. İlkin ehtimala görə, sürücü ehtiyyatsızlıq edib və yoldan kənara çıxaraq divara çırpılıb. 
Qəzanın görüntülərini təqdim edirik: 








E.Ə.
www.oxu.az
"
"Bakıda bu yol təmirə bağlanır – XƏRİTƏYeni asfalt-beton örtüyünün döşənməsi işləri ilə əlaqədar olaraq 30 noyabr tarixindən 1 dekabr tarixinə keçən gecədən etibarən Binəqədi şosesinin Binəqədi qəsəsəbəsindən “4 yol” deyilən əraziyədək olan hissəsində avtonəqliyyat vasitələrinin hərəkəti hissə-hissə qismən məhdudlaşdırılacaq.
""Azəravtoyol"" ASC-dən Oxu.Az-a verilən məlumata görə, sözügedən ərazi üzrə hərəkətin məhdudlaşdırılması qısa müddətə, yəni 1-3 dekabr tarixlərində baş tutacaq. Bu müddət ərzində asfalt örtük döşənən ərazilər boyu hərəkət hissə-hissə bərpa olunacaq.
Sürücülərdən aparılan işlərə anlayışla yanaşmaları və bu müddət ərzində alternativ yollardan istifadə etmələri xahiş olunur.



A.M.
www.oxu.az
"
"Ağdaşda qəza: Polis rəisi yaralandı - VİDEO + FOTO + YENİLƏNİBAğdaş rayonunda avtomobil qəzası zamanı ölən və xəsarət alanların adları məlum olub.
Oxu.Az APA-ya istinadən xəbər verir ki, bu gün saat 11:00 radələrində Bakı-Şamaxı-Yevlax avtomobil yolunun Ağdaşın Xosrov kəndi ərazisindən keçən hissəsində 90 AP 222 dövlət nömrə nişanlı, “Nissan” və 12 BE-706 dövlət nömrə nişanlı, “VAZ 2106” markalı minik avtomobillərinin toqquşması nəticəsində Ağdam rayonundan olan məcburi köçkün və Tərtərdə məskunlaşan 2015-ci il təvəllüdlü Sehirli Cihan Habil qızı, Ağdaşın Ərəb kənd sakini, 1957-ci il təvəllüdlü Məhərrəmova Tehranə Allahverdi qızı ölüb.
Qəza nəticəsində Ucar rayon Polis Şöbəsinin rəisi, Qəbələ rayon sakini, 1966-cı il təvəllüdlü Abdıyev Etibar Tofiq oğlu və sürücüsü Raqil adlı polis serjantı müxtəlif dərəcəli bədən xəsarətləri alıb.
Onlar Ağdaş rayon Mərkəzi Xəstəxanasına yerləşdirilib. Polis şöbəsinin rəisi, polkovnik Etibar Abdıyevin qollarının sındığı və döş qəfəsinin əzildiyi, sürücüsünün isə yüngül xəsarət aldığı bildirilir.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.

11:33
Bakı-Şamaxı-Yevlax yolunda ağır yol qəzası baş verib.
Oxu.Az APA-ya istinadən xəbər verir ki, bu gün saat 11:00 radələrində Ağdaşın Xosrov kəndi ərazisində baş verən qəza nəticəsində iki nəfərin öldüyü, iki nəfər ağır xəsarət aldığı bildirilir.
Ölənlərdən birinin azyaşlı olduğu bildirilir.
Xəsarət alanlar Ağdaş Mərkəzi Rayon Xəstəxanasına çatdırılıb.
Faktla bağlı araşdırma aparılır.











E.Ə.
www.oxu.az
"
"Bakıda bir ilk: Velosiped yolu salınacaq""İndiyə qədər güzəştli mənzil almaq üçün müraciət etmiş 7 mindən çox insanın elektron kabineti yaradılıb. Bu da onların güzəştli mənzil almaq hüququnun təsdiq edildiyini göstərir"".
Bunu Oxu.Az-a Azərbaycan Prezidenti yanında Mənzil İnşaatı Dövlət Agentliyinin (MİDA) mətbuat xidmətinin rəhbəri Diana Dadaşova deyib.
Onun sözlərinə görə, MİDA-nın inşa etdiyi Yasamal Yaşayış Kompleksində insanların rahat yaşaması üçün bütün infrastruktur qurulacaq.
MİDA rəsmisi onu da qeyd edib ki, tikilən yaşayış kompleksi bir sıra yeniliklərlə də seçiləcək. Belə ki, kompleksin ərazisindəki binaların həyətinə operativ xidmət göstərən qurumların nəqliyyat vasitələri istisna olmaqla, avtomobillərin girişi qadağan olunacaq.
Orada velosiped yollarının olması nəzərdə tutulub. Velosipedlə yanaşı, velosiped dayanacağı da şəhərcik ərazisində quraşdırılacaq: “Ümumilikdə hazırladığımız layihəyə əsasən, şəhərcik ərazisində salınacaq velosiped yolu 1,5 metr enində,  5200 metr uzunluğunda olacaq. 28 piyada keçidi, 5 avtobus dayanacaq məntəqəsi olacaq. İlkin olaraq 4 marşrut xəttinin şəhərcik ərazisindən keçməsi nəzərdə tutulub”.
Azər Məmmədov
www.oxu.az
"
"Bakıda yol qaydalarını pozan sürücü – FOTOBakıda avtomobil sahibinin özbaşınalığı əksər sürücülərə çətinlik yaradıb. “Hyundai Sonata” markalı avtomobilin sürücüsü nəqliyyat vasitəsini yol kəsişməsində, əks istiqamətə çıxarıb, piyada zolağında saxlayaraq qaydaları pozub.
Oxu.Az-a daxil olan məlumata görə, 99 KK 022 nömrə nişanlı avtomobilin sürücüsü hər gün avtomobili eyni vəziyyətdə saxlayaraq nəqliyyat vasitələrinin hərəkətinə mane yaradır.
Qeyd edək ki, hadisə 8 mikrorayon adlanan ərazidə baş verib.



E.Ə.
www.oxu.az
"
"Bakıda avtomobil işıq dirəyinə çırpıldı, sürücü qaçdı – VİDEOBakının Yasamal rayonunda 1 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, ""Statistika dairəsi"" kimi tanınan ərazidə ""Kia Sportage"" markalı avtomobilin sürücüsü yüksək sürətlə dönmə əməliyyatı edən zaman idarəetməni itirib.
Nəticədə avtomobil yol kənarında olan işıq diyərinə çırpılıb. İşıq dirəyini aşıran avtomobilin daha sonra arxa təkər sistemi qırılıb və nəqliyyat vasitəsi yoldan çıxıb.
Qəza zamanı sürücü yüngül bədən xəsarətləri alıb. O, ""Kia""nın dövlət qeydiyyat nişanını çıxararaq hadisə yerindən qaçıb. Polis əməkdaşları qəza baş verən ərazidə olublar. Hazırda avtomobilin sahibi müəyyənləşdirilir.
Faktla əlaqədar başlanılan araşdırmalar davam etdirilir.

A.M.
www.oxu.az
"
"Şəmkirdə avtomobillə iki qadını vuran sürücü qaçdıŞəmkirdə piyadaların ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, rayonun Muxtariyyə kəndində hələlik markası və sürücüsünün kimliyi məlum olmayan avtomobil yolu keçmək istəyən iki qadını vurub. Qadınlar aldıqları xəsarətdən hadisə yerində ölüblər. Sürücü hadisə yerindən qaçıb.
Qadınların istixanada işləməyə getdiyi məlum olub.
Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Gəncədə avtomobil 2 piyadanı vurdu - VİDEOGəncədə iki piyadanı avtomobil vurub.
Oxu.Az APA-ya istinadən xəbər verir ki, hadisə şəhərin Nizami Gəncəvi prospektində qeydə alınıb.
Hərəkətdə olan ""Mercedes"" markalı avtomobil yolu keçmək istəyən iki piyadanı vurub. Qəza zamanı piyadalardan biri hadisə yerində ölüb. Digər şəxs, 1993-cü il təvəllüdlü Bağırov Rüstəm Fazil oğlu isə müxtəlif bədən xəsarətləri ilə xəstəxanaya yerləşdirilib. Vəziyyətinin kafi olduğu bildirilir.
Faktla bağlı hüquq mühafizə orqanları tərəfindən araşdırma aparılır.

A.M.
www.oxu.az
"
"Badamdar çökəkliyində ""batan"" avtomobil bazarı – FOTOAzərbaycana gətirilən avtomobillərə tətbiq edilən idxal gömrük rüsumu 2018-ci il yanvar ayının 1-dən dəyişəcək. 
Oxu.Az xəbər verir ki, ekspertlərin fikrincə, bu tətbiqin həyata keçirilməsi avtomobillərin satışına təsir edəcək.
Vəziyyəti öyrənmək üçün Yeniçağ.az saytının əməkdaşları Bakının Badamdar qəsəbəsində yerləşən, daha çox ikinci əl avtomobillərin satıldığı avtomobil bazarına üz tutub.
Əvvəllər giriş qapısında adamın üstünə “hücum çəkən” alverçiləri görərdik. İndi isə bazarda seyrəklik müşahidə olunur. Həm alıcı sayında, həm də avtomobil çeşidlərində monotonluq onu deməyə əsas verir ki, bazarda sükunət hələ də davam edir. Elə bir vəziyyət yaranıb ki, içəri daxil olarkən, “bazar olsun” deməyə adam tapmırsan. Qısacası, müşahidələrimiz zamanı bu nəticəyə gəlmək olar ki, avtomobil bazarının üstünü “qara buludlar” alıb.
Bazarda daha çox Yaponiya, Almaniya və Rusiya istehsalı olan “Toyota”, “Mercedes”, “BMW”, “Niva” markalı avtomobillər üstünlük təşkil edir. Son zamanlar daha çox gənclərin sürdüyü “Niva”markalı avtomobillər alıcıların sayından qat-qat çoxdur. Bu, həm sözügedən avtomobilin dözümlülüyü, həm də dağ rayonlarında da istifadə edilməsi ilə əlaqədardır. Məhz bu səbəbdən onların qiyməti olduqca bahadır: təqribən 12-16 min manat arasında dəyişir.
""Avtomobil bazarı""ndakı avtomobil mərkəzlərindən birinin rəhbəri Fuad Əliyev 33 ildir ki, bu işlə məşğuldur və dediyinə görə, inflyasiyadan sonra bazar çöküb. “Əvvəlki alıcı olmadığına görə, avtomobil satmaq çətindir. Gələn ilin əvvəlindən avtomaşınların qiyməti arta da bilər, azala da… Salonumuzda avtomobil çeşidləri çoxdur. Məsələn, “Jeep Wrangler” (dizel motor) qiyməti 36 min dollardır. Rüsumun tətbiqindən sonra həmin avtomaşının qiyməti enib 30 min, qalxıb, 50 min də ola bilər. Hər iki ehtimal bizim cibimizə ziyandır. Əgər həmin avtomobilin qiyməti qalxsa, onu alan olmayacaq.
Həmçinin, avronun, dolların qiymətinin tez-tez dəyişməsi də bazara təsir göstərir. Almaniyada 12-13 avroya satılan avtomobili Bakıya gətirəndə qiyməti 28-30 minə çıxır. Əvvəllər camaat Almaniyadan avtomobil alırdı. İndi isə ora avtomobil satmağa gedirlər. Özünüz də müşahidə etsəniz, görərsiniz ki, əvvəllər bazarda adam əlindən tərpənmək olmurdu, indi kimisə görəndə sevinirik. Buna görə də rüsum tətbiq edilərkən, əhalinin yalnız yüksək təbəqəsini deyil, aşağı təbəqəsini də nəzərə almaq lazımdır”.
Beləcə, avtomaşın bazarında keçirdiyimiz iki-üç saat nəticəsində o qənaətə gəldik ki, inflyasiyanın olması, benzinin qiymətinin artmasından sonra heç kim daxili gömrük rüsumunun artırılmasının tərəfdarı deyil. Satıcı və alıcıların fikrincə, gələn ilin əvvəlindən bu rüsumun artırılması avtomobil bazarının çökməsi deməkdir.

















E.Ə.
www.oxu.az
"
"Gömrükçülər əməliyyat keçirdi: Avtomobilin təkərlərindən fişəng çıxarıldı – VİDEODövlət Gömrük Komitəsi (DGK) Tovuz Gömrük İdarəsinin ""Sınıq Körpü"" gömrük postunda Gürcüstandan Azərbaycana gələn ölkə vətəndaşının idarə etdiyi ""VAZ-21074"" markalı avtomobilə kinoloji xidmət iti tətbiq edilməklə gömrük baxışı keçirilib.
Dövlət Gömrük Komitəsindən Oxu.Az-a verilən məlumata görə, baxış zamanı xidməti it nəqliyyat vasitəsinin təkərlərinə reaksiya verdiyi üçün avtomobil əsaslı şəkildə yoxlanılıb.
Nəticədə, avtomobilin təkərlərinin içərisində 80 ədəd ""Big cracker"" və 18 ədəd ""Draggon eggs cracker"" markalı pirotexniki vasitələr aşkarlanıb.

A.M.
www.oxu.az
"
"Bakıda 2-ci cərgədə dayanan avtomobili belə vurdular – VİDEOBakının Zığ yolu şosesində baş vermiş zəncirvari qəzada 5 avtomobilə ziyan dəyib. 
Oxu.Az xəbər verir ki, Avtosfer.az-ın Baş Dövlət Yol Polisi İdarəsinə istinadən təqdim etdiyi görüntülər maraqlı məqamları ortaya çıxarıb. 
Videodan aydın olur ki, hər iki sürücü səhvə yol verib. Birincisi, “Mercedes” sol zolaqla hərəkət etdiyi halda qəflətən sağ zolağa hərəkət edir.
Görüntülərə əsasən demək olar ki, avtomobil sanki öz-özünə gedir, yəni sürücü ya yuxulayıb, ya da idarəetməni itirib. İkinci məqam isə odur ki, “Mercedes”in vurduğu qara avtomobil ikinci zolaqda dayanıb.
Lakin situasiya göstərir ki, həmin avtomobil olmasaydı belə “Mercedes” yol kənarında dayanan avtomobillərdən biri ilə mütləq toqquşacaqdı. 

E.Ə.
www.oxu.az
"
"Bakıda avtomobilin altında qalan 2 nəfər öldüBakıda avtomobilin vurduğu 2 piyada xəstəxanada ölüb.
Daxili İşlər Nazirliyindən Oxu.Az-a bildirilib ki, noyabrın 27-də Sabunçu rayonu ərazisində Bakı şəhər sakini Ramal Ağayev idarə etdiyi “Mercedes” markalı avtomobillə yolu keçən paytaxt sakini Pərviz Hüseynovu vurub. Nəticədə xəstəxanaya yerləşdirilən piyada noyabrın 28-də orada ölüb. Sabunçu RPİ tərəfindən araşdırma aparılır.
Bundan başqa cari il sentyabr ayının 27-də Nizami rayonunun Q.Qarayev prospektində Yardımlı rayon sakini Bəhruz Eyvazov idarə etdiyi “Saz” markalı avtomobillə yolu keçən Bakı şəhər sakini Təranə Babaşovanı vurub. Nəticədə xəstəxanaya yerləşdirilən piyada  noyabrın 28-də orada ölüb.
Hər iki faktla bağlı araşdırma aparılır.
A.M.
www.oxu.az
"
"Avtomobillərin yan güzgülərini oğurlayan şəxs tutulduAvtomobillərdən güzgüləri oğurlayıb satan şəxs tutulub.
Daxili İşlər Nazirliyindən Oxu.Az-a verilən məlumata görə, noyabrın 4-də Nərimanov rayonu ərazisində avtomobildən oğurluq edilməsi barədə DİN-in “102” Zəng Mərkəzinə məlumat daxil olub.
Nərimanov RPİ 18-ci Polis Bölməsi əməkdaşları tərəfindən aparılan araşdırmalarla noyabrın 4-nə keçən gecə Ə.Dəmirçizadə küçəsində Bakı şəhər sakini Zaur Kazımzadəyə məxsus “Audi“ markalı avtomobilin yan güzgülərinin oğurlandığı müəyyən edilib.
Kriminalistik Tədqiqatlar İdarəsinin əməkdaşları ilə birgə keçirilmiş əməliyyat-axtarış tədbirləri ilə oğurluğu törətməkdə şübhəli bilinən şəxs müəyyən edilib və görülmüş tədbirlərlə o, saxlanılıb.
Əvvəllər məhkum olunmuş Bakı şəhər sakini Eldar İsmayılovla bağlı aparılan tədbirlərlə onun noyabrın 10-dan 20-dək olan müddətdə rayon ərazisində daha 2 “Audi” və 1 “Volkswagen” markalı avtomobillərin yan güzgülərini sökərək oğurlaması da müəyyən edilib.
Saxlanılan şəxs oğurladığı həmin güzgüləri dəyərindən dəfələrlə ucuz qiymətə işlənmiş avtomobil ehtiyyat hissələrinin alqı-satqısı ilə məşğul olan emalatxanalara satdığını bildirib.
Faktla əlaqədar cinayət işi başlanılıb. E.İsmayılovun digər cinayətlərdə iştirakının olub-olmaması araşdırılır.
A.M.
www.oxu.az
"
"Şəmkirdə ağır yol qəzası: ""VAZ-2106"" və ""QAZ-24"" toqquşduŞəmkir rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Kür qəsəbəsində qeydə alınıb.
Belə ki, ""VAZ-2106"" markalı avtomobillə ""QAZ-24"" markalı avtomobilin toqquşması nəticəsində 7 nəfər xəsarət alıb. Yaralılar xəstəxanaya yerləşdirilib.
Faktla bağlı araşdırmalara başlanılıb.
A.M.
www.oxu.az
"
"Sığın azərbaycanlının ölümünə səbəb olduRusiyanın Leninqrad vilayətində sığın azərbaycanlının ölümünə səbəb olub.
Oxu.Az-ın Rusiya KİV-ə istinadən verdiyi xəbərə görə, dünən gecə Slantsevsk rayonunun növbətçi hissəsinə yol-nəqliyyat qəzası barədə məlumat daxil olub
Bildirilir ki, yüngül tonnajlı avtomobil sığını əzib. Sürücü avtomobildən çıxıb heyvana yaxınlaşan zaman onun özünü yük maşını vurub. Nəticədə, adam hadisə yerində ölüb.
Məlumata görə, həlak olmuş şəxs 31 yaşlı Azərbaycan vətəndaşıdır.
Hazırda hadisənin təfərrüatları araşdırılır.
N.О.
www.oxu.az
"
"Bakıda gənc qızı və ahıl qadını avtomobil vurduBakının Nərimanov rayonunda piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə 1991-ci il təvəllüdlü Abbasova Arzu Qasım qızı yolu keçən zaman baş verib. Qəzanı ""Hyundai"" markalı avtomobilin sürücüsü törədib. Yaralı sürücünün köməyi ilə xəstəxanaya yerləşdirilib.
Bakı metropoliteninin Nizami stansiyası yaxınlığında ahıl qadını avtomobil vurub. Hadisə 1956-ci il təvəllüdlü Həsənova Rəna İsrafil qızı Yasamal rayonu ərazisində yolu keçmək istəyən zaman baş verib. Hadisəni ""Nissan"" markalı avtomobilin sürücüsü törədib. Yaralı xəstəxanaya yerləşdirilib.
Hər iki Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Vaqif Əsədov: Bəzi sürücülər ərazidə yol polisi olmamasından istifadə edirlərXəbər verdiyimiz kimi, bu gün metronun “Əhmədli” stansiyasının yaxınlığında bəzi sürücülərin məsuliyyətsizliyi nəticəsində acınacaqlı vəziyyət yaranıb.
Məsələ ilə bağlı Oxu.Az-a açıqlama verən Bakı Şəhər Dövlət Yol Polisi İdarəsinin bölmə rəisi Vaqif Əsədov bildirib ki, bəzi sürücülər ərazidə yol polisi olmamasından istifadə ediblər:
“Yol polisi gün ərzində təhlükəsizlik tədbirləri görən zaman inzibati tənbeh tədbirlərini tətbiq edir. Təbii ki, belə nöqsanların baş verməməsi üçün hərəkət iştirakçıları da özlərini nümunəvi aparmalıdırlar. 
Bəzi avtobus sürücülərinin yolun hərəkət istiqamətində dayanması digər yol-hərəkət iştirakçılarına mane olur. Neçə nəfər polis əməkdaşı lazımdır ki, belə vəziyyət yaranmasın? Hesab edirəm ki, yolun sağ tərəfində dörd, solunda isə üç polis əməkdaşı olmalıdır”.
Vaqif Əsədov bildirib ki, bu kadrlara baxanda adam özünü yol hərəkəti haqqında qanunun işləmədiyi  məmləkətdəki kimi hiss edir.
“İnzibati tənbeh tədbirləri görülməklə məsələ öz həllini tapmamalıdır. İnsanlar şüurlu olaraq özlərini nizam-intizamlı aparmalıdırlar. Sürücülər yol hərəkətində şəxsi mənafeyini üstün tutmamalıdırlar. Bu vəziyyət həmçinin “Neftçilər” metrosu və “20 yanvar” adlanan ərazidə də müşahidə olunur.
Günün qaranlıq vaxtında, əməkdaşlarımız təlimatda olduğu vaxtda sürücülər məsuliyyətsizlik edirlər və nəticədə belə mənzərə yaranır. İndi belə çıxır ki, həmin ərazidə mütləq yol polisi əməkdaşı durmalıdır və sürücüyə deməlidir ki, avtomobili yolun ortasında saxlama? Biz XXI əsrdə yaşayırıq, ərazidə polis əməkdaşı olmadan belə məsələləri həll etməliyik”. 
V. Əsədov həmçinin qeyd edib ki, bu ərazidə bir polis əməkdaşı tək vəziyyətə nəzarət edə bilməz: 
“Ərazidə olanların hər biri paytaxt sakinləridir. Yol polisinin olmamasından istifadə edirlər. Digər sürücülər baxıb görsünlər ki, yol polisi olmayanda nələr baş verir. Təhlükəsizlik kameraları vasitəsi  ilə həmin nəqliyyat vasitələrinin nömrələri əldə olunub. Artıq 25 sürücünün fotomaterialı hazırlanıb. Onların hər-biri barəsində inzibati qaydada tənbeh tədbirləri görüləcək”.
Vaqif Əsədov sonda əlavə edib ki, gələcəkdə belə halların qarşısını almaq üçün əraziyə yol polisi əməkdaşları cəlb olunacaq. 
S.B.
www.oxu.az
"
"Paytaxtda nəqliyyatın hərəkətində gərgin vəziyyət – VİDEOPaytaxtın “Əhmədli” metrosunun qarşısında acınacaqlı vəziyyət yaşanır.
Oxu.Az-ın xəbərinə görə, Məhəmməd Hadi küçəsində, Ukrayna dairəsindən “Xalqlar Dostluğu” metrostasiyasına tərəf yolda taksi sürücüləri avtomobillərini düzgün saxlamamaqla digər sürücülər üçün çətinliklər yaradıblar.
Sosial şəbəkələrdə yayılan videoda görünür ki, taksi sürücüləri nəqliyyat vasitələrini xüsusi ayrılmış yerlərdə deyil, düz yolda saxlayaraq həm avtobus, həm də digər avtomobillərin hərəkatına mane olurlar. 
Taksi sürücülərinin avtomobillərini düzgün park etməməsi səbəbindən axşam saatlarında yolda tıxac yaranır, bu isə digər sürücülərin, həmçinin sərnişinlərin narazılığına səbəb olur.

S.B.
www.oxu.az
"
"Azərbaycanda yeni avtomobil yolları istifadəyə verildi – FOTOAzərbaycan prezidenti İlham Əliyev Sabirabad rayonunda əsaslı şəkildə bərpa olunaraq yenidən qurulmuş Qalağayın-Osmanlı-Çöl Beşdəli-Zalqarağac-Çöl Ağaməmmədli-Azadkənd-Muğan Gəncəli avtomobil yolunun açılışında iştirak edib.
Oxu.Az-ın məlumatına görə, təmir olunan 60 kilometrlik yolun 19,6 kilometrlik hissəsi istismara hazırdır.
15 yaşayış məntəqəsini birləşdirən bu yolda 41 min sakinin rahat və təhlükəsiz gediş-gəlişi təmin olunacaq.
Dövlət başçısına məlumat verilib ki, hər birinin eni 3 metr olan ikizolaqlı bu avtomobil yolu 4-cü texniki dərəcəlidir. Bildirildi ki, yolun bütün infrastrukturu müasir tələblər səviyyəsində qurulub. Lazımi yerlərdə təhlükəsizlik dirəkləri basdırılıb, yol nişanları, göstərici lövhələr quraşdırılıb, yol-cizgi xətləri çəkilib, suötürücü borular salınıb.
Prezident İlham Əliyev əsaslı şəkildə yenidən qurulmuş avtomobil yolunun rəmzi açılışını bildirən lenti kəsib.

Azərbaycan prezidenti İlham Əliyev Sabirabada səfəri çərçivəsində həmçinin tamamilə bərpa edilərək yenidən qurulmuş Suqovuşan-Qaralar-Qəfərli-Əhmədabad-Nərimankənd-Həşimxanlı avtomobil yolunun açılışında iştirak edib.
“Azəravtoyol” Açıq Səhmdar Cəmiyyətinin sədri Saleh Məmmədov məlumat verib ki, yeni yol 20 min nəfər əhalinin yaşadığı 10 yaşayış məntəqəsini birləşdirir.
Prezident İlham Əliyev yolun rəmzi açılışını bildirən lenti kəsib.

S.B.
www.oxu.az
"
"“Azəravtoyol”un traktoru Xırdalanın bir hissəsini işıqsız qoyduBu gün səhər saatlarında Xırdalan şəhərinin Quşçuluq massivi ərazisində yol inşaatını həyata keçirən “Azəravtoyol” ASC-nin traktoru yeraltı elektrik xəttini zədələyib.
Oxu.Az Report-a istinadən xəbər verir ki, “Saray 2” adlanan xəttin zədələnməsi nəticəsində adıçəkilən massivə elektrik enerjisinin verilişində fasilə yaranıb.
Məlumatda deyilir ki, bir neçə saat işıqsız qalan massivə günorta saatlarında elektrik enerjisinin verilişini təmin etmək mümkün olub.
A.M.
www.oxu.az
"
"“Nurgun Motors”un prezidentinin oğlu həbsdən çıxdı“Nurgun Motors” şirkətlər qrupunun rəhbəri Nuru Əliyevin oğlu Nurxan Əliyevin həbs müddəti başa çatıb. 
Oxu.Az Musavat-a istinadən xəbər verir ki, bir neçə gün əvvəl 15 sutkalıq həbs cəzası sona çatan N.Əliyev hazırda piyada gəzir. 
Atası N.Əliyevin tənbeh məqsədilə onu avtomobilsiz qoyub.
Xatırladaq ki, Nəsimi rayon Məhkəməsinin qərarına əsasən N.Əliyev polisin əmrinə tabe olmamaqda təqsirli bilinib. Hakim Elman İsayevin sədrlik etdiyi iclasda N.Əliyev 15 gün müddətinə inzibati qaydada azadlıqdan məhrum edilmişdi. 
N.Əliyev İnzibati Xətalar Məcəlləsinin 535.1-ci (polisin əmrinə tabe olmama) maddəsinə əsasən ittiham edilib. Nəsimi rayonu ərazisində Yol Patrul Xidmətinin (YPX) əməkdaşları ilə avtomobil sahibi arasında insident baş verib. 
""İnfiniti"" markalı avtomobilin sərnişini Nurxan Nuru oğlu Əliyev yol ilə paralel hərəkət edən YPX avtomobilində olan polisləri təhqir etmiş, polisin ""Saxla!"" əmrinə tabe olmamışdı. Sonradan avtomobili dayandırmışdılar. N.Əliyev avtomobildən enərək kiçik çavuş Sənan Ədilzadənin üz nahiyəsinə yumruq zərbəsi endirmişdi. Ardınca sürücü və sərnişin xidməti avtomobili idarə edən digər polisi təhqir etmişdi. Biznesmen oğlunu əraziyə çağırılan Polis Post Patrul Xidmətinin əməkdaşları da sakitləşdirə bilməmişdilər.
Araşdırma zamanı məlum olub ki, avtomobil “Nurgün Motors” şirkətlər qrupuna məxsusdur. Sürücü və sərnişinin isə qanunvericilikdə nəzərdə tutulan qaydada avtomobili idarə etmək hüququ yoxdur. Onlar asayiş keşikçilərinə göstərdikləri müqavimətə görə Nəsimi Rayon Polis İdarəsinin 22-ci Polis bölməsinə aparılıb. 
Bundan sonra sərnişin N.Əliyev Respublika Narkoloji Mərkəzinin alkoqol sərxoşluğunu təyinetmə məntəqəsinə dəvət edilib. Məntəqədə həkim yoxlanışı zamanı onun sərxoş olduğu müəyyən edilib. Bu olay ictimailəşəndən sonra N.Əliyevə yüngül cəza təyin olunduğu da üzə çıxmışdı. 
E.Ə.
www.oxu.az
"
"Suraxanıda faciə: Yaşlı kişi küçədə öldüSuraxanı rayonunda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, səhər saatlarında A.Rzayev küçəsində ""Seat"" markalı, 90 UR 449 dövlət qeydiyyat nişanlı avtomobil yolu keçməyə çalışan 65-70 yaşlı kişini vurub. Ağır xəsarət alan piyada hadisə yerində ölüb.
Faktla bağlı Suraxanı rayon Polis İdarəsində araşdırma aparılır.
A.M.
www.oxu.az
"
"Nişanlanma xətləri niyə sürüşkəndir? – VİDEO“O gün efirə qoşulan bir dinləyici deyir ki, yollarda xətlərin, nişanların üstündən keçən zaman avtomobilin təkərlərinin sürüşdüyünü hiss edir. Bu hal motosikletlə çox yüksək sürətdə gedəndə daha dəqiq hiss olunurmuş. Bunu indiyə qədər Azərbaycanda kim araşdırıb? Qəzalara səbəb keyfiyyətsiz ehtiyat hissəsi də ola bilər, usta səhlənkarlığı da, bax bu xətlər də”.
DJ Raqif Raufoğlu bu haqda sosial şəbəkədə yazdıqdan sonra məlum oldu ki, sözügedən nüansı hiss edən sürücülərin sayı heç də az deyil. Mövzuya münasibət bildirən onlarla sürücü bu halı dəfələrlə müşahidə etdiyini deyir.
Bəs Bakıda yollar rənglənən zaman hansı boyalardan istifadə olunur?
Oxu.Az xəbər verir ki, Qafqazinfo məsələ ilə bağlı yol eksperti Ərşad Hüseynov və Azəravtoyol ASC-nin mətbuat xidmətinin rəhbəri Anar Nəcəflidən münasibət öyrənib.
Ekspert bildirib ki, sürücülərin dediklərində haqq payı yüksəkdir: “Bu, tək Azərbaycanın problemi deyil. Nişanlanma xətlərinin sürüşkənliyi motosikletlər üçün daha təhlükəlidir.
Qəza hallarının baş verməməsi üçün təhlükəsizliklə bağlı standartlar var. Maraqlısı budur ki, dünyanın hər yerində nişanlanma xətləri yolun asfalt örtüyü ilə eyni dərəcədə ilişmə əmsalına malik olmur. Bu, mümkün deyil. Boyada polimer materiallardan istifadə olunur. Həmin materialların da belə bir xüsusiyyəti var ki, istifadə olunduqca cilalanırlar. Yollarda təhlükəsizliklə bağlı daha bir tələb yol örtüyünün ilişməsinin ideal səviyyədə olmasıdır. Nişanlanma xətləri üçün də buna uyğun olaraq normativ götürülüb. Belə ki, nişanlanma xətlərinin ilişməsi asfaltdan 25% aşağı ola bilər. Bu, ideal rənglənmədir.
Bizdə bu faiz dərəcəsinin necə olması ilə bağlı dəqiq bir söz deyə bilmərəm. Bu işlərlə məşğul olan şəxslər səmimi şəkildə etiraf etməlidir ki, hansı boyalardan istifadə edir. Amma müşahidələr göstərir ki, yollarımızda fərqli nişanlanma xətləri çəkilir. Hətta eləsi var ki, çox qısa müddətə silinib gedir. Pozulmanın özü o deməkdir ki, ilişmə, boyanın keyfiyyəti pisdir. Ancaq bir neçə yolda diqqət etmişəm, keyfiyyətli boyadan istifadə olunub.
Sürücülərin diqqətinə 2 faktı çatdırmaq istəyirəm, birincisi, onlar çalışmalıdır ki, xətlərin üzəri ilə maksimum dərəcədə az hərəkət etsin. Onlar xətlərin arası ilə hərəkət etməlidir, üzəri ilə yox. İkincisi, sürücü elə etməlidir ki, piyada keçidlərindən əvvəl əyləcə bassın və avtomobil nişanlanma xəttinə kimi dayanmış olmalıdır”.
Anar Nəcəfli isə indiyə kimi bu barədə hər hansı bir şikayət eşitmədiklərini və yolların rənglənməsi zamanı xüsusi və beynəlxalq standartlara cavab verən boyalardan istifadə olunduğunu bildirib: “Sırf avtomobil yolları üçün nəzərdə tutulmuş boyalardan istifadə edilir ki, onların da tərkibi normalara uyğundur. Hətta sürüşkənliyin daha da azaldılması üçün müəyyən maddələr qatılır. Yağışlı, qarlı havalarda sürüşkənliyin artması normaldır. Avtomobil yolları üçün nəzərdə tutulmuş müxtəlif boyalar var. Elə boyalar var ki, hər payız-qış mövsümündən sonra yenilənir. Termoplas adlanan boyalar var ki, onlarda uzunömürlülük çox olur. Burada ucuzluqdan-bahalıqdan söhbət belə gedə bilməz. Taxta, dəmir üçün yox, sırf avtomobil yolları üçün nəzərdə tutulmuş boyalardır”.

A.M.
www.oxu.az
"
"“Torqovı”da motosiklet qaçırdılarBakının mərkəzində motosiklet oğurlanıb.
Oxu.Az Lent.az-a istinadən xəbər verir ki, gecə saatlarında Əliyev Elmar Canbaxış oğluna məxsus qara rəngli, “Zontes” markalı, 99-A-876 nömrə nişanlı motosiklet Nizami küçəsi 46-nın (“Torqovı” məhəlləsi) qarşısından qaçırılıb.
Motosikletin tapılması və onu qaçıran şəxsin tutulması istiqamətində iş aparılır.
A.M.
www.oxu.az
"
"Bakıda kamikadze-piyadalar son anda ölümdən xilas oldular – VİDEOPaytaxtın Yasamal rayonunda Bakı dairəvi yolunda sürücünün reaksiyası yol qəzasının qarşısını alıb.
Oxu.Az-ın xəbərinə görə, videoregistratorla qeyd alınan görüntütlərdən bəlli olur ki, bir qrup piyada qəfildən avtomobilin qarşısına çıxır. Sürücü onları vurmamaq üçün əyləci sıxır və son anda qəzadan xilas olur.
Yolu sonuncu keçən yaşlı qadın isə sürücünün etirazına cavab verməkdən belə çəkinmir.
Qeyd edək ki, Bakı dairəvi yolunda maksimal sürət həddi saatda 120 kilometrdir.

S.B.
www.oxu.az
"
"Mingəçevirdə içərisində 150 minlik qızıl-zinət əşyaları olan avtomobil qaçırılıbMingəçevir şəhərində içərisində 150 min manatdan çox qızıl-zinət əşyaları olan avtomobil qaçırılıb. 
Oxu.Az-ın Report-a istinadən məlumatına görə, hadisə bu gün axşam saatlarında şəhərin Heydər Əliyev prospektində, ticarət mərkəzi yaxınlığındakı qızıl mağazasının qarşısında qeydə alınıb.
Belə ki, 1962-ci il təvəllüdlü Mingəçevir şəhər sakini, qızıl mağazasının sahibi Azər Nazim oğlu Müzəffərov axşam saatlarında həmişə olduğu kimi dükandakı bütün qızıl-zinət əşyalarını xüsusi çantaya yığaraq “VAZ-2107” markalı avtomobilinə qoyub işə saldıqdan sonra obyekti bağlamağa gedib. Bu zaman avtomobil naməlum şəxs tərəfindən qaçırılıb.
Faktla bağlı araşdırmalara və əməliyyat-axtarış tədbirlərinə başlanılıb.
S.B.
www.oxu.az
"
"Daha bir yolda sürət həddi dəyişdirildi – VİDEOBakı-Ələt magistralında sürət həddi dəyişidirilib.
Oxu.Az-ın Xəzər TV-yə istinadən məlumatına görə, yolun paytaxtın Qaradağ rayonuna düşən bir sıra hissələrində sürət həddi saatda 50 və 70 kilometr təyin edilib. 
Magistraldan istifadə edən sürücülər isə yolda sürət həddinin aşağı olması səbəbindən problemlər yarandığını deyirlər. 
Axşam saatlarında isə sürət həddinin aşağı olması hətta tıxaca səbəb olurdu.
Bu dəyişikliklə sürücülər və sərnişinlər mənzil başına daha tez çatacaqlar.

S.B.
www.oxu.az
"
"Tanınmış jurnalistin atasını öldürən şəxs özünü təqsirli bildiMərhum Əli Əliyevin ailəsi təqsirləndirilən şəxsə qarşı 166 min 531 manat iddia qaldırıb.Nərimanov Rayon Məhkəməsində bir nəfərin ölümü, bir nəfərin ağır xəsarət alması ilə nəticələnən yol-nəqliyyat hadisəsi törətməkdə təqsirləndirilən Seymur Qarayevin cinayət işi üzrə məhkəmə iclası davam etdirilib.
Oxu.Az Report-a istinadən xəbər verir ki, hakim Samir Məmmədovun sədrliyi ilə keçirilən prosesdə hadisədən 1 il 4 ay 18 gün sonra dünyasını dəyişmiş Qarabağ müharibəsi veteranı Əli Əliyevin oğlu, zərərçəkmişin hüquqi varisi İmdad Əlizadə vəsatət qaldırıb.
O, vəsatətində xatırladıb ki, hadisə 1 il 9 ay 13 gün əvvəl baş verib, bu müddət ərzində təqsirləndirilən S.Qarayev azadlıqda olub: ""Cinayət işinin materiallarından da göründüyü kimi, onun törətdiyi hadisə insan ölümü ilə nəticələnib. Bundan başqa, hadisə zamanı bir nəfər də ağır xəsarət alıb"".
İ.Əlizadə təqsirləndirilən S.Qarayevin barəsində seçilmiş polis nəzarəti qətimkan tədbirinin həbs-qətimkan tədbiri ilə əvəz edilməsini və onun məhkəmə zalında həbs olunmasını istəyib.
Hakim bildirib ki, vəsatət növbəti iclasda yazılı şəkildə təqdim edilməlidir.
Məhkəmədə zərərçəkmişin hüquqi varisi İ.Əlizadənin istintaq dövründə təqsirləndirilən şəxsə qarşı 166 min manat məbləğində mülki iddia qaldırdığı açıqlanıb. Məlum olub ki, mərhum Ə.Əliyevin müalicəsinə 1 saylı Kliniki Tibbi Mərkəzdə (“Semaşko”) 4700, Mərkəzi Klinik Xəstəxanada 67881, “Avrasiya” Hospitalda 59050 (mərhumun ailəsinin bu xəstəxanaya əlavə olaraq 11270 manat borcu qalıb), Bakı Sağlamlıq Mərkəzində 5900 manat xərclənib. Bunları təsdiqləyən rəsmi qəbzlər cinayət işinə əlavə edilib. Eyni zamanda, dəfn və yas mərasimlərinə 14000 manat civarında pul sərf olunub. Bundan başqa, zərərçəkmişin ailəsi mənəvi zərərə görə təqsirləndirilən şəxsdən 15000 manat kompensasiya tələb edir.
Daha sonra dövlət ittihamçısı ittiham aktını elan edib. İttihamda bildirilib ki, S.Qarayev 2016-cı ilin fevral ayının 14-də saat 06:50 radələrində idarə etdiyi texniki cəhətdən saz vəziyyətdə olan GAC MİNİK markalı, 99-AD-434 qeydiyyat nişanlı avtomobillə Bakı şəhəri, Nərimanov rayonu, Ziya Bünyadov prospekti ilə ""Koroğlu"" metrostansiyası istiqamətində hərəkətdə olarkən yolun Z.Bünyadov prospekti 70A saylı ünvanın qarşısına düşən hissəsində ""Yol hərəkəti haqqında"" qanunun 50-ci maddəsinin 1-ci hissəsinin - sürücü hərəkət üçün təhlükə yarandığını gördükdə, nəqliyyat vasitəsinin sürətini tam dayanma həddinə qədər azaltmaq üçün mümkün olan tədbirləri görməlidir kimi tələbləri pozaraq piyadalar - Əliyev Əli Əlqəmə oğlu və Talıbov Əliəskər Məmmədli oğlunun yolu onun hərəkət istiqamətinə nəzərən sağdan sola keçdiklərini gördüyü halda, idarə etdiyi nəqliyyat vasitəsinin sürətini tam dayanma həddinə qədər azaltmaq üçün mümkün olan bütün tədbirləri görməyib və həmin avtomobilin qabaq tərəfi ilə piyadaların hər ikisini vurub. Nəticədə o, ehtiyatsızlıqdan Ə.Əliyevin sağlamlığına ağır kəllə-beyin travması, kəllə əsası sümüklərinin sınığı, baş beyində çoxsaylı lokal qansızma ocaqları, yan mədəcikdə qansızma, burun sümüyünün sınığı, sol baldır sümüklərinin çox qəlpəli sınıqları, ağciyərlərdə kontuziya ocaqları, sağ VI-VII qabırğalarda öndə sınıq, hər iki döş boşluğunda sərbəst yağıntı kimi həyat üçün təhlükəli və ölümü ilə birbaşa səbəbli əlaqədə olan ağır zərər vurmaqla ölməsinə səbəb olan qəza törədib və bu zaman yol nəqliyyatı qaydalarını pozub.



Eyni zamanda, digər zərərçəkmiş Ə.Talıbovun sağlamlığına qapalı kəllə-beyin travması, baş beyin silkələnməsi, burun sümüyünün yerini dəyişən sınığı, 12-ci döş fəqərəsinin kompression sınığı, sağ diz oynağında sümüyünün kondiluslardan keçən yerdəyişməyən sınığı, sağ diz oynağında incik sümüyünün başının sınığı, hər iki diz oynağının hematrozu, başın təpə nahiyəsinin, hər iki saidin, sağ əlin 2-ci barmağının sıyrılmış yaraları kimi sağlamlığa ağır zərər vurmasına səbəb olmaqla yol nəqliyyatı qaydalarını pozub.
Elan olunmuş ittiham üzrə S.Qarayev özünü təqsirli bildiyini deyib. Amma mülki iddianı qəbul etmədiyini bildirib. O, sərbəst ifadəsində hadisə barədə danışıb.
Daha sonra təqsirləndirilən şəxs hakimin, prokurorun, vəkilin və zərərçəkmişin, zərərçəkmişin hüquqi varisinin suallarını cavablandırıb.
Prosesdə zərəçəkmiş Ə.Talıbov dindirilib. O da hadisə barədə danışıb və təqsirləndirilən şəxsdən şikayətçi olduğunu söyləyib: ""Hadisədən sonra Seymur Qarayev mənə heç bir kömək göstərmədi. Qəzadan sonra aldığım xəsarətlərə görə işləmirəm. Hazırda sosial vəziyyətim çox acınacaqlı durumdadır. O, mənə yalnız xəstəxanada olan zaman bir az yardım göstərdi. Daha sonra isə mənə heç bir kömək etmədi. Hətta Seymur Qarayev xəstəxanada mənim MRT müayinə cavablarını özü ilə aparıb və bu günə qədər də qaytarmayıb. O, mənə dedi ki, ""get rayona, sənə orada yardım göstərəcəm"". Lakin Seymur Qarayev dediyinə əməl etmədi. Hətta ona zəng edəndə dəfələrlə mənə deyib ki, gəlib sənə baş çəkəcəm. Amma bir dəfə də gəlmədi və dediklərinin hamısı yalan çıxdı"".
Zərərçəkmiş Ə.Talıbov bildirib ki, təqsirləndirilən S.Qarayev istintaqda və məhkəmədə yalan ifadələr verib: ""O, bizi gördüyü halda avtomobilin əyləcini basmadı, nəqliyyat vasitəsini nə sağa, nə də sol tərəf istiqamətinə çəkdi. Yalnız bizi vurduqdan sonra avtomobili saxladı. İndi yalandan deyir ki, guya biz qəfildən avtomobilin qarşısına çıxmışıq. Bunlar hamısı yalandır"".
Məhkəmə zərərçəkmişin hüquqi varisi İ.Əlizadəyə ifadə verməsi üçün söz verib. Lakin o, ifadə verməyə hazır olmadığını, növbəti iclasda danışmaq istədiyini qeyd edib.
Məhkəmənin növbəti iclası dekabrın 8-nə təyin edilib.
Qeyd edək ki, S.Qarayev Cinayət Məcəlləsinin 263.2-ci (Yol hərəkəti və nəqliyyat vasitələrinin istismarı qaydalarını pozma), bu Məcəllənin 263.1-ci maddəsində nəzərdə tutulmuş əməllər ehtiyatsızlıqdan zərərçəkmiş şəxsin ölümünə səbəb olduqda maddəsi ilə ittiham olunub.
İstintaq dövründə onun barəsində həbs-qətimkan tədbiri seçilməyib.
A.M.
www.oxu.az
"
"Sürücüləri çaş-baş salan məsələyə aydınlıq gətirildi – VİDEOBir həftə əvvəl daxili işlər orqanları tərəfindən həyata keçirilən əməliyyat tədbiri nəticəsində saxlanılan şəxslərdən biri ""Facebook""da videosunu paylaşaraq azadlıqda olduğunu bildirib. 
Oxu.Az BAKU.WS-ə istinadən xəbər verir ki, o, videomüraciətində Azərbaycana antiradar deyil, qanunla istifadəsinə, satışına icazə verilən radar detektoru gətirdiyini bildirib. 
“Azərbaycan qanunvericiliyində radar detektorunu qadağan edən maddə mövcud deyil”, - deyə azadlığa buraxılan şəxs bildirib. 
O, radar detektorunu alarkən ona verilən qəbzi, zəmanət kağızını da nümayiş etdirib: “Əgər qadağandırsa, aldığım yerdən bu qəbzi, zəmanət kağızını mənə necə veriblər?” 
Daha sonra o, avtomobilinə quraşdırdığı radar detektorunu nümayiş etdirib. 
Daxili İşlər Nazirliyinin rəsmi məlumatında isə qeyd olunur ki, respublikanın avtomobil yollarında təhlükəsizliyin daha etibarlı təmin olunması, həmçinin sürət həddini ölçən xüsusi texniki vasitələrin işinə mane olan və istifadəsinə qanunla icazə verilməyən antiradarların satışını təşkil edən şəxslərin müəyyən edilərək ifşa olunması məqsədi ilə daxili işlər orqanları tərəfindən əməliyyat tədbiri həyata keçirilib və 3 nəfər saxlanılıb. 

Bəs, bu məsələ qanunla necə tənzimlənir? Antiradar və radar detektoru qanunla qadağandırmı? 
Avtomobil eksperti, ""Avtostop"" layihəsinin rəhbəri Tural Yusifli bildirdi ki, antiradar cihazı bütün dünyada qadağan olunsa da, radar detektorundan istifadəyə icazə verilir. 
Onun sözlərinə görə, Azərbaycan qanunvericiliyində radar detektorunun avtomobillərə quraşdırılmasını qadağan edən heç bir maddə yoxdur. 
“Antiradar radarın işinə mane olan cihazdır. Antiradar şüa buraxır və nəticədə radar sürəti ölçə bilmir. Radar detektoru isə qadağan deyil. Bu cihaz müəyyən tezlikdə şüa buraxır, televizor, radio, ratsiya və digər texniki avadanlıqlar barədə məlumat verir”, - deyə Tural Yusifli bildirdi. 
Nəqliyyat məsələləri üzrə ekspert Ərşad Hüseynov isə bildirdi ki, antiradarların Azərbaycana gətirilməsinə, satışına heç bir qadağa yoxdur. 
“Lakin antiradarların avtomobillərdə quraşdırılması, istifadəsi birmənalı olaraq qadağandır. Antiradarın buraxdığı radiodalğalar radarın işləməsinə mane olur və sürəti ölçə bilmir. 
“Yol hərəkəti haqqında” qanunun 74-cü maddəsində göstərilir ki, antiradarların və ölçmə cihazların işinə maneə yaradan digər qurğuların nəqliyyat vasitələrində sürücü tərəfindən istifadəsi qadağandır. 

İnzibati Xətalar məcəlləsində 342.9-cu maddədə isə qeyd olunur ki, antiradarın nəqliyyat vasitələrində istifadəsinə görə, həmin qurğu müsadirə olunmaqla 500 manatdan 800 manatadək cərimə tətbiq olunur”, - deyə Ərşad Hüseynov bildirdi. 

Ekspertin sözlərinə görə, qanunvericilik radar detektorunun ölkəyə gətirilməsini, satışını, avtomobillərdə quraşdırılmasını qadağan etmir.
“Radar detektorunun sertifikatı, məlumat kitabçası olur. DYP əməkdaşı saxlayanda bunları göstərmək lazımdır. Mübahisə yaranarsa, həmin predmet götürülür, xüsusi zərfə qoyularaq ekspertizaya göndərilir”, - deyə Ərşad Hüseynov qeyd edib.
E.Ə.
www.oxu.az
"
"İstirahət günün qanlı STATİSTİKASIİstirahət günlərində respublika ərazisində baş verən yol-nəqliyyat hadisələrinin statistikası açıqlanıb.
Daxili İşlər Nazirliyindən Oxu.Az-a verilən məlumata görə, şənbə-bazar günləri respublikanın avtomobil yollarında 15 yol-nəqliyyat hadisəsi qeydə alınıb.
Nəticədə 7 nəfər ölüb, 18 nəfər xəsarət alıb.
A.M.
www.oxu.az
"
"Qəbələdə ağır qəza: 2 gənc öldü – YENİLƏNİBQəbələdə iki avtomobilin toqquşması nəticəsində 8 nəfərin xəsarət aldığı açıqlanıb.
Oxu.Az APA-ya istinadən xəbər verir ki, ötən gecə saat 1:00 radələrində Oğuz-Qəbələ yolunda 90-NB-811 dövlət nömrə nişanlı, ""Toyota Rav 4"" markalı avtomobillə 66-BV-214 dövlət nömrə nişanlı, ""VAZ 2107” markalı avtomobilin toqquşması nəticəsində  “VAZ 2107”nin sürücüsü Qəbələnin Mıxlıqovaq kənd sakini, 1992-ci il təvəllüdlü İsmayılov Sirus Müşfiq oğlu və sərnişini 1994-cü il təvəllüdlü Səmədov Rufan Əflatun oğlu hadisə yerində ölüb.
“Toyota Rav 4”-ün sürücüsü, Bakının Nəsimi rayon sakini, 1960-cı il təvəllüdlü Xəlilov Məcid Feyzulla oğlu, onun Bakı sakinləri olan sərnişinləri - 1959-cu il təvəllüdlü Xəlilova İradə Abbas qızı, 1987-ci il təvəllüdlü Qasımov Orxan Vaqif oğlu, 1990-cı il təvəllüdlü Elşən Əhmədov, “VAZ 2107”-də olan sərnişinlər, Qəbələ sakinləri - 1977-ci il təvəllüdlü Tərlan Alıcanov, 1991-ci il təvəllüdlü Rüstəm Mahmudov, 1997-ci il təvəllüdlü Hacı Hacıyev, 1997-ci il təvəllüdlü Rəvan Zərbəliyev müxtəlif dərəcəli bədən xəsarətləri alaraq təcili yardım stansiyasının avtomobilləri ilə Qəbələ rayon Mərkəzi Xəstəxanası və Qəbələ Müalicə Diaqnostika Mərkəzinə çatdırılıblar.
Hazırda onların vəziyyəti ağır olaraq qalır.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
***
10:46
Ötən gecə Qəbələdə baş vermiş ağır yol qəzasında ölən gənclərlə bağlı bəzi məqamlar üzə çıxıb.
Oxu.Az Lent.az-a istinadən xəbər verir ki, saat 01:00 radələrində Qaraməryəm-Oğuz-Şəki yolunun Qəbələnin Zarağan kəndindən keçən hissəsində Xəlilov Məcid Feyzulla oğlunun idarə etdiyi ""Toyota RAV 4"" markalı 90-NB-811 dövlət nömrə nişanlı avtomobillə toqquşan “VAZ 2107”-dəki gənclər ofisiant işləyirmiş.
Belə ki, Qəbələnin Mıxlıqovaq kənd sakini, 1992-ci il təvəllüdlü İsmayılov Sirus Müşfiq oğlu və sərnişini, 1994-cü il təvəllüdlü Səmədov Rufan Əflatun oğlu ofisiant işlədikləri hoteldən çıxıb gecə saatlarında evə tələsirmiş. Əlverişsiz hava şəraitində onların olduğu avtomobil qarşıdan gələn “Toyota”ya çırpılıb və hər iki gənc hadisə yerində ölüb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
***
10:11
Qəbələdə iki avtomobil toqquşub, ölənlər var.
Oxu.Az APA-ya istinadən xəbər verir ki, bu gün saat 01:00 radələrində Oğuz-Qəbələ yolunda, Qəbələnin Zarağan kəndində Bakı şəhər, Nəsimi rayon sakini, 1960-cı il təvəllüdlü Xəlilov Məcid Feyzulla oğlunun idarə etdiyi ""Toyota Rav 4"" markalı 90-NB-811 dövlət nömrə nişanlı avtomobillə Qəbələnin Mıxlıqovaq kənd sakini, 1992-ci il təvəllüdlü İsmayılov Sirus Müşfiq oğlunun idarə etdiyi ""VAZ 2107"" markalı, 66-BV-214 dövlət nömrə nişanlı avtomobil toqquşub.
Nəticədə S. İsmayılov və sərnişini, 1994-cü il təvəllüdlü Səmədov Rufan Əflatun oğlu hadisə yerində ölüb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
A.M.
www.oxu.az
"
"Bakıda sürücü avtomobili piyadaya yol verən nəqliyyat vasitəsinə çırpdı – VİDEO + FOTOBakıda iki avtomobilin toqquşması nəticəsində yoldan keçən piyada xəsarət alıb.
Oxu.Az Report-a istinadən xəbər verir ki, yol-nəqliyyat hadisəsi Nərimanov rayonunda baş verib.
Pərvin Aslanov idarə etdiyi ""Ford"" markalı avtomobillə Fətəli Xan Xoyski küçəsində hərəkətdə ikən piyada zolağının qarşısında qəfil əyləci basıb. Bu zaman arxadan gələn və 1987-ci il təvəllüdlü Səmədov Niyazi Arif oğlunun idarə etdiyi ""Hyundai İX 35"" markalı avtomobil ona çırpılıb. ""Ford"" isə zolaqdan keçən piyadaya dəyib. Nəticədə yolu keçən orta yaşlı qadın xəsarət alaraq xəstəxanaya yerləşdirilib.
Faktla bağlı Nərimanov Rayon Polis İdarəsində araşdırma aparılır.




































A.M.
www.oxu.az
"
"Piyadanı vuran sürücü şoka düşdü – VİDEOAbşeron rayonunun Masazır qəsəbəsində piyadanın vurulması ilə nəticələnən yol-nəqliyyat hadisəsi baş verib.
Oxu.Az xəbər verir ki, yolu keçmək istəyən 1975-ci il təvəllüdlü İbrahimli Arzu Əvəz qızını ""Mercedes"" markalı avtomobil vurub.
Sürücü yaralıya kömək edə bilməyib. Əraziyə cəlb edilən Yol Patrul Xidməti əməkdaşlarının köməyi ilə sürücü və yaralı xəstəxanaya yerləşdirilib. Həkimlərin dediyinə görə, sürücü hadisənin baş verdiyi an müvəqqəti şok vəziyyətinə düşüb. Sürücüyə ilkin yardım göstərildikdən sonra o, Abşeron Rayon Polis İdarəsinə aparılıb.
Faktla bağlı araşdırma aparılır.

A.M.
www.oxu.az
"
"Şamaxıda avtomobil yoldan çıxaraq aşdıŞamaxı-Pirqulu yolunun Çuxuryurd kəndində avtomobil yoldan çıxaraq aşıb.
Oxu.Az Report-a istinadən xəbər verir ki, nəticədə nəqliyyat vasitəsində olan sərnişin, 1979-cu il təvəllüdlü Şamaxı rayon sakini Ağakərimov İlham Dilavər oğlu başından ağır xəsarət alıb.
Yaralı Şamaxı Şəhər Mərkəzi Xəstəxanasının Cərrahiyyə şöbəsinə yerləşdirilib.
Faktla bağlı araşdırma aparılır.
A.M.
www.oxu.az
 
"
"Kürdəmir və Yevlaxda ağır qəza: 1 ölü, 5 yaralı – VİDEOAğsu -Kürdəmir-İmişli yolunun Kürdəmirin Qaraqocalı kəndindən keçən hissəsində minik avtomobilinin yük maşını ilə toqquşması 1 nəfərin ölümü ilə nəticələnib.
Oxu.Az Xəzər TV-yə istinadən xəbər verir ki, Cəlilabad sakini, 39 yaşlı Əhliman Soltanovun idarə etdiyi qoşqulu yük maşını Kürdəmir sakini, 51 yaşlı İlqar Şərəfxanovun idarə etdiyi minik avtomobili ilə toqquşub.
Minik avtomobilinin sürücüsü İlqar Şərəfxanov hadisə yerində dünyasını dəyişib.
Kürdəmir sakini, 40 yaşlı Zaur Məcidov isə idarə etdiyi nəqliyyat vasitəsini qəzadan yayındırmaq istəyib və avtomobil yoldan çıxararaq su arxına düşüb.
Yevlaxda isə zəncirvari qəzada 5 nəfər xəsarət alıb. Hadisə ötən gecə Yevlax-Bərdə yolunda baş verib. Sürücü sükana nəzarəti itirib və maşını əvvəlcə motosikletə, sonra isə başqa bir minik avtomobilinə çırpıb. Qəza nəticəsində 5 nəfər müxtəlif dərəcəli bədən xəsarətləri ilə Yevlax xəstəxanasına yerləşdiriliblər.
Hər iki faktla bağlı araşdırma aparılır.

A.M.
www.oxu.az
"
"Azərbaycanda tanınmış biznesmen avtomobilində öldü – FOTO + YENİLƏNİBMasallıda ölən sürücünün kimliyi ilə bağlı bəzi təfərrüatlar məlum olub.
Oxu.Az Qafqazinfo-ya istinadən xəbər verir ki, vəfat edən şəxs Kamran Əlməmmədovdur.
O, rayonda tanınmış iş adamıdır. “Coca Cola Kamran” kimi tanınan biznesmen “Coca Cola”nın Masallı üzrə satış müdiri və bir neçə restoranın sahibidir. Onun maşında ürək tutmasından vəfat etdiyi deyilir.



***
10:38
Masallıda avtomobil divara çırpılıb.
Oxu.Az Lent.az-a istinadən xəbər verir ki, Masallı şəhərinin mərkəzindəki Nəriman Nərimanov küçəsində ""Mercedes"" markalı avtomobil sürücünün idarəetməsində çıxaraq yol kənarındakı evin divarına çırpılıb. İlkin araşdırmadan sonra məlum olub ki, avtomobili idarə edən 60 yaşlı kişi ürək tutmasından sükan arxasında vəfat edib.
Nəticədə avtomobil idarəetmədən çıxaraq qəzaya uğrayıb.
"
"Qubada avtomobil körpüdən çaya aşdıQubada yol nəqliyyat hadisəsi qeydə alınıb.
Oxu.Az APA-ya istinadən xəbər verir ki, hadisə Quba-Xınalıq yolunun 28-ci km-də baş verib.
Xınalıq kənd sakini Babasultan Sultanovun idarə etdiyi “Mitsubishi” markalı maşın körpünün üzərindən çaya düşüb. Qəza nəticəsində sürücü və bir ailənin 4 üzvü - 1964-cü il təvəllüdlü Gülcamal Sultanova, 1985-ci il təvəllüdlü Həyat Sultanova, 4 yaşlı Günay və 1 yaşlı Nəcməddin xəsarət alıblar. Onlar Quba Mərkəzi Rayon Xəstəxanasına yerləşdirilib, vəziyyətləri stabildir.
Faktla bağlı araşdırmalar davam etdirilir.
A.M.
www.oxu.az
"
"Fərdi ""ayıq sürücü"" ilə bağlı problem yaranarsa, məsuliyyəti kim daşıyır? - VİDEO Bakıda son vaxtlar ""ayıq sürücü'' xidməti göstərən şirkətlərlə yanaşı, fərdi qaydada da bu işlə məşğul olan şəxslərin sayı çoxalıb.
Oxu.Az ""Xəzər xəbər""ə istinadla xəbər verir ki, ""ayıq sürücü"" şirkətləri müştərini ünvana aparan zamanı hər hansısa bir qəza baş verdikdə dəymiş ziyanın ödənilməsini öz üzərlərinə götürürlər. Ancaq fərdi qaydada ""ayıq sürücü"" xidməti göstərən şəxslərdə bu məsələ qaranlıq qalır.
Bəs belə olan halda qəza baş verərsə, məsuliyyəti kim daşıyır?
Hüququşunasların tövsiyyələrini təqdim edirik:



A.S.
www.oxu.az
 
"
"Bakıda işıq dirəyinin aşması nəticəsində avtomobillər əzildi - FOTO Bakıda Heydər Əliyev prospektində gözlənilməz hadisə baş verib.
Oxu.Az Milli.Az-a istinadən xəbər verir ki, “Şəfa” stadionun yaxınlığında işıq dirəyi aşıb. Dirək yolun kənarında park edilmiş avtomobillərin üzərinə düşüb.
Həmin an avtomobillərin içində heç kim olmasa da, avtomobillərə ciddi ziyan dəyib. Belə ki, “Mercedes” markalı avtomobil yararsız hala düşüb, “Kia” isə nisbətən az zədələnib.











A.S.
www.oxu.az
 
"
"4 yaşlı uşaq “Gelandewagen” sürdü – VİDEORusiyada 4 yaşlı uşağın avtomobil idarə etməsi sosial şəbəkələrdə müzakirələrə səbəb olub.
Bu barədə Oxu.Az Lent.ru-ya istinadən xəbər verir.
Videogörüntüyə baxanda məlum olur ki, azyaşlı qadının qucağında oturaraq, “Mercedes Benz Gelandewagen” markalı avtomobili yüksək sürətlə idarə edir. 

E.Ə.
www.oxu.az
"
"Yevlax-Bərdə yolunda zəncirvari qəza - FOTO + YENİLƏNİBYevlax-Bərdə yolunda baş vermiş avtomobil qəzasında xəsarər alanlardan ikisinin kimliyi məlum olub. 
Oxu.Az-ın ""Report""un Qərb bürosuna istinadla məlumatına görə, onlar ""Mercedes"" markalı avtomobildə olan 1978-ci il təvəllüdlü Abbasov Ceyhun Əkbər oğlu və motosikletin sürücüsü, 1986-cı il təvəllüdlü Məmmədov Alim Novruz oğludur. 
İlkin məlumata əsasən, ""Opel"" markalı avtomobilin sürücüsü idarəetməni itirərək avtomobili motosikletə, daha sonra isə ""Mercedes"" markalı iki avtomobilə çırpıb. Hadisə şahidlərinin sözlərinə görə, sürücü avtomobili ərazidə tərk edərək, hadisə yerindən yaralı halda uzaqlaşıb.
***
19.00
Yevlax-Bərdə avtomobil yolunda zəncirvari avtomobil qəzası baş verib. 
Oxu.Az-ın Report""un Qərb bürosuna istinadla məlumatına görə, hadisə axşam saatlarında qeydə alınıb.
Belə ki, 3 minik maşınının və 1 motosikletin toqquşması nəticəsində 5 nəfər xəsarət alıb. Hazırda ərazidə olan DYP əməkdaşları qəzanın başvermə səbəbini araşdırır. 
Yaralılar xəstəxanaya aparılıb.

















A.S.
www.oxu.az
 
"
"Polis 13 günə 100-dən çox sürücünü cərimələdi - VİDEOAzərbaycanda polis 13 gün ərzində avtomobil nömrə nişanı standartlara cavab verməyən 100-dən çox sürücünü cərimələyib.
Oxu.Az xəbər verir ki, bu barədə ""Xəzər Xəbər""ə Bakı Şəhər Dövlət Yol Polisi İdarəsinin bölmə rəisi Vaqif Əsədov deyib.
Bildirilib ki, qaydaları pozanların əksəriyyəti paytaxt sakinləridir.

A.S.
www.oxu.az
 
"
"Azərbaycanlı gənc yeni avtomobil üzərində çalışır - VİDEOAzərbaycanda yığdığı avtomobillər ilə məşhurlaşan Sübhan Sadıqov hazırda yeni avtomobil üzərində çalışır.
Oxu.Az xəbər verir ki, o, ""Ferrari"" markasının ""Formula"" avtomobilini reklam  çəkilişləri üçün icarəyə verdiyini və müəyyən qədər qazanc əldə etdiyini deyib.
""Lotos"" avtomobilini isə şəhərdə sərbəst idarə edə bilmək üçün sənəd almağı planlaşdırır. 

A.S.
www.oxu.az
 
"
"Bakıda bu yolda nəqliyyatın hərəkəti məhdudlaşdırılacaqSabah paytaxtın Binəqədi rayonunu Mir Cəlal küçəsində yenidənqurma işlərinə start verilir.
Oxu.Az-ın xəbərinə görə, işlərə ilkin olaraq yol ayrıcında (yolun ortasında) yerləşən yüksək gərginlikli işıq dirəklərinin sökülərək xətlərin yerin altına keçirilməsi ilə başlanılacaq. 
Atıq bu gecədən etibarən yolun bir hissəsində hərəkət məhdudlaşdırılacaq. Məhdudlaşdırma yolun yalnız bir hərəkət istiqaməti üzrə təqribən 75-80 metrlik hissəsini əhatə edəcək. Hərəkət digər istiqamət üzrə ikitərəfli olaraq təmin olunacaq.
Sözügedən işlər yol boyu həyata keçiriləcək. Bu müddət ərzində əks istiqamət üzrə ikitərəfli hərəkət təmin olunmaqla yolda hissə-hissə məhdudlaşdırmalar tətbiq ediləcək. Yüksək gərginlik elektrik xətlərinin yerin altına keçirilməsi bitdikdən sonra küçənin “Azəravtoyol” ASC tərəfindən təmirinə başlanılacaq.
Sürücülərdən Mir Cəlal küçəsində aparılan yenidənqurma işlərini nəzərə alaraq diqqətli olmaları xahiş olunur.
S.B.
www.oxu.az
"
"Dövlət Agentliyinin əməkdaşları qəzaya düşdü: Ölən var – YENİLƏNİBAğdaşda avtomobil qəzası zamanı ölən və yaralananların adı məlum olub.
Oxu.Az-ın Report-a istinadən məlumatına görə, 90-KO-511 dövlət qeydiyyat nışanlı “Hyundai Tucson” markalı avtomobilin idarəetmədən çıxaraq aşması nəticəsində sərnişinlərdən biri - Bakı şəhəri, Nərimanov rayon sakini, 1978-ci il təvəllüdlü Ruhiyə Əhməd qızı Məmmədova hadisə yerində ölüb. 
Avtomobilin sürücüsü, Bakı şəhəri, Nizami rayon sakini, 1987-ci il təvəllüdlü Seymur Firuddin oğlu İbrahimov və digər sərnişinlər -  Bakı şəhəri, Yasamal rayon sakini, 1991-ci il təvəllüdlü Nicat Qüvvətəli oğlu Şirinov və Abşeron rayonu, Xırdalan şəhər sakini, 1972-ci il təvəllüdlü Qətibə Zəfər qızı Yaqubova müxtəlif dərəcəli bədən xəsarətləri alıblar. 
Yaralılardan ikisinin müalicəsi hazırda Mingəçevir Şəhər Mərkəzi Xəstəxanasında, Q.Yaqubovanın müalicəsi isə Gəncə şəhər Beynəlxalq Xəstəxanada davam etdirilir.
Qeyd edək ki, qəzaya düşənlər Nazirlər Kabineti yanında İcbari Tibbi Sığorta Üzrə Dövlət Agentliyinin ekspertləridir.
Faktla bağlı araşdırma aparılır.
15:17
Ağdaş rayonunda, Biyan zavodu yaxınlığında ağır yol qəzası baş verib.  
Oxu.Az Report-a istinadən xəbər verir ki, ""Toyota Prado"" markalı avtomobil idarəetmədən çıxaraq dərəyə aşıb. 
Hadisə nəticəsində avtomobildə olan 1 qadın ölüb, 3 nəfər müxtəlif dərəcəli bədən xəsarətləri alıb. 
Xəstəxanaya yerləşdirilən yaralılardan birinin boynu qırıldığından o, Gəncə şəhərində yerləşən özəl xəstəxanalardan birinə aparılır.
Qeyd olunur ki, qəzaya düşənlər Nazirlər Kabineti yanında İcbari tibbi sığorta üzrə Dövlət Agentliyinin əməkdaşları olub.
E.Ə.
www.oxu.az
"
"Türkmənistan prezidenti avtoşluq etdi – VİDEOTürkmənistan prezidenti Qurbanqulu Berdiməhəmmədov avtomobil idmanı üzrə Milli Mərkəzdə “BMW M3”də “drift” edib.
Oxu.Az-ın xəbərinə görə, müvafiq videonu “Türkmənistan xronikası” nəşri dərc edib.
Nəşrin məlumatına əsasən, bundan əvvəl Türkmənistan Daxili İşlər Nazirliyi Mərkəz üçün yeni idman avtomobilləri alıb. Dövlət başçısı avtomobillərin keyfiyyətini yoxlamaq üçün şəxsən sükan arxasına keçib.
Qeyd olunur ki, Berdiməhəmmədov cavanlıqda avtomobil idmanı ilə məşğul olub və müxtəlif yarışlarda iştirak edib.

S.B.
www.oxu.az
"
"Bir ailənin 4 üzvünü avtomobillə vuraraq qaçan sürücü saxlanıldıNoyabrın 23-də səhər saat 7:00 radələrində Sabunçu rayonu Zabrat qəsəbəsi ərazisində yolu keçən paytaxt sakinləri Azər Əhmədov, həyat yoldaşı Olqa və iki azyaşlı övladı müəyyən edilməyən avtomobillə vurulub.
Daxili İşlər Nazirliyinin mətbuat xidmətindən Oxu.Az-a verilən məlumata görə, qəzanı törədən sürücü piyadalara heç bir yardım göstərmədən hadisə yerindən qaçıb. Yaralılar digər şəxslərin köməyi ilə xəstəxanaya yerləşdirilib hazırda vəziyyətləri qənaətbəxşdir.
Qəza barədə Sabunçu Rayon Polis İdarəsinə (RPİ) məlumat daxil olan kimi istintaq-əməliyyat  qrupu hadisə yerinə çıxıb, müvafiq müayinələr aparılıb. Həyata keçirilən əməliyyat-axtarış tədbirləri nəticəsində hadisənin “VAZ 2107” markalı avtomobillə törədildiyi müəyyən edilib və dərhal görülmüş tədbirlərlə Sabunçu rayonunun Kürdəxanı qəsəbə sakini, əvvəllər məhkum olunmuş Tofiq Qədirov şübhəli şəxs qismində saxlanılaraq istintaqa təqdim olunub. Onun “VAZ 2107” markalı nəqliyyat vasitəsi evinin həyətindən aşkar edilərək müvəqqəti mühafizə olunan duracağa yerləşdirilib.
Qeyd edilən faktla bağlı Cinayət Məcəlləsinin müvafiq maddəsi ilə cinayət işi başlanılıb, araşdırmalar davam etdirilir.











E.Ə.
www.oxu.az
"
"Gürcüstan elektrik avtomobillərinin istehsalına başlayacaq Gürcüstanda xarici şirkətlərlə birgə elektrik avtomobillərinin istehsalına başlanılması planlaşdırılır.
Oxu.Az xəbər verir ki, bu barədə APA-nın Gürcüstan bürosu məlumat yayıb. 
Qeyd edilir ki, layihənin dəyəri 5 milyon dollar məbləğində qiymətləndirilir. 
Birgə istehsal müəssisəsinin yaradılması ilə bağlı Çin və Almaniya şirkətləri ilə artıq müvafiq memorandum imzalanıb. Hazırda layihənin texniki-iqtisadi əsaslandırılması həyata keçirilir. İlk elektrik avtomobillərin 1,5 il ərzində istehsal olunacağı gözlənilir.
Rustavi şəhəri yaxınlığında yerləşəcək müəssisədə elektrik avtomobilləri yerli, regional və Avropa bazarları üçün dizayn olunacaq. 
L.Ə.
www.oxu.az
"
"Vaqif Əsədov: Bizdə siqnal verə-verə ailə qururlar“Son vaxtlar avtomobil yollarında piyada vurma faktları ciddi narahatlıq doğurur. Piyadaların avtomobillərlə vurulması ümumi hadisələrin 67%-ni təşkil edir”.
Oxu.Az xəbər verir ki, bunu “Baku.ws”ə Bakı Şəhər Dövlət Yol Polisi İdarəsinin bölmə rəisi Vaqif Əsədov deyib.
V. Əsədovun sözlərinə görə, piyadaların vurulması ilə baş verən hadisələrdə günah çox vaxt piyadalarda olur.
“Sürücülərin 90 faizi piyadalara yol verir. Bu məsələdə problem piyadaların üzərinə düşür. Yol nəqliyyat hadisələrinin 67%-i piyadaların vurulması ilə nəticələnən qəzalardır. Piyadalar hələ də “bilmədim”, “görmədim”, “tələsirəm” deyir. Hər bir hərəkət iştirakçısı özünün təhlükəsizliyini təmin etməlidir”, - deyə bölmə rəisi bildirib.
DYP rəsmisi tövsiyə edib ki, ölümlə, xəsarət alma ilə nəticələnən avtoqəzaların qarşısını almaq üçün hər bir hərəkət iştirakçısı məsuliyyətli və diqqətli olmalıdır.
“Avropada piyadalar piyada zolağından keçmirsə, 50 avro cərimələnir, bizdə isə 20 manat. İdarə edilən nəqliyyat vasitəsinin arxa oturacağında azyaşlı uşaqlar mütləq xüsusi oturacaqda getməlidir. 12 yaşa qədər olan uşaqlar üçün xüsusi oturacaq yoxdursa, həmin sürücü cərimələnir. Amma bu, bizdə inzibati xəta tərkibi yaratmır.
Avropada sürücülər yol polisi onları cərimələyəcək deyə qanuna riayət etmirlər. Onlar yol hərəkətində təhlükəsizliyini təmin edirlər ki, sağlamlıqlarını qorusunlar. Avropalı başa düşür ki, təhlükəsizlik kəmərini taxmırsa, qəza zamanı xəsarət dərəcəsi artacaq. Avropada sürücülər işıqforların tələblərinə uyğun hərəkət edirlər. Avropada sürücülər çox nadir hallarda səs siqnalı verirlər. Amma bizdə bir-birləri ilə səs siqnalı verərək salamlaşır və sağollaşırlar. Səs siqnalı verməklə adam çağırırlar, yol istəyirlər. Hətta səs siqnalı verə-verə ailə qururlar”, - deyə DYP rəsmisi qeyd edib.
Vaqif Əsədov məsləhət edib ki, piyadalar maksimum diqqətli, təhlükəsizliyi təmin etmək bacarığına malik olsun və başqalarının da həyatına maneə yaratmasın.
S.B.
www.oxu.az
"
"""Qarabağ - Çelsi"" oyunu ərəfəsində metroda neçə nəfər daşınıb?Noyabrın 22-də ""Qarabağ"" - ""Çelsi"" oyunu ərəfəsində Bakı Metropoliteninin stansiyaları ilə gündəlik göstəricidən 40 minə yaxın artıq sərnişin daşınıb.
Oxu.Az xəbər verir ki, bu barədə  Trend-ə açıqlamasında ""Bakı Metropoliteni"" Qapalı Səhmdar Cəmiyyətinin (QSC) Mətbuat Xidmətinin rəhbəri Nəsimi Paşayev məlumat verib.
Mətbuat Xidməti rəhbərinin sözlərinə görə, futbolu izləməyə gedən azarkeşlər əsasən metrodan istifadə ediblər: ""Noyabrın 22-də olan sərnişindaşıma ilə əvvəlki günləri müqayisə etdik. Məlum oldu ki, həmin gün təxminən 39 500-dən artıq sərnişin daşımışıq"".
Qeyd edək ki, noyabrın 22-də Bakı Olimpiya Stadionunda ""Qarabağ"" - ""Çelsi"" qarşılaşması keçirilib. Oyun 0:4 hesabı ilə yekunlaşıb.
E.Ə.
www.oxu.az
"
"Bakıda ahıl qadını avtomobillə vuran sürücü hadisə yerindən qaçdıBakıda ahıl qadını avtomobil vurub, sürücü isə hadisə yerindən qaçıb.
Oxu.Az ""Report""a istinadla xəbər verir ki, hadisə Sabunçu rayonunda baş verib.
Balaxanı qəsəbəsində yolu keçmək istəyən 1956-ci il təvəllüdlü Babayeva Rəfiqə Fərhad qızını minik avtomobili vurub. Yaralı ağır xəsarət alıb.
Hadisəni törədən sürücü yaralıya kömək göstərmək əvəzinə, hadisə yerini avtomobili ilə birlikdə tərk edib. Yaralı təcili yardım avtomobili ilə xəstəxanaya yerləşdirilib.
Faktla bağlı Sabunçu Rayon Polis İdarəsində araşdırma aparılır.
A.S.
www.oxu.az
"
"Binəqədi şosesində hərəkət bərpa olunurBinəqədi şosesində bu gecədən etibarən hərəkət bərpa olunur.
Oxu.Az-ın xəbərinə görə, “Azəravtoyol” ASC-nin mətbuat xidmətinin rəhbəri Anar Nəcəfli APA-ya bildirib ki, şose boyu tikinti işlərinin əsas hissəsi yekunlaşıb.
Onun sözlərinə görə, bundan sonra təmir-tikinti işləri, o cümlədən asfalt-beton örtüyünün son qatının döşənməsi işləri də hərəkət tam dayandırılmadan, hissə-hissə məhdudlaşdırma tətbiq olunmaqla davam etdiriləcək. 
www.oxu.az
"
"Bərdədə avtomobil piyadanı vurduBərdə rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Qayalı kəndi yolunda qeydə alınıb. 
Belə ki, Tərtər rayon sakini Yaşar Sovet oğlu Muxtarovun idarə etdiyi 59-BF-141 dövlət-qeydiyyat nömrə nişanlı ""QazEl"" markal yük avtomobil yolu keçmək istəyən, rayon sakini, 1979-cu il təvəllüdlü Yüksəl Səyyaf oğlu Rəcəbovu vurub. Nəticədə zamanı ağır xəsarət alan 38 yaşlı kişi xəstəxanaya aparılarkən yolda ölüb.
Faktla bağlı Bərdə Rayon Polis Şöbəsində araşdırma aparılır.
S.B.
www.oxu.az
"
"Bakıda avtobus qəzaya düşdü: Yaralılar var – FOTO + YENİLƏNİBDaxili İşlər Nazirliyi Bakının Qaradağ rayonunda baş vermiş ağır yol qəzası haqqında məlumat yayıb.
Daxili İşlər Nazirliyindən Oxu.Az-a verilən məlumatda bildirilir ki, noyabrın 21-də saat 13:00 radələrində Bakı-Qazax yolunun Qaradağ rayonu ərazisindən keçən hissəsində Lənkəran şəhər sakini Yusif Həsənov idarə etdiyi “Hovo” markalı yük avtomobilini yolun kənarında dayanmış “İsuzu” markalı 149 saylı xətt avtobusuna vurub.
Nəticədə avtobusdakı sərnişinlərdən 4-ü müxtəlif dərəcəli bədən xəsarətləri alaraq xəstəxanaya yerləşdirilib, vəziyyətləri qənaətbəxşdir.
Faktla bağlı DİN Baş İstintaq və Təhqiqat İdarəsinə bilavasitə tabe olan Yol-nəqliyyat hadisələrinə dair işlər üzrə istintaq və təhqiqat şöbəsində Cinayət Məcəlləsinin 263.1-1-ci (Yol hərəkəti və ya nəqliyyat vasitələrinin istismarı qaydalarını sərxoş halda və ya nəqliyyat vasitələrini idarə etmək hüququ olmayan şəxs tərəfindən pozma) maddəsi ilə cinayət işi başlanılıb.
Yük avtomobilini idarə edən Y.Həsənov qeyd olunan maddə ilə nəzərdə tutulan cinayəti törətməkdə şübhəli şəxs qismində tutulub.
Hazırda cinayət işi üzrə istintaq davam etdirilir.
***
09:46
Bakının Qaradağ rayonu ərazisində 10 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə Lökbatan qəsəbəsində ""Howo"" markalı yük maşınının yol kənarında dayanmış 149 saylı marşrut xətti üzrə hərəkət edən ""Daewoo"" markalı sərnişin avtobusuna çırpılması nəticəsində baş verib.
Qəza nəticəsində xəsarət alanların siyahısı:
1953-cü il təvəllüdlü Qəzənfər İbrahimov
1964-cü il təvəllüdlü Rəhim Səlimov
1966-cı il təvəllüdlü Ulduz Sultanova
1970-ci il təvəllüdlü Xuraman Məmmədova
1975-ci il təvəllüdlü Ağayev İlqar
1980-ci il təvəllüdlü Ramiz Məmmədov
1982-ci il təvəllüdlü Aytəkin Məmmədova
1982-ci il təvəllüdlü Vadim Mütəllibov
1983-cü il təvəllüdlü Atayev Elnur
1996-cı il təvəllüdlü Tapdıq İsmayılov
Son iki nəfər tibbi yardım göstərildikdən sonra evə buraxılıb, digər 8 nəfərin vəziyyəti ağırdır və onlar xəstəxananın reanimasiya şöbəsinə yerləşdiriliblər.











E.Ə.
www.oxu.az
"
"Bakıda tərbiyəsiz sürücü – VİDEOBakıda küçəyə məişət tullantısı atan avtomobil sürücüsü və sərnişin kameraya düşüb. 
Oxu.Az xəbər verir ki, görüntüləri Qorxmaz Mustafayev ""Facebook""da yayıb. 
O bildirib ki, görüntülər noyabrın 19-da, saat 18:40 radələrində Bakının Yasamal rayonu ərazisində çəkilib. Nərimanov prospekti ilə hərəkət edən “Azsamand” markalı avtomobildən yola 3 dəfə zibil atılıb. Bu hərəkəti cəmi 5 dəqiqə ərzində həmin avtomobilin sürücüsü 1, qadın sərnişin isə 2 dəfə təkrar edib.
Qeyd edək ki, inzibati Xətalar Məcəlləsinə əsasən, bu əməllərinə görə sürücünü 40, sərnişini isə 30 manat cərimə gözləyir.

E.Ə.
www.oxu.az
"
"Ağdaşda yük maşını aşdıAğdaş rayonunda yük maşını aşıb.
Oxu.Az Report-a istinadən xəbər verir ki, hadisə Bakı-Qazax avtomagistralının Ağdaşın Qaradeyin kəndi ilə Yevlax rayonunun Qarxun kəndləri arasında baş verib.
Belə ki, idarəetmədən çıxan “Qazel” markalı yük maşını yol kənarındakı maneəyə çırpılıb və aşıb.
Hadisə nəticəsində iki nəfər müxtəlif dərəcəli bədən xəsarətləri alıb.
Faktla bağlı araşdırma aparılır.
A.M.
www.oxu.az
"
"Bakıda ""BMW X5"" dəhşətli qəza törətdi: Ölən varBu gün Bakıda dəhşətli yol qəzası baş verib.
Oxu.Az Lent.az-a istinadən xəbər verir ki, səhər saat 7:00 radələrində Sabunçu rayonu ərazisində - Zabrata gedən yolda ""BMW X5"" markalı avtomobil 55-60 yaşlı qadını vurub.
Zərbənin gücündən qadın hadisə yerində ölüb və tanınmaz hala düşüb.
Ölən qadının şəxsiyyətini dəqiqləşdirmək hələlik mümkün olmayıb. Araşdırma aparılır.
A.M.
www.oxu.az
"
"Bakıda təhlükəli avtobus – VİDEOKoroğlu metrosu-Pirşağı qəsəbəsi marşrutunda hərəkət edən avtobuslardan biri qəza vəziyyətində olmasına baxmayaraq, hər gün yüzlərlə sərnişin daşıyır. 
Oxu.Az Qafqazinfo-ya istinadən xəbər verir ki, 173 saylı marşrut xəttinə məxsus avtobusun bir hissəsi çöküb. 
Sərnişinlər mindikdə isə sağ hissəsi az qala yerlə sürünür. Bu da hər an qəza ola biləcəyindən xəbər verir.
Sərnişinlər bildirirlər ki, bir neçə aydır sözügedən nəqliyyat bu vəziyyətdədir. Lakin alternativ olmadığı üçün həmin avtobusdan istifadə etməyə məcburdurlar.
Avtobusun görüntülərini təqdim edirik:

E.Ə.
www.oxu.az
"
"Abşeronda avtomobil furqona çırpıldı – FOTOAbşeronun Novxanı qəsəbəsində 1 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, qəza 1982-ci il təvəllüdlü Xanmuradov Sədrəddin Akif oğlunun idarə etdiyi ""VAZ"" markalı avtomobilin ""Ford"" markalı yük furqonuna çırpılması nəticəsində qeydə alınıb.
Nəticədə S.Xanmuradov hər iki bud sümüyünün sınığı diaqnozu ilə 1 saylı Kliniki Tibbi Mərkəzə yerləşdirilib. Yaralının vəziyyəti ağırdır.

















A.M.
www.oxu.az
"
"Yevlaxda avtomobil kanala düşdüYevlax rayonunda “Hyundai” markalı avtomobil qəza nəticəsində yol kənarındakı kanala düşüb.
Oxu.Az Report-a istinadən xəbər verir ki, bu barədə Böhran Vəziyyətlərində İdarəetmə Mərkəzinə məlumat daxil olub.
Qarabağ Regional Mərkəzinin xilasediciləri hadisə yerinə cəlb olunaraq avtomobildə köməksiz vəziyyətdə qalmış 3 nəfəri çıxararaq aidiyyəti üzrə təhvil verib.
A.M.
www.oxu.az
"
"Abşeronda avtomobil bacı-qardaşı vurub, ölən varAbşeronda avtomobil bacı-qardaş olan iki piyadanı vurub, onlardan biri ölüb. 
Oxu.Az-ın APA-ya istinadən xəbərinə görə, “Mercedes” markalı avtomobil yolu keçən 1965-ci il təvəllüdlü Dünyamalıyev Nuşirәvan Xansuvar oğlu və onun bacısı 1957-ci il təvəllüdlü Dünyamalıyeva Qiymәt Xansuvar qızını vurub. 
Hər iki şəxs sürücü tərəfindən təcili 1 saylı şəhər xəstəxanasına gətirilsə də, N.Dünyamalıyev xəstəxanada dünyasını dəyişib. Qadın isə reanimasiya şöbəsinə yerlәşdirilib. 
Faktla bağlı araşdırma aparılır. 
S.B.
www.oxu.az
"
"Toydan qayıdan şəxslər qəzaya düşdülər: 1 ölü, 12 yaralı – YENİLƏNİBGoranboyda baş verən yol qəzasında xəsarət alan azyaşlı dünyasını dəyişib. 
Oxu.Az-ın APA-ya istinadən verdiyi məlumata görə, rayonun Bəşirli kəndi ərazisində qeydə alınan yol qəzasında xəsarət alan 3 azyaşlı Gəncə şəhər 2 saylı Birləşmiş Uşaq xəstəxanasına yerləşdirilib. 
Tibbi yardımlara baxmayaraq, onlardan bir nəfəri, 2010-cu il təvəllüdlü Əliyev Nicat Ramil oğlu dünyasını dəyişib. 
Digər 2 azyaşlının vəziyyəti isə orta ağırdır.         
20:03
Goranboyda ağır yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, “Oka” və “Zaporojets” markalı avtomobillər toqquşub. 
Hadisə nəticəsində 12 nəfər xəsarət alıb. Onlardan 11 nəfəri Gəncə şəhər Təcili Tibbi Yardım Xəstəxanasına, bir nəfər isə Goranboy rayon Mərkəzi Xəstəxanasına yerləşdirilib. Xəsarət alanların arasında azyaşlıların da olduğu bildirilir. Məlumata görə, xəsarət alan şəxslər toydan qayıdırdılar. 
Faktla bağlı araşdırma aparılır. 
S.B.
www.oxu.az
"
"Vaqif Əsədov: Qanunlar pozulmasa, yol polisi 25 faiz əlavə əməkhaqqı almazBakı Şəhər Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polkovnik Vaqif Əsədov ""Polislərə yazılan “bonus” onları daha çox cərimə yazmağa sövq edir"" başlığı ilə yayılan xəbərlərə münasibət bildirib.
Oxu.Az-ın xəbərinə görə, polis polkovniki bildirib ki, yol polisinin əsas vəzifəsi təhlükəsizliyi təmin etməkdir: ""Xüsusilə pik saatlarda DYP əməkdaşları yol hərəkətinin tənzimlənməsi ilə məşğul olurlar. Sürücülərə istiqamət  göstərirlər, keçmə növbəsini təmin edirlər ki, vətəndaşlar aidiyyəti hərəkət üzrə gecikməsin və ləngimə baş verməsin.
Eyni zamanda, gün ərzində Bakı şəhərində törədilən inzibatı xətalarla bağlı tənbeh tədbirlərinin sayına nəzər salsaq, görərik ki, polis tərəfindən tərtib edilən inzibati protokollar ümumi tətbiq edilən cəza sanksiyalarının təxminən 25 faizini təşkil edir. Yəni Azərbaycanda olan texniki vasitələr inkişaf etmiş ölkələrlə yanaşı, bizdə də tətbiq edildiyindən gün ərzində törədilən xətaların 65-70 faizi məhz texniki vasitələrin köməyilə qeydə alınır. Törədilən qəzalar i-patrul sisteminin, Bakı şəhərində quraşdırılan videokameraların, eyni zamanda, sürət ölçən cihazların köməyilə müəyyənləşdirilir.
Vətəndaşa tətbiq olunan inzibati protokollar texniki vasitələrlə göndərilsə  də, bu narazılıqla qarşılanmamalı və çatışmazlıq kimi təqdim edilməməlidir.
Qeyd edilən başlıqla yazılan xəbərlərdə polisin aldığı 25 faizlik ""bonus""a qısqanclıq hiss edilir. Bu da ictimaiyyətdə çaşqınlıq yaradır"".
E.Ə.
www.oxu.az
"
"Sürücülərin nəzərinə: Eyni protokol 20 gün sonra yenə yazıla bilərSon günlər avtomobilini sığorta etdirməmiş sürücülərə ardıcıl elektron protokolların gəlməsi narazılıqlar yaradıb. 
Oxu.Az Lent.az-a istinadən xəbər verir ki, bəzi sürücülər sığorta etdirmədikləri nəqliyyat vasitəsinə görə ay ərzində iki protokol aldıqlarını bildiriblər.
Baş Dövlət Yol Polisi İdarəsinin İctimaiyyətlə Əlaqələr Şöbəsinin rəisi Kamran Əliyev məsələ ilə bağlı bildirib ki, bu ilin iyun ayından etibarən avtonəqliyyat vasitələrini sığorta etdirməyən sürücülər barəsində inzibati xəta haqqında elektron protokolların tərtib edilməsinə başlanılıb: “Yol hərəkəti haqqında” qanunun tələblərinə əsasən, sürücü avtomobilini sığortalatmayıbsa, bu nəqliyyat vasitələri yol hərəkətində iştiraka buraxılmamalıdırlar. Sığorta müqaviləsinin bağlanmamasına görə, Azərbaycan Respublikasının İnzibati Xətalar Məcəlləsinin 469.3-cü maddəsinə əsasən, fiziki şəxslər əlli, vəzifəli şəxslər yüz, hüquqi şəxslər isə üç yüz manat məbləğində cərimə edilirlər.
Hazırda foto və ya video qeydiyyat funksiyalarına malik xüsusi texniki vasitələrin köməyilə bu avtomobillər aşkar edilir. Elə buna görə də Baş DYP İdarəsi sığortaçı ilə icbari sığorta müqaviləsi bağlanmamış avtonəqliyyat vasitələrinin sahibləri barəsində inzibati xəta haqqında elektron protokolların tərtib edilməsinə başlayıb”.
K.Əliyev əlavə edib ki, icbari sığortadan keçməmiş avtomobilləri artıq yol polisi saxlamır: ""Onları elektron vasitələrlə müəyyən edirlər. Bundan sonra protokollar tərtib edilir və ünvana göndərilir. Mövcud qanunvericiliyə əsasən, nəzərdə tutulmuş icbari sığorta müqaviləsinin bağlanmamasına görə inzibati məsuliyyətə cəlb olunmuş şəxs 20 gün ərzində icbari sığorta müqaviləsini bağlamalıdır. Bu müddətdə şəxs həmin əməlin törədilməsinə görə təkrarən inzibati məsuliyyətə cəlb olunmur.
Lakin həmin xətanın aşkarlandığı gündən hesablanaraq 20 gün ərzində icbari sığorta müqaviləsi bağlanmazsa, hər verilən müddət keçdikcə avtonəqliyyat vasitəsinin sahibi barəsində inzibati xəta haqqında təkrar elektron protokollar tərtib ediləcək. Yəni 2 ay ərzində icbari sığortata müqaviləsi bağlamamış avtomobil sahibinə 3 dəfə ayrı-ayrılıqda cərimə protokolu gələ bilər və bu zaman ümumi cərimə məbləği 150 manat təşkil edəcək”.
E.Ə.
www.oxu.az
"
"Azərbaycanda sürücülər xəbəri olmadan vəsiqəsiz qala bilər“Son günlər belə xəbərlər çoxalır. Məhkəmələr sürüclər barəsində İnzibati Xətalar Məcəlləsinin 529.3-cü maddəsi üzrə işlərə (sürücünün cəriməni ödəməyi 3 aydan çox gecikdirdiyinə görə nəqliyyat vasitəsini idarə etmək hüququnun altı aydan bir ilədək müddətə məhdudlaşdırılması ilə bağlı işlərə) onları məlumatlandırmadan baxırlar”. 
Oxu.Az xəbər verir ki, bunu yol hərəkəti üzrə ekspert, hüquqşünas Ərşad Hüseynov deyib. 
Onun sözlərinə görə, bəzi məhkəmələr tərəfindən atılan bu addım qanunaziddir: “Hörmətli hakimlərin və onların köməkçilərinin diqqətinə çatdırıram ki, İnzibati Xətalar Məcəlləsinin 61.3-cü maddəsi sürücünün məlumatı olmadan belə işlərə baxmağı qadağan edir. Ən başlıcası isə odur ki, bildirişi alan və işin nə yerdə olduğunu anlayan sürücü ağır şərtlərlə kredit alsa da, cəriməni ödəyəcək və sizin əziyyət çəkib qərar çıxarmağınıza ehtiyac qalmayacaq”.
E.Ə.
www.oxu.az
"
"“BakuBus”ın avtobusu gənc qızı vurdu“BakuBus”ın avtobusu gənc qızı vurub.
Oxu.Az Report-a istinadən xəbər verir ki, yol-nəqliyyat hadisəsi Bakı şəhəri, Yasamal rayonunda baş verib.
Belə ki, Hüseyn Cavid prospektində yolu keçmək istəyən 1993-cü il təvəllüdlü Abbaslı Roza Pərviz qızını 3 nömrəli marşut xətti üzrə hərəkət edən “BakuBus” şirkətinə məxsus sərnişin avtobusu vurub. Yaralı xəstəxanaya yerləşdirilib.
Fakt bağlı araşdırma aparılır.
A.M.
www.oxu.az
"
"DYP sürücünün başını ""partladan"" yol polisindən danışdı:  O, 4 dil bilirBakı şəhər Dövlət Yol Polisi İdarəsinin Yol hərəkətinin təhlükəsizliyinin təbliği və ictimai qurumlarla əlaqə bölməsinin rəisi, polis polkovniki Vaqif Əsədov sürücünü hədələyən yol polisi ilə bağlı danışıb.
Oxu.Az-ın xəbərinə görə, Publika.az-a danışan Vaqif Əsədov qeyd edib ki, sosial mediada yayımlanan görüntülər və bəzi saytlar məsələni birtərəfli işıqlandırıblar: ""Sözügedən görüntülər şəhərin Rəşid Behbudov və Üzeyir Hacıbeyov küçələrinin kəsişməsində baş verib. Sürücü ""Yol hərəkəti haqqında"" qanunu pozaraq əks istiqamətdə hərəkət zolağına çıxıb. Bizim əməkdaşlarımız isə sürücünü saxlayıb və nizamnaməyə uyğun şəkildə protokol təqdim etmək istəyiblər. Lakin sürücü YPX əməkdaşı Elçin İsmayılova sənədlərini təqdim etməyib. 7-8 dəqiqə polis əməkdaşını gözlədib və daha sonra ""vəsiqəm müəllimdədir"" deyib. Bu, nə deməkdir? Sürücünün vəsiqəsinin müəllimdə nə işi var? Həmin küçələrin kəsişməsində kameralar var. Hadisə anbaan kameralarda əks olunub. Mən bu görüntüləri yayımlamaq istəmirəm, kim istəyirsə, gəlsin və bizim əlimizdə olan görüntülərlə də tanış olsun"".
V.Əsədov qeyd edib ki, YPX əməkdaşı yanlışlıqla sürücüyə ""Sənin başın partlayar"" ifadəsini işlədib: ""Bizim həmin əməkdaşımız, Elçin İsmayılov 4 dil bilir. Azərbaycan, türk, rus və ingilis dillərini mükəmməl bilir. Sürücü 8 dəqiqə sənədlərini təqdim etmədiyi üçün əməkdaşımız ona demək istəyib ki, sənədlərinizi təqdim etməməyiniz sizin başınızı ağrıdar. Amma yanlışlıqla fikrini yanlış ifadə edib və ""Sənin başın partlayar"" deyib. Bunu bu dərəcədə böyütmək lazım deyil. Çox təəssüf edirəm ki, jurnalistlər bunu bu şəkildə birtərəfli işıqlandırıblar. İstəsəniz, mən həmin əməkdaşımıza hadisəni əvvəldən sona qədər ingilis dilində şərh etməsini də təşkil edə bilərəm. Yəni, aydın olsun ki, bu anlaşılmazlıq, sadəcə, çox dil bildiyi üçün fikrini ifadə etməkdə çətinlik çəkdiyindən yaranıb"".

E.Ə.
www.oxu.az
"
"Sabirabadda baş verən qəzada bir ailənin iki üzvü öldü – FOTO + YENİLƏNİBSabirabadda “Mercedes”lə “KamAZ” toqquşması nəticəsində xəsarət alan şəxslərdən daha biri ölüb.
Oxu.Az APA-ya istinadən xəbər verir ki, hadisədə xəsarət alan sürücü, 1967-ci il təvəllüdlü Əsədov Şamil Cavad oğlu Sabirabad Mərkəzi rayon Xəstəxanasının reanimasiya şöbəsində keçinib.
***
20.11.2017 (10:21)
Sabirabad rayonunda baş verən yol-nəqliyyat hadisəsi nəticəsində ölən və xəsarət alanların kimliyi məlum olub.
Oxu.Az APA-ya istinadən xəbər verir ki, hadisə nəticəsində ölən və xəsarət alanlar bir ailənin üzvləridir.
Hadisə nəticəsində Beyləqan rayon sakini, 1995-ci il təvəllüdlü Cavadzadə Fidan Şamil qızı ölüb, onun bacısı, 1992-ci il təvəllüdlü Sahilə Cavadzadə, 1967-ci il təvəllüdlü Əsədov Şamil Cavad oğlu və 1967-ci il təvəllüdlü Xanzanova Həqiqət Paşa qızı ağır xəsarətlər alıb.
































***
09:47
Sabirabad rayonunda ağır yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə bu gün səhər saatlarında Hacıqabul-Bəhramtəpə magistralının Sabirabad rayonu Qaratəpə kəndi ərazisindən keçən hissəsində baş verib.
Qatı dumanlı havada “Mercedes” markalı, 10 MJ 199 dövlət nömrə nişanlı avtomobil “Kamaz” markalı, 10 HA 559 dövlət nömrə nişanlı nəqliyyat vasitəsilə toqquşub.
Qəza nəticəsində bir nəfər ölüb, üç nəfər xəsarət alıb.
Xəsarət alanlar Sabirabad Mərkəzi Rayon Xəstəxanasına yerləşdirilib.
Faktla bağlı BDYPİ tərəfindən araşdırma aparılır.
A.M.
www.oxu.az
"
"Polislərə yazılan “bonus” onları daha çox cərimə yazmağa sövq edir? – VİDEO“Yol hərəkəti haqqında” qanunun müddəalarının pozulmasına görə, fiziki və hüquqi şəxslər tərəfindən ödənilən cərimələrdən daxil olan vəsaitin 25 faizi Daxili İşlər Nazirliyinin yol-patrul xidmətini həyata keçirən və yol hərəkətinin tənzimlənməsinə cəlb olunan əməkdaşlarının aylıq vəzifə maaşlarına əlavə olunur.
Oxu.Az Modern.az-a istinadla xəbər verir ki, ərazi üzrə təhkim olunmuş yol polisi əməkdaşları gün ərzində “Yol hərəkəti haqqında” Qanunun tələblərini pozan sürücülərə müxtəlif cərimələr yazır, yaxud da yerində cərimə tətbiq etməklə inzibati protokol tərtib edirlər.
Polislərə yazılan 25 faizlik “bonus” gün ərzində onları daha çox cərimə yazmağa sövq edir. Bu minvalla onlar daha çox cərimə yazmağa və “bonus” qazanmağa çalışırlar. Şərti olsa da, deyə bilərik ki, yol polisi “plana” işləyir.
Bakı Şəhər Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polkovnik Vaqif Əsədov isə bu fikirlə qəti surətdə razılaşmır: “Siz düşünürsünüz ki, biz plan qoymuşuq?! Bu belə deyil. Ümumiyyətlə, bu sualın təbliğata aidiyyəti yoxdur”.
V.Əsədov deyib ki, müəyyən olunan cərimələrdən daxil olan vəsaitin 25 faizinin polis əməkdaşının maaşına yazılması bu iddiaları səsləndirməyə əsas vermir. 

E.Ə.
www.oxu.az
"
"Yol polisi sürücünü təhdid etdi – VİDEOSon vaxtlar yol polisinin sürücülərə qarşı etdikləri qeyri-etik hərəkətlərə tez-tez rast gəlirik. Bəzi hallarda sürücülərin məlumatsızlıqlarından istifadə edən yol polisləri cərimə protokolları yazır, onları ələ salır, sürücülər hüquq normaları çərçivəsində davrandıqda isə hədə-qorxu gəlirlər.
Oxu.Az xəbər verir ki, belə hadisələrdən biri bu gün paytaxtın Üzeyir Hacıbəyov küçəsi 66 ünvanında baş verib.
Polislə dialoqunu telefonla qeydə almaq istəyən sürücüyə qarşı yol polisi zabitinin işlətdiyi hədə-qorxu dolu və təhqiramiz ifadələr ətrafdakı insanları da şoka salıb.
Əldə etdiyimiz məlumata görə, sürücü ilə mübahisə edən polis kapitanı Elcin İsmayilov (99-YP-438) olub.
Oxu.Az SƏS TV-yə istinadən həmin görüntüləri təqdim edir.

A.M.
www.oxu.az
"
"Bakıda qaçırılan avtomobillər tapıldıNoyabrın 19-da, saat 05:00 radələrində Yasamal rayonunun K.Kazımzadə küçəsindən Bakı şəhər sakini Elçin Məmmədova məxsus “Mitsubishi” markalı avtomobilin qaçırılması barədə DİN-in “102 – Zəng Mərkəzi Xidməti”nə məlumat daxil olub.
Daxili İşlər Nazirliyinin mətbuat xidmətindən Oxu.Az-a verilən məlumata görə, dərhal həyata keçirilən əməliyyat-axtarış tədbirləri ilə avtomobil Bakı BPİ Dövlət Yol Polisi İdarəsinin əməkdaşları tərəfindən Bülbül prospektində saxlanılıb.
Avtomobillə birlikdə onu idarə edən şəxs də Yasamal RPİ-nin 27-ci Polis Bölməsinə gətirilib. Onun paytaxt sakini Nicat Vəliyev olması müəyyən edilib.
Araşdırmalarla nəqliyyat vasitəsini qaçırmaqda şübhəli bilindiklərinə görə tutulan Salyan rayon sakinləri Ağarza Bağırovun, Ülvi Xudayevin və Qədir Nuriyevlə bağlı Xətai RPİ 36-cı Polis Bölməsinin əməkdaşları tərəfindən aparılan əməliyyat tədbirləri ilə onların oktyabrın 10-na keçən gecə Zığ yolu küçəsindən Bakı şəhər sakini Teyfur Əliyevə məxsus “VAZ-2106” markalı avtomobili qaçırmaları da müəyyən edilib. Polis əməkdaşları tərəfindən görülmüş tədbirlərlə avtomobil noyabrın 18-də Masallı rayonu ərazisində tapılıb.
A.M.
www.oxu.az
"
"Sürücülərə vacib xəbər – VİDEOASAN xidmətin sürücülər üçün yaratdığı xidmətlərdən biri olan Asanpay.az saytında elektron kabineti olan sürücülərə vacib xəbər var. 
Oxu.Az Avtosfer.az-a istinadən bildirir ki, bu işlər bitdikdən sonra sayta yeni bir özəllik əlavə edilib.
Bundan sonra elektron kabineti olan sürücülər onlara tərtib edilmiş elektron protokollara əlavə olunan videogörüntüləri rahatlıqla izləyə biləcək.
Elektron kabinetdən çıxarılmış videolardan birini təqdim edirik. Həmin video DYP avtomobilindəki İ-patrul sistemi vasitəsilə qeydə alınıb və sürət həddini aşan bir avtomobili qeydə alıb.
Hər bir sürücü qayda pozuntularına dair foto və videolarla tanış olmaq istəyirsə, Asanpay.az saytında qeydiyyatdan keçərək özünə elektron kabinet yaratmalıdır. Asanpay.az saytına daxil olduqdan sonra qeydiyyat üçün sadə proseduru keçib bu işi heç bir ödəniş etmədən həyata keçirə bilərsiniz ki, gələcəkdə hansısa qayda pozuntusu olarsa, dərhal məlumat ala və foto-videolarla tanış ola biləsiniz.

E.Ə.
www.oxu.az
"
"İdmançı qızı avtomobillə vuran şəxsə hökm oxundu – YENİLƏNİBBu gün Bakı Ağır Cinayətlər Məhkəməsində yol-nəqliyyat hadisəsi törətməkdə təqsirləndirilən Əlifağa Məmmədovun cinayət işi üzrə məhkəmə iclası başa çatıb.
Oxu.Az Report-a istinadən xəbər verir ki, hakim İradə Həsənzadənin sədrliyi ilə keçirilən prosesdə hökm oxunub.
Məhkəmənin hökmü ilə Ə.Məmmədov 7 il 6 ay müddətinə azadlıqdan məhrum edilib.
Qeyd edək ki, 28 iyun 2017-ci il tarixdə saat 21:10 radələrində Xətai rayonu ərazisində Masallı rayon sakini, 1962-ci il təvəllüdlü Məmmədov Əlifağa Abdul oğlu sərxoş vəziyyətdə idarə etdiyi özünə məxsus “BMW” markalı, AZ 90-XU-928 dövlət nömrə nişanlı avtomobillə yolu iti ilə keçən piyada, 1995-ci il təvəllüdlü Məmmədova Reyhan İlqar qızını vurub, sonuncu aldığı xəsarətlərdən hadisə yerində vəfat edib.
Faktl bağlı Xətai rayon Polis İdarəsinin İstintaq Şöbəsində Cinayət Məcəlləsinin 263-1.3-cü (yol hərəkəti və nəqliyyat vasitələrinin istismarı qaydalarını sərxoş halda pozma zərərçəkmiş şəxsin ölümünə səbəb olduqda) maddəsi ilə cinayət işi başlanıb, müvafiq ekspertizalar təyin edilib.
Cinayəti törətməkdə şübhəli bilinən Ə.Məmmədov tutulub.
***
12:42
Bakı Ağır Cinayətlər Məhkəməsində ölümlə nəticələnən yol-nəqliyyat hadisəsi törətməkdə təqsirləndirilən Əlifağa Məmmədovun cinayət işi üzrə məhkəmənin hazırlıq iclası keçirilib.
Oxu.Az APA-ya istinadən xəbər verir ki, hakim İradə Həsənzadənin sədrliyi ilə keçirilən prosesdə təqsirləndirilən şəxsin anket məlumatları dəqiqləşdirilib.
Qeyd edək ki, hadisə bu il iyunun 28-də baş verib. Xətai rayonu Zığ şosesində - SOCAR yanacaqdoldurma məntəqəsinin qarşısında Əlifağa Məmmədov idarə etdiyi ""BMW"" markalı, 90 XU 928 dövlət nömrə nişanlı avtomobillə yolu keçən 1995-ci il təvəllüdlü Reyhan Məmmədovanı vurub. O, aldığı xəsarətdən hadisə yerində ölüb.
R. Məmmədova dağadırmanma, qayayadırmanma və buzadırmanma üzrə Azərbaycan çempionu olub.
E.Ə.
www.oxu.az
"
"Bakıda baş vermiş avtobus qəzalarında yaralananların sayı açıqlandı""Ötən illə müqayisədə bu ilin 10 ayı ərzində ictimai nəqliyyat vasitələrinin iştirakı ilə baş verən avtoqəzalar zamanı xəsarət alanların sayında azalma var"".
Oxu.Az Report-a istinadən xəbər verir ki, bunu Bakı şəhəri Təcili və Təxirəsalınmaz Tibbi Yardım Stansiyası baş həkiminin Müalicə işləri üzrə müavini İradə Əliyeva deyib.
Onun sözlərinə görə, ötən ilin anoloji dövründə avtobus qəzalarında xəsarət alanların sayı 79 idisə, bu il həmin rəqəm 39-a düşüb: ""Həmçinin kütləvi avtoqəzalar zamanı xəsarət alanların sayı da azalaraq 285-dən 202-ə enib. Bundan başqa, bu ilin 10 ayı ərzində stansiyaya nəqliyyat hadisəsi səbəbindən 1937 müraciət daxil olub. Bu hadisələr nəticəsində 1691 nəfər hospitalizasiya olunub.
Ötən ilin analoji dövrü ilə müqayisədə avtoqəzaların sayında azalma müşahidə olunur. Belə ki, 2016-cı ilin hesabat dövründə baş verən 2020 nəqliyyat hadisələri nəticəsində 1771 nəfər hospitalizasiya olunub. Bu da avtoqəzaların sayında 83, hospitalizasiyada isə 80 halda azalma deməkdir"".
O qeyd edib ki, bayram və istirahət günləri və axşam saatlarında qaranlıq düşdükdən sonra avtoqəzalar daha çox baş verir: ""Bu da həmin vaxt nəqliyyat vasitələrinin sayının çoxluğu, magistral yollarda hərəkətin intensivliyi ilə izah olunur. Axşam saatlarında avtoqəzaların sayının artmasına nəqliyyat vasitəsini idarə edən şəxslərin iş gününün sonunda yorğunluğu və bəzi yollarda işıqlandırmanın kifayət qədər olmaması da öz təsirini göstərir"".
A.M.
www.oxu.az
"
"Azərbaycanda faciə: Bir gündə 8 nəfər öldüBazar günü Azərbaycanda baş vermiş yol qəzalarında 8 nəfər ölüb.
Oxu.Az Lent.az-a istinadən xəbər verir ki, dünən ölkədə ümumilikdə 14 ağır yol qəzası baş verib. Bu  qəzalar nəticəsində daha 23 nəfər müxtəlif dərəcəli bədən xəsarəti alıb.
Dünən Siyəzəndə “Mercedes” markalı minik avtomobilinin işıq dirəyinə çırpılması nəticəsində ər və arvadı ölüb. Ağstafada avtomobil 8 yaşlı oğlanı vurub. Göygöl, İmişli, Qazax və Sabirabadda avtomobillərin toqquşması ölümlə nəticələnib. Yevlaxda isə 65 yaşlı piyada “Toyota”nın altında qalaraq ölüb.
Hər bir faktla bağlı araşdırma aparılır.
A.M.
www.oxu.az
"
"Yevlaxda TIR aşdıYevlax rayonunda Türkiyə vətəndaşı qəzaya düşərək ağır xəsarət alıb.
Oxu.Az Report-a istinadən xəbər verir ki, hadisə rayonun Xanabad kəndində baş verib.
Türkiyə vətəndaşı olan Rizə şəhər sakini, 1978-ci il təvəllüdlü Erdinç Savaş Yıldırımın idarə etdiyi TIR yol kənarına aşıb. Nəticədə sürücü xəsarət alaraq xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Bakıda qəza şəraiti yaradan sürücü - VİDEOƏks yola çıxaraq nəqliyyatın axınına doğru hərəkət edir. Görüntülər gecə saatlarında paytaxtın Nizami rayonu Məhəmməd Hadi – Sarayevo küçələrinin kəsişməsində lentə alınıb.
Oxu.Az Xəzər TV-yə istinadən xəbər verir ki, dayanma-durma qaydalarını pozan sürücü qarşıdan gələn nəqliyyat vasitələri üçün böyük təhlükəyə səbəb olur.
Yol-hərəkəti üzrə ekspert Ərşad Hüseynov hesab edir ki, yol hərəkəti qaydaları pozulanda, böyük faciələrə səbəb olur. Ekspertin sözlərinə görə, sözü gedən sürücü 3 bal və 60 manat məbləğində cərimələnə bilər.

A.M.
www.oxu.az
"
"Ələtdə ailənin 4 üzvü qəzaya düşdü: Ölən var – YENİLƏNİBBu gün Göygöl rayonunda baş verən qəzada xəsarət alan şəxslərdən biri həyatını itirib.
Oxu.Az APA-ya istinadən xəbər verir ki, Göygöl-Toğanalı avtomobil yolunda, Göygöl Olimpiya İdman Kompleksinin yaxınlığında “VAZ 21-07” və “Zaporojets” markalı minik avtomobillərinin toqquşması nəticəsində 1984-cü il təvəllüdlü Yunis Xıdırov, 1988-ci il təvəllüdlü Vəfa Xıdırova, 1995-ci il təvəllüdlü İsmayıl Əmirov və Göygöl rayon Şəhriyar kənd sakini 1993-cü il təvəllüdlü Elxan Nəbiyev xəsarət alıb.
Həkimlərin səyinə baxmayaraq Elxan Nəbiyev həyatını itirib.
15:14
Bu gün Bakı-Qazax magistralının Ələt qəsəbəsindən keçən hissəsində “Opel” markalı avtomobil mişar daşı yüklənmiş yük avtomobilinə arxadan çırpılıb.
Oxu.Az APA-ya istinadən xəbər verir ki, qəza nəticəsində “Opel” markalı minik avtomobilinin sürücüsü, 1991-ci il təvəllüdlü Vüqar Məmmədov, sərnişinlər –1993-cü il təvəllüdlü Fuad Məmmədov, 1991-ci il təvəllüdlü Lamiyə Məmmədova və 1993-cü il təvəllüdlü Vəfa Məmmədova xəsarət alıblar.
A.M.
www.oxu.az
"
"Şamaxıda içərisində ailənin 3 üzvü olan avtomobil dərəyə aşdı – YENİLƏNİBZərbənin təsiri nəticəsində sürücünün gözləri çıxıb.Şamaxı rayonunda 4 nəfərin ağır xəsarət alması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, hadisə bu gün saat 17:30 radələrində Şamaxı-Qızmeydan yolunda qeydə alınıb.
Göyçay rayon sakini 1974-cü il təvəllüdlü Ocaqzadə Rəhim Vahid oğlu 10-ZP-606 dövlət nömrə nişanlı “Peugeot” markalı minik avtomobili ilə hərəkətdə olarkən Qızmeydan kəndinin giriş hissəsindəki döngəli yolda idarəetməni itirib və avtomobil yoldan çıxaraq dərəyə aşıb.
Hadisə nəticəsində sürücü Rahim Ocaqzadə və sərnişinləri - Bakı şəhər sakinləri 1988-ci il təvəllüdlü Fərəcov Bayram Zakir oğlu, həyat yoldaşı 1989-cu il təvəllüdlü Fərəcova Fəridə Məhərrəm qızı və onların azyaşlı övladı, 2013-cü il təvəllüdlü Fərəcov Nihat Bayram oğlu ağır bədən xəsarətləri aldıqları üçün Şamaxı rayon Mərkəzi Xəstəxanasının cərrahiyyə və reanimasiya şöbələrinə yerləşdirilib. Zərbənin təsiri nəticəsində sürücünün gözlərinin çıxdığı, nəticədə görmə qabiliyyətini itirdiyi bildirilir. Hazırda onun vəziyyəti ağır olaraq qalır.
Faktla bağlı Şamaxı rayon Polis Şöbəsi tərəfindən araşdırma aparılır.
18:02
Şamaxı-Qızmeydan yolunda 4 nəfərin xəsarət alması ilə nəticələnən ağır yol qəzası baş verib.
Oxu.Az Report-a istinadən xəbər verir ki, qəza minik avtomobilinin idarəetmədən çıxaraq 30 metr dərinliyində olan dərəyə yuvarlanması nəticəsində qeydə alınıb.
Qəza zamanı Göyçay rayonundan olan 1974-cü il təvəllüdlü sürücü Qurcalızadə Rahim Vahid oğlu, Bakı şəhər sakini Fərəcov Bayram Zakir oğlu (1988), onun həyat yoldaşı Fərəcova Fəridə Məhərrəm qızı (1989) və onların övladı Fərəcov Nihat Bayram oğlu (2013) xəsarət alıb. Sürücünün vəziyyəti ağırdır.
A.M.
www.oxu.az
"
"Ağstafada avtomobilin vurduğu 8 yaşlı uşaq öldüBu gün Ağstafada minik avtomobilinin vurduğu 8 yaşlı uşaq ölüb.
Oxu.Az-ın APA-ya istinadən verdiyi məlumata görə, hadisə rayonun Poylu kəndində qeydə alınıb.
Kənd sakini 2009-cu il təvəllüdlü Əlləzov Sabir Məhəmməd oğlu yolu keçən zaman avtomobil onu vurub.
Sürücü dərhal 8 yaşlı uşağı xəstəxanaya çatdırsa da, həkimlər onun həyatını xilas edə bilməyib.
Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Siyəzəndə avtomobil işıq dirəyinə çırpıldı: Ölən varBu gün Siyəzən rayonu ərazisində “OKA“ markalı minik avtomobili işıq dirəyinə çırpılıb.
Fövqəladə Hallar Nazirliyindən Oxu.Az-a verilən məlumata görə, hadisə yerinə cəlb olunmuş Yanğından Mühafizə Xidmətinin yanğınsöndürən-xilasediciləri sıxılmış vəziyyətdə qalmış sürücü 1958-ci il təvəllüdlü İlyasov Hamlet Abusəlim oğlunun cəsədini və müxtəlif bədən xəsarətləri almış sərnişini minik avtomobilindən çıxararaq aidiyyəti üzrə təhvil veriblər.
Əməliyyat başa çatıb.
A.M.
www.oxu.az
"
"Polis cərimə yazdı: Sürücü küsüb getdi – VİDEOMingəçevir şəhər Polis Şöbəsinin Dövlət Yol Polisi Bölməsi növbəti reyd keçirib.
Oxu.Az xəbər verir ki, DİN Mətbuat Xidmətinin Şəki regional qrupunun baş inspektoru, polis leytenantı Mahir Məsimov APA TV-nin yerli bürosuna bildirib ki, reyd zamanı sərnişindaşıma sürücülük hüququ olmayan, cərimələri ödəməyən, həmçinin təhlükəsizlik kəmərindən istifadə etməyən sürücülər müəyyənləşib, habelə polis əməkdaşlarına tabe olmayan sürücülər aşkarlanıb. Onlar barəsində protokollar tərtib olunub.
Mingəçevir şəhər Polis Şöbəsinin Yol Polisi bölməsinin təbliğat və təşviqat üzrə inspektoru Xətai Məmmədovun sözlərinə görə, iki saat ərzində şəhərin müxtəlif ərazilərində keçirilən reyddə sərnişindaşımada sıxlıq yaradan 16 sürücüyə, eləcə də avtomobillərdə görməni məhdudlaşdıran qara plyonkadan və pərdədən hələ də istifadə edən 18 sürücüyə protokol tərtib olunub.
Mütəmadi təşkil olunan reydlərdə əsas məqsəd sərnişindaşımada xidmətin keyfiyyətini yüksəltməkdir. Reyd zamanı polisə müqavimət göstərən məsuliyyətsiz sürücülər də olub. Yol polisi əməkdaşlarının qayda pozan və qəza vəziyyəti yaradan sürücülərə qarşı reydi mütəmadi olaraq davam edəcək.

A.M.
www.oxu.az
"
"Qazaxda ölümlə nəticələnən ağır qəzaBakı-Qazax-Gürcüstanın magistralının Qazax şəhəri ərazisindən keçən hissəsində ağır yol nəqliyyat qəzası olub.
Oxu.Az APA-ya istinadən xəbər verir ki, hərəkətdə olan “Opel” markalı minik avtomobili digər minik avtomobili ilə toqquşub.
Qəza nəticəsində 6 nəfər bədən xəsarəti alıb. Yaralılar Qazax rayon Müalicə Diaqnostika Mərkəzinə yerləşdirilib. Həkimlərin səyinə baxmayaraq onlardan biri – 26 yaşlı kişi dünyasını dəyişib.
Faktla bağlı Baş Dövlət Yol Polisi İdarəsində araşdırma aparılır.
A.M.
www.oxu.az
"
"İmişlidə ağır qəza: Ölən var – FOTOBu gün İmişli rayonunun Bəhramtəpə qəsəbəsində su anbarı yaxınlığında qəza olub.
Oxu.Az APA-ya istinadən xəbər verir ki, “Mercedes” və  “VAZ” markalı minik avtomobilləri toqquşub.
Nəticədə 1 nəfər hadisə yerində ölüb, 2 nəfər yaralanıb.
Ölən və yaralananların şəxsiyyəti məlum olub.
Cəbrayıl rayon sakini, 1964-cü il təvəllüdlü Məhərrəmov Elxan Qafar oğlu həyatını itirib.
İmişlidə məskunlaşan Cəbrayıl rayon sakini, 1957-ci il təvəllüdlü Hüseynov Qorxmaz İbrahim oğlu, İmişli rayon Sarxanlı kənd sakini, 1977-ci il təvəllüdlü  Cabbarov Qabil Aydın oğlu isə yaralanıb.
Yaralılar İmişli rayon Mərkəzi Xəstəxanasına yerləşdiriliblər.

















A.M.
www.oxu.az
"
"Salyanda şirkət avtomobili dirəyə çırpıldı: Ölən varSalyanda ölümlə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün səhər saatlarında rayonun Ələt-Astara magistral yolunun rayonun Yenikənd kəndi ərazisindən keçən hissəsində, Şirvan Milli Parkın yaxınlığında qeydə alınıb.
“Evrascon” ASC-yə (keçmiş ""Azərkörpü"" ASC) məxsus avtomobil dəmir-beton dirəyə çırpılaraq aşıb. Nəticədə 1 nəfər ölüb, 1 nəfər isə yaralanıb.
Faktla bağlı araşdırma aparılır.
A.M.
www.oxu.az
"
"Yeddi yaşı var, amma ağır texnikaları sərbəst idarə edir – VİDEOAğsu rayon sakini yeddi yaşlı Sənani Gözəlov ağır texnikaları peşəkarlıqla idarə edə bilir. O, bu bacarığı ilə insanları heyrətə gətirir. Onun ən böyük arzusu isə Dağlıq Qarabağda yol çəkilişində öz traktoru ilə iştirak etməkdir.
Oxu.Az-ın Xəzər TV-yə istinadən məlumatına görə, Sənani Gözəlov öncə tırtıllı ekskavatoru, sonra isə qreyderi hərəkətə gətirərək asanlıqla sürür.
Atasının əlindən çətinliklə idarə olunan bir sıra inşaat maşınlarını sürməyi öyrənən Sənani bu bacarığı ilə izləyənləri heyrətdə qoyur. O, bu texnikaları idarə etməyi isə lap kiçik yaşlarından öyrənməyə başlayıb.
Ağsu rayonunun Külüllü kəndində anadan olan, ancaq hazırda Xırdalan şəhərində yaşayan Sənani Gözəlov 1 saylı məktəbin birinci sinif şagirdi olduğunu deyir. Ancaq sinif yoldaşları traktor, ekskavator və qreyderin adını belə bilmədiyi halda, o, bu texnikaların öhdəsindən bacarıqla gəlir.
Sənani Gözəlovun arzusu da elə bacarığı kimi onu eşidənləri təəccübləndirir.
Onu da qeyd edək ki, Sənaninin idarə etdiyi texnikaların hamısı inşaatda istifadə olunan və idarə edilməsi çətin sayılan texnikalardır. Görünən odur ki, texnikaya olan həvəs yaş və sərhəd tanımır.

S.B.
www.oxu.az
"
"Qobustanda ağır qəza, xəsarət alanlar var – FOTOQobustan rayonunda yol qəzası baş verib. 
Oxu.Az-ın Report-a istinadən məlumatına görə, hadisə Bakı-Şamaxı-Yevlax avtomobil yolunun 82-ci kilometrliyində, Qobustan rayonu ərazisindən keçən hissəsində qeydə alınıb. 
Belə ki, Göyçay rayon sakini Rəşad Mustafayevin idarə etdiyi “Chevrolet” markalı minik avtomobili yoldan çıxaraq beton plitəyə çırpılıb. Nəticədə avtomobildə olan sərnişinlər - 1987-ci il təvəllüdlü Göyçay rayon sakini Gülnar Məhəmməd qızı Mustafayeva, onun övladı, 2009-cu il təvəllüdlü Nihad Rəşad oğlu Mustafayev müxtəlif dərəcəli bədən xəsarətləri alıb.
Yaralılar Qobustan Rayon Mərkəzi Xəstəxanasına yerləşdirilib, onların vəziyyəti kafidir.
Qəzaya qatı dumanın səbəb olduğu bildirilir.
Faktla bağlı araşdırma aparılır.














S.B.
www.oxu.az
"
"Bakıda avtomobil piyadanı vurub öldürübBakıda piyadanın ölümü ilə nəticələnən yol qəzası baş verib.
Oxu.Az DİN-in saytına istinadən xəbər verir ki, hadisə Xətai rayonunun Telnov küçəsində qeydə alınıb. 
Belə ki, noyabrın 17-də saat 22 radələrində Bakı şəhər sakini Mehdi Daşdəmirov yolu keçərkən naməlum avtomobil tərəfindən vurulub və nəticədə hadisə yerində ölüb.
Xətai Rayon Polis İdarəsi 34-cü Polis Bölməsi əməkdaşlarının keçirdikləri əməliyyat-axtarış tədbirləri nəticəsində hadisəni törətməkdə şübhəli bilinən “Lexus” markalı avtomobilin sürücüsü, paytaxt sakini Rafiq Xudiyev saxlanılıb.
S.B.
www.oxu.az
"
"Benzinin bahalaşması avtomobil bazarına necə təsir edəcək? – ŞƏRHBenzinin qiymətinin bahalaşması və gömrük rüsumunun yeni ildən artırılacağı barədə gəzən söz-söhbətlər avtomobil bazarına təsirsiz ötüşməyəcək. İlin sonu yaxınlaşdıqca proqnozlara görə milli valyutamız xarici valyutalara qarşı dəyərini itirəcək. 
Oxu.Az bütün bu hadisələrin avtomobil bazarına təsiri ilə bağlı ekspert Rəşad Quliyevin şərhini diqqətinizə çatdırır:
“İlk növbədə Aİ-95 (Premium) və Aİ-98 (Super) markalı benzinin bahalaşması yenidən dizel avtomobillərinə marağın artacağına səbəb olacaq. Nəticə etibarı ilə qara bazarda dizel mühərriki ilə işləyən avtomobillərin də süni qiymət artımı qaçılmazdır. Çünki aradakı fərq 50%i ötüb keçməkdədir. Qismən, benzinlə çalışan yeni avtomobillərin bu markalı yanacaqla işləməsi əhalinin xərclərinin artmasına və başqa, alternativ, cibə uyğun seçim etmələrinə gətirib çıxardacaq.
Ümumiyyətlə son aylarda avtomobil bazarında idxal və satışda müəyyən qədər artım hiss olunur. Buna səbəblərdən biri, 2018-ci il yanvar ayının 1-dən etibarən gömrük idxal rüsumunun və aksiz vergisinin müəyyən qədər qaldırılacağı haqda insanlarımız arasında yayılan xəbəridir. Belə ki, ölkədə avtomobil istehsalının olması xaricdən avtomobil idxalında rüsumun bahalaşması ilə nəticələndiyinə görə, ölkəmizin də bu yanaşmaya doğru getdiyini sezmək olar. Buna görə də Gömrük Komitəsindən rəsmi təsdiq olmasa da, rüsumların və verginin yaxın zamanlarda qaldırılacağı istisna edilmir. 
Aparılan araşdırmalar göstərir ki, yeni ilə yaxınlaşdıqca rəsmi diller və qara bazarda satışlar sürətlə artır. Baxmayaraq ki, avro dollara və manata nisbətən güclənir və idxal əsasən Avropa ölkələrindən asılıdır. Bundan əlavə dekabr ayının yaxınlaşması, turistlərin, xüsusilə də ölkəmizdə yeni ili keçirmək və ov məqsədi ilə gələn ərəb turistlərin xidmətində istifadə olunan “minivan”lərın satışı və sifarişi də getdikcə artmaqdadır”.
S.B.
www.oxu.az
"
"Binəqədidə “Shacman” “07”-nin üstünə aşdı, üç ağır yaralı – VİDEOBakıda 3 nəfərin xəsarət alması ilə nəticələnən qəza olub.
Oxu.Az Ölkə.Az-a istinadən xəbər verir ki, hadisə Binəqədi rayonunda “Qrand” marketin qarşısında qeydə alınıb.
1993-cü il təvəllüdlü Həsənov Tural Alim oğlunun idarə etdiyi “Shacman” markalı yük avtomobili hərəkətdə olarkən ""90-NS-989"" dövlət qeydiyyat nişanlı, “VAZ-2107” markalı avtomobil yük avtomobilinin qarşısında qəfil dönmə əməliyyatı ilə əyləc sistemindən istifadə edib. Nəticədə yük avtomobilinin yük bortu “VAZ 2107” markalı avtomobilin üstünə aşıb.
Hadisə zamanı “VAZ 2107” markalı avtomobildə olan 3 nəfər ağır bədən xəsarətləri alıb. Qəza ilə bağlı hadisənin baş verdiyi yolda nəqliyyat vasitələrinin hərəkəti məhdudlaşdırılıb.
Hazırda qəzanın nəticələrinin aradan qaldırılması istiqamətində tədbirlər görülür.

S.B.
www.oxu.az
 
"
"Ucarda avtomobil piyadanı vurub öldürdüUcarda piyadanın ölümü ilə nəticələnən yol qəzası baş verib.
Oxu.Az-ın APA-ya istinadən xəbərinə  görə, hadisə bu gün axşam saatlarında Bakı-Qazax əsas magistral yolunun Ucar rayonunun Pirkənd kəndindən keçən hissəsində baş verib.
Gəncə şəhər sakini Gəray Aydın oğlu Məmmədov idarə etdiyi “Opel” markalı minik maşını ilə hərəkətdə olarkən yolun hərəkət hissəsinə çıxan Ucar rayonun Pirkənd kənd sakini, 1999-ci il təvəllüdlü Ülvi Ağaismayıl oğlu İsmayılovu vurub.  “Opel” markalı maşınının vurduğu piyadanı eyni istiqamətdə hərəkət edən 99 GC 923 dövlət nömrə nişanlı “Mercedes” markalı   minik maşını da vurub. Aldığı xəsarətlərdən Ü. İsmayılov hadisə yerində ölüb.
Faktla bağlı Baş Dövlət Yol Polisinin İstintaq və Təhqiqat Şöbəsində araşdırma aparılır.  Qeyd edək ki, mərhum Ü. İsmayılov  hərbi xidmətə çağırılıb.
S.B.
www.oxu.az
"
"Bakıda avtoxuliqan saxlanıldı: 750 manat cərimə – FOTOPaytaxtın Nəsimi rayon ərazisində avtoxuliqanlıq edən sürücü məsuliyyətə cəlb edilib.
Oxu.Az-ın məlumatına görə, 90 TC 610 dövlət nömrə nişanlı, “Infiniti FX35” markalı avtomobilin sürücüsü Şirvanov Famil Məhərrəm oğlu reyd zamanı Nəsimi rayon Yol Patrul Xidmətinin əməkdaşları tərəfindən saxlanılıb. 
Avtoxuliqan barəsində toplanmış materiallar Nəsimi rayon məhkəməsinə göndərilib. 
Məhkəmənin qərarı ilə sürücü İnzibati Xətalar Məcəlləsinin 511.1 maddəsinə uyğun olaraq 750 manat cərimə olunub və 1 illik sürücülük hüququndan məhrum edilib.

















S.B.
www.oxu.az
"
"Şirvanda intizamsız sürücülər cəzalandı – FOTOŞirvanda yol polisi reyd keçirib.
DİN mətbuat xidmətinin Şirvan regional qrupundan Oxu.Az-a verilən məlumata görə, Şirvan ŞPŞ-nin Dövlət Yol Polisi Bölməsinin əməkdaşları tərəfindən bu gün keçirilən reyd zamanı avtomobillərinin arxa yan şüşələrinə qanunla quraşdırılması qadağan edilmiş pərdə, plyonka və jalüz vuran, sürət həddini aşan, ötmə, qarşı hərəkət zolağına çıxan bir neçə sürücü saxlanılaraq yol hərəkəti qaydasını pozduqlarına görə barələrində protokollar tərtib edilib.
Şirvan şəhəri ərazisində xidmətin nümunəvi təşkili və aparılması, hüquq qaydasına riayət olunması nəzarətdə saxlanılmaqla, müvafiq tədbirlər davam etdirilir.
Yol-nəqliyyat hadisələrinin qarşısını almaq və yollarda təhlükəsizliyin təmin olunması məqsədilə belə reydlərin mütəmadi keçirilməsi planlaşdırılır.




















E.Ə.
www.oxu.az
"
"""Tesla"" ilk yük və idman avtomobillərini təqdim etdi – VİDEOABŞ-ın məşhur ""Tesla Motors"" elektrikli avtomobil istehsalçısı ilk yük və idman avtomobillərinin prototipini Kaliforniya ştatında təqdim edib.
Oxu.Az Report-a istinadən xəbər verir ki, ""Tesla Semi Truck"" elektrikli yük avtomobilinin eyni kateqoriyadan olan dizel avtomobillərinə rəqib olacağı bildirilir.
Kaliforniyanın Xorton şəhərində keçirilən təqdimatda çıxış edən şirkətin icraçı direktoru İlon Mask bildirib ki, onun yaratdığı ""Tesla Semi Truck"" avtomobili bir elektrikli yüklənmə ilə 36 ton tam yük və maksimal sürətlə 804,5 km yol qət edə biləcək. Avtomobili elektriklə yükləmək üçün sürücü 30 dəqiqə sərf edərək 643,6 km-lik yolu qət etmə imkanı əldə edəcək. Avtomobil boş halda 96 km/saat sürətinə 5 saniyəyə, 36 ton yüklə isə 20 saniyəyə çata bilər. Avtomobilin 1 mil (1,609 km) üçün yanacaq sərfi 0,85 dollar olacaq.
Müqayisə üçün qeyd edək ki, onun dizel variantında eyni göstərici 1,51 dollar təşkil edir. Avtomobillərin seriya halında istehsalına 2019-cu ildə başlanacaq.
Daha sonra İlon Mask ""Tesla Roadster"" idman avtomobilini təqdim edib. Bu avtomobil 100 km/saat sürətə 1,9 saniyəyə çatır. Maksimal elektrik yükləməsi ilə 1 000 km yol qət edə bilən avtomobilin maksimal sürəti 400 km/saat olacaq. 

E.Ə.
www.oxu.az
"
"Bakının ""sönmüş yolları"": Hər an qəza ola bilər – VİDEOSosial şəbəkələrdə aeroport şosesində səhərə yaxın qaranlıq vaxtlarda küçə işıqlarının yandırılmaması səbəbindən sürücülərə yaradılan problemlə bağlı video yayımlanıb. Videonu çəkən şəxs bildirir ki, yolların qaranlıq olması qəzaların baş verməsinə səbəb olur.
Oxu.Az xəbər verir ki, yol hərəkəti qaydaları üzrə ekspert Ərşad Hüseynov “Qafqazinfo”ya açıqlamasında bildirib ki, Heydər Əliyev prospekti və Bakının əksər əhəmiyyətli küçələri “Azərbaycan Avtomobil Yolları Agentliyi”nin balansındadır: “Amma küçələrin işıqlandırılması ilə Bakı Şəhər İcra Hakimiyyətinin müvafiq departamenti məşğul olur. 
Maliyyə və texniki məsələlər elə həll olunmalıdır ki, bütün küçələrdə işıq olsun. Nazirlər Kabinetinin 2001-ci il tarixli 16 saylı qərarına görə qaranlıqda hətta kənd küçələri də işıqlandırılmalıdır. Bu, ilk növbədə təhlükəsizlik üçün lazımdır.
Bir neçə gün öncə də küçəni təmizləyən qadını da avtomaşın vurmuşdu. Bunun səbəbi də küçənin işıqlandırılmamasıdır. Səhər saatlarında insanların işə getməsi və digər səbəblərdən piyadaların hərəkəti də intensivləşir. Küçələr işıqlandırılmadıqda qarşılıqlı hərəkət edən avtomobillərin faraları sürücülərə maneə olur, onlar heç nə görmürlər. Nəticədə də qəzalar baş verir. Bunun məsuliyyəti də yolların işıqlandırılmasına görə cavabdeh olan qurumların üzərindədir. Amma həm yol polisi, həm də Avtomobil Yolları Agentliyi də bunu tələb etməlidir”. 
Ə.Hüseynov qeyd edib ki, sürücülər də yol qaranlıqdır deyə uzaq işıqlarla maşın sürməli deyillər:
“Şəraitə uyğun hərəkət etmək lazımdır. Ola bilsin asta sürətlə getməli olacaq, ola bilsin getdiyi yerə gecikəcək, amma başqa variant yoxdur. Bir halda ki, rəsmi qurumlar buna fikir vermir, heç olmasa sürücü diqqətli olmalıdır. Qəza olarsa, bunun bütün çətinliyini sürücü özü çəkəcək”.
Meriyanın tabeliyində olan Bakı şəhər İşığı Elektrik Şəbəkə Müəssisəsinin baş mühəndisi Məhərrəm Babayev isə bildirib ki, həmin prospektə işıqlar gecə saat 01:00-da ekonom rejimə keçirilir, hər 2 işıqdan biri söndürülür. Bütün işıqlar heç vaxt söndürülmür. işıqlar səhər saat 05:45-də yandırılır, 06:15-də isə söndürülür. O bildirib ki, noyabrın 20-dən sonra işıqların yanma müddəti uzadılacaq: “Həftənin birinci günündən işıqlar səhər saat 05:30-da yanacaq, 06:30-da söndürüləcək. Bundan başqa, Aeroport yolunda fotoelement işıqlar isə havanın qaralıb işıqlanmasına görə avtomatik yanıb-sönür”.

E.Ə.
www.oxu.az
"
"Sürücünün söhbətə görə cəzalandırılması aradan qaldırıldıAzərbaycanda nəqliyyat vasitələrinin saxlanılması qaydasının pozulması ilə bağlı maddəyə dəyişiklik edilir, nəqliyyat vasitəsini idarə etməkdən diqqəti yayındıra biləcək söhbətdə iştirakla bağlı və banı zədələnmiş nəqliyyat vasitələrinin müvafiq icra hakimiyyəti orqanının təmirə aparma ilə bağlı icazə məhdudiyyəti ləğv edilir.
Oxu.Az xəbər verri ki, APA-nın məlumatına görə, Milli Məclisin bu gün keçirilən iclasında İnzibati Xətalar Məcəlləsinin 342.1.2-ci maddəsinə (nəqliyyat vasitəsini idarə etməkdən diqqəti yayındıra biləcək söhbətdə iştirak etməyə görə), 345-ci maddəsinə (2-ci bənd - banı zədələnmiş nəqliyyat vasitələrinin müvafiq icra hakimiyyəti orqanının icazəsi olmadan təmirə qəbuluna görə 250 manat cərimə cəzası təyin olunma) dəyişiklik müzakirəyə çıxarılıb.
Təklif olunan dəyişiklikdə bildirilir ki, təcrübəyə əsasən, 345-ci maddədə ləğv edilməsi təklif edilən 2-ci bənd tətbiq olunmur. Bu bəndin tətbiqinə ehtiyac olmadığından çıxarılması təklif edilir. Qeyd olunur ki, son dövrlər Daxili İşlər Nazirliyinin maddi texniki bazasının və elektron informasiya sistemlərinin, ehtiyyatlarının inkişaf etdirilməsi hər hansı qanun pozuntusunun aşkarlanmasına imkan yaradır. Bu səbəbdən də banı zədələnmiş nəqliyyat vasitələrini təmirə qəbul edərkən müvafiq icra hakimiyyəti orqanının icazəsinin olmasına ehtiyac qalmır.
Layihə səsə qoyularaq qəbul edilib.
E.Ə.
www.oxu.az
"
"Yol polisinə çətin anlar yaşadan şəxsin görüntüləri yayıldı – FOTOÖtən gecə Bakının Nərimanov rayonunda “BMW” markalı avtomobilin sürücüsünün sərxoş halda avtoxuliqanlıq edən şəxsin görüntləri yayılıb.
Oxu.Az Yenicag.az-a istinadən xəbər verir ki, ilkin məlumatda avtoxuliqanın atasının Dövlət Gömrük Komitəsində işlədiyi bildirilib. 
Lakin, DGK-nin mətbuat xidməti məlumat yayaraq bunu təkzib edib, gömrük orqanlarında Nüsrət Adıgözəlov adlı əməkdaş xidmət etmədiyi bildirilib.
Maraqlıdır ki, 10 LJ 600 dövlət nömrə nişanı əvvəllər “Mercedes” (“şessot”) markalı avtomobildə olub. 
Qeyd edək ki, noyabrın 17-də bəzi kütləvi informasiya vasitələrində yol hərəkəti qaydalarını pozan, Yol Patrul Xidməti əməkdaşlarının ""saxla!"" əmrinə tabe olmayan Adıgözəlov Elvin Nüsrət oğlu adlı şəxs barədə məlumat yayılıb və həmin məlumatda Elvin Adıgözəlovun Dövlət Gömrük Komitəsində yüksək vəzifə tutan Nüsrət Adıgözəlov adlı şəxsin oğlu olduğu iddia edilir.



E.Ə.
www.oxu.az
"
"Ödənişli avtomobil yollarının əhatə dairəsini dəqiqləşdirir""Avtomobil yolları haqqında"" qanuna dəyişiklik edilməsi barədə qanun layihəsi hazırlanıb.
Oxu.Az ""APA-Economics""-ə istinadən xəbər verir ki, Milli Məclisin bugünkü plenar iclasında İqtisadi siyasət, sahibkarlıq və sənaye komitəsinin sədri Ziyad Səmədzadə bildirib ki, qanun layihəsinin 19-1-ci maddəsinin birinci hissəsində ""yerli və respublika əhəmiyyətli avtomobil yollarında"" sözlərinin ""müvafiq icra hakimiyyəti orqanının müəyyən etdiyi avtomagistrallarda"" sözləri ilə əvəz edilməsi təklif olunur. 
Başqa sözlə, hazırda qüvvədə olan qanuna görə avtomobil yolları şəbəkəsinin müasirləşdirilməsi və genişləndirilməsi, yol təsərrüfatının inkişaf etdirilməsi, investisiyaların cəlb olunması, müasir standartlara cavab verən avtomobil yollarının tikilməsi, avtomobil yolları istifadəçilərinə yüksək xidmət göstərilməsi, yollarda yüksək sürət rejiminin və təhlükəsizliyin təmin olunması məqsədi ilə yerli və respublika əhəmiyyətli avtomobil yollarında, həmçinin ümumi istifadədə olan bələdiyyə və özəl avtomobil yollarında ödənişli avtomobil yolları yaradıla bilər. Qanuna dəyişikliklər təsdiq olunsa, hazırda qüvvədə olan qanuna görə avtomobil yolları şəbəkəsinin müasirləşdirilməsi və genişləndirilməsi, yol təsərrüfatının inkişaf etdirilməsi, investisiyaların cəlb olunması, müasir standartlara cavab verən avtomobil yollarının tikilməsi, avtomobil yolları istifadəçilərinə yüksək xidmət göstərilməsi, yollarda yüksək sürət rejiminin və təhlükəsizliyin təmin olunması məqsədi ilə müvafiq icra hakimiyyəti orqanının müəyyən etdiyi avtomagistrallarda, həmçinin ümumi istifadədə olan bələdiyyə və özəl avtomobil yollarında ödənişli avtomobil yolları yaradıla bilər.
Qeyd edək ki, ""Avtomobil yolları haqqında"" qanuna dəyişikliklər edilməsi barədə layihə ödənişli avtomobil yolları yaradıla bilən yolların dairəsini (müvafiq icra hakimiyyəti orqanının müəyyən etdiyi avtomagistrallar, ümumi istifadədə olan bələdiyyə və özəl avtomobil yolları) dəqiqləşdirmək, habelə ödənişli yolların yaradılması ilə bağlı zəruri məsələləri tənzimləmək məqsədi ilə hazırlanıb.
Ödənişli avtomobil yollarının yaradılması ilə bağlı digər hüquqi və təşkilati məsələlər (avtomagistraldan ödənişli yol kimi istifadə qaydası, hər bir nəqliyyat vasitəsinin gedişi üçün ödənişin məbləği, avtomagistraldan ödənişli yol kimi istifadə edilməsi barədə məlumatın forması, bu istifadənin dayandırılması və xitam verilməsi qaydası və halları) qanun qüvvəyə mindikdən sonra müvafiq icra hakimiyyəti orqanı tərəfindən təsdiq ediləcək.
Qanun layihəsi I oxunuşda səsə qoyularaq qəbul edilib.
E.Ə.
www.oxu.az
"
"Bakıda yol polisləri iki nəfəri ölümdən qurtardı - VİDEOYol polisləri döyülənləri xilas edərək polis bölməsinə təhvil veriblər.
Oxu.Az Avtosfer.az-a istinadən xəbər verir ki, Bakıda yol polisi əməkdaşları iki gənci ölümdən qurtarıb. Şahidlər bildiriblər ki, noyabrın 14-də, axşam saatlarında Nəsimi rayonu ərazisində yol kənarında bir qrup gənc arasında əlbəyaxa dava baş verib. Təxminən 15 nəfər gənc iki nəfəri kafedən bayıra çıxararaq yol kənarında döyməyə başlayıblar. Bu zaman yoldan keçən DYP-nin YPX Alayının 11-ci taqımının əməkdaşları 99 YP 468 nömrəli patrul avtomobilini saxlayaraq davanı sakitləşdirməyə başlayıblar. Polis əməkdaşlarından biri Elnur Həsənov olub. O, həmkarı ilə birlikdə davanı sakitləşdirərkən bir qrup şəxsin iki nəfəri amansızcasına döydüyünü görüblər.
Yol polisləri dərhal həmin 2 nəfəri azğınlaşmış gənclərin əlindən alaraq YPX avtomobilinin yanına gətiriblər. Təqdim olunan videodan da göründüyü kimi, yol polisləri iki nəfəri maşının yanında qorusa da, kənardan onlara hücum edib əl-qol atanlar da olub. İki nəfəri döyün 15 nəfərdən biri hətta polislərin yanından döyülən gənclərin birinin qoluna bıçaqla xəsarət yetirib. Polislər dərhal həmin şəxsi tutaraq bıçağı onun əlindən alıblar.
Az sonra DYP əməkdaşlarının dəvəti ilə əraziyə Post-Patrul Xidmətinin əməkdaşları gəlib. Yol polisləri saxlanılan şəxsləri, eləcə də, döyülən iki nəfəri, habelə bıçağı onlara təhvil verəndən sonra ərazidən uzaqlaşıblar və xidmətə davam ediblər.
Davanın söyüş üstündə baş verdiyi bildirilir. Həmin iki nəfər kafedə söyüş söydüyü üçün bir qrup şəxs onları bayıra çıxaraq döyüb.

E.C.
www.oxu.az
"
"“Alfa Romeo”nun ilk krosoveri artıq Bakıda – FOTONoyabrın 16-sı “Alfa Romeo”nun Azərbaycanda rəsmi distribüteri “Avtolux Azerbaijan” şirkəti Ü.Hacıbəyli, 57 ünvanında yerləşən “Showroom”da  ilk krosoveri (SUV) “Alfa Romeo Stelvio” modelinin təqdimatını keçirib.
Oxu.Az xəbər verir ki, bu model 100 ildən artıq tarixə malik olan “Alfa Romeo”nun ilk krosoveridir.
Tədbirdə çıxış edən “Avtolux Azerbaijan” şirkətinin baş direktoru İbrahim Əhmədov bildirib ki, “Avtolux Azerbaijan” model cərgəsinə daha bir avtomobil əlavə etdi.
O qeyd edib ki, avtomobil Şərqi Alp dağlarının arasında yerləşən aşırımın adını daşıyır. 2700 m yüksəklikdə yerləşən sərt döngəli yol italyan idman avtomobil həvəskarları arasında çox sevilən məkandır.
“Alfa Romeo Giulia” ilə eyni platformada yığılmış “Stelvio”nun tək xarici görünüşü deyil, mühərriki, sürət qutusu, salon interyeri də “Giulia”ya bənzəyir.
“Giulia” modeli kimi, “Stelvio” da “Alfa Romeo”ya xas olan 3 tərkib hissədən ibarətdir: nisbət, sadəliyi və yüksək performans. Qeyd etmək lazımdır ki, “Alfa Romeo Stelvio” sahibinə fərqli təhlükəsizlik sistemləri təklif edir. 
“Avtolux Azerbaijan” şirkətinin brend meneceri Azər Cəlilov avtomobilin texniki xüsusiyyətlərindən danışıb. 
O qeyd edib ki, 2.0 l həcmli mühərrik, 280 a. g. və 8 pilləli avtomatik transmissiya ilə təchiz olunmuş “Stelvio” avtomobili özündə ənənəvi italyan üslubunu, eləcə də, yüksək texnologiyanı birləşdirir.
“Modelin uzunluğu 4680mm, eni (yan güzgüləri nəzərə almaqla) 2160 mm, hündürlüyü 1670mm, təkər bazası isə 2820 mm təşkil edir: “680 l həcmli baqaj hissəsi “Stelvio”nun qısa bir zamanda Azərbaycanlı ailələrin sevimlisinə çevriləcəyinə əminik. Dəbdəbəli, sadə və lakonik cihazlar paneli “Stelvio”nun “Alfa Romeo” kimi zəngin tarixi, təcrübəsi və ənənələri olan brendə məxsus olduğunu bir daha vurğulayır. O, sürücüyə tam komfortlu şəraitdə yola hakim olma hissi yaşadır. 
Bizdə bütün “Alfa Romeo” avtomobillərinə ilk 60 min km zavod istehsalı zəmanəti verilir.  “Avtolux Azerbaijan” şirkəti “Alfa Romeo"" avtomobillərinə rəsmi servis xidmətləri göstərir və anbarda ehtiyat hissələri mövcuddur. 
“Alfa Romeo”markasının avtomobillərinin rəsmi servis mərkəzi “Avtolux Azerbaijan” şirkəti Ü.Hacıbəyli 57 ünvanında yerləşir.
Premium SUV seqmentinə aid olan “Alfa Romeo Stelvio” 95500 manata təklif olunur. Sifarişdən asılı olaraq qiymət daha aşağı ola bilər”. 
Tel.: 983
Qeyd edək ki, “Stelvio” avtomobilini həm nağd şəkildə, həm də sərfəli 5 illik kreditlə almaq olar. “Avtolux Azerbaijan” şirkətinin təklif etdiyi kredit şərtlərinə əsasən, ilkin ödəniş - avtomobil qiymətinin 20%-i, ilk faiz dərəcəsi isə 17%-dir.
Xatırladaq ki, “Avtolux Azerbaijan” “Ferrari”, eləcə də “Ferrari store”, “Lamborghini”, “Collezione Automobile Lamborghini”, “Aston Martin” həmçinin “Jeep”, “Dodge”, “Chrysler”, “Fiat”, “Fiat Professional” və “Abarth” brendlərinin Azərbaycanda yeganə rəsmi distribüteridir və ölkəmizdə ən geniş avtomobil markası cərgəsinə malik olan şirkətdir.

















E.Ə.
www.oxu.az
"
"Bakıda avtoxuliqanlıq edən məmur oğlu polisə tabe olmayaraq qaçdı – VİDEO + YENİLƏNİBNoyabrın 17-də bəzi kütləvi informasiya vasitələrində yol hərəkəti qaydalarını pozan, Yol Patrul Xidməti əməkdaşlarının ""saxla!"" əmrinə tabe olmayan Adıgözəlov Elvin Nüsrət oğlu adlı şəxs barədə məlumat yayılıb və həmin məlumatda Elvin Adıgözəlovun Dövlət Gömrük Komitəsində yüksək vəzifə tutan Nüsrət Adıgözəlov adlı şəxsin oğlu olduğu iddia edilir.
Oxu.Az-ın məlumatına görə, bu barədə DGK-nin Mətbuat Xidmətinin yaydığı məlumatda deyilir ki, ümumiyyətlə, gömrük orqanlarında Nüsrət Adıgözəlov adlı əməkdaş xidmət etmir: ""Bu barədə yayılan məlumatlar həqiqətə uyğun deyil"".
***
09:17
Bakıda sərxoş sürücü tərəfindən növbəti avtoxuliqanlıq və polisə tabe olmama hadisəsi qeydə alınıb.
Oxu.Az Report-a istinadən xəbər verir ki, hadisə Nərimanov rayonu ərazisində baş verib.
“10-LJ-600” dövlət qeydiyyat nişanlı, ""BMW"" markalı avtomobilin sürücüsü Heydər Əliyev prospektində yüksək sürətlə hərəkət edərək manevr qaydalarını pozduğuna görə, ona Yol Patrul Xidmətinin (YPX) ""99-YP-481"" dövlət qeydiyyat nişanlı xidməti avtomobilində olan polis əməkdaşları tərəfindən ""saxla!"" əmri verilib. Lakin sürücü əmrə tabe olmayıb. Polisin təqibindən sonra avtomobili saxlayaraq polis əməkdaşlarına müxtəlif bəhanələr gətirən sürücü onlara heç bir sənəd təqdim etməyib.
Müfəttiş sürücüdən kəskin spirt qoxusu gəldiyinə görə, onu Respublika Narkoloji Mərkəzinin alkoqol sərxoşluğunu təyinetmə məntəqəsinə dəvət edib. Bu zaman sürücü heç bir söz demədən avtomobillə ərazidən uzaqlaşıb. Yenidən YPX əməkdaşları tərəfindən təqib olunan sürücü buna məhəl qoymayaraq avtomobili ilə Nizami rayonunun Çobanzadə küçəsində yerləşən restoranlardan birinin həyətinə daxil olub və nəqliyyat vasitəsini orada saxlayaraq restoranda gizlənib.
Sürücünün avtomobili evakuatorun götürə bilməməsi üçün divara və digər avtomobilə mümkün qədər yaxın vəziyyətdə saxlamasına baxmayaraq, avtomobil çətinliklə də olsa, ərazidən götürülərək cərimə meydançasına aparılıb.
YPX əməkdaşları tərəfindən aparılan ilkin araşdırmalar nəticəsində avtomobilin 1984-cü il təvəllüdlü Adıgözəlov Elvin Nüsrət oğluna məxsus olduğu müəyyən edilib. Sürücü haqqında araşdırmalara başlanılıb.
E.Adıgözəlovun Dövlət Gömrük Komitəsində vəzifə sahibi olan Nüsrət Adıgözəlovun oğlu olduğu bildirilir.
Oxu.Az ""BMW"" markalı avtomobilin YPX avtomobilləri tərəfindən təqib olunduğu kadrları sizə təqdim edir.

E.Ə.
www.oxu.az
"
"Ağstafa-Köçəsgər avtomobil yolunun tikintisi başa çatdı – VİDEOAğstafa rayonunun Ağstafa-Köşəsgər avtomobil yolunun tikintisi “Azəravtoyol” ASC tərəfindən yenidənqurma işləri yüksək keyfiyyətlə aparılaraq yekunlaşdırılıb.
Bu barədə Oxu.Az-a ASC-dən məlumat veilib.
Yol artıq yeni və müasir görkəmdə vətəndaşların istifadəsindədir. Ağstafa-Köçəsgər avtomobil yolunun layihə uzunluğu 15.5 km-dir. Bura 3 km uzunluğunda Qırlı-Eynallı avtomobil yolu da daxildir. Yol 3-cü texniki dərəcəyə uyğun olaraq 2 hərəkət zolağı enində yenidən qurulub. 7 metr hərəkət hissə və hər bir istiqamət üzrə 2.5 metr enində çiyinlər də daxil olmaqla, yolun ümumi eni 12 metr təşkil edir.
Yol ilə xüsusən payız-qış aylarında hərəkətdə müəyyən çətinliklər yaranırdı. Çünki uzun müddət əsaslı şəkildə təmir olunmayan yolda dağılmış və qabarmış hissələr yaranıb. Yolun yenidən qurulması ilə bu problem köklü şəkildə aradan qaldırılıb. Yolun yararsız qruntu qazılaraq çıxarılıb, əvəzinə yararlı material tökülərək kipləşdirmə işləri aparılıb və yeni yol yatağı inşa olunub. Qum-çınqıl və optimal-qırmadaş qarışığından ibarət yol əsasının tikintisi işləri aparılıb.
Sonra yolun asfaltlanması işləri görülüb. Ümumilikdə, yolun 100 min m2-dən çox ərazisinə 2 qat olmaqla, 12 sm qalınlığında asfalt-beton örtük döşənib. Aparılan tikinti işləri zamanı yolun altından suların ötürülməsi üçün 18 ədəd müxtəlif diametrli suötürücü borular qoyulub, 2 mövcud avtomobil körpüsündə isə təmir işləri aparılıb.
Görülən işlər tam olaraq yekunlaşdıqdan sonra yola 62 ədəd yol nişanları və məlumatverici lövhələr quraşdırılıb, 46500 metr uzunluğunda yolcizgi və yol göstərici xətlər çəkilib. Bütün işlər “Azəravtoyol” ASC-nin rəhbərliyinin birbaşa nəzarəti altında texnoloji ardıcıllığa riayət edilməklə aparılıb.
2017-ci il dövlət büdcəsinin dövlət əsaslı vəsait qoyuluşu xərclərinin hesabına bu il reallaşdırılan 40 kənd və qəsəbələrarası avtomobil yolu layihələrindən biri olan Ağstafa-Köçəsgər avtomobil yolunun tikintisi ilə yaşayış məntəqəsinin 18 min əhalisinin gediş-gəlişi xeyli rahatlaşıb, yük və sərnişin daşıması isə asanlaşıb.

E.Ə.
www.oxu.az
"
"Qəzada piyadanın əli və ayağı qoparaq yol kənarına düşdü – FOTOBakı-Qazax yolunun Qaradağ rayonu ərazisindən keçən hissəsində dəhşətli yol-nəqliyyat hadisəsi baş verib.
Oxu.Az Report-a istinadən xəbər verir ki, Lökbatan qəsəbəsində yolu keçmək istəyən təqribən 20-25 yaşlı kişini ""99-MA-645"" dövlət qeydiyyat nişanlı, ""Lifan"" markalı avtomobil vurub.
Zərbənin gücündən kişinin əli və ayağı bədənindən qoparaq yolun kənarına düşüb.
Hadisə sürət həddinin 120 km/saat olduğu yolda baş verib. Ölən kişinin meyiti şəxsiyyətinin araşdırılması və müayinə olunması üçün Məhkəmə Tibbi Ekspertiza və Pataloji Anatomiya Birliyinə təhvil verilib.
Sürücü şok vəziyyətində olduğu üçün hadisənin necə baş verdiyini xatırlamayıb.























E.Ə.
www.oxu.az
"
"Şamaxıda bədbəxt hadisə Şamaxı şəhərində bir nəfərin xəsarət alması ilə nəticələnən bədbəxt hadisə baş verib.
Oxu.Az ""Report""un Şirvan bürosuna istinadla xəbər verir ki, 1991-ci il təvəllüdlü şəhər sakini İsayev Cavid Rafiq oğlu idarə etdiyi ""VAZ-2107"" markalı avtomobil ilə hərəkətdə olarkən nəqliyyat vasitəsi xarab olub.
Texniki nasazlıq yarandığını görən sürücü maşını təmir etmək məqsədi ilə onun alt hissəsinə əyilib. Bu zaman maşın hərəkətə gəlib və sürücünün üzərindən keçib. Ağır xəsarət alan şəxs avtomobildəki sərnişinlərin köməkliyi ilə Şamaxı Rayon Mərkəzi Xəstəxanasına aparılıb.
Xəstəxandan verilən məlumata görə, avtomobil onun döş qəfəs nahiyəsindən keçib. Yaralının vəziyyəti kafidir.
Fakt Şamaxı Rayon Polis şöbəsi tərəfindən araşdırılır.
A.S.
www.oxu.az
 
"
"Bakıda piyada faciəvi şəkildə öldü - FOTOBakının Qaradağ rayonunda avtomobil piyadanı vurub öldürüb.
Oxu.Az-ın APA-ya istinadla xəbərinə görə, hadisə Bakı-Qazax yolunun 13-cü km-də, paytaxtın Qaradağ rayonu ərazisində baş verib. Məlumata görə, “Lifan” markalı avtomobil yolu keçmək istəyən piyadanı vurub öldürüb. Güclü zərbənin təsirindən piyadanın bədəni bir neçə hissəyə parçalanıb.
30-35 yaşlarında olan kişinin kimliyi hələlik məlum deyil.
Hadisə ilə bağlı araşdırma aparılır.  











A.S.
www.oxu.az
 
"
" Məktəb şagirdlərin təhlükəsizliyini necə qoruyur? – VİDEOÖtən gün Bakıda iki məktəblini avtomobil vurub. 
Oxu.Az Xəzər TV-yə istinadən məlumat verir ki, hadisə ötən gün paytaxtın Nəsimi rayonu Rəşid Behbudov küçəsində baş verib. 
254 nömrəli məktəbin 3-cü sinif şagirdləri Nazilə Eyvazova və onun sinif yoldaşı Aliyə Osmanova yolu keçərkən sürətlə gələn avtomobil məktəbliləri vuraraq hadisə yerindən qaçıb. Ətrafdakı insanların köməyi ilə ağır yaralı məktəblilər 1 saylı şəhər kliniki tibbi mərkəzə aparılıblar. Məlumata görə, hadisə zamanı uşaqların valideynləri və müəllimələri də yanında olublar. Hadisə onlar “Gənc Tamaşaçılar'” teatrına gedərkən baş verib.
Xəstəxanadan verilən məlumata əsasən, Nazlı Eyvazova başından, Aliyə Osmanova isə bədənin müxtəlif nahiyyələrindən xəsarət alıb. Hər iki yaralı bu gün reanimasiyadan palataya köçürülüb, vəziyyətləri qənaətbəxşdir.
Baş vermiş hadisə bu cür tədbirlərdə məktəb rəhbərliyinin şagirdlərin təhlükəsizliyini necə qoruması məsələsini aktuallaşdırır. Yəni müəllim uşaqları hansısa tarixi yerlərə və yaxud tamaşalara apararkən hansı tədbirləri görür? Qəza zamanı xəsarət alan məktəblilərin müəlliməsi Aynur Allahyarovanın sözlərinə görə, o uşaqları qorumaq üçün qabaqlayıcı tədbir görüb.
Xətai rayon 254 nömrəli məktəbin təlim tərbiyə işləri üzrə direktor müavini Aslan Musayevin sözlərinə görə, uşaqların vurulması dərs vaxtı olmayıb. Dərsdən sonra valideynlərin təşəbbüsü ilə həmin sinif tamaşaya baxmağa gedib. Buna görə də məktəb heç bir məsuliyyət daşımır.
Direktor müavini onu da qeyd edib ki, məktəb bu cür tədbirlər keçirdikdə uşaqların təhlükəsizliyi üçün onlar xüsusi servis avtobusları ilə məktəbdən aparılır və gətirilir. Uşaqların piyada olaraq yolda hərəkətinə icazə verilmir.
Bakı şəhər Dövlət Yol Polisi İdarəsindən verilən məlumata görə isə, qəzaya səbəb olan sürücü Nəsimi rayon polis idarəsinin əməkdaşları tərəfindən saxlanılıb.

S.B.
www.oxu.az
"
"Rusiyada ağır qəza: 15 ölü – YENİLƏNİB + VİDEORusiyanın Mariy El rayonunda baş verən ağır qəzada ölənlərin sayı 15-ə çatıb.
Oxu.Az-ın xəbərinə görə, bu barədə Lenta.ru nəşrinə Rusiya İstintaq Komitəsinin nümayəndəsi Svetlana Petrenko məlumat verib.
Bildirilir ki, ölənlərin arasında yetkinlik yaşına çatmayan bir nəfər var.
22:36
Rusiya Federasiyası Mariy El Respublikasında “KamAz”la mikroavtobusun iştirakı ilə baş verən yol qəzasında 14 nəfər ölüb.
Oxu.Az-ın xəbərinə görə, bu barədə İnterfax nəşrinə hüquq-mühafizə orqanlarında məlumat verilib.
Qəza zamanı xəsarət alan daha dörd nəfərin vəziyyətinin ağır olduğu bildirilir. 
İlkin məlumata əsasən, mikroavtobusda ümumilikdə 21 nəfər olub.
Qəzaya səbəb kimi regionda hava şəraitinin pisləşməsi göstərilir.

S.B.
www.oxu.az
"
"Vaqif Əsədov DYP üçün alınan 100 minlik “Mercedes”lərdən danışdıDövlət Yol Polisi İdarəsinin Yol Patrul Xidməti bölüyünə təqdim olunan avtomobillərin qiyməti bəlli oldu. Avtomobil ticarəti ilə məşğul olan şəxslər hesab edir ki, 2017-ci il istehsalı olan “Mercedes C-klass” markalı avtomobilin qiyməti komplektasiyasından aslı olaraq 60-70 min (119 000 AZN) dollar civarındadır.
Bəs Bakı şəhər Bakı şəhər Baş Dövlət Yol Polisi İdarəsinin əməkdaşlarına həmin avtomobillərdən verilibmi?
Oxu.Az-ın xəbərinə görə, qurumun ictimaiyyətlə əlaqələr şöbəsinin rəisi, polis polkovniki Vaqif Əsədov “Ölkə.Az”a açıqlamasında bildirib ki, əməkdaşlarına həmin avtomobillərdən verilməyib. Qurum rəsmisi deyir ki, yeni avtomobilləri sadəcə internetdən görüb.
“Hazırda “Mercedes C-klass” markalı avtomobillərinin Bakının yol polislərinə verilməsi ilə bağlı məndə heç bir məlumat yoxdur. Həmin avtomobillərin fotolarını internetdən görmüşəm. Bəli, çox gözəl avtomobillərdir. Son model maşınlardır. Niyə də olmasın? İnkişaf etmiş bir ölkədə elə belə də olmalıdır. Lakin bu maşınların hara, nə cür və kimə verilməsi barədə heç bir məlumatım yoxdur”, - deyə V. Əsədov bildirib.
S.B.
www.oxu.az
"
"Masallı sakinlərinin 20 illik yol problemi – VİDEOMasallı sakinlərinin 20 ildir mövcud yol problemi həllini tapmır.
Oxu.Az Report-a istinadən xəbər verir ki, rayonun 10 mindən artıq əhalisinin yaşadığı Türkoba, Hişkədərə, Mişkəmi, Miyənkü, Nəzəroba və Kubin kəndlərinə getmək üçün Lənkəran-Boradigah şosesindən ayrılan avtomobil yolunun uzunluğu 8 kilometrdir və bərbad halda olan bu yol sonuncu dəfə 20 il bundan əvvəl təmir edilib.
Yol kənarında su ötürücülərinin olmaması səbəbindən yağış suları yolun üst qatını yuyaraq geniş çalalar əmələ gətirir və bu da kənd sakinlərinin rayon mərkəzinə getməsinə, şagirdlərin, əsasən, payız-qış aylarında məktəbə getməsinə, xəstə olanda kəndə çağırılan təcili yardım maşınlarının gəlməsinə, həmçinin fövqəladə hallarda çətinliklər yaradır.
Vəziyyətdən çıxmaq üçün kənd adamları imkan daxilində vəsait toplayıb yollara qum-çınqıl tökdürsələr də, bu, problemin həlli müvəqqəti xarakter daşıyır. Yağış-qar yağan kimi, yenə çalalar və palçıq səbəbindən hərəkət etmək mümkün olmur.
Sakinlər illərdir problemli vəziyyətdə olan yollarının nə zaman təmir olunacağı günü gözləyirlər. Onlar deyir ki, dəfələrlə aidiyyəti qurumlara müraciət etmələrinə baxmayaraq, bu məsələnin həllinə nail ola bilməyiblər.
Problemə münasibət bildirən “Azəravtoyol” ASC-nin mətbuat xidmətinin rəhbəri Anar Nəcəfli isə bildirib ki, yolun təmiri üçün gələn ili gözləmək lazımdır.
Onun sözlərinə görə, hazırda Azərbaycanda 20 min km avtomobil yolu var və bunun yarısı kəndlərarası yollardır ki, onların da 70-80%-nin təmirə ehtiyacı var: 
“Kəndlərarası yolların əksəriyyətində ümumiyyətlə heç vaxt asfalt örtüyü olmayıb. Onlar torpaq və çınqıl örtüklüdür, SSRİ dövründə təmir edilməyib. Yalnız müstəqillik əldə ediləndən sonra həmin yolların təmirinə başlanılıb. Əvvəlcə magistral yollar təmir olunmağa başlanıldı, sonra rayonlararası yollar və bir-neçə ildir artıq kəndlərarası və qəsəbələrarası yolların da təmiri aparılır. Özü də bu məsələ sırf ölkə rəhbərliyinin diqqətdə saxladığı məsələdir. Çünki, kənd yollarının yenidən qurulması ilə insanların birbaşa həyat şəraitinə müsbət təsir edən həm kənd təsərrüfatı, həm də turizm inkişaf edir, yeni turizm marşrutları yaranır. Ötən il bu istiqamətdə 32 kəndlərarası və qəsəbələrarsı yol yenidən qurularaq istifadəyə verilib, bu il bu rəqəm 40-dan artıqdır. Hazırda ölkənin elə bir rayonu yoxdur ki, orda mütləq şəkildə 1 kəndlərarası yol yenidən qurulmasın. 1 kənd yolu hansısa rayonda yekunlaşan kimi həmin rayonda başqa bir yolun yenidən qurulmasına başlanılır. Bu şərtdir. Birdən-birə də bu işləri hamısını etmək qeyri-mümkündür. Gələn il isə 50-dən artıq kəndlərarası yolun yenidən qurulması nəzərdə tutulub və artıq bu istiqamətdə hazırlıq işlərinə də başlanılıb. Masallı rayonundakı həmin yol da sözügedən siyahıdadır”.

S.B.
www.oxu.az
"
"Bu yolda sürücülər kütləvi şəkildə qayda pozur – FOTOBakı-Sumqayıt yolundan üzü 20 Yanvar dairəsi istiqamətində hərəkət edən avtomobillər yol qaydalarını pozur.
Oxu.Az xəbər verir ki, onlar ağ xətti keçərək yol nişanlarını pozurlar.
Ərazidə kameraya düşən avtomobil sahibləri qaydaları pozduqları üçün 40 manat cərimələnir.



E.Ə.
www.oxu.az
"
"Bərdədə faciə: Avtomobil ər-arvadı öldürdüBərdə rayonunda iki nəfərin ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, Qarabağ bürosunun məlumatına görə, ötən gecə Bərdə şəhərinin Bakı prospektində 1986-cı il təvəllüdlü Cəfərov Malik Baloğlan oğlunun idarə etdiyi, 02 BR 258 dövlət nömrə nişanlı, “VAZ 2107” markalı avtomobillə 1967-ci il təvəllüdlü Əliyev Zakir Rasim oğlu və onun həyat yoldaşı, 1970-ci il təvəllüdlü Əliyeva Zülfiyyə Məhəmməd qızı vurulub.
Piyadaların ikisi də hadisə yerində ölüb. Sürücü saxlanılıb.
Faktla bağlı cinayət işi başlanıb.
A.M.
www.oxu.az
"
"Yol polisindən “BMW” və “Audi” sürücüsünə ağır cəza - FOTONəsimi rayon ərazisində avtoxuliqanlıq edən iki sürücü saxlanılıb.
Oxu.Az xəbər verir ki, bunlardan biri 90 OC 555 dövlət nömrə nişanlı, “BMW” markalı avtomobilin sürücüsü Eyyubov Şahin Vidadi oğlu, digəri isə “Audi” markalı, 99 HZ 735 dövlət nömrə nişanlı avtomobilin sahibi Atakişiyev Rüfət Rauf oğlu olub.
Hər iki sürücü Nəsimi rayon Yol Patrul Xidmətinin əməkdaşları tərəfindən saxlanılıb. Avtoxuliqanlar barəsində toplanmış materiallar Nəsimi rayon məhkəməsinə göndərilib. Məhkəmənin qərarı ilə hər iki sürücü İnzibati Xətalar Məcəlləsinin 511.1 maddəsinə uyğun olaraq 750 manat cərimə olunub və 1 illik sürücülük hüququndan məhrum edilib.














www.oxu.az
"
"Bu il Bakıda yüzdən çox insan yol qəzalarında ölübBu il Bakıda baş verən yol qəzalarının statistikası açıqlanıb.
Oxu.Az-ın məlumatına görə, Bakı şəhər Dövlət Yol Polisi İdarəsinin bölmə rəisi Vaqif Əsədov APA-ya bildirib ki, bu il yanvarın 1-dən noyabrın 10-dək Bakı şəhəri üzrə 527 yol-nəqliyyat hadisəsi qeydə alınıb. Hadisələr nəticəsində 166 nəfər ölüb, 461 nəfər xəsarət alıb. Ötən ilin müvafiq dövrü ilə müqayisədə 61 hadisə, 4 ölüm, 145 xəsarət faktı azalıb, eyni zamanda, xəsarət dərəcələri yüngülləşib.
V. Əsədov qeyd edib ki, Bakı şəhər Dövlət Yol Polis İdarəsi paytaxtda hərəkətin intensiv olduğu küçə və prospektlərdə, yol keçidlərində, yol ayırıclarında hərəkətin təhlükəsizliyinin təmin edilməsi məqsədilə mütəmadi olaraq profilaktik tədbirlər keçirib. Bu tədbirlərin nəticəsidir ki, ildən-ilə hadisələrin ümumi indeksində azalma müşahidə olunur. Paytaxt yollarında hərəkətin təhlükəsizliyinin təmin olunmasında müasir informasiya texnologiyalarının imkanları sayəsində baş verən hər bir hadisə xidmətin müvafiq şöbələrində araşdırılaraq təhlil edilib. Məlum olur ki, hadisələrin baş verməsində ümumi faiz nisbəti üzrə ötmə və manevr qaydalarının pozulması üzrə 23 faiz, sürət həddinin aşılması ilə bağlı 37 faiz, piyadaların avtomobillərlə vurulması ümumi hadisələrdə 67 faiz təşkil edib.
Hesabat dövründə piyada keçidlərindən istifadə etməyərək öz həyatları ilə bərabər, digər hərəkət iştirakçılarına da ciddi təhlükə yaradan piyadalarla profilaktik maarifləndirici iş aparılıb, yol hərəkətinin təhlükəsizliyi barədə məlumatlar verilib. Belə ki, bu dövrdə inzibati tənbeh tədbirləri çərçivəsində 590 mindən artıq inzibati protokol tərtib olunub ki, onlardan da 84 mini piyada protokoludur.
Foto və video qeydiyyat funksiyalarına malik xüsusi texniki vasitələrlə aparılan təhlillər sübut edir ki, paytaxt üzrə hadisələrin ümumi çəkisində piyadalar ehtiyatsızlıq, yaxud səhlənkarlıqdan yol-qəza hadisəsinin baş verməsinə səbəb olurlar. Hərəkətin intensiv olduğu küçə və prospektlərdə, yol keçidlərində, yol ayırıclarında hərəkətin təhlükəsizliyinin həssas olduğu ərazilərdə piyada keçidlərindən istifadə etməyən ehtiyatsız piyadalar yol-qəza hadisələrin iştirakçısına çevrilirlər.
Xüsusilə diqqət çəkən bir məqam var ki, baş verən qəzalarda hadisələr əsasən yerüstü və yeraltı piyada keçidlərin yaxınlığında baş verir. Eləcə də, hadisələr üzrə bir sıra faktlar da göstərir ki, piyadalar işıqforun tələblərinə əməl etmir, yolda hərəkət hüququ olan avtomobilin qarşısına çıxır. Təbliğat məqsədilə piyadalarla aparılan söhbətlərdə onlar “bilmədim”, “görmədim” deyərək, “bir də olmaz” cavabı ilə öz həyatlarını təhlükəyə məruz qoyur, ailə üzvlərinin bir ömür boyu əziyyətini düşünmür, diqqətsizlik edirlər. Unutmaq olmaz ki, yaşamaq üçün, həm də sağlam ömür sürmək üçün məsuliyyətli olmaq həyatın başlıca şərtidir.
Piyadalar arasında intizamın möhkəmləndirilməsi, sürücü-piyada münasibətləri, yollarda hərəkətin təhlükəsizliyinin təmin olunması, xüsusilə piyadaların yol hərəkəti ilə bağlı həyat və sağlamlığının qorunması diqqət mərkəzindədir. Tövsiyə olunur ki, hər bir vətəndaş – hərəkət iştirakçısı – sürücü – piyada hərəkətin intensiv olduğu küçə və prospektlərdə, yol keçidlərində, yol ayırıclarında diqqətli olmalı, hüquq qaydasına əməl etməli, yol polisinin, qanunvericiliyin tələblərinə ehtiramla yanaşmalıdır.
A.M.
www.oxu.az
"
"DYP-yə verilən yeni avtomobillərin xarakteristikası və qiymətiDövlət Yol Polisi İdarəsinin Yol Patrul Xidməti bölüyünə təqdim olunan avtomobillərin qiyməti bəlli oldu.
Oxu.Az-ın xəbərinə görə, avtomobil ticarəti ilə məşğul olan şəxslər hesab edir ki, 2017-ci il istehsalı olan ""Mercedes"" AMG C43 markalı avtomobilin qiyməti komplektasiyasından aslı olaraq 60-70 min (119 000 AZN) dollar civarındadır.

Avtomobil 2014-cü ildən buraxılır:  ""Mercedes"" AMG C43 (w205)  markalı avtomobillər tvin turbo 3 litr həcmində V6 tipli, 362 at gücündə olan mühərriklə, 7 pilləli avtomat sürət qutusu ilə təhciz olunur.

Qeyd olunan nəqliyyat vasitəsi 100 km\s sürəti 4,6 saniyə yığır. 100 km-də benzin sərfiyyatı 11 litr təşkil edir.

Avtomobil alqı-satqısı ilə məşğul olanların sözlərinə görə, DYP-yə verilən yeni  ""Mercedes C class"" avtomobilləri əgər Rusiyadan zəif (Mexanik sürət qutusu və zəif komplektasiyası) komplektasiyada gətirilibsə, onların qiyməti 20-25 min (42 500 AZN) dollar təşkil edə bilər. Təxminən 1 350 000 rubla (22 748 USD) həmin avtomobillərin ən zəif komplektasiyasını almaq mümkündür. Bildirmək istəyirik ki, fotoda olan model  AMG deyil. Adi ""C class""dır. DYP-yə verilən avtomobillər xüsusi buraxılış olur, onlar mexanik sürət qutusuna da malik ola bilərlər. Üstəlik, adi istehlakçıya satılan avomobilin qiyməti ilə ayr-ayrı dövlət orqanlarına satılan avtomobilin qiyməti çox fərqlidir. O səbədən DYP-yə verilən avtomobillərin qiymətini bilmək çətindir.

Elvin Əhmədov
www.oxu.az
"
"Bakıda “Kamaz” avtomobilin üzərinə aşdı – FOTO + VİDEOBakının Binəqədi rayonu ərazisində bir nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, rayonun Rəşid İsmayılov küçəsində dairəvi hərəkət zolağına daxil olan 1983-cü il təvəllüdlü Yolçuyev Eynur Canpolad oğlunun idarə etdiyi “Kamaz” markalı ağırtonnajlı yük avtomobili aşıb.
Nəticədə maşının yük bortunda olan beton pilətələr yola tökülüb. Nəticədə Rəfael Allahverənova məxsus “Mercedes” markalı avtomobilə ciddi ziyan dəyib. Yük avtomobilinin sürücüsü xəsarət alaraq xəstəxanaya yerləşdirilib.
Yaralı bildirib ki, hadisə onun avtomobilinin nasaz olması səbəbindən baş verib. Yerə yanacaq dağıldığından əraziyə Fövqəladə Hallar Nazirliyinin əməkdaşları cəlb olunub.
Binəqədi Rayon Yol polis şöbəsinin əməkdaşları hadisənin dəqiq başvermə səbəblərini araşdırır.



















































A.M.
www.oxu.az
"
"Sumqayıtda avtobus atəşə tutulub? – RƏSMİ AÇIQLAMABaş Prokurorluq Sumqayıt şəhərində marşrut avtobusunun atəşə tutulması barədə məlumatlara aydınlıq gətirib.
Oxu.Az-ın xəbərinə görə, Baş Prokurorluğun mətbuat xidmətinin rəhbəri Eldar Sultanov APA-ya deyib ki, bu barədə sosial şəbəkələrdə yayılan məlumatlar həqiqəti əks etdirmir.
“Belə ki 7 saylı marşrut avtobusuna kənardan daş atılaraq şüşələri sındırılıb. Hadisə nəticəsində xəsarət alan olmayıb, hazırda inzibati xətanı törədən şəxs və ya şəxslərin müəyyən olunaraq tutulması istiqamətində zəruri tədbirlər davam etdirilir”.
S.B.
www.oxu.az
"
"Bunu edən sürücülər 500 manat cərimələnəcək – RƏSMİQanun qadağan etsə də, avtomobillərə quraşdırılması inzibati xəta tərkibi yaratsa da, antiradar cihazı açıq satışa çıxarılır.
Oxu.Az-ın məlumatına görə, qadağan edilmiş bu cihazın həm Əmlak Məsələləri Dövlət Komitəsində hərraca çıxarılması və alış-veriş saytında açıq şəkildə satılması ilə bağlı Bakı Şəhər Dövlət Yol Polisi İdarəsinin bölmə rəisi Vaqif Əsədov Axar.az-a açıqlama verib. O bildirib ki, antiradar cihazının satışı “Yol hərəkəti haqqında” qanunun tələblərinin təbliğinə aid deyil: “Bu cihazın satışı ilə bağlı biz bir şey edə bilmərik. “Yol hərəkəti haqqında” qanunda deyilir ki, antiradar qurğularının avtomobillərə quraşdırılması inzibati xəta tərkibi yaradır. Bunun cəriməsi də yüksəkdir. Avtomobilərə antiradar cihazı, yəni radarın işini əngəlləyən qurğu qoyulmasına görə sürücü məsuliyyət daşıyır. Sürücü o qurğuya görə 500 manatdan 800 manata qədər cərimə edilə bilər”.
V.Əsədov bildirib ki, həmin cihazın satışına müdaxilə edə bilməzlər: “Qurğunun satışı ilə bağlı sualı bizə ünvanlamayın. Biz bu məsələ ilə məşğul olmuruq. Biz birmənalı olaraq bildiririk ki, qanun bu qurğuların avtomobillərə quraşdırlmasına icazə vermir. Hər hansısa avtomobildə bu cihaz müəyyən edilərsə, mütləq qaydada cərimələnəcək”.
Hüquqşünaş, yol-hərəkəti üzrə ekspert Ərşad Hüseynov açıqlamasında bildirib ki, dəqiqləşdirmək lazımdır, hərracda və saytlarda satışa çıxarılan həmin qurğu özündən radiodalğalar buraxaraq radarın fəaliyyətini məhdudlaşdıran cihazdır, ya yox: “Antiradar özü dalğalar buraxan və bu dalğalarla radarın işini məhdudlaşdıran qurğudur. Antiradar – radara işləməyə imkan verməyən cihazdır. Radarın dalğalarını öldürür, boğur və imkan vermir ki, radar avtomobilin sürətini ölçsün.
Azərbaycanda məhz antiradar, yəni radarın dalğalarını öldürən cihaz qadağandır. Bu qurğudan avtomobillərdən başqa heç bir yerdə istifadə edilməsi mümkün deyil. Avtomobillərə quraşdırılması qadağan edilibsə, ölkədə satışı, gətirilməsi də əhəmiyyətsizdir”.
Ə.Hüseynovun sözlərinə görə, dövriyyəsi məhdudlaşdırılan əmlakların konkret siyahısı var ki, radarın fəaliyyətini məhdudlaşdıran antiradar da həmin siyahıya salınıb: “Prezident tərəfindən o əşyaların siyahısı da müəyyən olunub. Siyahıda bildirilir ki, hansı texniki göstəriciləri olanlar məhdudlaşdırılıb. Rabitə və Yüksək Texnologiyalar Nazirliyinin həmin cihazların ölkəyə gətirilməsini və satılmasını qadağan edib, məhdudlaşdırıb. Avbtomobillərə quraşdırılması da qanunla tənzimlənir, cəriməsi də var”.
Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev deyir ki, antiradarlar radarların işinə mane olduğuna görə qadağan edilib.
Qeyd edək ki, antiradar cihazı bir sıra saytlarda açıq satışa çıxarılıb. Həmçinin Əmlak Məsələləri Dövlət Komitəsinin növbəti hərracında da sözügedən cihaz satılır.
www.oxu.az
"
"Yol polisinə son model “Mercedes”lər verildi – FOTOAzərbaycanda yol polisinə yeni avtomobillər verilib.
Oxu.Az APA-ya istinadla xəbər verir ki, Baş Dövlət Yol Polisi İdarəsinin Yol Patrul Xidməti bölüyünə təqdim olunan son model ""Mercedes"" AMG C43 markalı yeni avtomobillər məhdud saydadır.
Qeyd edək ki, indiyədək Dövlət Yol Polisinin Yol Patrul Xidməti avtomobilləri əsasən BMW və KİA markalı avtomobillər olub.  








E.Ə.
www.oxu.az
"
"Astarada yük maşını aşdı – FOTOAstarada qəza baş verib.
Oxu.Az Qafqazinfo-ya istinadən xəbər verir ki, yük maşını rayonun Ərçivan qəsəbəsində körpüdən kanala aşıb.
Hazırda TIR-ı kanaldan çıxarmağa çalışırlar. 








E.Ə.
www.oxu.az
"
"Bakıda faciə: Qadını öldürüb qaçdılarBakı şəhərinin Nərimanov rayonu ərazisində ölümlə nəticələnən yol-nəqliyyat hadisəsi baş verib.
Oxu.Az Lent.az-a istinadən xəbər verir ki, Ziya Bünyadov prospektində naməlum avtomobil 50-55 yaşlı qadını vurub. Ağır xəsarət alan piyada hadisə yerində ölüb. Qəzanı törədən sürücü nəqliyyat vasitəsi ilə birgə ərazidən uzaqlaşıb.
Hazırda qaçan sürücünün tapılması istiqamətində iş aparılır.
Faktla bağlı Nərimanov rayon Polis İdarəsində cinayət işi açılıb.
A.M.
www.oxu.az
"
"Zəvvarlar Biləsuvarda qəzaya düşdü – FOTOBiləsuvar rayonunda zəvvarları daşıyan avtobus qəzaya düşüb.
Oxu.Az Qafqazinfo-ya istinadən xəbər verir ki, 30 zəvvarın olduğu avtobus avtomobillə toqquşub. Bir neçə sərnişin xəsarət alıb və Biləsuvar rayon xəstəxanasına yerləşdirilib. 
Zəvvarlar Kərbəla ziyarətindən qayıdırmışlar.








E.Ə.
www.oxu.az
"
"Şirvanda oğurlanan avtomobil Lənkəranda tapıldı – FOTOLənkəran şəhər sakini avtomobil oğurlamaqda təqsirli bilinərək saxlanılıb.
Oxu.Az Report-a istinadən xəbər verir ki, ötən ay Şirvan şəhərində oğurlanan avtomobil Lənkəran şəhər sakini, 18 yaşlı Vüqar Rafiq oğlun Əizadənin yaşadığı ünvanda aşkarlanıb.
Şirvan Şəhər Polis Şöbəsinin (ŞPŞ) əməkdaşlarının lənkəranlı həmkarları ilə birgə keçirdikləri əməliyyat-axtarış tədbirləri zamanı nəqliyyat vasitəsinin yeri müəyyən edildiyi Vaqif Məmmədov küçəsi, 25 saylı evin həyətinə baxış keçirilib.
Baxış zamanı həyətdə olan 42-BA-265 dövlət qeydiyyat nişanlı avtomobilin ötən ayın 31-də Şirvan şəhəri G.Şıxbalaoğlu küçəsi, 77 saylı binanın qarşısından oğurlanan, Əliyev Xəyyam Afət oğluna aid olduğu müəyyən edilib. Həmçinin nəqliyyat vasitəsinin 35-BL-048 dövlət qeydiyyat nişanı, açarı və arxa oturacağının dəyişildiyi də məlum olub.
Nəqliyyat vasitəsinin oğurlanmasında təqsirli bilinən V.Əlizadə istintaqa verdiyi ilkin izahatında avtomobili oğurlamadığını, Şirvan şəhərində ""Məxi"" kimi tanıdığı tanışından 350 manata aldığını söyləyib.
Faktla bağlı cinayət işi başlanıb, istintaq tədbirləri davam etdirilir.











A.M.
www.oxu.az
"
"Bakıda qadını vuran “Lexus”un sürücüsü həbs olunduBakıda yol-nəqliyyat hadisəsi törətmiş sürücü tutulub.
Oxu.Az Daxili İşlər Nazirliyinin mətbuat xidmətinə istinadən xəbər verir ki, Nərimanov RPİ əməkdaşlarının keçirdikləri əməliyyat-axtarış tədbirləri nəticəsində cari il oktyabrın 28-də Südabə Məmmədovanın xəsarət alması ilə nəticələnən yol-nəqliyyat hadisəsini törətməkdə şübhəli bilinən “Lexus” markalı avtomobilin sürücüsü Bakı şəhər sakini Şəhriyar Əliyev saxlanılıb.
Araşdırma aparılır.
A.M.
www.oxu.az
"
"Bakıda tıxaca düşmüş sürücü adam döydü – VİDEOBakı-Sumqayıt yolunda tıxaca düşmüş sürücülər gözlənilməz hadisəyə şahid olublar. 
Oxu.Az xəbər verir ki, hadisə şahidlərinin Criminal.az saytına verdiyi məlumata görə, tıxacda dayanan sürücülərdən biri qəflətən avtomobilindən düşərək sərnişini qabaq oturacaqdan aşağı salıb. 
Sonra isə möhkəm döyməyə başlayıb.
Dava zamanı tıxacda dayanmış başqa avtomobillərə ziyan dəyib. 

E.Ə.
www.oxu.az
"
"Bakıda 11 mindən çox sürücü avtomobili sərxoş idarə edibYol hərəkətinin təhlükəsizliyinin təmin edilməsi ilə bağlı 2017-ci il yanvarın 1-dən noyabrın 11-dək Bakı şəhəri üzrə keçirilən tədbirlər nəticəsində 590 mindən artıq inzibati protokol tərtib edilib.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, 11 mindən artıq sürücü avtomobili sərxoş idarə etdiyinə görə, 6218 sürücü ötmə, manevr etmə qaydalarının pozulmasına, 127 568 sürücü yolayrıcını keçmə qaydalarının pozulmasına görə inzibati məsuliyyətə cəlb edilib.
Bundan başqa, 83 567 piyada saxlanılaraq inzibati məsuliyyətə cəlb edilib.
A.M.
www.oxu.az
"
"Bakıda yeniyetməni minik avtomobili vurubPaytaxtın Sabunçu rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, Bakıxanov qəsəbəsində 2002-ci il təvəllüdlü Məmmədova Vüsalə İlham qızını avtomobil vurub. Nəticədə yeniyetmənin ayağı sınıb.
Yaralı 3 saylı Klinik Tibbi Mərkəzə çatdırılıb və xəstəxananın reanimasiya şöbəsinə yerləşdirilib.
Faktla bağlı Sabunçu Rayon Polis İdarəsində araşdırma aparılır.
S.B.
www.oxu.az
"
"Sürücülərin nəzərinə: Qadağa qüvvəyə mindiBu gün sürücülərə pərdə və plyonkadan istifadəyə verilmiş icazənin müddəti başa çatır.
Oxu.Az xəbər verir ki, Azərbaycan Respublikası Standartlaşdırma, Metrologiya və Patent üzrə Dövlət Komitəsinin AZS 122-2004 “Yerüstü nəqliyyat vasitələrinin təhlükəsizlik şüşəsi - Ümumi texniki şərtlər” dövlət standartına edilmiş dəyişikliklərlə bağlı nəqliyyat vasitələrində küləyə qarşı olmayan digər şüşələrin (arxadakı yan şüşələrin) işıq buraxma qabiliyyəti 70%-dən az olmaması müəyyənləşdirilib, həmçinin Azərbaycanın iqlim şəraitini nəzərə alaraq, hər il 1 may tarixindən 15 noyabr tarixinədək həmin şüşələrdə sənaye üsulu ilə hazırlanan jalüzlərin istifadəsinə icazə verilib.
Qeyd edək ki, yol polisi noyabrın 16-dan artıq bu qaydaya əməl etməyənlərə qarşı reydlərə başlayacaq. Qanunu pozanları 150 manat cərimə cəzası gözləyir.
S.B.
www.oxu.az 
"
"Sürücüləri 150 manat cərimələyəcək qanun dəyişdirilə bilər? – VİDEO15 noyabr tarixindən etibarən avtomobillərin yan şüşələrinə quraşdırılan jalüzlərin istifadəsi qadağan olunacaq. Qaydalara riayət etməyən sürücülər məsuliyyətə cəlb ediləcəklər.
Oxu.Az-ın xəbərinə görə, Bakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla əlaqə bölməsinin rəisi, polis polkovniki Vaqif Əsədov Lider TV-yə açıqlamasında bildirib ki, nəqliyyat vasitələrinin arxa sağ-sol qapı şüşələrindən jalüz və ya görüntünü məhdudlaşdıran digər avadanlıqdan istifadə edilməsinə görə sürücülər Azərbaycan Respublikasının İnzibati Xətalar Məcəlləsinin müvafiq maddəsinin tələbinə əsasən, 150 manat məbləğində cərimə olunacaqlar.
Sürücülər isə məsələyə bu cür yanaşmanı birmənalı qarşılamayıblar.
Mövzu ilə bağlı daha ətraflı videomaterialı təqdim edirik:

S.B.
www.oxu.az
"
"Bakıda avtomobil piyadanı vurub qaçdı - TƏFƏRRÜAT + FOTONoyabrın 9-u, axşam saat 20:00-21:00 radələrində Bakının Mehdiabad qəsəbəsi ərazisində piyadanın vurulması ilə nəticələnən yol nəqliyyat hadisəsi baş verib.
Oxu.Az Milli.az-a istinadən xəbər verir ki, qəsəbənin ""Gənclər Şəhərciyi"" ərazisində avtomobillərin hərəkət istiqamətində yolun kənarı ilə irəliləyən 32 yaşlı Şükürov Rəşad Zahir oğlu hələ də şəxsiyyəti müəyyən edilməyən sürücünün idarə etdiyi avtomobillə vurulub. Sürücü ağır vəziyyətdə olan yaralını qan içində yerdə qoyaraq avtomobili ilə hadisə yerindən qaçıb.
Həyat yoldaşının zənginə tibb bacısı cavab verdi
Rəşadın yaxınlarının bildirdiyinə görə, evə gələndə, saat 20:00-20:30 radələrində çörək almaq üçün ona zəng ediblər. Zənglərə cavab verməyən Rəşada ailə üzvləri bir qədər sonra yenidən zəng etməli olublar. Rəşadın telefonuna bir qadın cavab verərək tibb bacısı olduğunu, Rəşadın vəziyyətinin ağır olduğunu bildirib.

Ətrafdakı vətəndaşlar təcili tibbi yardıma olayla bağlı xəbər veriblər. Hadisə yerinə gələn təcili yardım əməkdaşları yaralını 1 saylı Şəhər Kliniki Xəstəxanasına (Semaşko) çatdırıblar. Xəstəxananın travmatoloq-ortoped cərrahı Abuzərov Ramilin verdiyi məlumata görə, travmatik şokla təcili yardım bölməsində qəbul edilən Rəşadın yaşamağı sual altında olub. Onun həyatda qalıb-qalmayacağı 3 saat ərzində məlum olacaqdı. Hal-hazırda sözügedən xəstəxanada palataya yerləşdirilən Rəşadın vəziyyəti kafi olaraq qiymətləndirilir.

Cinayətkar ""qeybə çəkildi""
Rəşad Şükürovun vurulduğu istiqamətdə təhlükəsizlik kameraları olmasına rəğmən, hadisədən artıq 5 gün keçsə də, şübhəli tapılmayıb. Binəqədi Rayon Polis İdarəsinin müstəntiqi Ramil Mehdiyevlə əlaqə saxlayan Milli.Az əməkdaşı cinayət törədən avtomobil sahibi ilə bağlı hər hansı məlumat almaqda çətinlik çəkib. Müstəntiq olayın bağlı cinayət olduğunu vurğulayıb. Burada bir məqam diqqətdən qaçmayıb. Belə ki, Rəşad Şükürov hadisədən 5 gün keçməsinə baxmayaraq hələ də Məhkəmə Tibbi Ekspertizadan keçirilməyib. Məsələ ilə bağlı Ramil Mehdiyevə sual ünvanlansa da, müstəntiq bunun səbəbini xəsarət alan şəxsin vəziyyətinin ağır olduğunu, onu Məhkəmə Tibbi Ekspertizaya aparmağın mümkünsüz olduğu ilə əlaqələndirib. Müxbirin ""Məhkəmə Tibbi Ekspertizanın əməkdaşlarını xəstəxanaya ezam etmək olmazdı?"", - sualına Ramil Mehdiyev ""Mən qanunvericiliklə iş görürəm"", - deyərək telefonu söndürüb.

Qeyd edək ki, ailə vəziyyəti ağır olan Şükürov Rəşadın sabah səhər saatlarında əməliyyat olunacağı gözlənilir.
Şükürov Ramillə bağlı təyin edilən diaqnoz:
- Qapalı kəllə-beyin tavması
- Baş-beyin silkələnməsi
- Sol körpücük sümüyünün qapalı-qəlpəli yerdəyişmə sınığı
- Sağ saidin hər iki sümüyünün qapalı-qəlpəli yerdəyişmə sınığı
- L2 (II bel fəqərəsi) tin çıxıntısının sınığı
- Sol sirkə kasasının sınığı
A.M.
www.oxu.az
"
"Ağdamda kişi avtomobilə görə özünü yandırdıAğdamda avtomobili cərimə meydançasına salınan rayon sakini özünü yandırıb.
Oxu.Az Trend-ə istinadla xəbər verir ki, hadisə rayonun Xıdırlı kəndində baş verib. 
Kənd sakini, 1970-ci il təvəllüdlü Bəhlul Əmirov avtomobili ilə hərəkət edərkən Ağdam rayon Yol Polisi şöbəsinin əməkdaşları tərəfindən saxlanılıb. Araşdırmalar zamanı məlum olub ki, avtomobilin sənədləri yoxdur və külli miqdarda ödənilməmiş cəriməsi var. Avtomobil B.Əmirovdan alınaraq cərimə meydançasına salınıb.
B.Əmirov avtomobili cərimə meydançasından çıxarmaq istəsə də, mümkün olmayıb. Şöbədən bildiriblər ki, avtomobilin cərimələri ödənilməli və sənədləri qaydasına salınandan sonra sahibinə qaytarılmalıdır.
B.Əmirov isə cəriməni ödəmədən avtomobili almağa cəhd edib. Cəhdləri boşa çıxan B.Əmirov evinə qayıdaraq yaşadığı evin həyətində üzərinə benzin tökərək özünə od vurub. O, ailə üzvlərinin köməyi ilə Ağdam Mərkəzi Rayon Xəstəxanasına çatdırılıb. Xəstəxanada yaralıya 2-ci dərəcəli yanıq xəsarətləri diaqnozu təyin edilib. Hazırda onun vəziyyəti orta ağır qiymətləndirilir.
Ağdam rayon Polis Şöbəsindən bildiriblər ki, B.Əmirovun avtomobili qanunsuz idarə edildiyi üçün cərimə meydançasındadır: ""Şikayətçi bununla bağlı Baş Prokurorluğa və Ağdam rayon Prokurorluğuna müraciət edib. Müraciət araşdırılıb və avtomobilin qanun çərçivəsində saxlanıldığı müəyyən edilib"".
E.Ə.
www.oxu.az
"
"DYP-dən XƏBƏRDARLIQ: Bu icazənin müddəti sabah başa çatırRespublika ərazisində avtonəqliyyat vasitələri sahiblərinə və sürücülərə ştorka və jalüzün (görünüşü və şəffaflığı məhdudlaşdıran örtük) istifadəsi üçün verilmiş icazənin müddəti noyabrın 15-də başa çatır.
Bakı şəhər Baş Polis İdarəsindən Oxu.Az-a verilən məlumata görə, Azərbaycan Respublikasının Standartlaşdırma, Metrologiya və Patent üzrə Dövlət Komitəsinin “AZS 122-2004” “Yerüstü nəqliyyat vasitələrinin təhlükəsizlik şüşəsi. Ümumi texniki şərtlər” dövlət standartına edilən müvafiq dəyişikliklərlə bağlı nəqliyyat vasitələrində küləyə qarşı olmayan digər şüşələrin (arxadakı yan şüşələrin) işıq buraxma qabiliyyətinin 70 faizdən az olmaması müəyyənləşdirilib.
Həmçinin Azərbaycan Respublikasının iqlim şəraitini nəzərə alaraq, hər il mayın 1-dən noyabrın 15-dək həmin şüşələrdə sənaye üsulu ilə hazırlanan jalüzlərin istifadəsinə icazə verilib.
Noyabrın 15-də qeyd olunan jalüzlərin icazə verilmiş istifadə müddəti başa çatır. Bu tarixdən etibarən avtomobillərin arxadakı yan şüşələrində jalüz və ya görüntünü məhdudlaşdıran digər avadanlıqdan istifadə edilməsinə görə sürücülər Azərbaycan Respublikasının İnzibati Xətalar Məcəlləsinin müvafiq maddəsinin tələbinə əsasən, 150 manat məbləğində cərimə olunacaqlar.
Yol hərəkətinin təhlükəsizliyinin təmini sahəsində çoxavazlı səs siqnalı, gursəsli səsboğucular, sayrışan işıqlar, pərdə, plyonka və qanunla qadağan olunmuş digər əlavə avadanlıqlar quraşdırılan nəqliyyat vasitələri, eləcə də, ödənilməyən cərimələri olan nəqliyyat vasitələrinin sürücüləri aşkarlanarsa, qanunla nəzərdə tutulan tələblər təmin olunacaq.
Paytaxt ərazisində xidmətin nümunəvi təşkili və aparılması, hüquq qaydasına riayət olunması nəzarətdə saxlanılmaqla, müvafiq tədbirlər davam etdirilir.
A.M.
www.oxu.az
"
"Baş Prokurorluq ""Gelandewagen""lə piyadanın vurulmasına münasibət bildirdiBakı şəhər Prokurorluğu Bakıda piyadanın ölümü ilə nəticələnən yol qəzası barədə məlumat yayıb.
Bakı şəhər Prokurorluğundan Oxu.Az-a verilən məlumata görə, məlum yol-nəqliyyat hadisəsinin “Mercedes Gelandewagen” markalı avtomobillə törədilməsi barədə yayılan məlumatlar yalandır: “Belə ki, noyabrın 13-də Suraxanı rayonu, Bülbülə qəsəbəsi ərazisində, Aeroport yolunda Bakı şəhər sakini, 2-ci qrup əlil, 1959-cu il təvəllüdlü Vəliyev Abbas Əli oğlu idarə etdiyi “Toyota Prado” markalı, 90-XX-747 dövlət nömrə nişanlı  avtomobillə yolun hərəkət hissəsində piyada, 1971-ci il təvəllüdlü Quliyev Natiq Məmməd oğlunu vurub. Sonuncu aldığı xəsarətdən hadisə yerində ölüb.
Faktla bağlı Suraxanı Rayon Polis İdarəsinin istintaq şöbəsində Cinayət Məcəlləsinin 263.2-ci (yol hərəkəti qaydalarını pozma – ehtiyatsızlıqdan zərərçəkmiş şəxsin ölümünə səbəb olduqda) maddəsi ilə cinayət işi başlanıb. İş üzrə müvafiq ekspertizalar təyin olunub, hazırda zəruri istintaq tədbirləri davam etdirilir”.
A.M.
www.oxu.az
"
"Yeni ""Toyota Prado"" özünə heyran etdi -  FOTOÖtən günlərdə “Sea Breeze”də yeni ""Toyota Prado""nun təqdimat mərasimi baş tutdu.
65 illik geniş yolsuzluq mirası sayəsində ""Land Cruiser Prado"" keyfiyyəti, davamlılığı, etibarlılığı ilə seçilir. Dünyanın 190-dan çox ölkəsində ""Land Cruiser"" öz yolsuzluq göstəricilərinə görə ən güclü və ən etibarlı “4x4”lərdən biri kimi ön plana çıxıb, Avropanın 10-dan çox ölkəsində öz sinfinin lideri olub.
Ölkəmizə nəzər saldıqda ""Toyota Prado"" avtomobillərinə olan maraq gözə çarpır. Yeni ""Land Cruiser Prado"" isə bir sıra innovativ funksiyaları ilə həm adi yolda, həm yolsuzluq şəraitində yerli alıcıların sevimlisinə çevriləcək.
Təqdimat mərasimi zamanı ""Toyota""nın Qafqaz üzrə prezidenti Mitsuru Konişi, ""Toyota Bakı Mərkəzi""nin marketinq müdiri Nərgiz Abbasova, ""Toyota Abşeron Mərkəzi""nin satış müdiri Elşən Əhmədov, ""Toyota Qafqaz MMC""-nin Azərbaycan Respublikası üzrə nümayəndəsi Sabir Kazımzadə çıxış etdilər və qonaqları salamladılar.
Daha sonra avtomobilin üzərindəki örtük götürüldü və möhtəşəm görüntüsü ilə yeni ""Land Cruiser Prado"" qonaqlara təqdim olundu.
Tədbir test-drayvla davam etdi. Yeni ""Toyota Prado"" bütün maneələrdən üzüağ çıxdı və Kamran Əsədov, Ramin Musayev və Natiq Zərbəliyev kimi avtomobil ekspertlərinin rəğbətini qazandı.
Lotereya çəkilişi ilə davam edən tədbirdə bir neçə musiqi proqramı oldu və daha sonra tədbir başa çatdı. 
""Toyota Prado""nun yeniliklərinə gəldikdə, bəzi məqamları mütləq vurğulamaq lazımdır. Modelin unikal dizayn irsindən ilhamlanmış yeni ön dizaynı göz oxşayır. Tam yeni ön işıqlar və yenilənmiş ön və arxa bamper ""Prado""nu daha görkəmli edib. Yeni “Crawl” sistemi ilə yolsuzluq şəraitində maneələri dəf etmək daha da asanlaşıb. “Multi-Terrain” monitoru maneələri görüb ona uyğun manevrlər etmək imkanı yaradır. MTS sistemi ilə isə palçıqlı, qumlu və sürüşkən yollar artıq təhlükəsizdir.
Sadalanan bütün üstünlükləri özünüz gəlib yerindəcə test edə bilərsiniz. ""Toyota"" Bakı, Abşeron və Gəncə Mərkəzlərində test-drayv imkanı ilə yeni ""Prado""nu sınaqdan keçirməyə tələsin.
Daha ətraflı məlumat üçün www.toyota.az saytına müraciət edin.





































































































www.oxu.az
"
"Bakıda iki piyada öldüBakıda iki piyadanı avtomobil vuraraq öldürüb.
Oxu.Az-ın məlumatına görə, Bakının Sabunçu rayonu ərazisində Ramal Quliyev idarə etdiyi “Daewoo” markalı avtomobillə yolu keçən 1952-ci il təvəllüdlü Etibar Ağalarovu vurub.
Paytaxtın Binəqədi rayonunda isə “KamAZ” markalı qaldırıcı kran 1958-ci il təvəllüdlü Nazxanım Hacıyevanı vuraraq öldürüb.
Hər iki faktla bağlı cinayət işi başlanıb, istintaq gedir.
A.M.
www.oxu.az
"
"Bakıda reyd: Sərxoş sürücü hədə-qorxu gəldi – VİDEOBakının Sabunçu rayonu ərazisində Yol Patrul Xidmətinin (YPX) əməkdaşları tərəfindən növbəti reyd aparılıb.
Oxu.Az Report-a istinadən xəbər verir ki, reyd aparılan zaman sürücülərdən biri polisin ""saxla!"" əmrinə tabe olmayıb.
Bakı Şəhər Baş Dövlət Yol Polisi İdarəsinin 10-cu taqımının əməkdaşları Bakıxanov qəsəbəsində ""10-XP-469"" dövlət qeydiyyat nişanlı, ""QAZ-33023"" markalı yük avtomobilinin sürücüsünə avtomobili şübhəli idarə etdiyi üçün ""saxla!"" əmri verib. Əmrə tabe olmayan sürücü polis əməkdaşlarından uzaqlaşmağa çalışıb. O, YPX əməkdaşları tərəfindən yaradılan süni tıxac sayəsində saxlanılıb.
1988-ci il təvəllüdlü sürücü Maksumov Aydın Nadir oğlu avtomobili sərxoş halda idarə etdiyinə görə, Respublika Narkoloji Mərkəzinin alkoqol sərxoşluğunu təyinetmə məntəqəsinə dəvət edilib. Lakin o, məntəqədə həkim müayinəsindən imtina edib. Sürücü sərxoş halda avtomobil idarə etdiyinə görə inzibati məsuliyyətə cəlb olunub.
A.Maksumov Report-un çəkiliş qrupuna hədə-qorxu gəlib.
Avtomobil cərimə meydançasına yerləşdirilib.

E.Ə.
www.oxu.az
"
"Yasamalda 27 yaşlı şəxsi avtomobil vurduBakının Yasamal rayonunda gənc oğlanı avtomobil vurub.
Oxu.Az ""Report""a istinadla xəbər verir ki, hadisə 1990-ci il təvəllüdlü Allahverdizadə Elmir Hüseyn oğlu yolu keçmək istəyən zaman baş verib.
Yaralı 1 saylı Kliniki Tibbi Mərkəzə yerləşdirilib.
Faktla bağlı Yasamal Rayon Polis İdarəsinə məlumat verilib.
A.S.
www.oxu.az
"
"Avtomobillərin gömrük sərhədindən keçirilməsi qaydası dəyişibNazirlər Kabineti “Gömrük sərhədindən keçirilən malların və nəqliyyat vasitələrinin bəyan edilməsi Qaydaları”nda dəyişiklik edib.
Oxu.Az-ın APA-ya istinadən məlumatına görə, bu Qayda  gömrük sərhədindən keçirilən malların və nəqliyyat vasitələrinin bəyan edilməsi qaydalarını müəyyən edir.
Azərbaycan Respublikasının gömrük sərhədindən keçirilən, gömrük nəzarəti altında yerləşdirilən mallar və nəqliyyat vasitələri barədə məlumatlar gömrük orqanına şifahi, kağız üzərində yazılı və ya elektron formalarda bəyan edilir.
İndiyə qədər ayrı-ayrı sənədlərin üzrlü səbəblərə görə gömrük bəyannaməsi ilə birlikdə təqdim edilməsi mümkün olmadığı hallarda, bəyannaməsinin yazılı müraciəti əsasında gömrük orqanları həmin sənədlərin gömrük bəyannaməsi təsdiq edildikdən sonra təqdim olunmasına icazə veriblər. Gömrük Məcəlləsində ayrı-ayrı sənədlərin təqdim edilməsi üçün daha qısa müddət müəyyən edilməmişdirsə, həmin sənədlər gömrük bəyannaməsi təsdiq edildiyi tarixdən 45 gündən gec olmayaraq, gömrük orqanına təqdim olunmalıdır. Bəyannaməsi sənədlərin vaxtında verilməsinə dair gömrük orqanına yazılı formada öhdəlik təqdim edib. Dəyişikliyə əsasən bundan sonra ayrı-ayrı sənədlərin üzrlü səbəblərə görə gömrük bəyannaməsi ilə birlikdə təqdim edilməsi mümkün olmadığı hallarda, bəyannaməçinin elektron formada müraciəti əsasında da gömrük orqanları həmin sənədlərin gömrük bəyannaməsi təsdiq edildikdən sonra təqdim olunmasına icazə verəcəklər. Bəyannaməsi sənədlərin vaxtında verilməsinə dair gömrük orqanına həm də elektron formada öhdəlik təqdim edə biləcək.
İndiyə qədər gömrük ərazisinə gətirilmiş mallar üzrə gömrük bəyannaməsi təqdim olunanadək qısa idxal bəyannaməsi gömrük sərhədindən mallar elektrikötürücü xətlər vasitəsilə keçirildikdə, mallar müvəqqəti saxlanc xüsusi gömrük proseduru altında yerləşdirildikdə və malların və nəqliyyat vasitələrinin gömrük ərazisinə buraxılmasının yaşıl, mavi, sarı və qırmızı dəhliz buraxılış sistemlərindən istifadə edilməsi üçün mallar və nəqliyyat vasitələri gömrük ərazisinə gətirilməzdən əvvəl gömrük orqanlarına elektron formada təqdim edildikdə gömrük orqanlarına təqdim edilib. Dəyişikliyə əsasən isə gömrük ərazisinə gətirilmiş mallar üzrə gömrük bəyannaməsi təqdim olunanadək qısa idxal bəyannaməsi  yalnız malların və nəqliyyat vasitələrinin gömrük ərazisinə buraxılmasının yaşıl, mavi, sarı və qırmızı dəhliz buraxılış sistemlərindən istifadə edilməsi üçün mallar və nəqliyyat vasitələri gömrük ərazisinə gətirilməzdən əvvəl gömrük orqanlarına elektron formada təqdim edildikdə gömrük orqanlarına təqdim ediləcək. 
S.B.
www.oxu.az
"
"Binəqədi şosesi nə vaxt istifadəyə veriləcək? – AÇIQLAMA“Azəravtoyol” Açıq Səhmdar Cəmiyyəti Bakının Binəqədi qəsəbəsindəki Binəqədi şosesinin 2.6 kilometrlik hissəsində yenidənqurma işlərinin birinci mərhələsini başa çatdırıb.
Oxu.Az-ın məlumatına görə, qurumun mətbuat xidmətinin rəhbəri Anar Nəcəfli Trend-ə bildirib ki, yolda bütün kommunikasiya xətləri yenilənib, yeni yağış kollektoru çəkilib, yağış-kanalizasiya sistemi qurulub, suların kollektora ötürülməsi üçün yol boyu 300 mm-lik drenaj borular çəkilib, yağış barmaqlıqları qoyulub.
Onun sözlərinə görə, yolun alt hissəsinə 5 yerdə yeni borular atılıb ki, açıq kanallarla gələn sular yolun altından ötürülsün.
A.Nəcəfli bildirib ki, artıq yolda işlərin ikinci mərhələsinə start verilir: 
“Noyabrın 11-dən yolun asfaltlanmasına başlanılıb. Yolda yenidənqurma işlərinin noyabrın sonuna kimi tamamlanması və əhalinin istifadəsinə verilməsi nəzərdə tutulur”.
S.B.
www.oxu.az
"
"Bakıda iki ölkənin səfirliyinə məxsus avtomobillər toqquşubPaytaxtın Nəsimi rayonu, 28 May küçəsi 39 ünvanında iki səfirlik avtomobilinin iştirakı ilə yol-nəqliyyat hadisəsi qeydə alınıb. 
Oxu.Az-ın APA-ya istinadən məlumatına görə, Rumıniyanın Bakıdakı səfirliyinə məxsus “Audi” markalı nəqliyyat vasitəsi Çexiya səfirliyinə məxsus “Volkswagen” markalı avtomobillə toqquşub.
Qəza nəticəsində xəsarət alan olmasa da, hər iki avtomobilə ziyan dəyib.
S.B.
www.oxu.az
"
"Sərxoş sürücü avtomobilini yanacaqdoldurma məntəqəsinə çırpdı – VİDEOBakının Nizami rayonunda sürücünün sərxoş olması yol qəzasına səbəb olub.
Oxu.Az ""ARB TV""-yə istinadən xəbər verir ki, 28 yaşlı Samir Rzayev ""BMW"" markalı avtomobillə Elşən Süleymanov küçəsi boyu hərəkətdə olan zaman avtomobil idarəetmədən çıxıb və əvvəlcə yol kənarındakı səkiyə, daha sonra isə Rüstəm Rüstəmov küçəsindəki yanacaqdoldurma məntəqəsinin beton divarına çırpılıb. Nəticədə sürücü Samir Rzayev və onun sərnişini, 28 yaşlı Yavər Ağayev xəsarət alıb. Hər iki yaralı 3 saylı Şəhər Klinik Xəstəxanasına aparılıb.
Onlardan Yavər Ağayevin vəziyyətinin ağır olduğu deyilir.
Əraziyə cəlb olunmuş Nizami Rayon Dövlət Yol Polis Şöbəsinin əməkdaşları sürücü Samir Rzayevin sərxoş halda sükan arxasına əyləşdiyini müəyyən ediblər.
Fakt araşdırılır.

A.M.
www.oxu.az
"
"Bakıda daha bir ""Gelandewagen"" piyadanı vurduAeroport yolunda dəhşətli qəza baş verib.
Oxu.Az Ölkə.az-a istinadən xəbər verir ki, ""Mercedes Gelandewagen"" markalı avtomobil yol kənarında dayanmış digər ""Mercedes"" markalı avtomobilə çırpılıb.
Hadisə nəticəsində vurulan ""Mercedes""in sürücüsü, Naxçıvan şəhər sakini olan Natiq adlı şəxs yerindəcə keçinib.
Əldə etdiyimiz məlumata görə, ""Gelandewagen""in sürücüsü yüksək vəzifəli məmurlardan birinin oğludur.
A.M.
www.oxu.az
"
"Sürücülərin nəzərinə: Nömrələrlə bağlı möhlət başa çatdıBaş Dövlət Yol Polisi İdarəsinin sürücülərə və avtomobil sahiblərinə mexaniki nəqliyyat vasitələrinin dövlət qeydiyyat nişanları standartlarının tələbləri ilə əlaqədar verdiyi möhlət başa çatıb.
Oxu.Az Trend-ə istinadən xəbər verir ki, bəzi sürücülər guya daha gözəl göründüyünü düşünərək nömrələrin üzərinə həkk olunmuş defis simvollarını bilərəkdən müxtəlif üsullarla silirlər, lakin bu hərəkət qayda pozuntusu hesab edilir. Yəni sürücünün adi kiçik xətt hesab etdiyi simvolun pozulması dövlət qeydiyyat nişanları standartının tələblərinin pozulması kimi qiymətləndirilir ki, bu da nəticədə yol polisi tərəfindən sürücünün cərimə olunmasına şərait yaradır.
Bununla əlaqədar Baş Dövlət Yol Polisi İdarəsi oktyabrın 12-də nəqliyyat vasitələri sahiblərinə və sürücülərə nəqliyyat vasitələrinin dövlət qeydiyyat nişanlarında qanunvericiliklə nəzərdə tutulmuş standartların tələblərinin pozulması (defis simvollarının, çərçivə xəttinin silinməsi) hallarının aradan qaldırılması üçün 1 ay müddətində vaxt vermişdi. Əks halda noyabrın 13-dən nəqliyyat vasitəsinin istismarı qadağan olunmaqla, sürücülər inzibati məsuliyyətə cəlb ediləcək, eləcə də, xüsusi texniki vasitələrin köməyi ilə qeydə alınan digər qayda pozuntuları ilə bağlı tərtib edimiş elektron protokollardakı görüntülərdə belə hallar aşkar olunduğu təqdirdə inzibati xətaya yol vermiş şəxslər haqqında əlavə inzibati tənbeh tədbiri görüləcək.
A.M.
www.oxu.az
"
"Bakıda avtomobil iki piyadanı vurduBakıda iki piyadavurma hadisəsi baş verib.
Oxu.Az Report-a istinadən xəbər verir ki, Bakıxanov qəsəbəsinin Yavər Əliyev küçəsində yolu keçmək istəyən Hüseynova Gülnar Dostu qızını minik avtomobili vurub. Yaralı xəstəxanaya yerləşdirilib.
Digər yol-nəqliyyat hadisəsi Yasamal rayonunda qeydə alınıb. Metronun 20 Yanvar stansiyası yaxınlığında piyadalar üçün müəyyən edilməmiş yoldan keçmək istəyən 1984-cü il təvəllüdlü Zeynalov Elməddin Rafael oğlunu minik avtomobili vurub. Yaralı xəstəxanaya yerləşdirilib.
Hər iki faktla bağlı araşdırma aparılır.
A.M.
www.oxu.az
"
"Sürücülər üçün son 3 gün - 150 manat cərimə TƏHLÜKƏSİ + VİDEOAvtomobillərin yan şüşələrinə vurulan jalüzlərin istifadə müddətinin bitməsinə 3 gün qalıb.
Oxu.Az-ın Xezerxeber.az-a istinadən məlumatına görə, noyabrın 15-dən sonra avtomobillərin yan şüşələrində jalüz və görməni məhdudlaşdıran digər vasitlərdən istifadə edən sürücüləri 150 manatlıq cərimə gözləyir.
Yol hərəkəti üzrə ekspert Ərşad Hüseynovun sözlərinə görə, bununla bağlı olan mövcud qanunvericiliyin beynəlxalq standartlara uyğunlaşdırılmasına ehtiyac var.
Ərşad Hüseynov hesab edir ki, yenilik qəbul edilərsə, hər dəfə mövsümi dəyişikliyə ehtiyac olmaz. Hazırda qüvvədə olan qanunvericiliyə görə isə avtomobilin arxa şüşəsini istənilən səviyyədə məhdudlaşdırmağa icazə verilir. Bu işlə məşğul olanları isə şəhərin müxtəlif ərazilərində görmək mümkündür.
Yol polisi isə elan edilən tarixdən sonra qaydalara uyğun avtomobili idarə etməyən sürücülərin cərimələnəcəyini bildirir.

N.O.
www.oxu.az
"
"Bərdədə ""Mercedes""lə ""Niva"" toqquşduBərdədə yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Heydər Əliyev prospektində qeydə alınıb.
Belə ki, prospektdə ""Mercedes"" markalı avtomobillə ""Niva"" markalı nəqliyyat vasitəsi toqquşub.
Qəza nəticəsində ""Mercedes""in sürücüsü müxtəlif dərəcəli bədən xəsarətləri alıb.
Faktla bağlı araşdırma aparılır.











A.M.
www.oxu.az
"
"Əsgər görüşünə gedən ailə qəzaya düşdü: Ölən və yaralananlar var – YENİLƏNİBBeyləqana əsgər görüşünə gələn ailə qəzaya düşüb, ölən və yaralananlar var.
Oxu.Az APA-ya istinadən xəbər verir ki, hadisə rayonun Binnətli kəndində baş verib.
Ağstafa rayon sakini 1952-ci il təvəllüdlü Əhmədov Nizami Əhməd oğlu idarə etdiyi “QAZ” markalı minik maşınını maneəyə çırpması nəticəsində avtomobildə yanğın baş verib.
Hadisə yerinə FHN-nin yanğınsöndürənləri cəlb olunaraq yanğını söndürüb. Qəza nəticəsində avtomobilin sərnişini Ağstafa rayon sakini 1962 ci il təvəllüdlü Salahov Bəhruz Kakoy oğlu hadisə yerində ölüb. Sürücü N.Əhmədov və  sərnişinlər - Ağstafa rayon sakinləri 1958 təvəllüd Hacıyeva Südabə Kakoy qızı, və 1960-cı il təvəllüdlü Əhmədova Gülüstan Kakoy qızı Beyləqan Mərkəzi Rayon Xəstəxanasına çatdırılıb.
Xəstəxanadan verilən məlumata görə, G. Əhmədovanın vəziyyəti ağır olduğundan reanimasiya şöbəsinə yerləşdirilib və paytaxtdan həkim qrupu çağırılıb.
***
14.14
Bu gün Beyləqan rayonu ərazisində ""QAZ"" markalı minik avtomobilinin maneəyə çırpılması nəticəsində yanğın baş verib.
Oxu.Az-ın Fövqəladə Hallar Nazirliyinin saytına istinadən verdiyi məlumata görə, yanğın nəticəsində avtomobilin yanar hissələri yanıb.
Qəza zamanı avtomobilin sürücüsü və 3 nəfər sərnişini müxtəlif bədən xəsarətləri alıb və xəstəxanaya aparılıblar. Ərazidəki ağaclar yanğından mühafizə olunub. Yanğın yanğınsöndürənlər tərəfindən söndürülüb.
A.M.
www.oxu.az
"
"Astarada mikroavtobus ağır qəzaya düşdü: Ölən varAstara rayonunda 1 nəfərin ölümü, daha 6 nəfərin xəsarət alması ilə nəticələnən zəncirvari yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Ərcivan qəsəbəsində, yeni istifadəyə verilmiş körpüdə qeydə alınıb.
Belə ki, ""VAZ-2107"" markalı minik maşınının, Lənkəran-Astara marşrutu ilə hərəkət edən ""Ford"" sərnişin mikroavtobusunun və yük avtomobilinin toqquşması nəticəsində 1976-cı il təvəllüdlü Lənkəran sayon sakini Rzayev Elgün Vaqif oğlu ölüb. Hadisə zamanı daha 6 nəfəri xəsarət alıb.
Yaralılar Astara Rayon Mərkəzi Xəstəxanasına yerləşdirilib.
Faktla bağlı araşdırma aparılır.
A.M.
www.oxu.az
"
"Şəxsi məlumatlarımızın oğurlanmasında günahkar kimdir: DYP, yoxsa agentlər?Azərbaycanda sığorta bazarında bir neçə sığorta növü mövcuddur. Onlardan bəziləri məcburi şəkildə, bəziləri isə könüllülük əsasında edilən sığorta növləridir. Avtomobillərin icbari sığortası isə məcburi sığorta növünə aiddir. Hər bir avtomobil sahibi ildə bir dəfə maşınını icbari sığorta etdirir. Hətta, sığortanın vaxtı keçərsə DYP tərəfindən 50 manat cərimə olunur. Sürücüləri isə bu mövzuda narahat edən başqa səbəb var. Belə ki, sığortanın bitməsinə bir neçə gün qalmış artıq müxtəlif sığorta şirkətləri sürücüyə zəng edib öz paketlərini təklif edirlər. Vəziyyət o yerə çatır ki, sürücünün əsəbləri korlanır. Bu zaman belə bir sual yaranır. Sürücünün şəxsi məlumatını və telefon nömrəsini başqa şirkətlər necə əldə edir? Bəzi sürücülər iddia edir ki, şəxsi məlumatları sığorta şirkətlərinə DYP-i verir.
Oxu.Az xəbər verir ki, Sputnik Azərbaycan bu məsələni araşdırıb.
Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev açıqlamasında bildirib ki, hər hansı sığorta agenti bir şirkətdən çıxıb başqa şirkətə gedəndə müştərilərinin məlumatlarını özü ilə aparır və yeni şirkətdə daha çox müştəri cəlb etmək üçün bu məlumatlardan istifadə edir: ""Avtomobil sahiblərinə zəng edib yeni şirkətin xidmətlərini təklif edirlər. Baş Dövlət Yol Polis İdarəsi heç bir halda avtomobil sahibinin şəxsi məlumatlarını hər hansı sığorta şirkətinə verə bilməz"".
Sığorta eksperti Xəyal Məmmədxanlı iddia edir ki, aparılan araşdırmalara görə DYP-də bu məlumatlar çox dağınıq şəkildədir: ""Onlar tərəfindən şirkətlərə məlumatların ötürülməsinə bir az şübhə ilə yanaşıram. Amma agentlərin köhnə iş yerindən gedərkən yeni iş yerinə müştərilərin məlumatlarının daşıması inandırıcıdır"".
""Sığorta fəaliyyəti haqqında qanun""un 6-cı maddəsi ''Sığorta sirri"" adlanır. Bu məlumatlarda sığorta edən şəxsin məlumatları sığorta sirri hesab olunur və yayılması qadağandır. Sadəcə məlumatı kimin yaydığını dəqiq bilinmədiyi üçün, heç kəs cəzalandırılmır"" — deyə Məmmədxanlı əlavə edib.
Hüquqşünas Asif Abdullayev qeyd edib ki, əgər bir işçi işdən azad olunursa, əmək müqaviləsinə əsasən iş yerində olan məlumatları gizli saxlamalıdır: ""Əgər o agent digər şirkətə keçən zaman köhnə iş yerinin məlumatlarını özü ilə apararsa və bu sübut olunarsa, o işçini keçmiş iş yerindən məhkəməyə verə bilərlər. Sadəcə bunu sübut etmək çətindir. Amma etiraf etməliyik ki, bu məsələ günün ən böyük problemlərindəndir"".
Onun sözlərinə görə problemə qlobal şəkildə baxılmalıdır.
""Məsələnin axırına çıxmaq üçün araşdırmaq lazımdır ki, şirkətlərə kimlər tərəfindən və hansı əsasla nömrə verilib. Bir nəfər tərəfindən yox, kütləvi halda şikayət olmalıdır ki, məsələ həllini tapsın"" – deyə vəkil əlavə edib.
A.M.
www.oxu.az
"
"Sürücülərə şad xəbər - Babək prospekti genişləndiriləcək - VİDEOBakının bəzi yollarında xüsusilə axşam və səhər saatlarında böyük sıxlıq yaşanır. Bunun qarşısını almaq üçün bir sıra layihələr həyata keçiriləcək. Bəzi prospektlərin genişləndirilməsi gözlənilir. Onlardan biri də Babək prospektidir.
Oxu.Az “XəzərXəbər”-ə istinadla məlumat verir ki, paytaxtda tıxacların qarşısını almaq üçün önəmli layihələr həyata keçiriləcək. İlk növbədə bəzi prospektlərdə genişləndirmə işləri aparılacaq.
Layihə çərçivəsində Heydər Əliyev prospektindəki stadionun yanından Babək prospektinə 4 hərəkət zolaqlı çıxış veriləcək. Bununla da Heydər Əliyev prospekti ilə Babək prospekti arasında geniş əlaqə yaranacaq.
Bakı yolları ilə bağlı 2018-ci il planında Nobel prospektinin də təmir edilməsi məsələləri öz əksini tapıb. Bütün bu işlər həllini tapandan sonra paytaxtın tıxac yükü çox olan prospektlərində vəziyyət stabilləşəcək.
Qeyd edək ki, daha əvvəl Heydər məscidi, ""3-cü mikrorayon"" dairəsi, metronun ""20 yanvar"" stansiyasının ətrafında olan yol qovşaqları ilə bağlı da Nazirlər Kabinetinə təkliflər göndərilib. Xüsusilə ""20 yanvar"" dairəsi və Bakı-Sumqayıt yolundakı tıxacı azaltmaq üçün metrobus xəttinin çəkilməsi planlaşdırılır.

N.O.
www.oxu.az
"
"Sürücülərə verilən vaxt bazar ertəsi bitir - 50 manat cərimə TƏHLÜKƏSİDaxili İşlər Nazirliyinin (DİN) Baş Dövlət Yol Polisi İdarəsinin (BDYPİ) sürücülərə verdiyi bir ay vaxt noyabrın 12-də başa çatır. Söhbət avtomobolin dövlət nömrə nişanında defis işarəsinin olmamasına görə cərimələrin tətbiq edilməsindən gedir.
Oxu.Az avtosfer.az-a istinadən xəbər verir ki, noyabrın 13-dən etibarən yol polisi nömrədə defis olmayan avtomobil sürücülərini cərimə edəcək.
Qeyd edək ki, DYP defis problemini aradan qaldırmaq üçün sürücülərə geniş imkanlar yaratmışdı. Bunun üçün istənilən yol polisi əməkdaşına, DYP-nin stasionar postlarına, DYP-nin rayon və şəhərlər üzrə idarə və şöbələrinə yaxınlaşmaq kifayətdir. Orada avtomobilin nömrəsinə xüsusi markerlə defis işarəsi pulsuz çəkilir. Proses hazırda da davam edir. Sabah bazar günü olmasına baxmayaraq sürücülər yenə də qeyd olunan yerlərdə həmin problemi aradan qaldıra bilərlər. Əks halda noyabrın 13-dən etibarən cərimə ediləcəklər. Bunu Baş Dövlət Yol Polisi İdarəsindən də təsdiq ediblər. 
İdarədən bildirilib ki, nömrəsində defis olmayan avtomobillərin sayı elə də çox deyildi. Bunu nəzərə alaraq DYP sürücülərə bir ay vaxt verdi. Vaxt başa çatandan sonra belə nömrə ilə maşın sürənlər cərimə ediləcək. Cərimənin məbləği isə 50 manatdır.
Oktyabrın 12-də Baş DYP-nin yaydığı xəbərdarlıqda bildirilir ki, nəqliyyat vasitələrinin dövlət qeydiyyat nişanları standartlara uyğun olmalıdır. Açıqlamada qeyd edilir ki, bəzi sürücülər nömrələrin daha gözəl göründüyünü düşünərək, onun üzərinə həkk olunmuş defis simvollarını silirlər və bu, qayda pozuntusudur. 
""Nömrələrin konkret standartı var və heç kim nömrədə nəyisə silə bilməz. Həmin standarta görə, nəqliyyat vasitəsinin dövlət qeydiyyat nişanı çap olunub verilirsə, vətəndaş müdaxilə etdiyi təqdirdə, başa düşməlidir ki, bunun məsuliyyəti onun üzərinə düşür. Əgər standartda defis, çərçivə xətti nəzərdə tutulubsa, deməli bu, belə də olmalıdır. Amma düzəliş edirlər. Məqsədlərini bilmirəm. Yəqin fikirləşirlər ki, radara düşməz və yaxud estetik baxımdan daha yaxşı görünür. Buna görə də biz sürücülərə müraciət etmişik ki, bir ay müddətində həmin nasazlıqları aradan qaldırsınlar. Bunun üçün istənilən yol polisi şöbəsinə, stasionar postlara yaxınlaşıb ödənişsiz və təxminən 2-3 dəqiqəyə bu nasazlığı aradan qaldıra bilərlər. Bütün əməkdaşlarımıza tezquruyan xüsusi boyalar verilib. Əgər verilən müddət ərzində tələblər ödənilməzsə, sürücülər İnzibati Xətalar Məcəlləsinin 342.5-ci maddəsinə müvafiq olaraq 50 manat dəyərində cərimələnəcək"", - deyə Baş Dövlət Yol Polis İdarəsinin ictimaiyyətlə əlaqələr şöbəsinin rəisi Kamran Əliyev bildirib.
N.O.
www.oxu.az
"
"Lerikdə baş verən qəzada xəsarət alan şəxslərdən biri xəstəxanada ölübLerik rayonunda baş verən yol qəzasında xəsarət alan şəxslərdən biri xəstəxanada ölüb.
Oxu.Az Report-a istinadən xəbər verir ki, qəzada xəsarət alan Müseyib Qafar oğlu Həmidov müalicə olunduğu Lənkəran Şəhər Mərkəzi Xəstəxanasında dünyasını dəyişib.
Qeyd edək ki, noyabrın 7-də Lənkəran rayon Orand kənd sakini, 59 yaşlı İsabala Sarıbala oğlu Asimovun idarə etdiyi UAZ markalı avtomobil yoxuşu qalxarkən dərəyə aşıb. Hadisə nəticəsində 3 nəfər müxtəlif dərəcəli bədən xəsarətləri alaraq xəstəxanaya yerləşdiriliblər. 
Bunlar sürücü İsabala Sarıbala oğlu Asimov, onun sərnişinləri - Ramin Qafar oğlu Həmidov və qardaşı Müseyib Qafar oğlu Həmidovdur. 
S.B.
www.oxu.az
"
"Bakıda qəzada ölən polislərin görüntürləri yayıldı – FOTOÖtən gün paytaxtın Xəzər rayonu Buzovna qəsəbəsi ərazisində baş verən qəzada iki polis həlak olub 
Oxu.Az-ın məlumatına görə, azxeber.com saytı xidməti əraziyə gedərkən qəzaya düşən polis əməkdaşlarının fotosunu əldə edib.
Qeyd edək ki, Daxili İşlər Nazirliyinin Əlahiddə Çevik Polis Alayına məxsus olan 90 AP 232 dövlət qeydiyyat nişanlı “FİAT Doblo” markalı xidməti avtomobil idarəetmədən çıxaraq hasara çırpılıb. Nəticədə avtomobili idarə edən polis əməkdaşı Kərimov Qoşqar Salman oğlu aldığı xəsarətlərdən hadisə yerində ölüb. Digər polis əməkdaşı Məmmədov Elnur Eldar oğlu isə xəstəxanaya aparılarkən yolda vəfat edib.














S.B.
www.oxu.az
"
"Ağstafada 4 yeni avtomobil körpüsü inşa edilib – VİDEO + FOTO“Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı” çərçivəsində Azərbaycanla Asiya İnkişaf Bankı arasında bağlanmış sazişə əsasən, 2016-ci il yanvarın 15-dən Ağstafa rayonu ərazisində 4 körpünün tikintisi ilə bağlı işlər yüksək keyfiyyətlə aparılaraq yekunlaşdırılıb.
Oxu.Az xəbər verir ki, bu barədə “Azəravtoyol” ASC-nin açıqlamasında bildirilir. 
Məlumatda deyilir ki, vətəndaşların rahat və təhlükəsiz gediş gəlişini təmin etmək məqsədi ilə Ağstafa-Poylu-Gürcüstanla dövlət sərhədi avtomobil yolunda 3, Ağstafa-Poylu-Düzqışlaq-Qazax yerli avtomobil yolunun üzərində isə 1 körpü inşa olunub. Yeni avtomobil körpüləri Ağstafaçay, Acıdərəçay və Kür çayları, həmçinin dəmir yolu üzərində yerləşir.
“Bundan öncəki körpülər istismar müddəti bitdiyi üçün qəzalı vəziyyətdə idilər. Dəmir yolu və Acıdərəçay üzərində yerləşən körpülər ötən əsrin 60-cı illərində, Ağstafaçay üzərindəki körpü 70-ci illərdə inşa edilmişdi. Kür çayı üzərində yerləşən körpü isə 120 il bundan öncə, yəni 1897-ci ildə inşa edilib.
Layihə çərçivəsində dəmir yolu, Acıdərəçay və Ağstafaçay üzərindəki körpülər sökülüb, Kür çayı üzərindəki körpü isə tarixi əhəmiyyəti nəzərə alınaraq saxlanılıb.
Ağstafa-Poylu-Gürcüstan Respublikası ilə Dövlət sərhədi avtomobil yolunun 2-ci km-də inşa edilən və dəmiryolu üzərindən keçən körpünün uzunluğu 34 m, yolun 17-ci km-də Kür çayı üzərindən inşa edilən körpünün uzunluğu 184 m və 29.5 km-də Acıdərəçay üzərində inşa edilən körpünün uzunluğu isə 64 m-dir.
Ağstafa-Poylu-Düzqışlaq- Qazax yerli avtomobil yolunun girişində, Ağstafaçay üzərində inşa edilən körpünün uzunluğu isə 81 m-dir. Dəmir yolu üzərindəki körpü 1, digərləri isə 3 aşırımlıdır və hər birinin eni 14,5 metr təşkil edir.
Layihəyə uyğun olaraq körpülərə yanaşma yolları 3-cü texniki dərəcəli və 2 hərəkət zolaqlı olmaqla uzunluqları 1250 metr, eni 12 metr, hər bir istiqamət üzrə çiyinlərin eni bərkidici zolaqla birlikdə 2.5 metr təşkil edir.
Layihə üzrə yanaşma yollarının xətlənməsi və müvafiq yol nişanı və göstəricilərinin quraşdırılması da daxil olmaqla bütün tikinti quraşdırma işləri texnoloji ardıcıllığa riayət olunmaqla aparılıb”, - deyə məlumatda qeyd edilib. 

































S.B.
www.oxu.az
"
"Gəncədə dəhşətli qəza: Ölüm anı telefonla çəkildi – VİDEONoyabrın 2-də Gəncədə baş verən və ölümlə nəticələnən ağır yol qəzasının görüntüləri yayılıb.
Oxu.Az-ın Azxeber.com-a istinadən məlumatına görə, qəza nəticəsində sürücü 1992-ci il təvəllüdlü Ələkbərov Kənan Orxan oğlu və sərnişin - 1994-cü il təvəllüdlü Nağıyev Nicat Nüsrət oğlu dünyasını dəyişib. 
Məlumata görə, hərəkətdə olan avtomobilin qarşısına it çıxıb. İti vuran avtomobil idarəetməni itirərək yolun kənarına aşıb. Hadisə yerinə FHN-nin Xüsusi Riskli Xilasetmə Xidmətinin əməkdaşları cəlb olunub. Meyitlər deformasiyaya uğrayan avtomobilin salonundan çıxarılaraq aidiyyəti üzrə təhvil verilib.

S.B.
www.oxu.az
"
"Bakı-Sumqayıt yolunda yük avtomobili yandı – FOTOBakı-Sumqayıt yolunun “Şamaxinka” ərazisinə düşən hissəsində yük avtomobili yanıb. 
Oxu.Az-ın Musavat.com-a istinadən verdiyi məlumata görə, hələlik bilinməyən səbəblərdən tüstüləyən yük avtomobili anidən alışaraq, yanmağa başlayıb.
Hazırda əraziyə FHN əməkdaşları cəlb edilib, yanğının söndürülməsi istiqamətində işlər aparılır. 








S.B.
www.oxu.az
"
"Paytaxtın Babək prospekti yenidən qurulacaq“Dövlət başçısının tıxacların aradan qaldırılması ilə bağlı xüsusi göstərişləri var. Planda Babək prospektinin genişləndirilməsi də nəzərdə tutulub”.
Oxu.Az “Report”a istinadən xəbər verir ki, bu sözləri “Azəravtoyol” ASC-nin sədri Saleh Məmmədov “ASAN Radio”nun “QəbuldASAN” verilişində deyib.
Onun sözlərinə görə, yolun genişləndirilməsi “Ramstore” qovşağından Yeni Günəşli qəsəbəsinə qədər olan hissə üçün planlaşdırılır: 
“Eyni zamanda Heydər Əliyev prospektindən, yəni “İnter” stadionunun yanından Babək prospektinə 4 hərəkət zolaqlı yol olan çıxış verməliyik. Bütün bu işlər 2018-ci ilin Bakı şəhər planında yer alıb. Bundan başqa, Nobel prospektini də yenidən təmir etmək niyyətindəyik”.
ASC sədri vurğulayıb ki, Azərbaycanda ödənişli yollardan istifadəyə keçmək prezidentin birbaşa göstərişidir: 
“Tövsiyəyə uyğun olaraq ilkin mərhələdə iki magistral yolun ödənişli olması təklifini vermişik. Qiymətlərlə bağlı Nazirlər Kabinetinə təkliflər verilib və Tarif Şurasının onu təsdiq etməsi gözlənilir. Beynəlxalq yolların təcrübəsindəki tariflər nəzərə alınıb”. 
S.B.
www.oxu.az
"
"Xaçmazda uçan körpü yeniləndiXaçmaz rayonunda sel nəticəsində tamamilə sıradan çıxmış avtomobil körpüsü sökülərək yenisi ilə əvəzlənib.
“Azəravtoyol” ASC-dən Oxu.Az-a verilən məlumata görə, yeni körpü Xaçmaz rayonunun Qaraçay-cek və Aşağı Zeyid kəndləri arasında Qaraçay üzərində inşa edilib.
Yeni avtomobil körpüsü biraşırımlı olmaqla 14 metr uzunluğunda və 5,5 metr enindədir. Körpünün konstruksiyası dəmir-betondur və 60 ton ağırlığa hesablanıb.
Qeyd edək ki, bu ilin sentyabr ayında yağan intensiv yağışlardan sonra Qaraçayda yaranan sel suları bundan öncəki körpünün orta dayağını yuyaraq dağıdıb. Nəticədə 12 metr uzunluğunda və 4,5 metr enində olan körpü iki hissəyə bölünüb.
Əraziyə cəlb olunmuş “Azəravtoyol” ASC-nin mütəxəssisləri, canlı qüvvəsi və texnikaları vasitəsilə tikinti işləri qısa müddətdə (22 gün) və yüksək keyfiyyətlə aparılaraq yekunlaşdırılıb.
E.Ə.
www.oxu.az
"
"Yol qəzaları niyə axşam saatlarında baş verir?Son günlər ölkə ərazisində baş verən yol-nəqliyyat hadisələrində piyadaların vurulması hallarının artması müşahidə edilir. 
Oxu.Az Lent.az-a istindən xəbər verir ki, Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev bu qəzaların əsasən günün alatoranlıq və qaranlıq vaxtlarında, yəni saat 17-19:00 aralığında baş verdiyini deyib. Polis polkovnikinin sözlərinə görə, həmin saatlar insanların işdən çıxaraq evə getdikləri vaxtdır: 
“Piyadalarımızın əksəriyyətinin yolu keçmək vərdişləri isə hamıya bəllidir. Xüsusilə də tələsəndə. Əlbəttə, evə tələsənləri anlamaq olar. Hər kəs çalışır ki, evinə tez gedib balalarının və ya valideynlərinin yanında olsun, istirahət etsin, dincəlsin, ev işlərini görsün. Lakin bəzən onun evə tələsərkən qənaət etmək istədiyi çox kiçik zaman kəsiyi onu doğmalarından ya birdəfəlik ayırır, ya da uzun zaman müalicə almaq üçün xəstəxana çarpayısına məhkum edir. Özü də əziyyət çəkir, yaxınları da, xüsusilə də bu şəxs ailə başçısı, daha doğrusu, evin dolanışığı üçün qazanc gətirən şəxs olduqda. Təsəvvür etmək belə çətidir. Amma nə etmək olar ki, reallıqdır və demək olar ki, hər gün belə hallara rast gəlinir. 
Özü də təkcə iri şəhərlərdə deyil, rayon mərkəzlərində, hətta kəndlərdə də. Bəs belə qəzaların qarşısını necə və hansı yolla almaq olar? Yəqin ki, oxucuların çoxu polisin inzibati təsir metodunu gücləndirməsini və televiziya ekranlarında, mətbuatda geniş təbliğat işlərinin aparılmasını təklif edəcək. Əlbəttə, bu işlər görülür və bunların təsiri də var. Amma qismən. Düşünürük ki, təbliğat və maarifləndirmə işlərini hər kəs öz təfəkküründə, şüurunda aparsa, daha təsirli və daha effektiv olar. Yəni, sürətlə şütüyən avtomobilləri görə-görə, keçidin qadağan olduğunu bilə-bilə özlərini ölümün pəncəsinə atanlar öz həyatları üçün heçmi təhlükə hiss etmirlər? Çox güman ki, hiss edirlər, sadəcə, nəticəsi haqqında düşünmürlər, yaxud da düşünmək istəmirlər. Düşünmürlər ki, indi elə buradaca məni avtomobil vursa nə olacaq, nə baş verəcək? Hətta sağ qalsam belə, evimə, ailəmə verilən qəfil xəbərdən doğmalarım hansı stresi keçirəcək, bu xəbəri çatdıran telefon zənginə valideynlərimin ürəyi tab gətirəcəkmi? Yəni, bütün bunların baş verməməsi üçün 100-150, lap elə 300-500 metr məsafəni artıq gedib təhlükəsiz yerdən keçmək o qədərmi çətin və əziyyətlidir? İstəsək, edərik. 
Qalır bircə dəfə yaxşı-yaxşı düşünüb bu istəyi birdəfəlik öz şüurumuza həkk etdirmək. Və təkcə özümüzün yox, bütün yaxınlarımızın, əzizlərimizin, doğmalarımızın. Yəni, ən azı hər gün səhər-səhər evdən çıxana “Yolda tələsmə, diqqətli ol, yalnız piyada keçidindən keç” deməklə bu hərəkətlərin vacibliyini onların şüuruna yeritmiş olarıq. Yalnız özümüzə və onlara bu vərdişləri tam aşıladığımız təqdirdə nə anaların gözü yaşlı qalar, nə balalar yetim böyüyər, nə də ki, kimsə canından olar”.
E.Ə.
www.oxu.az
"
"Bu nasazlıqlara görə 50 manat cərimə oluna bilərsiniz Payız-qış aylarında gün tez batır. Bu səbəbdən də avtomobil sürücüləri günün qaranlıq hissəsində daha çox avtomobil idarə etməli olurlar. Avtomobilin gecə saatlarında idarə edilməsi isə işıq cihazlarının işlək vəziyyətdə olmasını tələb edir. Amma bəzi sürücülər iddia edir ki, avtomobilin iki işığından ən azı biri saz vəziyyətdədirsə, avtomobili idarə etmək olar. Yəni, buna cərimə tətbiq olunmur.
Oxu.Az xəbər verir ki, Sputnik Azərbaycan məsələni mütəxəssislərdən soruşub.
Yol-nəqliyyat eksperti Elməddin Muradlı bildirib ki, işıq cihazlarının hər biri saz vəziyyətdə olmalıdır: ""Bütün işıq cihazları günün vaxtından asılı olmayaraq işlək vəziyyətdə olmalıdır. Amma yolda bu hal baş verərsə, mənzilə çatmaq üçün imkan varsa, sürücü yolun sağı ilə aşağı sürətlə hərəkət edə bilər. Zərurət yaranarsa, mütləq şəkildə avtomobili yolun kənarına çəkərək saxlamalıdır. Bir sözlə, sürücü nasaz avtomobili ilə başqalarına maneə yaratmaqdan çəkinməlidir"".
""İşıq cihazları ilə bağlı vəziyyət o qədər də ürəkaçan deyil. Əksər sürücülər standartlardan kənar işıq faralarından istifadə edirlər. Xüsusilə, son vaxtlar istifadə olunan ksenon lampaları buna misal göstərmək olar. Bunlar da yol hadisələrinə səbəb olan hallardan biridir"", – deyə Muradlı əlavə edib.
Onun sözlərinə görə, İnzibati Xətalar Məcəlləsinin 342-ci maddəsinin tələblərinə əsasən, işıq siqnallarından hər hansısa biri işləmirsə, bu, avtomobilin texniki nasazlığı kimi qeydə alınır və 50 manat cərimə nəzərdə tutulur: ""Belə avtomobil mütləq istismardan uzaqlaşdırılmalıdır. Gündüzlər bu nasazlıq bilinməsə də, gecələr aydın görünür və polis bu hallarda sürücünü cərimə edir. Eyni zamanda, avtomobili istismardan uzaqlaşdırır. Qanunvericilikdə bu haqda yazılmayıb ki, polis əməkdaşı sürücünün avtomobilini cərimə meydançasına aparmalıdır, yoxsa sadəcə, istismarını dayandırmalıdır. Avtomobil ya evakuator vasitəsi ilə evə, ya ustaya, ya da cərimə meydançasına aparılmalıdır. Hər halda yolun kənarında qalmalı deyil"".
DİN Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev Sputnik Azərbaycan-a açıqlamasında bildirib ki, əgər işıqlarda problem yaranarsa və sürücü bu nasazlığı aradan qaldıra bilməzsə, nəqliyyat vasitəsini idarə etməkdə davam edirsə, əlbəttə, o sürücü inzibati məsuliyyətə cəlb olunur və onun nəqliyyat vasitəsi idarəetmədən kənarlaşdırılır: “Amma avtomobildə qabarit işıqlar yanırsa, yaxın işıq yanmadan belə, müəyyən yaxın ünvana kimi az sürətlə, yolun sağında sürmək olar. Amma ən təhlükəlisi, avtomobilin heç bir işığının yanmamasıdır"".
""Bütün işıqları işləməyən avtomobilin hərəkəti yol polisi tərəfindən məhdudlaşdırılır və həmin yol ətrafında avtomobili saxlamaq üçün təhlükəsiz yer yoxdursa, mühafizə olunacaq sığınacağa aparılır"", – deyə Kamran Əliyev əlavə edib.
Qeyd edək ki, İnzibati Xətalar Məcəlləsinin 342.5 maddəsinə görə, xarici işıq cihazları və ya qabaq şüşənin şüşə silgəcləri və şüşəyuyanları və ya təkərləri və şinləri və ya mühərriki, yaxud konstruksiyasının digər ünsürləri nasaz olan və belə nasazlığın aradan qaldırılması mümkün olmayan nəqliyyat vasitəsinin istismarına görə sürücü 50 manat cərimə oluna bilər.
www.oxu.az
"
"Bakıda ağır qəza - 2 polis öldü - YENİLƏNİBBakıda polis əməkdaşları qəzaya düşüb.
Oxu.Az xəbər verir ki, Xəzər rayon Polis İdarəsindən APA-ya verilən məlumata görə, hadisə bu gün saat 07:30 radələrində paytaxtın Xəzər rayonu ərazisində, Buzovna-Bilgəh yolunda qeydə alınıb.
Daxili İşlər Nazirliyinin Əlahiddə Çevik Polis Alayına məxsus, polis nəfəri, 1982-ci il təvəllüdlü Qoşqar Salman oğlu Kərimovun idarə etdiyi “Fiat Doblo” markalı, 90 AP 232 dövlət nömrə nişanlı avtomobil yol kənarındakı hasara çırpılıb.
Nəticədə sürücü və avtomobildə olan polis nəfəri, 1987-ci il təvəllüdlü Elnur Eldar oğlu Məsimov ölüb.
Avtomobildə olan daha bir polis nəfəri, 1985-ci il təvəllüdlü Kamal Aftandil oğlu Vəliyev xəsarətlə xəstəxanaya yerləşdirilib.
Faktla bağlı Xəzər rayon Polis İdarəsinin istintaq bölməsində Cinayət Məcəlləsinin 263.3-cü (yol hərəkəti qaydalarını pozma - ehtiyatsızlıqdan iki və daha artıq şəxsin ölümünə səbəb olduqda) maddəsilə cinayət işi başlanıb, istintaq gedir. 
***
11:15
Bu gün saat 7:00 radələrində Bakıda dəhşətli yol qəzası baş verib.
Oxu.Az Lent.az-a istinadən xəbər verir ki, Xəzər rayonu, Buzovna qəsəbəsi ərazisində Daxili İşlər Nazirliyinin Əlahiddə Çevik Polis Alayına məxsus olan 90 AP *23 dövlət qeydiyyat nişanlı, ""FİAT Doblo"" markalı xidməti avtomobil idarəetmədən çıxaraq hasara çırpılıb. 
Nəticədə avtomobili idarə edən polis əməkdaşı Kərimov Qoşqar Salman oğlu aldığı xəsarətlərdən hadisə yerində ölüb. Digər polis əməkdaşı Məmmədov Elnur Eldar oğlu isə xəstəxanaya aparılarkən yolda vəfat edib.
Hadisə nəticəsində daha bir polis əməkdaşının ağır xəsarət aldığı bildirilir. O, xəstəxanaya yerləşdirilib.
Bildirilir ki, polislər xidməti əraziyə gedərkən qəzaya düşüblər.
Faktla bağlı araşdırma aparılır.
E.Ə.
www.oxu.az
"
"Bakıda bazarın qarşısında avtomobil piyadanı vurduBakıda bazarın qarşısında avtomobil piyadanı vurub.
Oxu.Az Report-a istinadən xəbər verir ki, hadisə Nizami rayonunda baş verib.
""8-ci kilometr bazarı""nın qarşısında yolun digər tərəfinə keçmək istəyən 1968-ci il təvəllüdlü Əbilhəsənov Həsən Əbülhəsən oğlunu ""Mercedes"" markalı minik avtomobili vurub. Yaralı ağır xəsarət alaraq xəstəxanaya yerləşdirilib.
Faktla bağlı Nizami Rayon Polis İdarəsində araşdırma aparılır.
E.Ə.
www.oxu.az
"
"Paytaxtda qadın sürücü qəza törətdi - FOTOBakıda qadın sürücü qəza törədib, sürücülər arasında mübahisə yaranıb.
Oxu.Az ""Report""a istinadla xəbər verir ki, yol-nəqliyyat hadisəsi Nərimanov rayonunda baş verib.
Belə ki, aeroport şossesində 99 CH 192 dövlət qeydiyyat nişanlı ""Chevrolet"" markalı avtomobili idarə edən qadın sürücü qəfildən ötmə əməliyyatını yerinə yetirmək üçün qadağan edilən düz xəttin üzərindən sağ zolağa keçib. Bu zaman avtomobilin arxasında hərəkətdə olan 10 LM 970 dövlət qeydiyyat nişanlı ""VAZ-2107"" markalı avtomobili idarə edən Əsgərov Gündüz Murad oğlu idarəetməni itirərək, ""Chevrolet""ə çırpılıb. Nəticədə avtomobillərə ciddi ziyan dəyib. Hər iki sürücü arasında mübahisə yaranıb.
""VAZ-2107""-də olan sərnişinlər hadisənin baş verməsində ""Chevrolet""i idarə edən qadın sürücünü günahlandırıblar. Əraziyə Yol Patrul Xidmətinin əməkdaşları cəlb edilib və hər iki sürücünün izahatı alınıb.
Fakt araşdırılır, avtomobillər isə cərimə meydançasına yerləşdirilib.














A.S.
www.oxu.az
 
"
"Şamaxıda icra nümayəndəsi və icra başçısının qohumu qəzaya düşdü - YENİLƏNİBŞamaxıda baş verən yol-nəqliyyat hadisəsi zamanı xəsarət alanlardan biri Ağsu rayon İcra Hakimiyyəti başçısının qardaşı oğludur.
Oxu.Az -ın APA-ya istinadən xəbərinə görə, iki ""Vaz"" markalı avtomobilin toqquşması nəticəsində 4 nəfər xəsarət alıb. Xəsarət alanlar “VAZ 21015”in sürücüsü Cavid Novruzov, sərnişini, 1984-cü il təvəllüdlü Comərdov Vüsal Çingiz oğlu, “VAZ 2107”nin sürücüsü Fərəc İsgəndərzadə və sərnişini, Ağsunun Pirhəsənli kənd sakini, Seyidəliyev Faqil Mirfazil oğludur. Onlar Şamaxı və Ağsu rayon Mərkəzi Xəstəxanalarına yerləşdiriliblər.
Qeyd edək ki, Fərəc İsgəndərzadə Ağsu rayon İcra Hakimiyyətinin Qaraqoyunlu kəndi üzrə icra nümayəndəsi, Faqil Seyidəliyev isə Ağsu rayon İcra Hakimiyyətinin başçısı Ənvər Seyidəliyevin qardaşı oğludur.  
 
17.47
 
Şamaxı rayonunda iki nəfərin ağır xəsarət alması ilə nəticələnən avtomobil qəzası baş verib.
Oxu.Az -ın APA-ya istinadən xəbərinə görə, bu gün axşam saatlarında Bakı-Şamaxı-Yevlax avtomobil yolunun 141-ci kilometrliyində, Şamaxının Şərədil kəndində Şamaxı sakini, 1988-ci il təvəllüdlü Novruzov Cavid Gülabbas oğlunun idarə etdiyi 90-KK-731 dövlət nömrə nişanlı “VAZ 21015” markalı minik avtomobili qarşı tərəfdən gələn Ağsu sakini, İsgəndərzadə Fərəc Azad oğluna məxsus 10-NK-677 dövlət nömrə nişanlı “VAZ 2107” markalı minik avtomobili ilə toqquşub. Nəticədə “VAZ 21015” in sürücüsü Cavid Novruzov və sərnişini, 1984-cü il təvəllüdlü Comərdov Vüsal Çingiz oğlu müxtəlif dərəcəli bədən xəsarətləri ilə Şamaxı rayon Mərkəzi Xəstəxanasına yerləşdirilib.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır. 
www.oxu.az
"
"Hindistanda güclü duman dəhşətli qəzaya səbəb oldu – VİDEOHindistanın şimalında güclü duman səbəbindən 10 çox nəqliyyat vasitəsinin iştirakı ilə zəncirvari qəza baş verib.
Oxu.Az-ın xəbərinə görə, hadisənin videosunu Ruptly nəşri dərc edib.
Nəşr qeyd edir ki, avtomobillər məhdud görünmə şəraitində yüksək sürətlə hərəkət ediblər.
Qəzalarda bir neçə nəfər ağır xəsarət alıb.

S.B.
www.oxu.az
"
"Bakıda qadını avtomobil vuraraq öldürüb, meyiti tanınmaz vəziyyətə düşübBakının Səbail rayonu ərazisində piyadanın ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Salyan şossesində yolu keçmək istəyən təxminən 35-40 yaşlı qadını avtomobil vurub.
O, hadisə yerində ölüb. Zərbədən sonra qadın tanınmaz hala düşüb. Onun şəxsiyyətinin müəyyənləşdirilməsi istiqamətində araşdırma aparılır.
Faktla bağlı Səbail Rayon Polis İdarəsinin əməkdaşları sürücünü məsuliyyətə cəlb edib.
S.B.
www.oxu.az
"
"Bakı metrosunun yeni xətlərində kondisionerli qatarlar hərəkət edəcək“Yeni xətlərdə həm idarəetmədə, həm hərəkətin təşkilində, həm də təchizatda ən müasir sistemlərin tətbiqi nəzərdə tutulub”.
Oxu.Az “APA-Economics”-ə istinadən xəbər verir ki, bu barədə “Bakı Metropoliteni” QSC-nin sədri Zaur Hüseynov paytaxt metrosunun 50 illik yubileyinə həsr olunmuş tədbirdə bildirib.
Onun sözlərinə görə, ümumiyyətlə, Bakının inkişafı və əhali artımının templəri nəzərə alınaraq, gələcəkdə yeni xətlərdə 7 vaqonlu qatarların hərəkəti nəzərdə tutulub. “Vaqonlar kondisioner, mikroiqlim nəzarət sistemləri, ən yüksək təhlükəsizlik və idarəetmə sistemləri ilə təchiz olunacaq”, - deyə sədr qeyd edib.
E.Ə.
www.oxu.az
"
"Bakıda ana fəryadı – VİDEOBakının Nərimanov rayonu, Ceyhun Hacıbəyli və Nəsib bəy Yusifbəyli küçələrinin kəsişməsində baş vermiş ağır yol-nəqliyyat hadisəsinin görüntüləri Daxili İşlər Nazirliyinin “Təhlükəsiz şəhər” kamerasına düşüb.
Oxu.Az xəbər verir ki, Avtosfer.az-ın Baş Dövlət Yol Polisi İdarəsindən əldə etdiyi həmin videoda bir neçə diqqətçəkən məqam var. 
İlk olaraq onu qeyd etmək lazımdır ki, qəzaya səbəb qara rəngli “Mercedes”in sürücüsüdür. Belə ki, yüksək sürətlə hərəkətdə olan həmin avtomobil svetoforun qırmızı işığında hərəkəti davam etdirir. Bu zaman sağdan gələn digər “Mercedes”lə toqquşur. Hər iki avtomobilin ön tərəfi əzilərək yararsız hala düşür. Hər iki avtomobildəki insanların sağ-salamat yerə düşdüyü aydın görünür. Amma burada tükürpədici bir məqam da var. O da qəzaya səbəb olan “Mercedes”dən düşən gənc ananın körpə balası üçün atdığı addımdır. Digərləri avtomobildən düşüb özünə, sağa-sola baxdığı halda, həmin qadın arxa qapıdan düşərək nəqliyyat vasitəsinin o biri tərəfinə qaçır və digər sərnişinin qucağında olan körpə balasını qucağına alaraq yolun kənarına gedir.
Bu, əslində, bir ananın övladı üçün düşünmədən, heç nəyə baxmadan hər şeyi edə biləcəyini göstərir. Bu video həm də onu göstərir ki, avtomaşında ailəsi, körpəsi olan sürücü onların həyatını təhlükəyə ataraq kobud qayda pozuntusuna yol verir.

E.Ə.
www.oxu.az
 
"
"Bakıda “AA” seriyalı avtomobilin sürücüsü sərxoş halda saxlanıldı – VİDEOBakıda Yol Patrul Xidmətinin (YPX) əməkdaşları reyd aparan zaman avtomobili sərxoş idarə edən əməkdaşı “Saxla” əmrinə tabe olmayıb.
Oxu.Az Report-a istinadən xəbər verir ki, hadisə Sabunçu rayonu ərazisində qeydə alınıb.
Belə ki, Bakı Şəhər Baş Dövlət Yol Polisi İdarəsinin 10-cu taqımının əməkdaşları hava likmanı yolunda 10-AA-370 dövlət qeydiyyat nişanlı, “Mercedes” markalı avtomobilin sürücüsü nəqliyyat vasitəsini şübhəli idarə etdiyinə görə “Saxla” əmri verib. 
Lakin əmrə tabe olmayan avtomobil sürücüsü avtoxuliqanlıq edərək yol polisi əməkdaşlarından uzaqlaşmağa çalışıb. YPX əməkdaşları tərəfindən süni tıxac yaradılıb və sürücü saxlanılıb.
Sürücü Yusifov Yusif avtomobili sərxoş halda idarə etdiyinə görə Respublika Narkoloji Mərkəzinin alkoqol sərxoşluğunu təyinetmə məntəqəsinə dəvət edilib. O, avtoxuliqanlıq etdiyinə və sərxoş halda avtomobil idarə etdiyinə görə inzibati məsuliyyətə cəlb edilib.
Avtomobil cərimə meydançasına yerləşdirilib.
Qeyd edək ki, Y.Yusifov AMEA-da çalışır.

E.Ə.
www.oxu.az
"
"Sərnişin sürücünü qəzaya saldı – VİDEOPaytaxtda avtoxuliqanlıq edən şəxsin törətdiyi qəza anbaan kameraya düşüb. 
Oxu.Az Avtosfer.az-a istinadən xəbər verir ki, ""Mercedes"" markalı avtomobili idarə edən sürücü Bakıxanov qəsəbəsinin Ramiz Qəmbərov küçəsində yüksək sürətlə hərəkət edərək Sülh küçəsinə dönüb. 
Həmin avtomobildə sərnişin qismində əyləşən şəxs sürücüdən əks istiqamətə çıxmasını istəyib. Sonda sürücü ayırıcı zolağın kəsiyindən qəflətən əks istiqamətə çıxmaq istəyən zaman qarşıdan gələn avtomobillə toqquşub.

E.Ə.
www.oxu.az
"
"Bakıda taksi xərclərinə necə qənaət etməli?Hər insan taksidən istifadə edərkən tez, rahat və bununla yanaşı, bahalı olmayan xidmətlərdən yararlanmaq istəyir.
Şəhər sakinlərinin bu mövzu ilə əlaqədar suallarına cavab veririk və onların mümkün qədər sərfəli şəkildə taksi sifariş vermələrinə yardım edirik. 
Gediş haqqını az vermək olar? 
Əlbəttə, olar. Adətən, iri taksi şirkətləri endirimli gediş üçün promo kodlar paylayırlar. Bunlar ilk gedişlə, ya da şəhərdə yeni işə başlamaqla bağlı promo kodlar ola bilər. Məsələn, “Maxim” xidmətində OXU promo kodu taksi ilə gedişdə 3 manat əldə etməyə imkan verir.
Promo koddan bir dəfə istifadə etmək olar. Bununla imtiyazlar bitir? 
Yox. Şirkətlərdə müştərilər üçün mükafat proqramları var. “Maxim” xidmətində istənilən “Maxim: taksi sifarişi” əlavəsinin istifadəçisi belə proqramın iştirakçısına çevrilə, gediş haqqı üçün mükafat manatlar yığa, bununla da əlavə imtiyazlar əldə edə bilər.
İstifadəçi əlavənin menyusunda “promo kodu daxil et” bölməsində şəxsi promo kod görəcək. Onu sosial şəbəkələr, messencer, SMS, e-mail və ya istənilən digər rahat yolla paylaşmaq olar. Kodu qəbul edən şəxsə əlavəni quraşdırmaq və alınmış promo kodu daxil etmək barədə bildiriş gələcək. Kodu aktivləşdirən hər istifadəçinin hesabına 0,5 mükafat manat köçürüləcək. Yeni istifadəçi 3 mükafat manat əldə edəcək. Mükafatları toplamaq və onunla gediş haqqını 30%-dək ödəmək olar. 
Bəs promo kod yoxdursa, qənaət etmək mümkün deyil?
Mümkündür. Müasir taksi sifarişi xidmətlərində dinamik qiymətqoyma sistemi işləyir: gediş haqqı nəqliyyat xidmətinə tələbatdan asılıdır. Nəqliyyatın ən qızğın vaxtlarında xərclər yuxarıdır, adamların az getdiyi saatlarda isə qiymət daha münasibdir. Beləliklə, əgər nahar vaxtı şəhərin bir hissəsindən digər hissəsinə getmək lazımdırsa, avtomobili 11:00-12:00 radələrində sifariş etməklə qənaət etmək olar. Saat 12:20-də artıq qiymət dəyişəcək. 
“Maxim” xidmətində olduğu kimi, fiksə olunmuş qiymətlərin də müsbət tərəfləri var. Sərnişin istənilən marşrut üzrə gedişin qiymətini əvvəlcədən hesablaya bilər. Avtomobil tıxaca düşsə belə, qiymət dəyişməyəcək. Bu cür sistem büdcəni asanlıqla planlaşdırmağa imkan verir. 
Bakıda taksi sifarişi xidmətləri çoxdur. Onlardan hansını seçməli? 
Ən yaxşısı, əsaslı surətdə xidmətin keyfiyyətinin qayğısına qalan iri beynəlxalq şirkəti seçməkdir. Adətən, bu cür şirkətlə daha çox sürücü əməkdaşlıq edir, bu da sifariş etdiyiniz xidmətin ünvana daha tez gəlməsinə zəmin yaradır.
İstifadəçi iri şirkəti müəyyənləşdirmək üçün xidmətin əlavəsinin yüklənmə sayına diqqət yetirə bilər. Əgər say “Maxim: taksi sifarişi” əlavəsi kimi, milyonu ötübsə, bu, yaxşı göstəricidir. 
Adətən, avtomobil telefonla – operator vasitəsilə sifariş edilir. Məgər əlavə daha rahatdır? 
Hə. Əlavədə olan bir çox funksiyanın icrası operator vasitəsilə sifariş zamanı mümkün deyil. Məsələn, “Maxim: taksi sifarişi”ndə (taximaxim.com) sifariş tarixlərinə, xəritədə avtomobilin olduğu yerə baxmaq imkanı var. Çatda sürücü ilə ünsiyyət qurmaq, gedişin keyfiyyətini qiymətləndirmək və rəy bildimək olar. Sifariş bir neçə saniyə ərzində verilir: bunun üçün marşrut ünvanını daxil etmək, tarifi, ödəmə üsulunu seçmək və “Sifariş etmək” ifadəsinə basmaq kifayət edir. Avtomobil təyin olunan kimi əlavəyə bu barədə bildiriş gəlir. 
Əgər sifarişi operator vasitəsilə yerinə yetirmək istəsək, gedən zəngə görə pul ödəməliyik? 
Heç də həmişə yox. Bəzi şirkətlər qısa callback-nömrələrdən istifadə edir: müştərinin zəngi kəsilir və operator özü ona zəng edir. Nəticədə sərnişin üçün zəng tamamilə pulsuz başa gəlir. Sistemin əlavə müsbət tərəfi ondan ibarətdir ki, operatorun cavabını gözləmək lazım deyil.
Maxim” xidmətinə *2111 nömrəsi ilə sifariş vermək olar. 
Taksi sifarişində qənaət etmək üçün bunları etmək lazımdır: promo kod almaq, loyallıq proqramında iştirak etmək, gediş haqqında olan dəyişiklikləri izləmək, mobil əlavə vasitəsi və ya pulsuz callback-nömrə ilə sifariş etmək. Ən əsası isə, bütün bu imkanları təqdim edən müasir xidmətdən istifadə etmək. 
Getmək vaxtıdır!
www.oxu.az
"
"Lerikdə içərisində 4 nəfərin olduğu avtomobil dərəyə aşdı – YENİLƏNİBLerikdə baş verən ağır yol qəzasında xəsarət alanlardan biri ölüb.
Oxu.Az APA-ya istinadən xəbər verir ki, qəzada xəsarət alanlardan biri - Lerik rayonu Orand kənd sakini İsabala Əzimov həkimlərin səyinə baxmayaraq, Lənkəran Rayon Mərkəzi Xəstəxanasında dünyasını dəyişib.
***
14:49
Lerikdə avtomobil dərəyə aşıb, dörd nəfər ağır xəsarət alıb.
Oxu.Az APA-ya istinadən xəbər verir ki, Lerik-Orand yolunda Orand kənd sakini İsabala Sarıbala oğlu Əzimovun idarə etdiyi ”UAZ” markalı minik avtomobili idarəetmənin itməsi səbəbindən dərəyə aşıb.
Nəticədə sürücü və avtomobildə olan həmkəndliləri -  Müseyib Qafar oğlu Həmidov, qardaşı Ramil və kimliyi hələlik məlum olmayan şəxs ağır xəsarət alaraq Lerik rayon Mərkəzi Xəstəxanasına çatdırılıb. Onları ilkin tibbi yardım göstərildikdən sonra vəziyyətləri ağır olduğundan Lənkəran RMX-yə yola salınıb.
Fakt araşdırılır.
A.M.
www.oxu.az
"
"Avtomobilin təkərlərində pirotexniki vasitələr tapıldı – VİDEOAvtomobilin hərəkətdə olan təkərlərinə yerləşdirilmiş pirotexniki vasitələr aşkar edilib.
Dövlət Gömrük Komitəsindən Oxu.Az-a verilən məlumata görə, Tovuz Gömrük İdarəsinin “Sınıq Körpü” gömrük postunda Gürcüstandan gələn Gürcüstan vətəndaşının idarə etdiyi “Mersedes Benz 300D” markalı minik avtomobilinə gömrük baxışı keçirilib.
Yoxlama zamanı avtomobilin təkərlərindəki şinlərin içərisindən gömrük nəzarətindən gizlədilən 3840 ədəd “SFA-100 M50” markalı pirotexniki vasitələr aşkar edilib.
Qeyd edək ki, fakt üzrə aşkar edilən pirotexniki vasitə yüksək səs-küylə müşayiət olunan partlayış törədir və ətrafa ciddi ziyan verə biləcək potensiala malikdir. Bununla belə, partlayıcı xassəyə malik bu predmeti avtomobilin hərəkətdə olan təkərlərinin içinə yerləşdirərək, onu idarə etmək və həmin avtomobillə insanların kütləvi şəkildə toplaşdığı yerlərdən keçmək onlarla insanın da həyatını təhlükə altında qoymaqdır.
Faktla bağlı araşdırma aparılır.

A.M.
www.oxu.az
"
"Ekspert: Yol hərəkətini təşkil edən şəxslərə cərimə tətbiq olunmalıdır“İstər yol hərəkətində, istərsə də cinayət məcəlləsində yenidən baxılmağa ehtiyacı olan qaydalar var”.
Oxu.Az xəbər verir ki, bu sözləri Yenicag.az-a açıqlamasında ekspert Ərşad Hüseynov son zamanlar Azərbaycanda tətbiq olunub, icra edilməyən qaydalar haqqında danışarkən deyib:
“Yol hərəkəti qaydalarında və onun qarşılığında cərimə tətbiq edən; ya cinayət məcəlləsində, ya da inzibati xətalar məcəlləsində yenidən baxılmağa ehtiyacı olan qaydalar var. Onları təkmilləşdirmək və bəzi məsələləri də əlavə etmək lazımdır. Məsələn, Azərbaycanda yol hərəkətini təşkil edənlərin məsuliyyəti yoxdur. Bəzən yollarda lazımi bir nişan olmalıdır, amma o nişanı qoymurlar. Yaxud da nişan səhv qoyulur. Belə olduqda isə yol hərəkəti qaydalarının pozulmasına, ağır qəzaların yaranmasına və ölüm hallarının baş verməsinə gətirib çıxarır. Bu zaman həmin hərəkət qaydalarını təşkil edən şəxsə cərimə və yaxud cəza tətbiq olunmalıdır. Digər halda isə cinayət məsuliyyətinə cəlb olunmalıdır”.
Ekspert həmçinin sürücünün diqqətini yayındıra biləcək söhbətə görə cərimənin ləğv edilməsi barədə də söhbət açıb. O, bildirib ki, tətbiq olunmayan cərimənin ləğvi daha məqsədəuyğundur:
“Bu cərimə heç kimə tətbiq oluna bilmirdi. Yalnız adi bir kağız üzərində qalan cərimə forması idi; yəni ləğv edilib-edilməməsi arasında elə də böyük bir fərq görmürəm. Praktiki əhəmiyyəti olmayan bir cərimənin tətbiqi uyğunsuzdur. Əks təqdirdə, qanunu hörmətdən salır. Buna görə də ləğv olunması təqdirəlayiqdir”.
E.Ə.
www.oxu.az
"
"“Nurgün Motors”un rəhbərinin oğluna cəza verildi – FOTONəsimi rayon Məhkəməsində ""Nurgün Motors"" şirkətlər qrupunun rəhbərinin oğlu Nurxan Əliyevin məhkəmə prosesi keçirilib.
Oxu.Az APA-ya istinadən xəbər verir ki, hakim Elman İsayevin sədrlik etdiyi iclasda qərar qəbul edilib. Qərara görə, N. Əliyev 15 gün müddətinə inzibati qaydada azadlıqdan məhrum edilib.
N. Əliyev İnzibati Xətalar Məcəlləsinin 535.1-ci (polisin əmrinə tabe olmama) maddəsinə əsasən ittiham edilib.
Noyabrın 5-dən 6-na keçən gecə Bakının Nəsimi rayonu ərazisində Yol Patrul Xidmətinin (YPX) əməkdaşları ilə avtomobil sahibi arasında insident baş verib.
""İnfiniti"" markalı avtomobilin sərnişini Əliyev Nurxan Nuru oğlu yol ilə paralel hərəkət edən YPX avtomobilinin əməkdaşlarını təhqir edib. Polisin “Saxla!” əmrinə tabe olmayan sürücü ikinci “Saxla!” əmrindən sonra avtomobili dayandırıb. N. Əliyev polis bölməsinə aparılıb.

















A.M.
www.oxu.az
"
"Avtomobili oğurlayıb hissə-hissə satırlarYevlaxda oğurluq avtomobilin ban nömrəsini dəyişən usta yaxalanıb.
Daxili İşlər Nazirliyindən Oxu.Az-a verilən məlumata görə, noyabrın 3-nə keçən gecə Yevlax Rayon Polis Şöbəsinə müraciət edən İmişli rayon sakini Abbas Abışlı “Niva” markalı avtomobilinin şəhər ərazisindən qaçırılması barədə məlumat verib.
Əməliyyat-axtarış tədbirlərinə başlayan polis əməkdaşları avtomobilin avtotəmir sexlərindən birində olmasını müəyyən ediblər.
Salahlı kənd sakini Əkbər İsmayılova məxsus sexə baxış zamanı “Niva” markalı avtomobil ban nömrəsi dəyişdirilmiş vəziyyətdə orada aşkar edilib.
Ə.İsmayılov şübhəli şəxs qismində saxlanılaraq Polis Şöbəsinə gətirilib. Araşdırmalarla avtomobilin Qazax rayon sakini olan şəxs tərəfindən qaçırılması və 200 manat müqabilində nəqliyyat vasitəsinin ban nömrəsini dəyişdirməsi müəyyən edilib.
Faktla əlaqədar Cinayət Məcəlləsinin müvafiq maddəsi ilə cinayət işi başlanılıb. İstintaq və əməliyyat-axtarış tədbirləri davam etdirilir.
A.M.
www.oxu.az
"
"Göyçayda 17 yaşlı oğlanı avtomobil vurduGöyçay rayonunda yol qəzası baş verib.
Oxu.Az Trend-ə istinadən xəbər verir ki, hadisə rayon ərazisində baş verib.
Göyçay şəhəri, Axundov küçəsi 12 saylı evdə yaşayan, 2000-ci il təvəllüdlü Əhmədov Şahkərəm Samir oğlu yolu keçərkən naməlum avtomobillə vurulub.
Yaralı bədənin müxtəlif yerlərinin sınığı ilə xəstəxanaya yerləşdirilib, vəziyyəti orta ağırdır.
Faktla bağlı Göyçay rayon Polis Şöbəsində araşdırmalar aparılır.
A.M.
www.oxu.az
"
"Bakıda ailə faciəsi: Ata və oğul qəzada öldüBakıda ağır yol-nəqliyyat hadisəsi baş verib.
Oxu.Az APA-ya istinadən xəbər verir ki, paytaxtın Pirallahı rayonunda Rafael Əkbərovun idarə etdiyi “Mercedes” markalı avtomobil Rövşən Bəydəmirovun idarə etdiyi “VAZ-2107” markalı avtomobillə toqquşub.
Nəticədə “VAZ-2107”-də olan sərnişinlərdən Babaxan Fətullayev və onun 5 yaşlı oğlu Elcan aldıqları xəsarətdən hadisə yerində ölüblər. Hər iki nəqliyyat vasitəsinin sürücüsü və sərnişinlərindən ümumilikdə 5 nəfər xəsarətlə xəstəxanaya müraciət edib.
Faktla bağlı cinayət işi başlanıb, araşdırma aparılır.
A.M.
www.oxu.az
"
"Ekspert: Bütün müddəalarla bağlı nəzarət sərtləşdirilsə, avtomobil sürmək çətinləşərSon günlər DYP əməkdaşları avtomobillərə servis xidməti və təmir sexlərinə nəzarəti gücləndiriblər. Əvvəllər sürücü hansısa kiçik işlə bağlı təmir sexinə müraciət edə bilirdisə, indi təmir sexləri sürücülərdən baş vermiş qəza ilə bağlı arayış tələb edirlər. Yəni, sürücü avtomobilini harasa sürtmüş olsa belə, DYP-yə müraciət edərək, hadisəni nəql edib arayış almalıdır. Sürücünün bu hadisəni necə sübut edəcəyi isə sual altındadır.
Bəs sürücü ciddi qəza törətməyibsə, avtomobili həyətinin darvazasına və ya divara dəyib zədələyibsə, bu vəziyyəti necə sübut edə bilər?
Oxu.Az xəbər verir ki, Bakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla əlaqə bölməsinin rəisi, polis polkovniki Vaqif Əsədov Sputnik Azərbaycan-a açıqlamasında bildirib ki, avtonəqliyyat vasitələrində dəmirçi və rəngsaz işinin görülməsi ilə bağlı mütləq Dövlət Yol Polisinə müraciət edilməli və arayış alınmalıdır. Məhz bu arayışla avtomobil təmir yerlərinə verilə bilər. 
V. Əsədovun sözlərinə görə, hər bir ərazidə servis və təmir sexlərinə polis əməkdaşları təhkim edilib. Onlar sexə gələn avtomobillərə nəzarət edirlər: ""Məsələn, biri ağ rəngli avtomobilini qırmızi rəngə boyatmaq istəyir. Bunun üçün mütləq Dövlət Yol Polisindən sənəd almalıdır. Və yaxud avtomobilin qanadı çürüyüb, bunun üçün də DYP-yə müraciət edib sənəd almaq lazımdır. DYP-də avtomobilə baxış keçirildikdən sonra sənəd verilməlidir"".
Şöbə müdiri bildirir ki, bu, yol-nəqliyyat hadisələrinin qarşısının alınması, eyni zamanda, bağlı qalmış qəzaların açılması üçün çox önəmlidir: ""2016-cı ildə qapalı qalmış 35 yol nəqliyyat hadisəsi olub. Bu hadisələr zamanı 7 ölüm və 28 xəsarət qeydə alınıb. Qapalı qalmış yol nəqliyyat hadisəsi o deməkdir ki, baş verən bu 35 hadisə zamanı sürücülər qaçıb gizlənib. Məhz polisin servislər, təmir sexləri ilə bağlı araşdırmaları zamanı bunlardan 22-nin üstü açılıb, yəni 22 sürücü tapılıb. Onlardan 6-sı ölümlə, 16-sı xəsarətlə nəticələnən qəzalara aiddir. Bir ölüm, 12 xəsarətlə nəticələnən 13 hadisə isə araşdırılır, sürücülər axtarışdadır. 2017-ci ildə isə qapalı qalmış 21 hadisə qeydə alınıb ki, onlardan 3-ü ölüm və 19-u xəsarətlə nəticələnib: ""Ötən il baş vermiş hadisələrlə bu il baş verən hadisələri müqayisə edəndə görürük ki, 14 hadisə, 4 ölüm halı və 9 xəsarət halı azalıb. Bununla yanaşı, 2017-cı ilin 9 ayında baş vermiş 21 qapalı hadisədən 17-si müəyyən edilib, 3 ölüm faktının hamısı tapılıb və 14 xəsarətlə nəticələnmiş qəza sürücüsü tapılıb. İlin sonuna 5 nəfərin xəsarət alması ilə nəticələnmiş 4 hadisə hələ də araşdırılır. Düşünürəm ki, bu da ilin sonuna qədər müəyyən ediləcək. Bilirsiniz ki, biz il sonunda hesabat veririk""
V. Əsədov Sputnik Azərbaycan-a polisin servis və təmir sexlərinə nəzarət etməsi məsələsini izah edərkən bildirib ki, bu, yol ""Yol hərəkəti haqqında"" Qanunun tələbidir, həm də Nazirlər Kabinetinin xüsusi göstərişi ilə bağlıdır. Ümumiyyətlə, təmir sexlərində dəmirçi və rəngsaz işlərinin görülməsi ilə bağlı mütləq dövlət yol polisindən möhürlü arayış olmalıdır. Bu arayış olmasa, avtomobili təmirə qəbul edən hüquqi və fiziki şəxsləri böyük məbləğdə cərimə gözləyir. Hətta əzik vəziyyətdə avtomobilin duracağa qəbulu və orada qalması inzibati xəta tərkibi yaradır"". 
Nəqliyyat eksperti Azər Allahverənovun sözlərinə görə, qanunvercilikdə qeyd edilir ki, həqiqətən də, sürücü baş vermiş yol-nəqliyyat hadisəsi barədə DYP-yə məlumat verməli və dəymiş zərər haqqında arayış tələb etməlidir: ""Əslində, bu məsələ qanunvericilikdə çoxdan var. Amma son günlər DYP bu sahəyə nəzarəti gücləndirib"".
Allahverənov bildirib ki, avtomobilə qəza şəraiti olmadan hansısa bir cızıq düşübsə, sürücü DYP-yə müraciət edib, bunu sənədləşdirməlidir: ""Yəni, qanunvericilik belə deyir. Amma tutaq ki, kiminsə avtomobilini həyətdə uşaqlar cızıb. Sürücü bu barədə DYP-yə müraciət edib, cavab alana qədər uzun zaman keçir. Düşünürəm ki, bu qanunun icra mexanizmini də nəzərə almaq lazımdır. İkinci bir tərəfdən deyilir ki, polis servis və sexlərə qəzaların gizli qalmaması məqsədilə nəzarət edir. Mənim üçün bu məsələnin icra mexanizmi səlahiyyət baxımından qaranlıqdır"".
A.Allahverənov qeyd edir ki, qanunvericilikdə çox müddəalar var, amma bu gün bütün müddəalarla bağlı nəzarət sərtləşdirilsə, gərək heç kim avtomaşın sürməsin: ""Belə məsələlərə həssas yanaşmaq lazımdır"".
E.Ə.
www.oxu.az
"
"Yol polisi bahalı avtomobilləri cərimə meydançasına saldı – FOTOSəbail rayon Dövlət Yol Polisi Şöbəsinin əməkdaşları dünən gecə rayon ərazisində reyd keçiriblər.
Oxu.Az Avtosfer.az-a istinadən xəbər verir ki, reyd zamanı avtoxuliqanlıq edən 2 sürücü saxlanılıb. 
Onlardan biri 99 GO 505 dövlət nömrə nişanlı, “Chevrolet Camaro” markalı avtomobilin sürücüsü olub. Dəfələrlə qayda pozan sürücü DYP əməkdaşları tərəfindən saxlanılarkən kiməsə zəng edib. Zəng olunan şəxs məşhur iş adamlarından biri olub. O, telefonda yol polislərini təhqir etsə də, sürücünün idarə etdiyi avtomobil cərimə meydançasına aparılıb. Həmin avtomobilə aid xeyli sayda ödənilməyən cərimələrin olduğu da üzə çıxıb.
Bundan əlavə, reyd zamanı avtomobili sərxoş halda idarə edən 4 sürücü də aşkar edilib. Onlardan biri 99 LP 840 dövlət nömrə nişanlı avtomobilin sürücüsü olub.
Qeyd edək ki, reyd zamanı cərimələri vaxtında ödəməyən 10 sürücü saxlanılıb, onlara bildirişlər çap olunaraq təqdim edilib. Bəzilərinin avtomobili isə cərimə meydançasına aparılıb.

















E.Ə.
www.oxu.az
"
"Dünyada ən çox satılan avtomobillər – SİYAHIBritaniyanın ""Park Indigo"" firması dünyada ən məşhur avtomobillərin siyahısını hazırlayıb.
Oxu.Az Qafqazinfo-ya istinadən xəbər verir ki, ilk yeri dünyanın 25 ölkəsində satışlarda lider olan “Toyota Hilux” avtomobili tutur. İkinci pillədə Avropada xüsusi tələbata malik olan “Volkswagen Golf” gəlir. İlk üçlüyü Afrikada və Yaxın Şərqdə daha çox sevilən “Toyota Land Cruiser” qapayır.
“Ford F-150” Şimali Amerikada əvəzedilməz lider olaraq qalır.
Araşdırmaya görə, Rusiyada ən çox satılan modeli “Hyundai Solaris”dir.
Azərbaycanda isə LADA NİVA 4x4 bütün rəqiblərini geridə qoyub.
E.Ə.
www.oxu.az
"
"Binəqədi şosesinin asfaltlanması işlərinə başlanılıb – VİDEOBakının Binəqədi şosesində aparılan yenidənqurma işlərinin 2-ci mərhələsinə start verilib. Hazırda yolun asfaltlanması işləri aparılır.
Oxu.Az “Azəravtoyol” ASC-yə istinadən xəbər verir ki, yenidən qurulan yolun uzunluğu 2,6 km təşkil edir.
Layihə çərçivəsində yol 2 gediş və 2 gəliş olmaqla, 4 hərəkət zolağı enində bərpa olunur. Hərəkət hissəsinin eni 15 metr və 1 metr enində boya ilə xətlənmiş ayırıcı zolaq da olmaqla, yolun ümumi eni 19 metrdir.
Yolun hər bir tərəfində 1,5 metr enində yeni piyada səkiləri inşa olunur, kənarlarına isə 4600 paqon-metr yeni səki daşları düzülür.
Aparılan yenidənqurma işləri çərçivəsində yolun köhnə asfalt-beton örtüyünün üst qatı frezlənərək kənara daşınıb, yararsız qrunt çıxarılaraq əvəzinə yararlı material tökülərək kipləşdirmə işləri aparılıb və yeni yol əsası inşa olunub. Hazır olan hissələrə isə 2 qat olmaqla yeni asfalt-beton örtüyü döşənir. Ümumilikdə yolun 40 min m2-dən çox hissəsinin asfaltlanması nəzərdə tutulub.
Bundan başqa, avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədi ilə 6 yerdə “cib”li dayanacaqlar tikiləcək, avtomobillərin müvəqqəti dayanması üçün kiçik parkinq yerləri yaradılacaq, yolun hər bir tərəfində yeni işıq dirəkləri, hərəkətin normal təşkili üçün isə zəruri olan yerlərdə isə yol nişanları və məlumatverici lövhələr quraşdırılacaq, həmçinin yolun xətlənməsi işləri də aparılacaq.
Qeyd edək ki, yenidənqurma işlərinin 1-ci mərhələsində şose boyu bütün yeraltı kommunikasiya xətləri yenisi ilə əvəz olunub, bəziləri yoldan kənarlaşdırılıb, ətrafda yaşayan əhali tərəfindən, həmçinin sənaye və iaşə obyektlərindən yola doğru axıdılan məişət-çirkab sularının qarşısı alınıb. Bundan başqa, intensiv yağışlar zamanı yolun su ilə dolmasının qarşısını almaq məqsədi ilə ""4-cü qapı"" küçəsi ilə kəsişmədə tullantı sularının axıdılması üçün nəzərdə tutulmuş kanalın suyunun Binəqədi şosesinin altından ötürülməsi üçün nəzərdə tutulmuş və ötürmə qabiliyyətini itirmiş köhnə boru 35 metr uzunluğunda yeni boru ilə əvəz edilib, yol boyu yeni 2,8 km uzunluğunda yağış kollektoru inşa edilib.
Yol səthindən yağış sularının kənarlaşdırılaraq kollektora yönəldilməsi məqsədilə yolun hər bir istiqaməti üzrə 300 mm-lik drenaj borular çəkilib və yağış barmaqlıqları quraşdırılıb.

A.M.
www.oxu.az
"
"Qaxda avtomobil körpüyə çırpıldı – VİDEOQaxda minik avtomobili körpüyə çırpılıb, nəticədə iki nəfər xəsarət alıb.
Oxu.Az ""ARB TV""-yə istinadla xəbər verir ki, hadisə Qax-Şəki avtomobil yolunun 1-ci kilometrliyində baş verib.
Laçın rayonundan olan məcburi köçkün, 34 yaşlı Elsəvər Həsənov idarə etdiyi ""VAZ 21010"" markalı avtomobillə hərəkətdə olarkən idarəetməni itirib və avtomobil Kürmük çayı üzərindəki dəmir körpüyə çırpılıb.
Nəticədə sürücü və onun sərnişini, Qax rayon Əmbərçay kənd sakini, 27 yaşlı Bəhruz Məmmədov aldıqları müxtəlif dərəcəli bədən xəsarətləri ilə Qax Mərkəzi Rayon Xəstəxanasına çatdırılıblar. Elsəvər Həsənova qapalı kəllə beyin travması diaqnozu qoyulub, vəziyyəti orta-ağır qiymətləndirilir.
Bəhruz Məmmədovun vəziyyəti isə kafi hesab edilir.

A.M.
www.oxu.az
"
"Nəqliyyat vasitələrinin təmiri ilə bağlı YENİLİKAzərbaycanda banı zədələnmiş nəqliyyat vasitələrinin müvafiq icra hakimiyyəti orqanının icazəsi olmadan təmirə qəbuluna görə cəza qanunvericilikdən çıxarılır.
Oxu.Az Report-a istinadən xəbər verir ki, bununla bağlı İnzibati Xətalar Məcəlləsinə dəyişiklik edilməsi təklif olunur.
Belə ki, məcəllənin 345-ci (Nəqliyyat vasitələrinin saxlanılması və təmiri qaydalarının pozulması) maddəsinin 2-ci (Banı zədələnmiş nəqliyyat vasitələrinin müvafiq icra hakimiyyəti orqanının icazəsi olmadan təmirə qəbuluna görə 250 manat məbləğində cərimə edilir) bəndi ləğv edilir. Bundan əlavə, maddənin adındakı “və təmiri qaydalarının pozulması” sözləri də çıxarılır.
Layihədə qeyd olunub ki, son dövrlər Daxili İşlər Nazirliyinin maddi texniki bazasının və elektron informasiya sistemlərinin və ehtiyatlarının inkişaf etdirilməsi hər hansı qanun pozuntusunun aşkar edilməsinə imkan yaradır. Bu səbəbdən də banı zədələnmiş nəqliyyat vasitələrini təmirə qəbul edərkən müvafiq icra hakimiyyəti orqanının icazəsinin olmasına ehtiyac qalmır.
Layihə Milli Məclisin plenar iclasına tövsiyə olunub.
A.M.
www.oxu.az
"
"Azərbaycan ödənişli avtomobil yollarının əhatə dairəsini dəqiqləşdirirAzərbaycan parlamenti “Avtomobil yolları haqqında” qanuna dəyişiklik etməyə hazırlaşır. Dəyişiklik ödənişli yolların əhatə dairəsini dəqiqləşdirir.
Oxu.Az xəbər verir ki, bu barədə Report.az qanun layihəsinə istinadən xəbər verir.
“Avtomobil yolları haqqında” qanuna dəyişikliklər edilməsi barədə layihə ödənişli avtomobil yolları yaradıla bilən yolların dairəsini (müvafiq icra hakimiyyəti orqanının müəyyən etdiyi avtomagistrallar, ümumi istifadədə olan bələdiyyə və özəl avtomobil yolları) dəqiqləşdirmək, habelə ödənişli yolların yaradılması ilə bağlı zəruri məsələləri tənzimləmək məqsədi ilə hazırlanıb.
Ödənişli avtomobil yollarının yaradılması ilə bağlı digər hüquqi və təşkilati məsələlər (avtomagistraldan ödənişli yol kimi istifadə qaydası, hər bir nəqliyyat vasitəsinin gedişi üçün ödənişin məbləği, avtomagistraldan ödənişli yol kimi istifadə edilməsi barədə məlumatın forması, bu istifadənin dayandırılması və xitam verilməsi qaydası və halları) qanun qüvvəyə mindikdən sonra müvafiq icra hakimiyyəti orqanı tərəfindən təsdiq ediləcək.
Hazırda ödənişli avtomobil yolları yerli və respublika əhəmiyyətli avtomobil yollarında, o cümlədən ümumi istifadədə olan bələdiyyə və özəl avtomobil yollarında yaradıla bilərdisə, dəyişikliyə əsasən, müvafiq icra hakimiyyəti orqanının müəyyən etdiyi avtomagistrallarda, həmçinin ümumi istifadədə olan bələdiyyə və özəl avtomobil yollarında yaradıla bilər.
A.M.
www.oxu.az
"
"Sürücülərə şad xəbər: Bu cərimə qanunvericilikdən çıxarılırNəqliyyat vasitəsini idarə etməkdən diqqəti yayındıra biləcək söhbətdə iştirak etməyə görə cəzanı nəzərdə tutan müddəa qanunvericilikdən çıxarılır.
Oxu.Az Report-a istinadən xəbər verir ki, bununla bağlı İnzibati Xətalar Məcəlləsinə dəyişiklik təklif olunur.
Belə ki, məcəllədən 342.1.2 maddəsi çıxarılır.
Bu maddəyə əsasən, nəqliyyat vasitəsini idarə etməkdən diqqəti yayındıra biləcək söhbətdə iştirak etməyə 40 manat məbləğində cərimə tətbiq edilir.
Layihədə bildirilib ki, təcrübədə bu maddə tətbiq olunmur. 
Layihə noyabrın 14-də Milli Məclisin plenar iclasında müzakirəyə çıxarılacaq.
A.M.
www.oxu.az
"
"""Nurgün Holdinq""in prezidentinin oğlunu bu cəza gözləyir“Nurgün Motors”un prezidentinin oğlu Əliyev Nurxan YPX əməkdaşını təhqir edib, daha sonra isə onu vurub. Rəşid Behbudov küçəsində “90-AN-949” dövlət qeydiyyat nişanlı, ""İnfinity"" markalı avtomobilin sərnişini Əliyev Nurxan Nuru oğlu yolla paralel hərəkət edən YPX avtomobilinin əməkdaşlarını söyərək təhqir edib.
YPX əməkdaşları sürücünün sərxoş olması ehtimalı ilə avtomobilə “saxla!” əmri verib. Əmrə tabe olmayan sürücü ikinci “saxla!” əmrindən sonra avtomobili dayandırıb. Bu zaman avtomobildə olan N.Əliyev avtomaşından enərək kiçik çavuş Sənan Ədilzadənin üz nahiyəsinə yumruq zərbəsi endirib.
Oxu.Az Ölkə.az-a istinadən xəbər verir ki, baş vermiş hadisə ilə bağlı hüquqşünas Vüqar Səfərli açıqlama verərək bildirib ki, qeyd olunan məsələ ilə bağlı sürücünün əməlləri qanunsuzdur: ""Hər halda məsələyə aidiyyətiorqanlar tərəfindən ədalətli hüquqi qiymət veriləcək.
Bununla belə, qeyd etmək istəyirəm ki, Azərbaycan Respublikasının Cinayət Məcəlləsinin 315-ci maddəsinin dispozisiyasına görə hakimiyyət nümayəndəsinə xidməti vəzifəsini yerinə yetirərkən həyat və sağlamlığı üçün təhlükəli olmayan zor tətbiq etmə, müqavimət göstərmə 3 ilədək müddətinə azadlıqdan məhrumetmə ilə cəzalandırılır"".



A.M.
www.oxu.az
"
"Lənkəranda avtomobil aşdıLənkəran rayonunda avtomobil aşıb.
Oxu.Az Report-a istinadən xəbər verir ki, hadisə Ələt-Astara magistralının rayonun Göyşaban kəndindən keçən hissəsində baş verib.
“Mitsubishi-pikap” markalı, 90-MV-061 dövlət qeydiyyat nömrə nişanlı avtomobilin sürücüsü idarəetməni  itirərək yoldan çıxıb və avtomobili aşırıb.
Nəticədə Ucar rayon sakinləri 28 yaşlı Soltanov Sabir Şükür oğlu və həmyerlisi Mövsümov Ağamir Mirhəşim oğlu müxtəlif dərəcəli bədən xəsarətləri ilə Lənkəran Rayon Mərkəzi Xəstəxanasına çatdırılıblar.
Qəzaya çiskinli hava şəraitində avtomobilin yüksək sürətlə idarə olunması səbəb olub.
A.M.
www.oxu.az
"
"Bakıda iki bacını avtomobil vurduBakının Binəqədi rayonunda iki nəfərin xəsarət alması ilə nəticələn yol-nəqliyyat hadisəsi baş verib.
Oxu.Az Report-a istinadən xəbər verir ki, Azadlıq prospektində, 115 saylı orta məktəbin qarşısından yolun digər tərəfinə keçmək istəyən 1998-ci il təvəllüdlü Şahmalıyeva Aysel Vaqif qızı və 2001-ci il təvəllüdü Şahmalıyeva Elmina Vaqif qızını minik avtomobili vurub.
Hər iki yaralı 1 saylı Kliniki Tibbi Mərkəzə yerləşdirilib.
Faktla bağlı Binəqədi Rayon Polis İdarəsinə məlumat verilib.
Sürücü saxlanılıb.
A.M.
www.oxu.az
"
"“Nurgün Motors”un prezidentinin oğlu YPX əməkdaşını təhqir edərək vurub - VİDEO + FOTO  Bakının Nəsimi rayonu ərazisində Yol Patrul Xidmətinin (YPX) əməkdaşları ilə avtomobil sahibi arasında insident baş verib.
Oxu.Az ""Report""a istinadla xəbər verir ki, hadisə Bakı şəhəri ərazisində reyd aparılan zaman qeydə alınıb.
Rəşid Behbudov küçəsində “90-AN-949” dövlət qeydiyyat nişanlı ""İnfiniti"" markalı avtomobilin sərnişini Əliyev Nurxan Nuru oğlu yol ilə paralel hərəkət edən YPX avtomobilinin əməkdaşlarını söyərək təhqir edib. YPX əməkdaşları sürücünün sərxoş olması ehtimalı ilə avtomobilə “saxla!” əmri verib. Əmrə tabe olmayan sürücü ikinci “saxla!” əmrindən sonra avtomobili dayandırıb. Bu zaman avtomobildə olan N.Əliyev avtomobildən enərək kiçik çavuş Sənan Ədilzadənin üz nahiyəsinə yumruq zərbəsi endirib. Ardınca sürücü və sərnişin xidməti avtomobili idarə edən digər polisi təhqir etməyə başlayıb. Əraziyə Polis Post Patrul Xidmətinin əməkdaşları cəlb edilib.
Araşdırma zamanı məlum olub ki, avtomobil “Nurgün Motors” şirkətlər qrupuna məxsusdur. Sürücü və sərnişinin isə qanunvericilikdə nəzərdə tutulan qaydada avtomobili idarə etmək hüququ yoxdur. Onlar asayiş keşikçilərinə göstərdikləri müqavimətə görə Nəsimi Rayon Polis İdarəsinin 22-ci Polis bölməsinə aparılıb. Bundan sonra sərnişin N.Əliyev Respublika Narkoloji Mərkəzinin alkoqol sərxoşluğunu təyinetmə məntəqəsinə dəvət edilib. Məntəqədə həkim yoxlanışı zamanı onun sərxoş olduğu müəyyən edilib.
Avtomobil cərimə meydançasına yerləşdirilib. N.Əliyev inzibati qaydada məsuliyyətə cəlb olunub.





















A.S.
www.oxu.az
"
"Həm özünü, həm başqalarını təhlükəyə atdı - VİDEOMinik avtomobillərindən biri hərəkət istiqamətinin əksinə gedir. Bu cür hərəkət edən sürücülər həm özlərini, həm də qarşıdan gələn avtomobildəki insanların həyatını təhlükə altında qoyurlar.
Oxu.Az ""Xəzər TV""-yə istinadən məlumat verir ki, sərnişin daşımaqda istifadə edilən bu avtomobil müəyyən olunan istiqamətin əksinə hərəkət edir.
Hətta qayda pozuntusuna baxmayaraq, yolun kənarı ilə də deyil, əsas hərəkət zolaqlarının biri ilə hərəkətinə davam edir.
Görüntülər Bakı-Salyan yolunda mobil telefonla çəkilib. Görüntülərdə avtomobil sürücüsünün özünü və qarşıdan gələn avtomobildəki insanları necə təhlükəyə atdığı əks olunub.
Ekspert Ərşad Hüseynov bildirir ki, bu cür hərəkət həm qanunla qadağan, həm də olduqca təhlükəlidir.
Ekspert bildirir ki, yol hərəkət qaydalarını bu cür pozan şəxslər üçün qanunvericilikdə ayrıca maddə də var.
Onu da qeyd edək ki, Bakı-Salyan yolunda geriyə dönmələr bir neçə kilometrdən bir qoyulduğundan sürücülər vaxta və məsafəyə qənaət etmək üçün bu üsula əl atırlar. Bu isə dəhşətli qəzaların yaşanmasına səbəb ola bilər.

V.B.
www.oxu.az
"
"Bakıda bahalı avtomobilin təkərlərini deşib qaçdılarBakı sakini avtomobilinə vurulmuş ziyanla bağlı polisə müraciət edib.
Oxu.Az lent.az-a istinadən xəbər verir ki, Xətai rayon Polis İdarəsinə müraciət edən Mehman Musayev adlı şəxs “Range Rover” markalı, 90 LE 102 dövlət nömrə nişanlı avtomobilinin təkərlərinin naməlum şəxs və ya şəxslər tərəfindən boşaldıldığını deyib.
Şikayətçinin sözlərinə görə, avtomobilin bəzi hissələri qəsdən cızılıb.
Müraciət əsasında araşdırma aparılır.
A.M.
www.oxu.az
"
"Duman əleyhinə yol lazer sistemi icad edildiİtaliyalı elektronika mütəxəssisləri dumanlı havalarda parlayaraq dəhlizlər çəkən radarlı yol lazer sistemi yaradıblar.
Oxu.Az xəbər verir ki, 42 yaşlı elektronika mütəxəssisi Domeniko Qallo ölümlə nəticələnən avtomobil qəzasına şahid olur. Bu hadisədən sonra o, yol lazer sistemini icad etməyə qərar verir.
Qeyd edək ki, Avropa yollarında duman hər il təxminən 30 minə yaxın insanın həyatına son qoyur.
A.M.
www.oxu.az
"
"Hansı avtomobillər qazla işləyə bilər? – VİDEOSon illər ölkəmizdə avtomobillərə quraşdırılan qaz avadanlığına maraq artıb.
Oxu.Az Xezerxeber.az-a istinadən məlumat verir ki, avtomobilin yük yerinə qaz balonu yerləşdirilir. 
Mühərrikə bir neçə detal əlavə edilir və bununla da avtomobil həm maye qaz, həm də benzinlə işləyə bilir.
Bu işlə məşğul olan şəxslər bildirir ki, qaz avadanlıqları injektorlarla işləyən bütün avtomobillərə quraşdırıla bilər. Ancaq bunun dizel mühərrikli avtomobillərə quraşdırılması mümkün deyil.
4 silindrli avtomobillərə qaz avadanlığının quraşdırılmasının qiyməti 1500, 6 silindrli nəqliyyat vasitələrinə 1800, 8 silindrli avtomobillərə isə 2200 manatdır. Bu zaman bütün avadanlıq şirkət tərəfindən təmin edilir və müştəriyə 1 il zəmanət verilir.

E.Ə.
www.oxu.az
"
"Bakıda avtomobil piyadanı vurub öldürübBakıda piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın Daxili İşlər Nazirliyinin saytına istinadən verdiyi məlumata görə, noyabrın 4-də saat 10:00 radələrində Yasamal rayonunun Yeni Yasamal yaşayış sahəsində Qazax rayon sakini Mikayıl Qaragözov idarə etdiyi “Mercedes” markalı avtomobillə yolu keçən Ucar rayon sakini Nicat Abışovu vurub və nəticədə piyada hadisə yerində ölüb. 
Faktla bağlı Yasamal RPİ tərəfindən araşdırma aparılır.
S.B.
www.oxu.az
"
"DİN-ə əlavə səlahiyyətlər verildiDaxili İşlər Nazirliyinə avtomobil yollarında parklanma yerlərinin təşkili üçün əlavə səlahiyyətlər verilib.
Oxu.Az-ın məlumatına görə, Azərbaycan prezidenti İlham Əliyev “Azərbaycan Respublikası Daxili İşlər Nazirliyinin Əsasnaməsinin və strukturunun təsdiq edilməsi haqqında” 2001-ci il 30 iyun tarixli fərmanında dəyişiklik edilməsi barədə fərman imzalayıb.
“Daxili İşlər Nazirliyi haqqında Əsasnamə”yə əlavə edilən yarımbəndə əsasən, dövlət avtomobil yollarında parklanma yerlərinin təşkil edilməsi ilə bağlı müvafiq yerli icra hakimiyyəti orqanı ilə razılaşdırılmış təkliflər verir, bələdiyyə və özəl avtomobil yollarında parklanma yerlərinin təşkil edilməsində iştirak edir.
A.M.
www.oxu.az
"
"Ərşad Hüseynovdan DYP-yə faydalı – TƏKLİFYol nəqliyyatı üzrə ekspert Ərşad Hüseynov sürücülərə əlavə məlumatlar verilməsi ilə bağlı təklif irəli sürüb.
Oxu.Az xəbər verir ki, ekspert sürücünün vəsiqəsinin müddətinin bitməsinə az qalmış ona xəbərdarlıq SMS-i göndərməyi təklif edib.
E. Hüseynov təklifin haradan qaynaqlandığıdan da söz açıb: “Öz səliqəliliyi, intizamlılığı və qanunsevərliyi ilə seçilən tanışlardan biri bu günlərdə sürücülük hüququ olmadan avtomobil idarə etdiyinə görə 100 manat cərimə olunub. Mənə təəccüblə zəng vurub deyir ki, bəs diqqət etməmişəm, vəsiqənin etibarlılıq müddəti cəmi 5 gün əvvəl bitib. Polis sadə bir səbəbə görə saxladı, yoxlayanda məlum oldu ki, müddət bitib. 
Doğrudan da, vəsiqənin müddəti bitəndə sürücü avtomobil idarə etmək hüququnu itirir. Qanunun formal tələbi belədir. Ona görə diqqətli olmaq və vaxt keçməmiş vəsiqəni dəyişmək lazımdır.
Amma bu əhvalat ağlıma maraqlı bir ideya gətirdi. DYP-nin Mərkəzi informasiya sistemində hər kəsin sürücülük vəsiqəsinə aid və başqa məlumatlar var. Sürücülərin törətdiyi qayda pozuntularının qeydiyyatı, onlara görə sürücülərə məlumat verilməsi də bu sistem vasitəsilə edilir. 
Məsələn, çoxlarına SMS gəlir ki, qaydanı pozmusan, barəndə protokol var. Bu sistemdən sürücünün vəsiqəsinin müddətinin bitməsinə az qalmış ona xəbərdarlıq SMS-i göndərmək üçün istifadə edilsə, heç bir problem olmaz. Necə ki, indi bunu, İcbari sığortalar bürosu (9707) edir, eyni şeyi DYP də özü və ya Asanpay vasitəsilə edə bilər. Belə SMS məlumatlandırma olsa, yuxarıda bəhs etdiyim tanışım kimi başı çox qarışıq olan adamlar vaxtında vəsiqəsini dəyişər”.
E.Ə.
www.oxu.az
"
"Bakıda avtomobil yolu keçən qadını vurduBakıda yolu keçən qadını avtomobil vuraraq öldürüb.
Daxili İşlər Nazirliyinin mətbuat xidmətindən Oxu.Az-a verilən məlumata görə, noyabrın 2-də saat 05:00 radələrində Nərimanov rayonunun F.X.Xoyski küçəsində Bakı şəhər sakini Pərvin Qocayev idarə etdiyi “BYD” markalı avtomobillə yolu keçən 60-65 yaşlı qadını vurub və nəticədə həmin şəxs hadisə yerində ölüb.
Nərimanov RPİ tərəfindən araşdırma aparılır.
A.M.
www.oxu.az
"
"Bakıda sərnişin avtobusu körpüyə ilişdi – FOTOBu gün səhər saatlarında Bakının ""28 May"" küçəsində sərnişin avtobusu körpüyə ilişib.
Oxu.Az Report-a istinadən xəbər verir ki, nəticədə ""Səməd Vurğun"" bağı istiqamətinə gedən yolda tıxac yaranıb.
Belə ki, sərnişin avtobusu 3,5 metr hündürlükdən artıq nəqliyyat vasitələrinin keçməsinin qadağan olunduğu yerdən keçmək istəyib. Bu zaman avtobusun arxa tərəfi körpüyə ilişib.
Avtobus bir müddət hərəkətsiz qaldıqdan sonra geriyə hərəkət etməklə oradan çıxarılıb. Bundan sonra yolda hərəkət bərpa olunub.



E.Ə.
www.oxu.az
"
"Bakıda avtomobil reklam lövhəsinə çırpıldı – VİDEO + FOTOBakıda sürücünün sükan arxasında yuxulaması qəzaya səbəb olub.
Oxu.Az Report-a istinadən xəbər verir ki, yol-nəqliyyat hadisəsi Nərimanov rayonu, Əhməd Rəcəbli küçəsində baş verib.
Əliyev Elçin Fəxrəddin oğlu idarə etdiyi ""90-VV-636"" dövlət qeydiyyat nişanlı ""Mercedes"" markalı avtomobillə hərəkətdə olarkən sükan arxasında yuxuya gedib. Nəticədə sürətlə hərəkətdə olan avtomobil yol kənarındakı obyektin reklam üçün nəzərdə tutulmuş daş lövhəsinə çırpılıb. Avtomobilin təhlükəsizlik yastıqları açıldığından sürücü xəsarət almayıb. Amma avtomobil deformasiyaya uğrayıb. Hadisə yerinə Yol Patrul Xidmətinin əməkdaşları cəlb edilib. Qəzaya uğrayan minik vasitəsi cərimə meydançasına yerləşdirilib.



























A.M.
www.oxu.az
"
"Türkiyədə evakuatorlar avtomobilləri bu cür aparır – VİDEOTürkiyədə avtomobillərin hansı üsulla evakuasiya olunması ilə bağlı sosial şəbəkələrdə maraqlı video yayılıb.
Oxu.Az Avtosfer.az-a istinadən xəbər verir ki, Türkiyədə fəaliyyət göstərən bu evakuatorlar həm təhlükəsizdir, həm də bu üsulla daha rahat evakuasiya etmək mümkündür.
Qeyd etdiyimiz evakuatorlar dayanma-durma qaydasını pozan avtomobillərin yanında dayanır, onları yan tərəfdən qaldıraraq, evakuatora yükləyib mühafizə olunan dayanacağa aparırlar.

A.M.
www.oxu.az
"
"Gəncədə ağır qəza: Ölənlər var – FOTO + YENİLƏNİBFövqəladə Hallar Nazirliyi Gəncədə baş verən qəza ilə bağlı məlumat yayıb.
Oxu.Az-ın nazirliyin saytına istinadən verdiyi xəbərə görə, Böhran Vəziyyətlərində İdarəetmə Mərkəzinə daxil olmuş məlumata əsasən, Gəncə şəhəri, Nizami rayonunda “Mercedes” markalı minik avtomobilinin səkiyə çırpılması nəticəndə yol-nəqliyyat hadisəsi baş verib. Dərhal Gəncə Regional Mərkəzinin xilasediciləri hadisə yerinə cəlb olunaraq, avtomobildə sıxılmış vəziyyətdə qalmış sürücüsü, 1992-ci il təvəllüdlü Ələkbərov Kənan Orxan oğlu və sərnişin, 1994-cü il təvəllüdlü Nağıyev Nicat Nüsrət oğlunun cəsədlərini çıxararaq, aidiyyəti üzrə təhvil veriblər. Əməliyyat başa çatıb.
***
08:41
Gəncədə ağır qəza nəticəsində ölənlərin kimliyi müəyyənləşdirilib.
Oxu.Az-ın APA-nın qərb bürosuna istinadla xəbərinə görə, onlardan biri 1994-cü il təvəllüdlü Nağıyev Nicat Nüsrət oğlu, digəri 1992-ci il təvəllüdlü Ələkbərov Kənan Orxan oğludur. 
***
00.17
Gəncədə iki nəfərin ölümü ilə nəticələnən qəzanın ilkin səbəbi bəlli olub. 
Oxu.Az-ın APA-ya istinadən xəbərinə görə, ilkin ehtimala görə, hərəkətdə olan avtomobilin qarşısına it çıxıb. 
İti vuran avtomobil idarəetməni itirərək yolun kənarına aşıb. 
Hadisə yerinə FHN-nin Xüsusi Riskli Xilasetmə Xidmətinin əməkdaşları cəlb olunub. Meyitlər deformasiyaya uğrayan avtomobilin salonundan çıxarılaraq, aidiyyəti üzrə təhvil verilib.














02.11.2017, 23:12
Gəncədə ölümlə nəticələnən yol qəzası baş verib. 
Oxu.Az-ın APA-ya istinadən verdiyi xəbərə görə, qəza şəhərin qərb çıxışında, Gəncə-Şəmkir avtomobil yolunda qeydə alınıb. 
“Mercedes” markalı avtomobilin aşması nəticəsində iki nəfər – sürücü və sərnişin dünyasını dəyişib. 
Faktla bağlı hüquq-mühafizə orqanları tərəfindən  araşdırma aparılır. 
S.B.
www.oxu.az
"
"Bakıda zəncirvari qəza tıxaca səbəb oldu – VİDEOAxşam saatlarında paytaxtın Ziya Bünyadov prospektində zəncirvari yol-nəqliyyat hadisəsi baş verib.
Oxu.Az-ın xəbərinə görə, qəza nəticəsində üç avtomobil toqquşub.
Qəzadan sonra “Koroğlu” metrostansiyasından 20 Yanvar dairəsi istiqamətində nəqliyyatın hərəkətində tıxac yaranıb.
Hadisə nəticəsində xəsarət alan olmasa da, avtomobillərə ciddi ziyan dəyib.

S.B.
www.oxu.az
"
"Bakıda motosiklet qaçırıldı – VİDEOBakı sakininin motosikleti gözünün qarşısında qaçırılıb.
Oxu.Az Report-a istinadən xəbər verir ki, hadisə metronun “Xətai” stansiyasının yaxınlığında yerləşən restoranlardan birinin qarşısında baş verib.
Belə ki, şəhər sakini Həbib Vaqif oğlu Yusubov idarə etdiyi 10-B-176 nömrə nişanlı, “Zontes” markalı motosikletini restoranın qarşısında saxlayaraq, dönər almaq üçün içəri girib. Hadisə yerində yerləşən təhlükəsizlik kamerasının görüntülərindən məlum olur ki, bu zaman naməlum şəxs motosikletə yaxınlaşıb və motosikletin açarını çıxarıb. Həmin şəxs bir neçə dəfə motosiklet ətrafında gəzib və onu qaçırmaq üçün uyğun zaman gözləyib. Hamının diqqətindən yayınan naməlum şəxs motosikletə oturaraq oradan uzaqlaşıb.
H.Yusubov oğurlanan motosikletinin arxasınca qaçsa da, çata bilməyib və hadisə ilə bağlı Daxili İşlər Nazirliyinin (DİN) “102” zəng xidmətinə məlumat verib.
Daha sonra H.Yusubov Xətai Rayon Polis İdarəsinin (RPİ) 37-ci Polis Bölməsinə (PB) gedərək  baş verən hadisə ilə bağlı şikayət ərizəsi yazıb. 37-ci PB-də aparılan araşdırmalar heç bir nəticə verməyib.

A.M.
www.oxu.az
"
"Bakıda avtomobil oğruları həbs olundu – FOTOBir neçə gün əvvəl Səbail rayonunda “Toyota Land Cruiser” markalı avtomobili qaçıran şəxslərin saxlanılması istiqamətində daxili işlər orqanlarının əməkdaşları tərəfindən əməliyyat tədbiri həyata keçirilib.
Daxili İşlər Nazirliyinin mətbuat xidmətindən Oxu.Az-a verilən məlumata görə, oktyabrın 31-də Bakı şəhər sakini Vüqar Məhərrəmov Səbail Rayon Polis İdarəsi (RPİ) 39-cu Polis Bölməsinə (PB) Ü.Hacıbəyov küçəsində saxladığı avtomobilinin naməlum şəraitdə oğurlandığını bildirib.
Bölmə əməkdaşları tərəfindən həyata keçirilən əməliyyat-axtarış tədbirləri nəticəsində avtomobil qaçırmaqda şübhəli bilinən şəxslər Bakı şəhər sakinləri - Rəfael Əzimov və Elxan Əkbərli saxlanılıb.
Araşdırma zamanı məlum olub ki, saxlanılan şəxslər avtomobili qaçırmaq üçün əvvəlcə nəqliyyat vasitəsinin saxlanıldığı dayanacaqda yerləşən gözətçi otağından həmin avtomobilin açarlarını oğurlayıblar.
Qeyd edək ki, qaçırılan avtomobili idarə edən R.Əzimov bir müddət əvvəl analoji cinayət etdiyinə görə məsuliyyətə cəlb edilib. Onun əvvəlki cinayətinə hüquqi qiymət verilməsi üçün məhkəmə prosesinin davam etdirildiyi bir zamanda R.Əzimov yenidən avtomobil qaçırdığına görə saxlanılıb.
Faktla bağlı Cinayət Məcəlləsinin müvafiq maddələri ilə cinayət işi başlanılıb, araşdırmalar aparılır.

















A.M.
www.oxu.az
"
"""Bakubus"" sürücüsü sərnişinlərin həyatını təhlükəyə atdı – VİDEOBakıda ""Bakubus"" sürücüsünün kobud qayda pozuntusu görüntülənib.
Oxu.Az-ın BAKU.WS-ə istinadla məlumatına görə, ""99 - JX - 266"" dövlət nömrə nişanlı, 13 nömrəli avtobus əks istiqamətə çıxaraq hərəkət edib. 
Təhlükəli vəziyyət yaradan avtobus sürücüsü əks yola çıxdığı azmış kimi, hələ qarşısına çıxan avtomobildən yol da istəyib.
Sərnişinlərin həyatını təhlükəyə atan sürücü daha sonra manevr edərək hərəkətə davam edib. 
Həmin görüntüləri təqdim edirik: 

E.Ə.
www.oxu.az
"
"Bakıda qəza: 3 nəfər öldüBakıda ölümlə nəticələnən yol qəzaları baş verib.
Oxu.Az Lent.az-a istinadən xəbər verir ki, Xəzər rayonu Şağan qəsəbəsi ərazisində Elşən Cəbrayılov idarə etdiyi ""VAZ 21011"" markalı avtomobillə 1997-ci il təvəllüdlü Ceyhun Qəribovu vurub. Ağır xəsarət alan 20 yaşlı oğlan hadisə yerində ölüb. Hadisəni törədən E.Cəbrayılov avtomobili hadisə yerindən qaçıb.
Oxşar hadisə Nizami rayonunda da baş verib. ""Neftçilər"" dairəsi yaxınlığında Kamran Mikayılov idarə etdiyi ""Mercedes"" markalı avtomobillə 45-50 yaşlı kişini vurub. Sürücü ağır xəsarət alan piyadanı özü xəstəxanaya çatdırıb. Lakin həmin şəxsin həyatını xilas etmək mümkün olmayıb.
Bundan başqa, Nərimanov rayonunda da şəxsiyyəti məlum olmayan piyada yol qəzasının qurbanı olub. 1993-cü il təvəllüdlü Pərvin Qocayev ""BYD"" markalı avtomobillə orta yaşlı qadını vurub. Piyada hadisə yerində vəfat edib.
Hər üç faktla bağlı cinayət işi açılıb, araşdırmalar aparılır.
A.M.
www.oxu.az
"
"Daş yüklənmiş “KamAZ” aşdı – FOTOBakı-Sumqayıt yolunda ""KamAZ"" markalı yük avtomobili aşıb.
Oxu.Az Trend-ə istinadən xəbər verir ki, hadisə zamanı avtomobilə yüklənmiş daşlar yola dağılıb. Bu vaxt yük maşınının yanından keçən “Mercedes” markalı minik avtomobili zərər görüb.
Yol-nəqliyyat hadisəsinin yağmurlu hava şəraiti səbəbindən sürücünün idarəetməni itirməsi nəticəsində baş verdiyi ehtimal edilir.
Hazırda yük avtomobili və dağılmış daşlar yoldan kənarlaşdırılır.











A.M.
www.oxu.az
"
"Abşeronda yol qəzası nəticəsində piyada dünyasını dəyişdiAbşeron rayonunda yük avtomobili piyadanı vuraraq öldürüb.
Oxu.Az ""Report""a istinadla xəbər verir ki, hadisə Bakı-Sumqayıt şossesinin Xırdalan şəhəri ərazisinə düşən hissəsində baş verib. Belə ki, yük avtomobili yol keçən təxminən 20-25 yaşlı oğlanı vurub. Hadisə zamanı yük avtomobilinin sürücüsü əyləcdən istifadə edərkən avtomobil aşıb. Nəticədə sürücü xəsarət alaraq xəstəxanaya aparılıb.
Piyada isə hadisə yerində ölüb.
Onun şəxsiyyətinin müəyyənləşdirilməsi üçün Abşeron Rayon Polis İdarəsinin əməkdaşları tərəfindən araşdırma aparılır.
A.S.
www.oxu.az
"
"""AP"" seriyalı avtomobil qaydaları belə pozdu – VİDEOOktyabrın 13-də paytaxtın A.M.Şərifzadə küçəsində qaydaları kobud şəkildə pozan daxili işlər orqanına aid avtomobilin görüntüləri kameralara düşüb.
Oxu.Az Avtosfer.az-a istinadən xəbər verir ki, Şərifzadə küçəsində ""ATV"" telekanalının qarşısından yola çıxan 99-AP-041 qeydiyyat nişanlı, ""Honda"" markalı avtomobilin sürücüsü 1.11 xəttinin düz xətt olan hissəsini kəsərək qaydaları pozub.

E.Ə.
www.oxu.az
"
"Texniki baxışdan keçməyən nəqliyyat vasitələrinin sahiblərinə XƏBƏRDARLIQYük avtomobilləri və avtobusların texniki baxışı müddəti (1 avqust-31 oktyabr) başa çatıb.
Oxu.Az-ın azvision.az-a istinadən məlumatına görə, Baş Dövlət Yol Polis İdarəsinin İctimaiyyətlə Əlaqələr şöbəsinin rəisi Kamran Əliyev bildirib ki, texniki baxışın keçmə müddəti ilə bağlı sürücülərə geniş məlumat verilib.
Şöbə rəisinin sözlərinə görə, DYP əməkdaşları tərəfindən sənədlərin yoxlanılması zamanı aşkar olunsa ki, avtomobil texniki baxışdan keçirilməyib, sürücü inzibati məsuliyyətə cəlb olunacaq: “Bununla bağlı əlavə reyd keçirməyə ehtiyac yoxdur. Hər bir əməkdaşımız öz ərazisində belə bir nəqliyyat vasitəsi aşkarlayarsa, ona uyğun müvafiq tədbir görüləcək”.
K.Əliyev qeyd edib ki, texniki baxışdan təyin edilən müddətdə keçmədikdə fiziki şəxslər 50 manat, vəzifəli şəxslər 100 manat, hüquqi şəxslər isə 300 manat məbləğində cərimə edilir.
Qeyd edək ki, icazə verilən müksimum kütləsi 3.5 ton və daha az olan yük avtomobilləri istehsal olunduqdan sonra 5-ci, 7-ci, 9-cu, 11-ci il və sonra hər il texniki baxışdan keçməlidir. İcazə verilən kütləsi 3.5 tondan yuxarı olan yük avtomobilləri isə istehsal olunduqdan sonra 2-ci il və hər il texniki baxışdan keçməlidir. Avtobuslar da istehsal olduqdan sonra 2-ci il və daha sonra hər il texniki baxışdan keçməlidir.
A.M.
www.oxu.az
"
"Bakıda yaşlı kişi özünü avtomobilin altına atdı – VİDEOBakıda İzmir parkının qarşısında “VAZ-2107” markalı avtomobil yaşlı kişini vurub. Qəza anı Daxili İşlər Nazirliyinin “Təhlükəsiz şəhər” kamerası tərəfindən qeydə alınıb.
Oxu.Az Avtosfer.az-a istinadən xəbər verir ki, qəza günün qaranlıq vaxtında, keçid olmayan ərazidə baş verir.
Yaşlı kişi əvvəlcə yolun ortasında – qoşa xəttin üstündə dayanır. Sonra isə qəfil qaçmağa başlayır. Bu zaman üzərində taksi nişanı olan “VAZ-2107” onu vurur. Sürücü ayıq tərpənərək, dərhal avtomobilini dayandırır və piyadanı nəqliyyat vasitəsinə mindirərək oradan uzaqlaşır.

A.M.
www.oxu.az
"
"Bakıda avtomobil qadını piyada keçidində vurdu – VİDEO + FOTOBakının Bakıxanov prospektində yol-nəqliyyat hadisəsi baş verib.
Oxu.Az Yenicag.az-a istinadən xəbər verir ki, Abbasqulu ağa Bakıxanov küçəsində 10 RA 777 dövlət nişanlı, “Mercedes Benz” markalı avtomobil piyada keçidindən keçən 42 yaşlı Mehparə Manafovanı vurub. 
Nəticədə, piyada xəsarət alıb.
Hadisə ilə əlaqədar DYP xidmətinin əməkdaşları araşdırma aparırlar.


















E.Ə.
www.oxu.az
"
"Qəbələdə ölümlə nəticələnən ağır qəzaQəbələdə bir nəfərin ölümü ilə nəticələnən ağır yol qəzası baş verib.
Oxu.Az ARB TV-yə istinadən xəbər verir, hadisə Qaraməryəm-İsmayıllı-Şəki magistralının Nohurqışlaq kəndindən keçən hissəsində qeydə alınıb.
Vəndam qəsəbə sakini 26 yaşlı Sənan Eynullazadənin idarə etdiyi Vaz 21 099 markalı avtomobillə, Tüntül kənd sakini 53 yaşlı Sərvan Sadıqovun sükanı arxasında olduğu Mercedes markalı maşın toqquşub. Sənan Eynullazadə hadisə yerində dünyasını dəyişib. Mercedesin sürücüsü və sərnişini - 40 yaşlı Aygün Əzimova müxtəlif dərəcəli bədən xəsarətlərilə Qəbələ MRX-yə çatdırılıb.
Onların vəziyyəti orta ağır qiymətləndirilir. İlkin ehtimala görə hadisəyə yüksək sürət səbəb olub.
A.M.
www.oxu.az
"
"Şirvanda avtomobil oğurlandıŞirvan sakininə məxsus avtomobil qaçırılıb.
Oxu.Az APA-ya istinadən xəbər verir ki, Şirvan sakini, Əliyev Xəyyam Afət oğluna məxsus “VAZ 2106” markalı, 35 BV 048 dövlət nömrə nişanlı avtomobilin ötən gecə saat 3.00 radələrində yaşadığı G.Şıxbalaoğlu küçəsindən naməlum şəxs tərəfindən qaçırıldığı bildirilir.
Avtomobilin görüntüləri gecə saat 3:14 radələrində yanacaqdoldurma məntəqəsinin kamerasına düşüb.
Faktla bağlı Şirvan şəhər Polis Şöbəsi tərəfindən axtarış tədbirləri həyata keçirilir.
A.M.
www.oxu.az
"
"Aeroport yolunda avtomobil qadını vurduBakının Sabunçu rayonu ərazisində piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, aeroport şosesində 1974-cü il təvəllüdlü Əliyev Mahir Həsənağa oğlu idarə etdiyi “Niva” markalı avtomobillə yolu keçən 1960-ci il təvəllüdlü Abdullayeva Bənövşə Nadir qızını vurub.
Yaralı ağır vəziyyətdə xəstəxanaya yerləşdirilib.
Sürücü M.Əliyev Sabunçu Rayon Polis İdarəsinin əməkdaşları tərəfindən saxlanılıb.
A.M.
www.oxu.az
"
"Magistral yolda zəncirvari qəza – VİDEOQobustan qəsəbəsində baş verən zəncirvari qəzanın görüntüləri yayılıb.
Oxu.Az-ın BAKU.WS-ə istinadən məlumatına görə, yüksək sürətlə hərəkət edən avtomobillərdən bir qəfildən idarəetməni itirib və digər iki nəqliyyat vasitəsinə çırpılıb.
Daha sonra avtomobillərdən biri arxadan gələn və qəzanı lentə alan şəxslərin avtomobili ilə toqquşub. 
Qəzanın baş vermə səbəbləri müəyyənləşdirilir.

S.B.
www.oxu.az
"
"Bərdədə körpü çökdüBərdə şəhərində yerləşən körpüdə təhlükəli vəziyyət yaranıb.
Oxu.Az APA-ya istinadən xəbər verir ki, Tərtərçay çayının Bərdə şəhərinin mərkəzindən keçən hissəsində quraşdırılan beton konstruksiyalı yol ötürücüsünün üzərindən ağır yük maşınlarının keçməsi nəticəsində çatlar və 10 sm çökmə yaranıb.
43 saylı Yol İstismar İdarəsi MMC-nin rəisi İlham Əzimovun bildirdiyinə görə, problemin aradan qaldırılması məqsədi ilə tikinti işlərinə başlanılıb.
A.M.
www.oxu.az
"
"Avtomobil oğruları tutulduAvtomobil qaçıranlar tutulublar.
Daxili İşlər Nazirliyindən (DİN) Oxu.Az-a verilən məlumata görə, oktyabrın 29-da, saat 19:00 radələrində Nəsimi rayonunun H.Seyidzadə küçəsindən Bakı şəhər sakini Nicat Zeynalova məxsus “Daewoo” markalı avtomobil qaçırılıb.
DİN-in “Təhlükəsiz Şəhər” Xidmətinin əməkdaşları tərəfindən avtomobilin həmin gün saat 20 radələrində Qaradağ rayonu ərazisində hərəkətdə olması aşkar edilib.
Görülmüş tədbirlərlə avtomobil Baş Dövlət Yol Polisi İdarəsinin əməkdaşları tərəfindən Qaradağ rayonu ərazisində postda saxlanılıb və onu idarə edən Cəlilabad rayon sakini Sübhan Niftullayevlə birgə Nəsimi RPİ 19-cu Polis Bölməsinin əməkdaşlarına təhvil verilib.
Daha bir oxşar hadisə oktyabrın 26-da Xəzər rayonu Mərdəkan qəsəbəsi ərazisində baş verib. Tofiq Hüseynova məxsus “VAZ-2107” markalı avtomobil qaçırılıb.
Bakı ŞBPİ “Təhlükəsiz Şəhər” Xidməti və Xəzər RPİ 1-ci PB əməkdaşlarının birgə keçirdikləri əməliyyat-axtarış tədbirləri nəticəsində avtomobili qaçırmaqda şübhəli bilinən Balakən rayon sakini, əvvəllər məhkum olunmuş Elşad Lələyev və Sumqayıt şəhər sakini Qadir Əliyev tutulublar.
Avtomobil Salyan rayonunda yaşayan Hidayət Sadıqovun həyətindən sökülmüş vəziyyətdə tapılıb.
A.M.
www.oxu.az
"
"Piyadaları vuran sürücülərlə bağlı qanunda yenilikAzərbaycanda avtomobil qəzaları zamanı şəxsə az ağır və ağır dərəcəli bədən xəsarəti yetirənlər cinayət məsuliyyətindən azad oluna biləcəklər.
Oxu.Az xəbər verir ki, Milli Məclisin Hüquq siyasəti və dövlət quruculuğu komitəsinin üzvü, deputat Rəfael Cəbrayılov APA-ya bildirib ki, Milli Məclis son plenar iclasında Cinayət Məcəlləsinin 263.1 və 263.1-1-ci maddələrinə dəyişiklik edib və bu dəyişikliklər noyabrın 1-dən qüvvəyə minəcək.
Məcəllədə 263.1-ci maddənin avtomobil qəzası nəticəsində zərərçəkmiş şəxsin sağlamlığına az ağır, 263.1-1-ci maddəsində isə ağır dərəcəli bədən xəsarətlərinin yetirilməsi ilə bağlı bəndlərin olduğunu deyən R. Cəbrayılov qeyd edib ki, maddəyə əlavə edilən qeydə görə, 263.1 və 263.1-1-ci maddələrinə əsasən cinayəti törətmiş şəxs zərərçəkmiş şəxslə barışdıqda və ona dəymiş ziyanı tamamilə ödədikdə, cinayət məsuliyyətindən azad edilir.
263.1 və 263.1-1-ci maddələr digər alternativ cəzalarla yanaşı, müvafiq olaraq 2 il və 3 il azadlıqdan məhrum etmə cəzaları nəzərdə tutur. Bu maddələrdə nəzərdə tutulmuş əməlləri törədən sürücülər məhkumluq kimi ağır hüquqi nəticələri olan vəziyyətdən xilas ola bilmək imkanı eldə edəcəklər.
Deputat bildirib ki, Azərbaycan Cinayət Məcəlləsinin 263-cü maddəsində nəzərdə tutulmuş avtomobil qəzaları ilə bağlı cinayət əməli ehtiyatsızlıq üzündən törədilən cinayətlər kateqoriyasına aiddir: “Yəni, bu qəzalarda baş verə biləcək nəticəni sürücü arzu etmir. Lakin belə nəticənin baş verə biləcəyini görməli olduğu halda görmür. Ehtiyatsızlıq üzündən törədilən cinayət əməllərinin istintaqı zamanı zərərçəkmişin mövqeyi və ona vurulmuş ziyanın ödənilib-ödənilməməsi həm hüquqi, həm mənəvi dəyərlər baxımından mühüm əhəmiyyət kəsb edir”.
A.M.
www.oxu.az
"
"Bakı-Sumqayıt yolunda hərəkət iflic oldu – FOTOBu dəqiqələrdə Bakı-Sumqayıt yolunda böyük tıxac müşahidə olunur.
Oxu.Az BakuPost.az-a istinadən xəbər verir ki, tıxac səhər saatlarından başlayıb. 
Sumqayıtdan Bakı istiqamətində olan yolda hərəkət tamamilə iflic olub. Yüzlərlə avtomaşın 1 saatdan artıqdır ki, tıxacdadır. 











E.Ə.
www.oxu.az
"
"Bakıda avtomobil 2 gənci vurduBakıda gənc qızı və oğlanı avtomobil vurub.
Oxu.Az Report-a istinadən xəbər verir ki, hadisə Binəqədi rayonunda baş verib.
Belə ki, ""Elit"" Ticarət Mərkəzini tərk edən 1994-cü il təvəllüdlü Abışov Nurlan Sahru oğlu və 1994-cü il təvəllüdlü Səmədova Əsmər İlqar qızı yolu keçmək istəyərkən hər ikisini avtomobil vurub. Yaralılar təcili yardım vasitəsilə xəstəxanaya yerləşdirilib.
Faktla bağlı Binəqədi Rayon Polis İdarəsinin əməkdaşları hadisə yerinə cəlb edilib.
A.M.
www.oxu.az
"
"Parkomat var, amma pul nağd şəkildə alınır – VİDEOGözətçi otağında oturan şəxs ərazidən çıxan hər avtomobilin sürücüsündən nağd olaraq 1 manat pul alır. Baxmayaraq ki, elə həmin yerdə parkomat quraşdırılıb. Üstəlik, şlaqbaumların üzərinə xəbərdarlıq yazısı da yazılıb.
Oxu.Az Xəzər TV-yə istinadən məlumat verir ki, gözətçi otağında oturan şəxs Bakı Şəhər İcra Hakimiyyəti Xüsusi Təyinatlı Avtonəqliyyat İdarəsinin əməkdaşıdır. Həmin şəxs ərazidə çəkiliş aparılmasından xəbərdar olsa da, buna məhəl qoymadan pul yığmağa davam edir.
Yaxınlaşıb müsahibə almaq istəyəndə isə özünəməxsus şəkildə cavab verib, pəncərəni qapatmaq istəyir.
Məsələ ilə bağlı Xüsusi Təyinatlı Avtonəqliyyat İdarəsi ilə əlaqə saxlamaq istəsək də, zənglərimizə cavab verən olmadı.

A.M.
www.oxu.az
"
"Bakıda sürücü sükan arxasında öldü – FOTOBakıda sürücü sükan arxasında ölüb.
Oxu.Az Report-a istinadən xəbər verir ki, hadisə Nəsimi rayonunda baş verib.
1984-cü il təvəllüdlü Məmmədov Ramin Ərzuman oğlu idarə etdiyi “Mercedes” markalı avtomobilində qəfildən dünyasını dəyişib. O, sükan arxasında ölü tapılıb.
İlkin ehtimala görə, R.Məmmədov ürək tutmasından dünyasını dəyişib.
Ölümün səbəbləri araşdırılır.



A.M.
www.oxu.az
"
"  Texniki baxışın müddəti bitir: cərimələr olacaq - VIDEOAvtobus və yük avtomobillərinin texniki baxışdan keçmə vaxtının bitməsinə cəmi 2 gün qaldı.
Baş Dövlət Yol Polisi İdarəsinin Müayinə Mərkəzindən ""Xəzər Xəbər""ə verilən məlumata görə, indiyə qədər avtobusların cəmi 23-24 faizi, yük avtomobillərinin isə cəmi 32 faizi texniki baxışdan keçib.
Оxu.Az xezerxeber.az-a istinadən bildirir ki, əvvəlki illərdən fərqli olaraq bu il texniki baxışdan keçməyənlərin aşkarlanmasında radarlardan istifadə olunacaq.
Onu da qeyd edək ki, noyabrın 1-dən etibarən texniki baxışdan keçməyən avtobus və yük avtomobillərinin sürücüləri fiziki şəxsdirsə 50 manat, vəzifəli şəxsdirsə 100 manat, hüquqi şəxsdirsə 300 manat məbləğində cərimə olunacaqlar.

N.H.
www.oxu.az
"
"Naxçıvanda qəzada 4 yaşlı uşaq öldüNaxçıvan Muxtar Respublikasında ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, Kəngərli rayonunun Qıvraq qəsəbəsində ""VAZ 2107"" markalı avtomobil yola çıxmış 4 yaşlı oğlanı vurub. Ağır xəsarət alan azyaşlının həyatını xilas etmək mümkün olmayıb.
Bildirilir ki, qəzaya azyaşlının nəzarətsiz qalması səbəb olub.
Faktla bağlı araşdırma aparılır.
A.M.
www.oxu.az
"
"İngilislər səs sürətini aşan maşın ixtira etdilər - FOTOİngilislər yeni ""Bloodhound Supersonic Car"" avtomobilini sınaqdan keçiriblər.
Oxu.Az Ölkə.Az-a istinadən xəbər verir ki, səs sürətini aşan avtomobilin sınağı Kornuoll yarımadasındakı Nyukvey şəhərinin aerodromunda keçirilib.
Tədbirdə 3 mindən çox tamaşaçı iştirak edib. 13 metr uzunluğu olan bolid sınaq yürüşlərində 322 km/saat sürəti yığa bilib. Bolid sürəti 3 kilometrlik uçuş zolağında cəmi 9 saniyəyə əldə edib.
Uçuş zolağının uzunluğu bolidə daha yüksək sürət yığmağa imkan vermir.
Avtomobilin sükanı arxasında Kral Hərbi Hava Qüvvələri eskadrilyasının komandiri Endri Qrin olub. 1228 km/saat sürət rekordu ona məxsusdur.
""Bloodhound Supersonic Car"" avtomobili isə 1609 km/saat sürət rekordu üçün nəzərdə tutulub. Amma bu hədəf üçün hələ bir neçə il var.

















www.oxu.az
"
"Pambıqçıları daşıyan avtobus çaya aşdı: Onlarla yaralı var – FOTO + YENİLƏNİBÖtən gün Goranboyda avtobusun aşması nəticəsində  xəstəxanaya yerləşdirilən 5 nəfərin vəziyyəti orta ağırdır.
Oxu.Az xəbər verir ki, bu barədə “Qafqazinfo”ya Səhiyyə Nazirliyinin Mətbuat Xidmətinin əməkdaşı Səfayə Əhmədova məlumat verib.
Xatırladaq ki, ümumilikdə qəzada yaralananları sayı 26 olub. 23 yaralı Goranboyda, 2 yaralı Gəncədə, 1 yaralı isə Bərdədə xəstəxanaya yerləşdirilib.
Goranboy Rayon Mərkəzi Xəstəxanasındakı yaralılardan artıq 21-i ilkin tibbi müdaxilədən sonra evə buraxılıblar. 
27.10.2017 20:46
Goranboyda çaya düşən avtobusda xəsarət alanlardan ikisinin vəziyyəti ağırdır.
Oxu.Az-ın xəbərinə görə, bu barədə Trend-ə Səhiyyə Nazirliyinin mətbuat xidmətindən bildirilib. 
Qeyd olunur ki, qəzada 25 nəfər xəsarət alıb. Onlardan ikisi Gəncə Şəhər Mərkəzi Xəstəxanasına yerləşdirilib. Qalan 23 nəfər isə Goranboy Rayon Mərkəzi Xəstəxanasında müalicə alır.
Qeyd edək ki, Goranboy rayonunda fəhlələri daşıyan avtobus qəza nəticəsində körpüdən aşaraq çaya düşüb. Hadisə Dəliməmmədli şəhərində qeydə alınıb.
19:21
Bakı-Qazax magistral yolunun Goranboy rayonunun Nadirkəndi ərazisindən keçən hissəsində pambıqçıları daşıyan avtobus çaya aşıb.
Oxu.Az-ın APA-ya istinadən xəbərinə görə, hadisə nəticəsində 20-yə yaxın şəxs xəsarət alıb. Onlar Goranboy Rayon Mərkəzi Xəstəxanasına yerləşdirilib.
Bildirilir ki, “İsuzu” markalı avtobus Kürək çayı üzərindəki körpüyə qalxmaq istəyərkən idarəetməni itirib.
Faktla bağlı araşdırma aparılır.




















S.B.
www.oxu.az
"
"Bu avtomobil sahiblərinin NƏZƏRİNƏ - 4 gün qaldıYük avtomobilləri və avtobusların texniki baxışdan keçmə müddəti oktyabrın 31-də başa çatır.
Oxu.Az-ın trend-ə istinadən məlumatına görə, Bakı Şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi Vaqif Əsədov texniki baxışdan keçməyən yük avtomobilləri və avtobus sahiblərinə qeyd olunan vaxta qədər texniki baxışdan keçməyi tövsiyə edib:
""Bir daha bütün növ yük və avtobus tipli nəqliyyat vasitələrinin sahiblərinə bildiririk ki, texniki baxışdan keçməyə tələssinlər. Hazırda yük avtomobillərinin və avtobusların texniki baxışdan keçməsi davam edir. Yenə də sürücülərə xatırladıram ki, onlar istismar etdikləri nəqliyyat vasitələrini Bakı-Zabrat-Maştağa yolunun 1-ci kilometrliyində yerləşən diaqnostika şöbəsinə təqdim etməlidirlər. Unutmayın ki, texniki baxışdan təyin edilən müddətdə keçmədikdə fiziki şəxslər 50 manat, vəzifəli şəxslər 100 manat, hüquqi şəxslər isə 300 manat məbləğində cərimə edilir"".
Qeyd edək ki, yük avtomobilləri və avtobusların texniki baxışı 1 avqust-31 oktyabr tarixləri aralığında keçirilir. İcazə verilən müksimum kütləsi 3.5 ton və daha az olan yük avtomobilləri istehsal olunduqdan sonra 5-ci, 7-ci, 9-cu, 11-ci il və sonra hər il texniki baxışdan keçməlidir. İcazə verilən kütləsi 3.5 tondan yuxarı olan yük avtomobilləri isə istehsal olunduqdan sonra 2-ci il və hər il texniki baxışdan keçməlidir. Avtobuslar da istehsal olduqdan sonra 2-ci il və daha sonra hər il texniki baxışdan keçməlidir.
www.oxu.az
"
"Bakıda avtomobil piyadanı vurduBakıda ahıl kişini avtomobil vuraraq öldürüb.
Oxu.Az Reporta istinadən xəbəri verir ki, hadisə Sabunçu rayonunda baş verib. Məhəmmədi qəsəbəsində ""Mercedes"" markalı avtomobil yolu keçən 62 yaşlı Bəşirov Camal Cəlal oğlunu vurub. O, hadisəni törədən sürücü tərəfindən xəstəxanaya aparılarkən yolda ölüb.
Hadisəni törədən sürücü faktla bağlı Sabunçu Rayon Polis İdarəsinin əməkdaşları tərəfindən saxlanılıb.
www.oxu.az
"
"Yol polisi “ölüm saçan” “KamAZ” sürücüsünü axtarır – VİDEO“KamAZ”la əks yola çıxan sürücü saatda 80 kilometr sürətlə hərəkət edir. Görüntülər Bakı-Qazax yolunun Qobustan qəsəbəsindən keçən hissəsində lentə alınıb.
Oxu.Az-ın Xəzər TV-yə istinadən məlumatına görə, “KamAZ” markalı yük avtomobilinin sürücüsü təhlükəli vəziyyət yaradıb.
Həmin anı çəkən sürücü iddia edir ki, yük avtomobilinin sürücüsü bu şəkildə təxminən 20 kilometr yol qət edib. 
Qarşıdan gələn avtomobillərin böyük əksəriyyəti isə rayonlardan gələn sərnişinlə dolu avtobuslardır.
Məsələ ilə bağlı Baş Dövlət Yol Polisi İdarəsinin şöbə rəisi Kamran Əliyev bildirib ki, görüntülər idarədə araşdırılır. Daha doğrusu həmin ərazidəki təhlükəsiz şəhər kameralarına baxış keçirilir. Həmin yük avtomobilinin dövlət nömrə nişanı müəyyən edildikdən sonra sürücü saxlanılacaq. Onun barəsində inzibati xətalar məcəlləsinin 327.4-cü maddəsi ilə yəni əks istiqamətdə hərəkət etməyə görə, 100 manat məbləğində cərimə ediləcək.

S.B.
www.oxu.az
"
"Dəymiş ziyanı ödəyib, azadlıqda qalmaq olar – VİDEOYol qəzalarından sonra bəzi sürücülərin cəzası yüngülləşəcək. 
Oxu.Az-ın Xəzər TV-yə istinadən  məlumatına görə, söhbət nəqliyyat hadisələrindən sonra kiməsə ağır və ya az ağır xəsarətin dəydiyi qəzaların təqsirkarı olan sürücülərdən gedir. Əvvəlki qaydalarda belə sürücülər azadlıqdan məhrum edilirdi.
Azadlığın məhdudlaşdırılması bəndi qəzalardan sonra hadisə yerindən qaçan və məsuliyyətdən yayınmağa cəhd göstərən sürücülərə də şamil ediləcək.
Yol hərəkəti üzrə ekspert Ərşad Hüseynov deyir ki, bu dəyişiklik müəyyən sürücülərə imtiyaz verəcək. Bu isə birmənalı qarşılanmaya bilər.
Qarşı tərəfə dəymiş ziyanı ödəyə bilməyən sürücülər isə əvvəlki qaydada xəsarətin dərəcəsindən asılı olaraq azadlıqdan məhrum ediləcəklər. Əgər qəzadan sonra ölüm faktı qeydə alınarsa, istənilən halda azadlıqdan məhrum edilmə cəzası olduğu kimi qalacaq. Yeni qaydalar milli məclis tərəfindən qəbul edilib.

S.B.
www.oxu.az
"
"Bakıda avtobusda qarşıdurma: Anamı söymə – VİDEOBakıda avtobusda qarşıdurma baş verib.
Oxu.Az xəbər verir ki, AZXEBER.COM-a göndərilən videoda sərnişinlərin mübahisəsi lentə alınıb.
Belə ki, qadınlar arasında yaşanan xoşagəlməzliyə bir kişi qarışır və o, qadının üstünə hücum çəkir.
Vətəndaş qeyd edib ki, xanım onun anasını təhqir edib.
Həmin görüntüləri təqdim edirik:

E.Ə.
www.oxu.az
"
"Avtomobildə jalüz və pərdələrə icazə başa çatır – DYP-dən XƏBƏRDARLIQAvtomobildə jalüz və pərdələrə icazə noyabr ayının 15-dən etibarən başa çatır.
Oxu.Az xəbər verir ki, bunu Fins.az-a açıqlamasında Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov deyib. O bildirib ki, isti hava şəraitini nəzərə alaraq may ayının 1-dən noyabr ayının 15-dək istismar edilən nəqliyyat vasitələrinin arxa sağ və sol qapı şüşələrinə jalüzün və “ştorka”ların asılaraq idarə edilməsinə icazə verilir. Noyabr ayının 16-dan isə bu müddət başa çatır. Yəni, sürücülər buna diqqət etməzlərsə, cərimə ediləcəklər: “Qanunvericiliyə əsasən, verilən müddət bitəndən sonra tələblər pozulursa, təbii ki, inzibati xəta tərkibi yaranır. Bu halda yol polisi sürücüləri saxlayıb məsuliyyətə cəlb edə bilər”.
O əlavə edib ki, jalüz və “ştorka”larla bağlı hər hansı reyd təyin edilməyib, amma yol polisi xidmət apardığı ərazi üzrə belə avtomobil görərsə, dərhal saxlayacaq: “Bunun o qədər təbliğatı aparılıb ki, gündəmə gəlməsinə ehtiyac yoxdur. Sürücülər bu barədə yetərincə məlumatlıdır”.
V.Əsədov bildirib ki, hətta bununla bağlı tərtib edilən inzibati protokolların sayı 2,5 dəfə azalıb: “Məsələn, ötən il bu tələbləri pozan 1500 sürücü var idisə, bu il bu rəqəm 600 nəfərə düşüb. Yəni, artıq aparılan təbliğat və görülmüş tədbirlər sürücülər arasında yol hərəkəti qaydalarının düzgün yerinə yetirilməsinə meyilliliyi artırır”.
Qeyd edək ki, noyabr ayının 15-dən sonra jalüz və “ştorka”ların yığışdırılmaması halına görə 150 manat cərimə nəzərdə tutulub.
www.oxu.az
"
"Kənd və qəsəbələrdən Sumqayıta gedən marşrutların fəaliyyəti dayandırıldı - SƏBƏBNovxanı, Binəqədi, Ceyranbatan, Saray qəsəbələri və Xırdalan şəhərindən Sumqayıta işləyən marşrut avtobuslarının fəaliyyəti dayandırılıb.
Oxu.Az xəbər verir ki, bu barədə Trend-ə Sumqayıt şəhər sakinləri məlumat verib.
Məlumata görə, bu gün səhər saatlarından etibarən 985 (Binəqədi-Novxanı-Sumqayıt), 12b və 522 (Saray-Sumqayıt) və 12 (Xırdalan-Saray-Sumqayıt) saylı marşrutların şəhərə girişinə qadağa qoyulub. Nəticədə sərnişinlər saatlarla marşrut gözləməli olublar. Adıçəkilən marşrut avtobusları isə cərimə meydançalarına aparılıb.
Sumqayıt şəhər İcra Hakimiyyətinin Avtomobil Nəqliyyatı ilə Sərnişindaşıma İdarəsinin şöbə müdiri Namiq Əliyev Trend-ə açıqlamasında bildirib ki, həmin marşrut avtobuslarının fəaliyyəti qanunsuz hesab edilib: ""Qaydalara görə, şəhərkənarı avtobuslar avtovağzaldan avtovağzala işləməlidir. Həmin marşrut avtobusları isə avtovağzala daxil olmurlar. Ona görə də onlar şəhərə buraxılmır. Binəqədidən gələn marşrutlar Novxanı ərazisindən geri qaytarılır, Saray və Xırdalandan gələnlər isə Saray qəsəbəsindən. Həmin marşrutlar əgər avtovağzaldan avtovağzala işləməsələr, şəhərə girişi qadağan ediləcək"".
""Sumqayıt Nəqliyyat"" MMC-nin direktoru Xannı Rüstəmov isə şöbə müdirinin dediklərini təkzib edib. X.Rüstəmov bildirib ki, avtovağzaldan avtovağzala yalnız Bakı-Sumqayıt marşrutları işləməlidir: ""Saray, Novxan, Xırdalandan Sumqayıta hərəkət edən marşrut avtobuslarına bu qaydalar tətbiq edilmir: Sadəcə, həmin marşrut avtobuslarının bəziləri kiçik həcmli və köhnə, standartlara cavab verməyən mikroavtobuslardır. Həmin marşrut avtobuslarında həmçinin natəmizlik hökm sürür və bu barədə dəfələrlə bizə sərnişinlərdən şikayətlər daxil olub. Bu səbəbdən həmin marşrutların fəaliyyətini müvəqqəti dayandırmışıq. Əgər sahibkar xəttə iritutumlu avtobuslar buraxarsa, marşrutların fəaliyyəti bərpa olunacaq"".
www.oxu.az
"
"“Bufer”i dəyişən sürücülərin nəzərinə - Bunu necə etmək olar?Avtomobildə ön bamperlərin dəyişdirilməsi və yaxud başqa birisi ilə əvəzlənməsi tez-tez qarşılaşdığımız hadisədir.
Bəzən isə sürücülər köhnə model avtomobillərə yeni modellərin ön və yaxud arxa bamperin dəyişdirilməsinə görə DYP tərəfindən cərimə olunduqlarını deyirlər.
Ümumiyyətlə, bamperin dəyişdirilməsi konstruksiya dəyişikliyi hesab edilirmi? DYP buna görə cərimə yaza bilərmi?
Oxu.Az xəbər verir ki, Avtosfer.az-ın suallarını cavablandıran hüquqşünas Ərşad Hüseynov bildirib ki, bamper avtomobilin passiv təhlükəsizlik sisteminə aid olan elementdir. Eyni zamanda, bamper avtomobilin marka və modelinin eyniləşdirilməsinə xidmət edir: “90-cı ilin avtomobilinə 2017-ci il buraxılışı olan avtomobilin bamperini qoymaq olar. Sadəcə, burada iki şərt var.
Birincisi odur ki, həmin bamperin özü bütün texniki tələblərə cavab verməlidir. Yəni, avtomobil bamperinə aid texniki tələblərə cavab verməlidir, kinetik enerjini udma xüsusiyyəti və s. yerində olmalıdır. Adi dəmirdən nəsə düzəldib avtomobilə quraşdırmaq olmaz. İkincisi isə bamper avtomobilin konstruksiyasındakı yerinə uyğun gəlməli və modelin müəyyən edilməsinə maneə olmamalıdır. Bu o deməkdir ki, məsələn, “Mercedes”ə “ ”Toyota”nın, yaxud “Hyundai”a “Opel”in bamperini qoysaq və bilinməsə ki, hansı modeldir, o zaman problem yaradacaq. Təbii ki, DYP belə halda qanunun tələblərinə görə həmin sürücünü cərimələyə bilər.”
www.oxu.az
"
"Zaqatala-Balakən-Mazımçay yolu yenidən qurulur""Azəravtoyol"" ASC M-5 Yevlax-Zaqatala-Gürcüstan ilə dövlət sərhədi avtomobil yolunun Zaqatala-Balakən-Mazımçay hissəsinin (129-164 km) təmir-tikinti işlərini davam etdirir.
ASC-nin Mətbuat Katibliyindən Oxu.Az-a verilən məlumata görə, təmir olunan yolun uzunluğu 35 km, eni isə 13 metrdir. Bura hər iki istiqamət üzrə 2 metr çiyinlər və genişləndirildikdən sonra 9 metr enində hərəkət hissə daxildir. Hazırda sözügedən yolda köhnə asfalt-beton örtüyünün üst qatı frezlənərək kənara daşınır.
Bundan başqa, zəruri olan yerlərdə yolun yararsız quruntu qazılaraq çıxarılır, əvəzinə xüsusi material tökülərək kipləşdirmə işləri aparılır, yeni yol yatağı inşa olunur. Bu işlər artıq 11 kilometrlik ərazidə yekunlaşdırılıb.
Yol yatağının və zəruri olan yerlərdə yol əsasının tikintisindən sonra yolda asfaltlanma işlərinə başlanılacaq. Ümumilikdə yolun 300 min kvadratmetrdən çox sahəsinə 3 qat olmaqla yeni asfalt-beton örtüyü döşənəcək.
Layihə çərçivəsində ""Azəravtoyol"" ASC tərəfindən yol boyu mövcud olan 5 avtomobil körpüsünün əsaslı şəkildə təmiri nəzərdə tutulub ki, artıq Tala çayı üzərində yerləşən avtomobil körpüsündə bu işlər yekunlaşmaq üzrədir.
Bundan başqa, layihə çərçivəsində yolun altından suların ötürülməsi üçün 68 ədəd müxtəlif ölçülü dəmir-beton boruların 32-si artıq qurulub və bu istiqamətdə işlər davam etdirilir. Bütün işlər texnoloji ardıcıllığa riayət edilməklə və yüksək keyfiyyətlə aparılır. İşlərin vaxtında yekunlaşdırılması üçü əraziyə lazımi sayda canlı qüvvə və texnika cəlb edilib.
Əsaslı təmir işləri tamamilə başa çatdıqdan sonra yola məlumatverici lövhələr və yol nişanları quraşdırılacaq, yol-cizgi və yolgöstərici xətlərinin çəkilişi işləri aparılacaq, həmçinin 70 avtobus dayanacağı quraşdırılacaq.
Qeyd edək ki, əsaslı təmir olunan Yevlax-Zaqatala-Gürcüstan avtomobil yolunun (M5) tərkib hissəsinə aid olan Zaqatala-Balakən-Mazımçay hissəsi 100,7 min nəfər əhalinin yaşadığı 2 rayonun inzibati ərazisindən keçməklə 16 yaşayış məntəqəsini birləşdirir. Əsaslı təmir işləri yol boyu yaşayan əhali ilə yanaşı yoldan istifadə edən bütün vətəndaşların gediş-gəlişini rahatlaşdıracaq, Gürcüstan həmçinin əks istiqamətdə yük və sərnişin daşımasını xeyli asanlaşdırmaqla kənd təsərrüfatının və turizmin inkişafına gətirib çıxaracaq.








E.Ə.
www.oxu.az
"
"“Bakı Metropoliteni”: Bu gün işə gecikənləri danlamayınXəbər verdiyimiz kimi, səhər saatlarında “Bakı Metropoliteni”ndə böyük sıxlıq yaranıb. Bu səbəbdən işə və dərsə gecikən xeyli insan sosial şəbəkələrdə narazılıqlarını bildiriblər.
Oxu.Az məlumat verir ki, Qafqazinfo problemin yaranma səbəbini öyrənmək üçün “Bakı Metropoliteni” QSC-nin mətbuat katibi Nəsimi Paşayevlə əlaqə saxlayıb. O bildirib ki, səhər saatlarında depodan gələn qatarların xəttə qəbulu zamanı texniki problem yaranıb: “Belə deyim, səhər saat 6:00 radələrində bizə lazım olan qatarların yarısını ancaq xəttə qəbul etmişdik. Bu səbəbdən qatarlar arası interval artdı və sərnişin sıxlığı yaranmağa başladı.
Saat 7:00 radələrində artıq kifayət qədər qatar qəbul edə bilirdik, ancaq buna baxmayaraq, həddən artıq sərnişin sıxlığı var idi və qatarlarımız bütün sərnişinləri götürə bilmirdi. Proses təqribən 1 saat bu cür davam elədi. 8-dən sonra bütün qatarlar arası interval bərpa olunmuşdu, ancaq əsas stansiyalarda, məsələn, “28 May”, “20 Yanvar”, “Koroğlu”da sərnişin sıxlığı yenə də davam edirdi. 
Hazırda bütün problem aradan qaldırılıb. Pik saat da artıq qurtarıb, hər hansı problemimiz yoxdur. 
Səhər saatlarında narahatlıq yaratdığımız üçün bütün sərnişinlərimizdən üzr istəyirik. Bir də onu xüsusi qeyd etmək istəyirəm ki, işə gecikdiyi üçün rəhbərlik tərəfindən danlanılanlar olub. Xahiş edirik ki, bu gün işə metro səbəbindən gecikənləri anlayışla qarşılasınlar”.
E.Ə.
www.oxu.az
"
"Sürücülər ən çox bu qaydaları pozur – RƏSMİYol hərəkəti təhlükəsizliyinin təmin edilməsi ilə bağlı bu ilin 9 ayı ərzində Bakı şəhəri üzrə yol polisi əməkdaşları tərəfindən keçirilən tədbirlər nəticəsində 650 minə yaxın inzibati protokol tərtib edilib.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, dayanma-durma tələbini pozanlara qarşı tərtib edilmiş protokolların sayı üstünlük təşkil edir.
Polis polkovniki bildirib ki, həmçinin Bakıda 70 avtoxuliqan, 85 minə qədər piyada məsuliyyətə cəlb edilib.
Bölmə rəisi bir daha hərəkət iştirakçılarını yol hərəkətində diqqətli olmağa dəvət edib.
A.M.
www.oxu.az
"
"Vahid Əhmədov: Polis olmasa belə, yollara nəzarət etmək mümkündürMilli Məclisin deputatı Vahid Əhmədov Azərbaycanda yol polisinin ləğv edilməsi ilə bağlı səsləndirilən təkliflərə münasibət bildirib.
Oxu.Az xəbər verir ki, V.Əhmədov ölkə.az-a açıqlamasında deyib ki, hər bir ölkədə olduğu kimi, Azərbaycanda da “Yol hərəkəti haqqında” qanun var.
Onun sözlərinə görə, əsas məsələ qanunun tələblərinə əməl olunmasıdır: “Əgər qanuna əməl olunmayacaqsa, istər yol polisi, istərsə də digər polis olsun, problem yenə olacaq. Əgər polis qanunun tələblərinə uyğun hərəkət edirsə, burada heç bir problem ola bilməz. Yox, əgər polis qanunu pozursa, burada nəyisə ləğv etməkdən asılı olmayaraq, problem qalacaq”.
Deputat qeyd edib ki, Azərbaycanın bütün yollarında radarlar və kameralar quraşdırılıb: “Kim qaydaları və qanunu pozursa, onlar bilinir, cərimə edilirlər. Bu istiqamətdə problemlər yoxdur. Ancaq istənilən halda yollarda polis nəzarəti olmalıdır. Çünki yollarda müəyyən problemlər və hadisələr baş verir, sürücülər arasında mübahisələr olur və sairə. Ancaq bütün bunlara yol polisi və yaxud da digər polisin nəzarət etməsinin fərqi yoxdur. Əsas məsələ odur ki, qanunun tələblərinə əməl edilsin. Yollarda qanuna əməl edilmədikdə isə nə edirsən et, faydası olmayacaq”.
V.Əhmədov qaydalara əməl edən sürücü olduğunu da söyləyib: “Mənim yol polisi ilə heç bir problemim yoxdur. İndiyədək də polislə heç bir problemim olmayıb. Biz qaydalara və qanunlara əməl edərək, avtomobil idarə edirik. Ona görə də problemimiz olmur. Təbii ki, qanunu pozanlara qarşı yol polis tədbir görməlidir. Amma yenə də deyirəm ki, bu tədbirləri yol polisi də, digər polislər də edə bilər. Çünki Azərbaycan yollarında kifayət qədər, hətta tələb olunandan da çox radar və kameralar quraşdırılıb. Ona görə də polis olmasa belə, yollara nəzarət etmək mümkündür”.
A.M.
www.oxu.az
 
"
"Sürücülərin nəzərinə: Parkomatların yeri dəyişdirilir – VİDEOParkomatlar yollardakı sıxlığı aradan qaldırmaq üçün nəzərdə tutulub. Hazırda paytaxt ərazisinə düşən 70-dən artıq küçə və propektlərdə 300-dən artıq parkomatlar quraşdırılıb. Bunu yalnız alqışlamaq olar, əmması isə odur ki, bu parkomatlar düzgün yerlərdə quraşdırılmır.
Oxu.Az ""ARB TV""-yə istinadən xəbər verir ki, ekspert Elməddin Muradlının sözlərinə görə, bəzi parkomatlar sürücüləri çaşdırır: “Bəzi yerlər var ki, yol polisi orada parklanmanı qadağan edir. Amma Bakı Şəhər İcra Hakimiyyəti gətirib ora parkomat qoyur və sürücülər bundan narazı qalır. Çünki sürücü dayanma-durma nişanına yox, parkinq nişanına baxır və gedib ödənişi edib, avtomobilini saxlayır”.
Parkomatlar əhalinin sıx yaşadığı və iaşə məkanlarına yaxın yerlərdə müəyyən şərtlərlə quraşdırılmalıdır.
Mütəxəssislər deyir ki, BŞİH parkomatları quraşdırarkən mütləq DYP ilə məsləhətləşməlidir. Yararsız ərazilərdə parkomatların quraşdırılmaması üçün həm də bu işlə məşğul olanların maariflənməsi gərəkdir.
DYP-nin rəsmisi Vaqif Əsədov söhbətində bu sahədə çatışmazlıqların olduğunu etiraf etdi və problemi aradan qaldırmaq üçün çalışdıqlarını bildirdi: “Bəzi ərazilərdə parkomatların sürüşdürülməsi, yerinin dəyişdirilməsi istiqamətində tez-tez əməkdaşlarımız tərəfindən baxış keçirilir. Nöqsanlar olduqda aradan qaldırılması üçün vəsatətlər qaldırılır”.
Qeyd edək ki, ötən ilin sonunda prezidentin tapşırığına əsasən, Nazirlər Kabineti parklama üçün münasib yerlərin siyahısını hazırlamalı və təhvil verməlidir.
Ekspert Ərşad Hüseynov bu siyahı hazırlandıqdan sonra parkomatların düzgün yerlərdə quraşdırılacağına əmindir: “Nişan qoyulmalıdır. Bunlar həll edilməmiş, bu cür söhbətlərin olacağı qaçılmazdır”.
Yeni qəbul edilmiş qanunlara görə, parklama ərazilərində avtomobillərin səkiyə paralel, perpendikulyar və digər istiqamətlərdə dayanması üçün xüsusi nişanlar yerləşdirilib. Sürücülər diqqətli olmalıdır. Əks halda parkinq pulunu ödəmək belə onları cəzadan xilas etməyəcək.
Ekspertlərin digər narazılığı parkinq ödənişləri ilə bağlıdır.
Həmçinin dünyanın bəzi şəhərlərində bayram günlərində və gecə saatlarında müəyyən parkinq əraziləri ödənişsiz olaraq vətəndaşların xidmətinə verilir. İnanırıq ki, vəziyyət düzələcək və parkomatlarımız yollarda tıxac yaratmaq əvəzinə, boşluqlar yaradacaq.

A.M.
www.oxu.az
"
"Xaldan-Mingəçevir yolunda avtomobil aşdı – FOTOXaldan-Mingəçevir yolunda iki nəfərin xəsarət alması ilə nəticələnən yol qəzası baş verib.
Oxu.Az APA-ya istinadən xəbər verir ki, günorta saatlarında Yevlaxın Əkşəm kəndi ərazisində “Nissan X Trail” markalı, 90 ON 305 dövlət nömrə nişanlı avtomobil yoldan çıxaraq aşıb.
Deformasiyaya uğrayan avtomobilin sürücüsü, 1942-ci il təvəllüdlü Baxışov Ziyəddin Mirəli oğlu və onun həyat yoldaşı, 1947-ci il təvəllüdlü Həsənova Səfurə Kərəm qızı xəsarət alıblar.
Əraziyə Fövqəladə Hallar Nazirliyinin xilasediciləri cəlb olunub. Xilasedicilər xəsarət alan şəxsləri avtomobildən çıxarıblar. Onlar Mingəçevir şəhər Mərkəzi Xəstəxanasına çatdırılıb.
Faktla bağlı araşdırma aparılır.











E.Ə.
www.oxu.az
"
"DİN Şirvanda qəza nəticəsində ölən jurnalistlə bağlı məlumat yaydıDaxili İşlər Nazirliyi (DİN) Şirvanda jurnalistin ölümü ilə nəticələnən yol qəzası ilə bağlı məlumat yayıb.
Oxu.Az-ın nazirliyin saytına istinadən verdiyi məlumata görə, oktyabrın 25-də saat 18:00 radələrində Şirvan şəhəri ərazisində şəhər sakini Kamil Mirzəyev idarə etdiyi “Otokar” markalı avtomobillə yolu keçən həmyerlisi Səxavət Məmmədlini vurub.
Nəticədə xəstəxanaya yerləşdirilən piyada orada ölüb.
Şirvan Şəhər Polis Şöbəsi tərəfindən araşdırma aparılır.
Qeyd edək ki, qəzada həyatını itirən S. Məmmədli jurnalist olub, ""Ədalət"", ""Təzadlar"" və ""Həftə içi"" qəzetlərində çalışıb.
A.M.
www.oxu.az
"
"Yol polisindən vəzifəli şəxslərə XƏBƏRDARLIQArtıq bir müddətdir ki, mediada bəzi yüksək vəzifəli şəxslərin, məmurların xidmətində olan avtomobillərin yol hərəkəti qaydalarına əməl etməmələri, yol polisi tərəfindən yazılmış cərimələri ödəməmələri barədə məlumatlar yayılır.
Oxu.Az xəbər verir ki, məsələ ilə bağlı Milli.az-ın sorğusunu cavablandıran Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov deyib ki, ötən 5 ildə Bakıda baş verən yol qəzalarının, eləcə də, ölən və xəsarət alanların sayı getdikcə azalır.
Hətta ötən illə müqayisədə inzibati məsuliyyətə cəlb edilən sürücülərin də sayında azalma müşahidə edilib. Bütün bunlar isə qanunvericilikdə edilən dəyişiklər və yol polisi tərəfindən görülən tədbirlər nəticəsində əldə olunub: “Bu, o deməkdir ki, yol polisi yerindədir, işləyir, həmçinin, tətbiq edilən cəzalar və onların təsir mexanizmi müsbət nəticələr əldə etməyə imkan verir. Hadisələr, ölən və xəsarət alanlar azalırsa, bu, yaxşıya doğru dəyişiklik deməkdir. Konkret faktlar üzrə tərəfimizdən qanunvericilikdə nəzərdə tutulmuş tədbirlər görülür. Əgər İnzibati Xətalar Məcəlləsində vəzifəli, yaxud hüquqi şəxslərin cərimələnməsi nəzərdə tutulubsa, birmənalı olaraq bu barədə protokol tərtib edilir. Artıq “mən filankəsəm, məsuliyyətə cəlb edilə bilmərəm” söhbəti yoxdur.
Bu gün paytaxt ərazisində, ümumiyyətlə, ölkədə yollarda tətbiq edilən müasir texnologiya, yol polislərinin istifadə etdikləri yeni texniki vasitələr artıq “day-day”, “filankəsəm”, “dosta zəng” kimi şeyləri tanımır”.
Bölmə rəisi qeyd edib ki, qanun kimliyindən, peşəsindən və vəzifəsindən asılı olmayaraq hamı üçün eynidir: “Əgər mən özüm yol polisi polkovniki olaraq şəxsi avtomobilimi könüllü sığortalayıramsa, onu vaxtında texniki baxışdan keçirirəmsə, bunları həm qanunlara hörmət naminə, həm də cərimə ödəməmək üçün edirəm. Bunu ona görə etmirəm ki, kimdənsə qorxuram. Xeyr, sadəcə, qanun deyir ki, bu belə olmalıdır. Hamı bilir ki, avtomobil sığorta olunmayanda, texniki baxışdan keçməyəndə, sürücü kəməri taxmayanda müasir texnika və texnologiyanın tətbiq edilməsinin nəticəsində avtomatik məsuliyyətə cəlb edilir.
Artıq milli xüsusiyyətimiz, mentalitetimizlə bağlı təhlükəli vərdişlər yavaş-yavaş unudulur. Bizdə də yol hərəkəti mədəniyyəti getdikcə formalaşır. Təhlükəsizlik kəmərini taxanların sayı gün-gündən artır. Vaxtilə işıqforun qırmızı işığında keçənlər özünü qəhrəman hesab edirdisə, indi açıq-aşkar başa düşür ki, bu, qəza deməkdir. Vaxtilə sükan arxasında mobil telefonla danışmaq dəb idisə, indi buna görə yüksək məbləğdə cərimə olunduğunu anlayırlar. Vaxtilə sərxoş vəziyyətdə avtomobili idarə edənlər kiməsə və ya nəyəsə arxalanırdısa, indi statistik göstəricilər onu deməyə əsas verir ki, kimliyindən asılı olmayaraq, belə hal aşkarlanırsa, o, qanun qarşısında cavab verməli olur.
Bir daha bəyan edirəm ki, indiki dövrdə “dosta zəng” və ya “görmədim”, “bilmədim”, “filankəsəm” kimi ifadələrin işlədilməsi keçərli deyil!”
A.M.
www.oxu.az
"
"Samuxda avtomobil çalaya düşdüSamuxda sürücünün xəsarət alması ilə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, rayonun Hacıalılar kənd sakini, 1999-cu il təvəllüdlü Babayev Sahil Əmrah oğlunun idarə etdiyi avtomobil idarəetmədən çıxıb və təmir aparılan yolda yaranmış çalaya düşüb. Nəticədə sürücü xəsarət alaraq, xəstəxanaya yerləşdirilib. Vəziyyətinin orta-ağır olduğu bildirilir.
Faktla bağlı hüquq mühafizə orqanları tərəfindən araşdırma aparılır.
A.M.
www.oxu.az
"
"“Range Rover”lə qəza törədən sürücü bəraət aldıBu gün Bakı Ağır Cinayətlər Məhkəməsində ölümlə nəticələnən yol qəzası törətməkdə təqsirləndirilənlər – Qərib Eyvazlı və Əli Abdullayevin cinayət işi üzrə məhkəmə prosesi yekunlaşıb.
Oxu.Az Qafqazinfo-ya istinadla xəbər verir ki, hakim Fikrət Qəribovun icraatında olan prosesdə hökm oxunub.
Məhkəmə kollegiyasının hökmü ilə Q.Eyvazlı 8 il müddətinə azadlıqdan məhrum edilib.
“Range Rover”in sürücüsü Ə.Abdullayevin isə günahsız olduğu qənaətinə gəlinib və ona bəraət hökmü verilib. Ə.Abdullayev məhkəmə zalından azadlığa buraxılıb. 
İttihama görə, Q.Eyvazlının idarə etdiyi “VAZ 21015” markalı avtomobillə Ə.Abdullayevin idarə etdiyi “Range Rover” markalı avtomobil toqquşub. Nəticədə, Q.Eyvazlının sərnişinləri – Ramiz Muradov və Elgün Məmmədov vəfat edib.
E.Ə.
www.oxu.az
"
"Talıb Tale qazandığı avtomobillə ata evində – VİDEOÖtən gün “Xanımlar vs cənablar” devizi ilə başlayan “Maşın” realiti şousunun final gecəsi keçirilib.
Oxu.Az Qafqazinfo-ya istinadən xəbər verir ki, yarışmada iki gün əvvəl Talıb Talenin qalib olması barədə yayılan xəbərlər öz təsdiqini tapıb. Belə ki, layihənin aparıcısı Murad Dadaşov rəsmi olaraq avtomobili Talıb Talenin qazandığını elan edib.
Qalibi açıqlamadan əvvəl Xatun Əliyeva və Talıb Tale mübarizəsinin son dəqiqələrini əks etdirən sujet yayımlanıb. X. Əliyeva əlini avtomobildən çəkərək həmkarının avtomobilə daha çox ehtiyacı olduğunu deyib: “Düşünürəm ki, məndən çox sənin avtomobilə ehtiyacın var. Özümü sınadım, amma istəsəydim, oynayardım. Bu avtomobillə atanın yanına gedərsən. Avtomobil olandan sonra evlən! Mən getdim, xeyirli olsun”.
Süjetdən sonra avtomobilin açarları T. Taleyə təqdim olunub.
Yarışmadan sonra sosial şəbəkələrdə hər kəs ifaçını birincilik münasibətilə təbrik edib.  Hətta müğənni Əlikram Bayramov Talıbın Bakıdakı evinə gedib, onun görüntülərini ""Instagram""da paylaşıb. Videoda Talıb atası ilə danışdığı, sevincini onunla bölüşdüyü əks olunub.

A.M.
www.oxu.az
"
"Qobustanda ağır qəza: Piyada öldüQobustanda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, qəsəbənin mərkəzi yolu olan Heydər Əliyev prospektində ""Mercedes"" markalı, 10 VJ 715 dövlət qeydiyyat nişanlı avtomobil ahıl qadını vurub. Ağır xəsarət alan 82 yaşlı qadın hadisə yerində vəfat edib.
Faktla bağlı Qobustan rayon Polis İdarəsində cinayət işi açılıb, araşdırma aparılır.
A.M.
www.oxu.az
"
"Biləsuvarda yeniyetmə qız özünü avtomobilin altına atdıBiləsuvarda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Xırmandalı kəndində qeydə alınıb.
Məlumata görə, 2005-ci il təvəllüdlü rayon sakini Abbasova Aysel Şahin qızı anası ilə yol kənarında gedərkən qəfil özünü “Qazel” markalı yük avtomobilinin qarşısına atıb.
O, müxtəlif bədən xəsarətləri ilə dərhal Biləsuvar Rayon Mərkəzi Xəstəxanasına aparılaraq əməliyyat olunub.
Faktla bağlı araşdırma aparılır.
A.M.
www.oxu.az
"
"Goranboyda yeniyetmə avtomobil qəzasının qurbanı olubBakı-Qazax magistral yolunda piyadanı avtomobil vurub.
Oxu.Az-ın APA-ya istinadən verdiyi məlumata görə,  hadisə yolun Goranboy rayonun Borsunlu kəndi ərazisindən keçən hissəsində qeydə alınıb.
Kənd sakini 2001-ci il təvəllüdlü Babayev Rəşad Eldəniz oğlu yolu keçən zaman “Mercedes” markalı avtomobil onu vurub. 16 yaşlı yeniyetmə hadisə yerində ölüb.
Faktla bağlı hüquq mühafizə orqanları tərəfindən araşdırma aparılır.
S.B.
www.oxu.az
"
"SOCAR-ın avtobusu jurnalisti vurub öldürdüŞirvan şəhərində piyadanın ölümü ilə nəticələnən yol qəzası baş verib.
Oxu.Az-ın APA-ya istinadən xəbərinə görə, Şirvan şəhəri Heydər Əliyev prospektində, SOCAR-a məxsus, 90 JS 409 dövlət nömrə nişanlı avtobus yolu keçən Şirvan sakini, 1956-cı il təvəllüdlü Məmmədli Səxavət Musa oğlunu vurub.
Xəstəxanaya çatdırılan S. Məmmədli orada dünyasını dəyişib. 
S. Məmmədlinin tanınmış jurnalist olduğu, Şirvanda bölgə müxbiri kimi fəaliyyət göstərdiyi bildirilir.
S.B.
www.oxu.az
"
"Kiş çayı üzərindəki körpünün bərpası başa çatdıŞəki rayonu Kiş çayı üzərində körpünün bərpası ilə bağlı “Azəravtoyol” ASC tərəfindən aparılan tikinti işləri yekunlaşdırılıb.
Oxu.Az-ın xəbərinə görə, ""Azəravtoyol"" ASC-nin mətbuat xidmətinin rəhbəri Anar Nəcəfli Trend-ə bildirib ki, yeni inşa edilən körpünün uzunluğu 88.2 m, hərəkət hissəsi 7 m və hər bir tərəfdə vətəndaşların rahat və təhlükəsiz hərəkətini təmin etmək məqəsədi ilə 1 m enində piyada səkiləri də daxil olmaqla, ümumi eni 9 metrdir.
Körpü orta dayaqsız bir aşırımlı ( 81 m. ) inşa olunub. Çay yatağından hündürlüyü 7 m-dir. Bu isə öz növbəsində gələcəkdə sel sularının körpüyə zərər vurmasının qarşısını almış olacaq.
Çayda sel suları nəzərə alınaraq, körpünün təhlükəsizliyini təmin etmək üçün qabaqlayıcı və profilaktiki tədbirlər həyata keçirilib.
Layihə çərçivəsində çayda su axınının təmizlənməsi və yaşayış məntəqəsini sel sularından qorumaq üçün sağ sahildə mövcud qazma-doldurma svay əsaslı monolit beton istinad divarlarının 32 m hissəsinin hündürlüyü artırılıb, sol sahildə isə 45 m uzunluğunda yeni su tənzimləyici qurğu inşa olunub.
Xatırladaq ki, 2016-cı ilin iyul ayında yağan leysan nəticəsində sel suları sözügedən körpünü uçurmuş, Kiş kəndinin rayon mərkəzi ilə avtonəqliyyat əlaqəsi kəsilmişdi. “Azəravtoyol” ASC tərəfindən əraziyə cəlb edilmiş ağır texnika və canlı qüvvə hesabına qısa müddət ərzində Kiş çayı üzərində müvəqqəti yol salınaraq gediş-gəliş bərpa olunmuşdu.
Təbii fəlakətin yol infrastrukturuna vurduğu ciddi ziyanın aradan qaldırılması və 7 min nəfər əhalinin yaşadığı Kiş kəndini ətraf yaşayış məntəqələri ilə birləşdirən yeganə körpünün bərpası üçün prezident İlham Əliyev tərəfindən 16 avqust 2016-cı il tarixində müvafiq sərəncam imzalanıb.
E.Ə.
www.oxu.az
"
"Vaqif Əsədov: DİN əməkdaşı səhvə yol verirsə, cəzalandırılırSon günlər sosial şəbəkələrdə və mediada avtomobil idarə edən zaman söhbət edən sürücünün və onu söhbətə tutan sərnişinlərin cərimələnməsi ilə bağlı rezonans doğuran məlumatlar yayılır. Bakı şəhər DYP-nin sözçüsü, polkovnik Vaqif Əsədovun bu halla bağlı qanunun tələbini səsləndirməsinin ardından Respublika DYP-nin sözçüsü, polkovnik Kamran Əliyev dünən dövlət televiziyasında bu informasiyanı təkzib edib. İctimaiyyətdə bir dövlət orqanının iki qurumunun mətbuat katiblərinin fərqli açıqlamaları suala və yeni müzakirələrə səbəb olub.
Oxu.Az xəbər verir ki, polkovnik Vaqif Əsədov bu gün Qafqazinfo-nun redaksiyasına gələrək, məsələnin necə gündəmə gəlməsi barədə təfərrüatları danışıb və bununla da müzakirələrə son qoymaq istədiyini bildirib.
V.Əsədov qeyd edib ki, iki polkovniki üz-üzə qoymaq cəhdi onlardan birinin səhv danışması deməkdir: “Daxili İşlər Nazirliyində səhvə yol verən əməkdaş bağışlanmır. O, konkret cəzalandırılır. Ola bilməz ki, iki polkovnik bir-birinə zidd informasiyalar verir. Əgər verirsə, ikisindən biri işdən getməlidir. Mən dediyim sözün məsuliyyətini başa düşürəm. 15 ildir sizinləyəmsə, deməli, səhv etməmişəm”. 
Polkovnik bu söhbətin necə gündəmə gəlməsini də açıqlayıb: “Bu söhbət 16 oktyabrdan başlayıb. Xanım jurnalistlərdən biri mənə sual verərək, qanunvercilikdə bu halın necə təsbit olunduğunu soruşub. Mən də qanunda olanları açıqlamışam. Sadəcə, bir qrup şəxslərin qəsdən və ya bilmədən informasiya yayaraq, yol polisinin fəaliyyətinə kölgə salmaq istəyi sensasion vəziyyət yaradıb. Mətbuatda ardıcıl yazılar getdikdə qeyri-səmimi başlıqların seçilməsi bu gün iki polkovniki üz-üzə qoyub. Mən nə demişəmsə, bir daha təkrar edirəm. Yol Hərəkəti haqqqında qanunda konkret göstərilib ki, idarəetmədən diqqəti yayındıra biləcək söhbətlərin edilməsi inzibati məsuliyyət yaradır və bunu edənlər məsuliyyətə cəlb edilir. Ancaq hansı formada? Biz bu günə qədər bunu tətbiq etməmişik, heç kim deyə bilməz ki, danışdığıma görə yol polisi məni saxlayıb. Sərnişinlərin də sürücülərin idarəetmədən diqqətini yayındırmasına görə 30 manat cərimə nəzərdə tutulub. Ancaq nə bizdə, nə başqa ölkədə tətbiq edilməyib. Bunu vizual baxışla aşkar etmək mümkündür. Qanunda var, amma təbiq edilməsi üçün sübutedici faktlar ortada olmalıdır. Sübut yoxdursa, necə protokol tərtib edilə bilər? Amma hadisələrin 70 faizi diqqətin yayınması ilə bağlıdır. 
Kamran Əliyev mənim dediklərimi təkzib etmir, sadəcə, internet saytlarında gedən fikirlər dırnaqarası olduğu üçün son məqamda ona çıxarılır, o da qanunda olduğu kimi açıqlama verir. Bəzi jurnalistlərin gözlərini yumub yazması belə vəziyyət yaradır. Nə qədər informasiya qıtlığı varsa, bu mövzu davam edəcək. Başqa bir mövzu tapılsa, bu yaddan çıxacaq”. 
E.Ə.
www.oxu.az
"
"Nəsimi rayonunda qəza: İki avtomobil toqquşdu – FOTONəsimi rayonu, Məmməd Araz küçəsində yol-nəqliyyat hadisəsi baş verib. 
Oxu.Az xəbər verir ki, hadisə ""Volvo"" və ""Nissan"" markalı avtomobillərin toqquşması nəticəsində qeydə alınıb. Məmməd Araz küçəsi ilə üzü Azadlıq prospektinə doğru hərəkət edən ""Volvo""nun sürücüsü qadağan olunmuş yerdən dönmə əməliyyatını yerinə yetirib. Bu vaxt qarşıdan gələn ""Nissan"" onun avtomobilinə çırpılıb. Hadisə nəticəsində xəsarət alan olmasa da, avtomobillərə ziyan dəyib.





























www.oxu.az
"
"Bakı Metropoliteni sərnişinlərə xəbərdarlıq etdi""Metroda qapıları saxlayıb qatarın hərəkətinə mane olan kifayət qədər sərnişin var"".
Oxu.Az xəbər verir ki, bunu Report-a açıqlamasında ""Bakı Metropoliteni"" QSC-nin mətbuat xidməti və ictimaiyyətlə əlaqələr şöbəsinin rəisi Nəsimi Paşayev deyib.
O bildirib ki, gün ərzində metrodan 700 mindən çox sərnişin istifadə edir: ""Xüsusilə pik saatlarda qatarın qapılarının sərnişinlər tərəfindən saxlanması məsələsinə nəzarət etmək çox çətindir"".
N.Paşayevin sözlərinə görə, sərnişinlər özləri qapıları saxlamaqla həm qrafiki pozduqlarını, həm də qapılara zərər yetirdiklərini başa düşməlidirlər: ""Başa düşürük ki, pik saatlarda sərnişin çox olur, hamı qatara minmək istəyir. Ancaq nəzərə almaq lazımdır ki, qapı saxlamaq çıxış yolu deyil"".
Şöbə rəisi qeyd edib ki, qatarın qapısının saxlanmasına görə İnzibati Xətalar Məcəlləsində 50 manat cərimə nəzərdə tutulub: ""Bu məsələyə polis nəzarət edir"".
E.Ə.
www.oxu.az
"
"Bakıda piyadaların vurulma anı – VİDEOBakıda piyada keçidində üç piyadanı eyni vaxtda vuran sürücünün görüntüləri Daxili İşlər Nazirliyinin “Təhlükəsiz şəhər” kamerasına düşüb.
Oxu.Az xəbər verir ki, Baş Dövlət Yol Polisi İdarəsindən Avtosfer.az-a təqdim olunan videodan da göründüyü kimi, piyada keçidinə yaxınlaşan sürücü piyadalara yol vermək əvəzinə, onları vuraraq qaydaları kobud şəkildə pozub. Piyadalar yüngül xəsarət alsalar da, burada sürücünün kobud qayda pozuntusu aşkar görünür.
“Yol hərəkəti haqqında” qanunun 54-cü maddəsinin I hissəsində qeyd olunub ki, “Sürücü keçidə yaxınlaşarkən sürəti lazımınca azaltmalıdır ki, yolu keçməyə başlamış piyadaları təhlükəyə məruz qoymasın. Əgər piyada keçidə daxil olmuşdursa və ya daxil olmaqdadırsa, sürücü nəqliyyat vasitəsini dayandırmalı və piyadaya yol verməlidir”.
Sürücülərə tövsiyəmiz budur ki, yolda diqqətli olsunlar. Onlar fikri yayındıra biləcək şeylərdən uzaq durmalıdırlar ki, qarşılarına qəfil maneə çıxdıqda yol nəqliyyat hadisəsinin qarşısını almaq mümkün olsun.

A.M.
www.oxu.az
"
"Şamaxıda sürücü yol polisi tərəfindən döyüldü – İDDİAŞamaxı rayonunda sürücü yol polisi əməkdaşı tərəfindən döyüldüyünü iddia edib.
Oxu.Az APA-ya istinadən xəbər verir ki, insident ötən gün Şamaxı şəhərində qeydə alınıb.
Rayonun Dağ Bağırlı kənd sakini, 1984-cü il təvəllüdlü Feyzullayev Ruslan Dizcan oğlu idarə etdiyi 15-BO-626 dövlət nömrə nişanlı, “Ford Tranzit” markalı yük avtomobili ilə hərəkətdə olarkən Şamaxı rayon Polis Şöbəsinin Yol Polisi Bölməsinin əməkdaşı, baş leytenant Fərid Məlikov tərəfindən saxlanılıb.
Ruslan Feyzullayev bildirib ki, polis əməkdaşı onu avtomobil idarə edərkən siqaret çəkdiyinə görə saxlayıb və sənədləri yoxlayan zaman aralarında mübahisə yaranıb: “Sənədlərim qaydasında oldu və siqaret çəkdiyimə görə saxlanılmağımın qanunsuz olduğunu izah edərkən, polis əməkdaşı Fərid Məlikov tərəfindən təhqir olundum. O, mənim sinəmə, ayağıma yumruq və ayaq zərbəsi vurdu. Avtomobilimdə olan qardaşım və əmim oğlu da hadisənin şahidləridir. Məni təcili yardım stansiyasının avtomobili ilə Şamaxı rayon Mərkəzi Xəstəxanasına aparıblar. Hadisə ilə bağlı Daxili İşlər Nazirliyinin 102 məlumat xidmətinə zəng edərək məlumat vermişik. Həkim müayinəsindən keçmişəm, şahidlərim var, məsələ araşdırılır”.
Yol polisi əməkdaşı, baş leytenant Fərid Məlikov isə bildirib ki, sürücü yolda digər avtomobili ötmə əməliyyatını düzgün yerinə yetirmədiyi üçün saxlanılıb və barəsində protokol tərtib olunub. “Sürücü siqaret çəkirdi, mən onu saxlayıb sənədlərini yoxladıqda, o, ağzı ilə siqaretin tüstüsünü üzümə vurdu. Ona dedim ki, mən özümü mədəni şəkildə polis zabiti kimi təqdim elədim, amma sən siqaretin tüstüsünü üzümə vurursan, etikan, mədəniyyətin olsun. Mən onu siqaret çəkdiyinə görə saxlamamışam. Yalan deyir, mənə böhtan atır. Yol polisi avtomobilinin kamerasının qarşısında mən onu döyə bilmərəm. O, əsəbi şəkildə mənimlə mübahisə yaratdı, onu sakitləşdirib yola saldıq, sonra gedib məndən şikayət edib. Mən cəriməni yazdım, o, məni qəsdən şərləyir”.
Faktla bağlı araşdırma aparılır.
A.M.
www.oxu.az
"
"Cəzaların və cərimələrin artmasının nəticələri – RƏSMİ""Bu ilin 9 ayı ərzində yol hərəkəti qaydalarını pozan sürücülər barəsində 64.8897 inzibati protokol tərtib edilib"".
Oxu.Az xəbər verir ki, bu barədə milli.az-ın sorğusuna cavab olaraq Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov deyib.
Onun sözlərinə görə, bu dövr ərzində yol polisi tərəfindən 1986 sərxoş sürücü saxlanılıb. Bundan əlavə, işıqforun qırmızı işığında hərəkət edən 24897, sərnişindaşıma qaydalarını pozan 2256, nəqliyyat vasitəsini müvafiq sənədlər olmadan idarə edən 2129 sürücü barədə tədbir görülüb. Bundan əlavə, 70 sürücü avtoxuliqanlığa görə, 2941 sürücü isə polisin qanuni əmrinə tabe olmadığına görə qanunvericiliyin tələblərinə uyğun məsuliyyətə cəlb ediliblər.
Bölmə rəisi qeyd edib ki, ötən illə müqayisədə hadisələrin, ölən və xəsarət alanların sayında olduğu kimi, inzibati məsuliyyətə cəlb edilənlərin də sayı azalıb: ""Artıq tətbiq edilən cəzalar və onların təsir mexanizmi müsbət nəticələr əldə etməyə imkan verir. Artıq milli xüsusiyyətimiz, mentalitetimizlə bağlı təhlükəli vərdişlər yavaş-yavaş unudulur. Bizdə də yol hərəkəti mədəniyyəti getdikcə formalaşır"".
Qeyd edək ki, 2017-ci ilin 9 ayı ərzində paytaxtda 450 yol qəzası baş verib, nəticədə 139 nəfər həlak olub, 392 nəfər isə xəsarət alıb. Ötən ilin analoji dövrü ilə müqayisədə ölkə üzrə yol qəzalarının sayında 165 hadisə azalma olub. Nəticədə 17 ölüm, 295 xəsarət faktı azalıb.
Ümumiyyətlə, son 5 ildə yol hadisələrinin, o cümlədən, ölən və xəsarət alanların sayında azalma müşahidə edilir. Məsələn, 2016-cı ildə 2013-cü illə müqayisədə paytaxtdakı yol qəzalarının statistikasında 327 hadisənin, o cümlədən, 150 ölüm, 309 xəsarət faktının azaldığı qeydə alınıb.
A.M.
www.oxu.az
"
"Azərbaycanda 67 yaşlı nənə: İdmançıyam, avtomobilin təkərini özüm dəyişirəm – VİDEO67 yaşlı Şamaxı sakininin gördüyü işlər eşidənləri heyran edir.
Oxu.Az ""ARB TV""-yə istinadən xəbər verir ki, uzun illər müəllim işləmiş Qüreyş Məmmədova kişilərin belə çətinliklə öhdəsindən gəldiyi işləri bacarır. Şamaxının ilk qadın sürücüsü sayılır.
Qüreys Məmmədova – sürücü: “Şamaxıda hamı mənə birtəhər baxırdı. Çünki ilk qadın sürücü idim. Özümü itirirdim. Təəccüblə baxırdılar. Bakının özündə də avtomobil sürən qadın az idi”.
Əvvəllər valideynləri onun sürücülük etməsinin əleyhinə olsa da, dərs dediyi məktəbin uzaq olması onları da yola gətirib. Həm də qızlarının uşaqlıqdan sürücülüyə maraq göstərdiklərini bildikləri üçün ona “VAZ 21-01” markalı avtomobil alıblar.
Adilə Dəmirova – rəfiqəsi: “Biz kukla ilə oynayanda o avtomobillərlə oynayırdı. Plastilindən adam düzəldib içinə qoyurdu”.
Daha sonra avtomobilini “VAZ 21 011”, “06”, “07”-ə dəyişərək, 67 yaşında gəlib çatıb “Niva”ya. İndi avtomobilindən çox razıdır. Çünki sürücülük edərək avtomobil mütəxəssisi olub.
Oturduğu evi belə özü tikən 67 yaşlı Qüreyş nənə, nəvəli-nəticəli, xoşbəxt ömür sürür. Onu ən çox xoşbəxt edən isə avtomobilidir. Onunla keçən zamanın sürətinə ayaq uydurmağa çalışır.

A.M.
www.oxu.az
"
"Naxçıvanda ağır qəza: Ölən varNaxçıvanda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, Naxçıvan şəhərində, avtovağzalın yaxınlığında ""VAZ 2107"" markalı, 69 BE 147 dövlət nömrə nişanlı avtomobil 41 yaşlı qadını vurub. Ağır xəsarət alan qadın xəstəxanada vəfat edib.
Faktla bağlı cinayət işi açılıb, araşdırma aparılır.
A.M.
www.oxu.az
"
"Yevlaxda yük maşını yanıb: Xəsarət alan var - FOTOYevlax rayonunda yük maşınında baş vermiş yanğın zamanı sürücü xəsarət alıb.
Oxu.Az Report-a istinadən xəbər verir ki, hadisə Bakı-Qazax avtomobil yolunun 292-ci kilometrliyində, Yevlax şəhər ərazisində baş verib.
Belə ki, Bakı şəhər sakini, 1989-cu il təvəllüdlü Mehdi Mətləb oğlu Mirzəyevin idarə etdiyi ""TIR"" yük maşınının kabinəsi bilinməyən səbəbdən alışıb. Hadisə zamanı sürücü müxtəlif dərəcəli yanıq xəsarətləri alıb.
Qəza yerinə Fövqəladə Hallar Nazirliyinin Yevlax rayon Yanğından Mühafizə Hissəsinin yanğınsöndürən maşınları və briqadası cəlb olunub. Alovun genişlənməsinin qarşısı alınıb.
Hadisə ilə bağlı araşdırma aparılır.








A.M.
www.oxu.az
"
"DYP “danışmağa görə cərimə” qalmaqalına aydınlıq gətirdi – VİDEO“Son vaxtlar bəzi mətbuat orqanlarında guya sürücülərin sükan arxasında danışmasını qadağan edən qanunun qəbul olunması ilə bağlı yalnış informasiya yayılıb”.
Oxu.Az xəbər verir ki, bunu Baş Dövlət Yol Polis İdarəsinin İctimaiyyətlə Əlaqələr şöbəsinin rəisi Kamran Əliyev deyib. Onun sözlərinə görə, bu barədə heç bir qanun qəbul edilməyib:
“Nə belə bir qanun qəbul olunub, nə də sürücülərin sükan arxasında danışmasını qadağan edən müddəa var. Əlbətdə hər kəs sükan arxasında sərbəstdir və sürücü sərnişinlə söhbət edə bilər. Bir daha qeyd edirəm ki, bu məsələ ilə bağlı bu günə qədər heç bir sürücü inzibati məsuliyyətə cəlb edilməyib. Bundan sonra da cəlb edilməyəcək. İstənilən halda sürücünün diqqəti yolda olmalıdır”.

S.B.
www.oxu.az
"
"Bakının mərkəzi yollarının birində hərəkət məhdudlaşdırılırAparılacaq təmir işləri ilə əlaqədar olaraq sabah səhər saatlarından etibarən Bakı-Ələt-Qazax-Gürcüstan dövlət sərhədi avtomobil yolunun 6-8-ci km-lik hissəsində (Bakı Su İdman Sarayından Bibiheybət məscidinə qədər olan hissəsi - hər iki istiqamət) nəqliyyat vasitələrinin hərəkəti müvəqqəti olaraq məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, məhdudlaşdırma təmir işləri bitənədək qüvvədə saxlanılacaq.
Sürücülərə alternativ olaraq sözügedən yolun “20-ci sahə” ərazisindən keçən hissəsindən istifadə etmələri tövsiyə olunur.
S.B.
www.oxu.az
"
"Sürücülərin diqqətinə: Parklanma ilə bağlı dəyişiklik edilirAzərbaycanda nəqliyyat vasitəsi istifadəçiləri üçün parklanma müddəti ilə bağlı dəyişiklik edilir.
Oxu.Az Trend-ə istinadən xəbər verir ki, bununla bağlı ""Yol hərəkəti haqqında"" qanuna yeni dəyişikliklərin edilməsi təklif edilir.
Hazırda bu qanuna əsasən, bir parklanmanın müddəti 24 saatdan artıq ola bilməz. Bu müddətin bitməsinə 1 saat qalmış İnzibati Xətalar Məcəlləsinin 125.2.2-ci maddəsində nəzərdə tutulmuş qaydada nəqliyyat vasitəsinin istifadəçisinə məlumat verilir. Nəqliyyat vasitəsi parklanma yerində 24 saatdan artıq saxlandıqda İXM-nin 127-2.4-cü maddəsində nəzərdə tutulmuş qaydada inzibati protokol tərtib edilir, nəqliyyat vasitəsi müvafiq icra hakimiyyəti orqanının ən yaxın mühafizə duracağına aparılır və nəqliyyat vasitəsinin istifadəçisinə məlumat verilir.
Qanuna görə, 24 saatın bitməsinə 1 saat qalmış İXM-nin 125.2.2-ci maddəsində nəzərdə tutulmuş qaydada nəqliyyat vasitəsinin istifadəçisinə məlumat verilir. Müvafiq icra hakimiyyəti orqanının informasiya sistemi nəqliyyat vasitəsi istifadəçisinin mobil telefon nömrəsinə inzibati xəta törətməsi, xətanın qısa məzmunu, xətanın törədildiyi yer və vaxt, İXM-ə əsasən, inzibati məsuliyyətə cəlb edilməsi, cərimənin məbləği barədə ödənişsiz SMS məlumatı göndərilir.
Bu deyilənlər isə onu deməyə əsas verir ki, bir parklanmanın müddəti 24 saat müəyyən edilibsə, bu vaxt tamam olmamış nəqliyyat vasitəsi istifadəçisinin məsuliyyəti yarana bilməz, ona görə də qanunda dəyişikliklərin edilməsinə ehtiyac var.
A.M.
www.oxu.az
"
"Ağsu aşırımı tarazlığını itirib – AÇIQLAMA“Son zamanlar yağışların intensiv xarakter alması nəticəsində risk daşıyan ərazilərdə sürüşmələr intensivləşib. Həmin ərazilərdə nəinki sürüşmələr, digər təbiət hadisələrində də intensivlik müşahidə edilir. Bunun əsas səbəblərindən biri Azərbaycanda əhalinin sayının artması, insanların əvvəlki illərdən fərqli olaraq daha çox təhlükə daşıyan yamaclara, dağlıq ərazilərə meyil etməsidir”.
Oxu.Az xəbər verir ki, bunu APA-ya açıqlamasında  Azərbaycan Milli Elmlər Akademiyası Coğrafiya İnstitutunun Landşaftşünaslıq və landşaft planlaşdırılması şöbəsinin müdiri Mirnuh İsmayılov bildirib.
Onun sözlərinə görə, Azərbaycanda sürüşmə riski daşıyan ərazilər ən çox alçaq və orta dağlıq zonalardır. Şöbə müdiri qeyd edib ki, əvvəllər sürüşmələr orta dağlıq ərazilərdə daha intensiv olsa da, son zamanlar bu proses alçaq dağlıq əraziləri də əhatə edib.
M.İsmayılov deyib ki, orta dağlıq ərazilərə yağıntının daha çox, alçaq dağlıq ərazilərə isə az düşməsi sürüşmələrin baş verməsində mühüm rol oynayır. O vurğulayıb ki, son zamanlar dağlıq ərazilərin intensiv mənimsənilmə prosesi ilə əlaqədar alçaq və yüksək dağlıq hissələrdə sürüşmələr çox fəallaşıb: “Ağsu aşırımı həmişə sürüşmə baxımından fəal olub. Bu gün bizim cəmi 11 faiz meşəmiz var və bu rəqəm orta dünya göstəricilərindən 3 dəfə azdır. 11 faiz meşənin içərisində də turizm mərkəzlərinin yaradılması qətiyyən yolverilməzdir. Sürüşmələrin, sellərin fəallaşmasına səbəb olan amillərdən biri də budur. Məsələn, Ağsu aşırımında istirahət zonaları yaradılıb, səth sularının axını tamamilə pozulub. Bunun nəticəsində Ağsu aşırımı bu gün öz tarazlığını tamamilə itirib. Orada şam ağacları əkilib. Amma bu ağacın kökü dərinə getmir və şam ağacı ilə yamac bərkitmə işləri görməzlər. Bunu botaniklər və digərləri də bilirlər. Biz, sadəcə, hər şeyi tez həll etmək istəyirik. Amma yaxşı həll etmək daha yaxşıdır”.
Şöbə müdiri əlavə edib ki, bu gün ölkədə sürüşməyə qarşı tədbirlər çox zəif görülür. Onun sözlərinə görə, sürüşmənin qarşısını almaq üçün alçaq dağlıq zonalar üçün səciyyəvi olan bitkilərdən istifadə etmək olar: “Məsələn, kökü dərinə gedən saqqız ağacından istifadə etmək olar. Onların kökü dərinə getdiyinə görə laylarda sürüşməni müəyyən qədər azaldır”.
A.M.
www.oxu.az
"
"Qaraşovun oğlunun avtomobili piyadanı belə vurub – VİDEOOktyabrın 17-də, saat 11:25 radələrində Bakıda, Yasamal rayonu, Mikayıl Müşfiq küçəsi, 15/17 ünvanının qarşısında ""Jeep"" markalı, 90 AA 707 dövlət nömrə nişanlı, avtomobil yolu keçən piyadanı vurub. Hadisə piyada keçidinin üstündə baş verib. Piyadanı vuran avtomobil sahibi Daşınmaz Əmlakın Dövlət Reyestri Xidmətinin keçmiş rəisi Arif Qaraşovun oğlu Fərhad Qaraşova məxsus olub.
Oxu.Az xəbər verir ki, hadisənin görüntüləri Avtosfer.az-ın kamerasına düşüb. 
Görüntülərdən məlum olur ki, ""Jeep"" markalı avtomobil hadisəni qarşı yolda - üzü 20 nömrəli məktəbdən Nərimanov heykəlinə gedən yolun əks tərəfində törədib. Hadisəyə səbəb yüksək sürət və düzgün ara məsafəsi saxlamamaqdır. Videodan da göründüyü kimi, sürücü piyada keçidindən keçən xanıma yol verən digər avtomobillərlə toqquşmamaq üçün sükanı sola qaçırıb. Əks istiqamətli yola çıxaraq keçidin üzərindəki qızı vurub.
Arif Qaraşov Qafqazinfo-ya açıqlamasında bildirmişdi ki, qəza zamanı sükan arxasında oğlu deyil, sürücüsü olub. Lakin görüntülərdən də məlum olur ki, avtomobildən bir neçə nəfər düşür, yaralı qızı avtomobilə qoyaraq, hadisə yerindən uzaqlaşırlar. 
Bu hadisədən belə nəticəyə gəlmək olur ki, əksər sürücülər yağışlı hava şəraitində düzgün sürət həddi və ara məsafəsi seçmirlər. Bu isə ağır yol-nəqliyyat hadisələrinin baş verməsinə səbəb olur. ""Yol hərəkəti haqqında"" qanunda da sürücülərə tövsiyə edilir ki, yol və meteoroloji şəraitə uyğun olaraq sürət həddi seçsinlər.

E.Ə.
www.oxu.az
"
"Şamaxıda yük maşını naxırın üstündən keçdiŞamaxı rayonunda iribuynuzlu heyvanların kütləvi tələf olması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, hadisə bu gün səhər saatlarında Şamaxı-Göylər-Padarçöl yolunda qeydə alınıb.
90-JD-527 dövlət nömrə nişanlı, “SHACMAN” markalı yük avtomobili yoldan keçən, Göylər kənd sakinlərinə məxsus 16 baş iribuynuzlu heyvanı vurub. Hadisə zamanı yük avtomobilinin altında qalan inəklərdən 8-i ölüb, 8-i xəsarət alıb. Kəndlilərə ümumilikdə 15 min manat maddi ziyan dəydiyi bildirilir.
Faktla bağlı Şamaxı rayon Polis Şöbəsi tərəfindən araşdırma aparılır.
A.M.
www.oxu.az
 
"
"Yasamalda yeni yol çəkiləcəkAzərbaycan prezidenti yanında Mənzil İnşaatı Dövlət Agentliyi tərəfindən “Qanlı Göl”ün şimal hissəsində 11,6 hektar torpaq sahəsində tikinti işləri aparılır.
Oxu.Az xəbər verir ki, Yasamal rayon İcra Hakimiyyətindən APA-ya verilən məlumata görə, “Azəravtoyol” Açıq Səhmdar Cəmiyyəti tərəfindən Xarici Dairəvi yoldan başlayaraq “Mənzil İnşaatı Dövlət Agentliyi” Məhdud Məsuliyyətli Cəmiyyətin ərazisindən keçməklə Abbas Mirzə Şərifzadə küçəsinə çıxışı təmin edəcək Nazim Hikmət küçəsinin davamı layihəsi hazırlanıb.
Layihə müvafiq təşkilatlarla, o cümlədən Yasamal rayon İcra Hakimiyyəti ilə razılaşdırılaraq Nazirlər Kabinetinə təqdim edilib. 
E.Ə.
www.oxu.az
"
"""Təzəpir""in yanında 360 yerlik avtomobil dayanacağı tikiləcək2017-ci ilin 9 ayı ərzində yeni yaradılmış Mərkəzi Parkın davamı olaraq Akademik Milli Dram Teatrının arxasında yaradılacaq parkın əlaqələndirilməsi, Füzuli Meydanı ərazisində hərəkətin təşkili məqsədilə Füzuli meydanındakı dairədə nəqliyyatın hərəkəti bağlanıb.
Oxu.Az-ın məlumatına görə, ""Azəravtoyol"" ASC-nin hesabatında deyilir ki, Mirzəağa Əliyev və Füzuli küçələrindən istifadə etməklə Səməd Vurğun və Nəriman Nərimanov küçələri arasında nəqliyyatın fasiləsiz və təhlükəsiz hərəkəti təmin edilib.
Hesabata əsasən, Nəriman Nərimanov və Abdulla Şaiq küçələrinin tamamilə yenidən qurulması imkan verib ki, ""Statistika"" dairəsi kimi tanınan, daim avtomobil tıxacları yaranan dairə ləğv edilərək nəqliyyatın fasiləsiz hərəkətini təmin edən rahat yol qovşağı yaradılsın. Bundan başqa, hesabat dövründə Nəriman Nərimanovun heykəlinin ətrafındakı sərt sola dönmə də ləğv edilib və bir az qabaqda - Nəriman Nərimanov küçəsində yeni dairə tipli yol qovşağı tikilib.
Hesabatda deyilir ki, yaxın vaxtlarda piyadaların təhlükəsiz hərəkəti üçün ""Təzəpir"" məscidinin qarşısındakı sahədə yeni piyada keçidinin, həmçinin məscidin qarşısındakı 12,6 min kvadratmetr sahədə 360 yerlik avtomobil dayanacağı, müxtəlif iaşə obyektlərinin tikintisi nəzərdə tutulur.
E.Ə.
www.oxu.az
"
"Sabunçuda avtomobil qadını vurduBakının Sabunçu rayonu ərazisində orta yaşlı qadını minik avtomobili vurub.
Oxu.Az Report-a istinadən xəbər verir ki, 1968-ci il təvəllüdlü Bayramova Səadət İlham qızı Bakıxanov qəsəbəsində, Sabunçu Rayon İcra Hakimiyyətinin qarşısında yolu keçmək istəyən zaman qəza baş verib.
Yaralı xəstəxanaya yerləşdirilib.
Faktla bağlı Sabunçu Rayon Polis İdarəsində araşdırma aparılır.
A.M.
www.oxu.az
"
"Bakıda avtobus özbaşınalığı – VİDEOBakıda avtobus sürücülərinin davamlı olaraq qayda pozuntuları törətməsi haqda mediada kifayət qədər yazılıb. Amma problem hələ də öz həllini tapmır.
Oxu.Az xəbər verir ki, bu haqda “Qafqazinfo”ya daha bir müraciət daxil olub. 
Redaksiyaya videofakt da təqdim edən oxucu bildirib ki, görüntülər bu gün səhər saatlarında Zabrat – Koroğlu yolunda qeydə alınıb. Videoda aydın görünür ki, iki avtobus - 131 və 172 saylı avtobuslar yolun əks istiqamətində yüksək sürətlə hərəkət edir. Hər iki avtobus sərnişinlə doludur, qapıları açıqdır və qapılardan da sərnişinlər sallanıb. 
Müraciət edən şəxs deyir ki, bu hala nə aidiyyəti qurumlar, nə də yol polisləri müdaxilə edir.
Həmin videonu təqdim edirik:

E.Ə.
www.oxu.az
"
"Şəmkirdə “NİVA” aşdı, polis yaralandıŞəmkirdə ağır yol qəzası baş verib.
Oxu.Az APA-ya istinadən xəbər verir ki, hadisə rayonun Kür qəsəbəsinə gedən yolda qeydə alınıb.
“Niva” markalı minik avtomobili idarəetmədən çıxaraq yol kənarına aşıb. İlkin məlumata görə, qəza nəticəsində 1 nəfər hadisə yerində ölüb, 4 nəfər müxtəlif dərəcəli xəsarətlər alıb.
Xəsarət alanlardan biri, Şəmkir Rayon Polis Şöbəsinin əməkdaşı, polis serjantı, Kür qəsəbə sakini 1990-cı il təvəllüdlü Fərman Mirzəyevdir.
O, müalicə üçün Gəncə şəhərindəki xəstəxanalardan birinə çatdırılıb. Digər yaralılar Şəmkir rayon Mərkəzi Xəstəxanasına çatdırılıb.
Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Gədəbəydə ölümlə nəticələnən yol qəzasıGədəbəydə yol qəzası nəticəsində sürücü ölüb.
Oxu.Az Report-a istinadən xəbər verir ki, 1970-ci il təvəllüdlü rayon sakini Mehdi Cəfərov idarə etdiyi “VAZ-21099” markalı avtomobillə hərəkətdə olan zaman avtomobil idarəetmədən çıxaraq aşıb.
Hadisə zamanı ağır xəsarət alan sürücü xəstəxanaya aparılsa da, onun həyatını xilas etmək mümkün olmayıb.
Faktla bağlı araşdırma aparılır.
A.M.
www.oxu.az
"
"Bu sürücülər təhlükəsizlik kəməri taxmaya bilərAzərbaycanda bəzi sürücü və sərnişinlərin avtomobildə olarkən təhlükəsizlik kəmərindən istifadə etməməsinə icazə verilir.
Oxu.Az Report-a istinadən xəbər verir ki, “Yol hərəkəti haqqında” qanunun 37-ci maddəsinin I bəndinin 6-cı hissəsinə əsasən, 12 yaşınadək uşaqların, geriyə hərəkət manevri edən sürücülərin, hamilə qadınların, sürücülüyü öyrənən şəxs nəqliyyat vasitəsini idarə edərkən onu öyrədənin, yaşayış məntəqələrində isə operativ nəqliyyat vasitəsi sürücülərinin və sərnişinlərinin kəməri bağlamamasına yol verilir.
Bakı Şəhər Dövlət Yol Polisi İdarəsinin (BDYPİ) Yol Hərəkətinin Təhlükəsizliyinin Təbliği və İctimai Qurumlarla Əlaqə bölməsinin rəisi Vaqif Əsədov bildirib ki, həmin siyahı adıçəkilən qanun qüvvəyə mindiyi gündən bu yana baş verən yol-nəqliyyat hadisələrinin təhlili əsasında hazırlanaraq qəbul edilib.
Vaqif Əsədovun sözlərinə görə, sürücü avtomobili təhlükəsizlik kəməri taxılı vəziyyətdə geriyə verirsə, bu, həmin şəxsə çətinlik yaratdığından, ona kəmər bağlamamağa icazə verilir: “Yaxud, sükan arxasında və sərnişin qismində oturan hamilə qadına kəmərin bağlanması ona hərəkətlə bağlı problem yaradırsa, həmin şəxslərə də bu səbəbdən icazə verilir. Eyni zamanda, 12 yaşınadək uşaqlar qabaqda mütləq xüsusi oturacaqda oturmalıdır. Həmin oturacağın özünün təhlükəsizlik kəmərini əvəz edən 4 və ya 3 nöqtədən ibarət xüsusi kəmər var. Arxa oturacaq məsələsi ölkə qanunvericiliyində nəzərdə tutulmadığından, arxada xüsusi oturacaqların quraşdırılması ilə bağlı inzibati xəta tərkibi yaradan maddə yoxdur. Ancaq bir sıra xarici dövlətlərdə, o cümlədən inkişaf etmiş ölkələrdə yol polisinin cəza yazıb-yazmasından asılı olmayaraq, əksər vətəndaşlar öz övladlarınının təhlükəsizliyini təmin etməyə çalışır”.
Qurum rəsmisi onu da qeyd edib ki, operativ nəqliyyat vasitələrinin sürücüləri (yol polisi, təcili tibbi yardım, yanğınsöndürən və s.) zərurət yarandıqda “Yol hərəkəti haqqında” qanunun müvafiq maddəsinin tələblərini poza bilir: “Qanun buna icazə verir. Belə nəqliyyat vasitələrinin sürücüləri başqa sürücülərdən fərqli olaraq, operativlik naminə təhlükəsizlik kəmərindən istifadə etmirlər. Bu da, təbii ki, təhlükəsizliyi təmin etmək şərti ilə olur”.
İdarə sözçüsü deyib ki, Bakı şəhəri üzrə təhlükəsizlik kəmərlərindən istifadə etməməyə görə xeyli sayda sürücü saxlanılır və cərimələnir: “Tərtib edilən protokollar əsasında günbəgün kəmərlərdən istifadə edənlərin sayında artımın olduğunu müşahidə edirik. Sürücü ilə yanaşı, sərnişin də kəmər bağlamırsa, onun da barəsində inzibati tənbeh tədbirlərinin görülməsinə qanun icazə verir. Təhlükəsizlik kəmərini bağlaması insanın öz həyatını, sağlığını düşünməsi deməkdir. Yəni, bu, onun özünə faydalıdır. Belə ki, kəmər düzgün bağlanılırsa, bu, həm qanunvericiliyin tələblərinə riayət edilməsi, həm yol mədəniyyətinin formalaşması, həm də baş verəcək qəza zamanı sürücü və sərnişinin həyatının 60 faiz qorunması deməkdir. Unutmaq lazım deyil ki, yollarda quraşdırılan kameralar vasitəsilə hərəkət zamanı kəmərin taxılmaması halları foto-material şəklində hazırlanır”.
A.M.
www.oxu.az
"
"İstirahət günlərinin faciəsi: 5 nəfər öldü, 15 nəfər yaralandıİstirahət günləri respublika ərazisində baş verən yol-nəqliyyat hadisələrinin statistikası açıqlanıb.
Baş Dövlət Yol Polisi İdarəsindən Oxu.Az-a verilən məlumata görə, şənbə-bazar günləri respublikanın avtomobil yollarında 18 yol-nəqliyyat hadisəsi qeydə alınıb.
Nəticədə 5 nəfər ölüb, 15 nəfər xəsarət alıb.
Ölümlə nəticələnən yol qəzalarından 5-i piyadaların vurulması ilə bağlıdır. Həmin qəzalarda 4 piyada həyatını itirib.
A.M.
www.oxu.az
"
"Azərbaycanda yol polisindən qəribə addım – VİDEOYol polisi əvvəlcə cərimə protokolu yazıb, ardınca isə ötməni qadağan edən nişan quraşdırıb.
Oxu.Az xəbər verir ki, bu haqda ""Xəzər TV""-yə Ağdam sakini Elşad Əhmədov məlumat verib.
O bildirib ki, sentyabr ayının 30-da rayonun Dörd yol adlanan ərazisində avtomobillə hərəkətdə olarkən ərazidə xidmət aparan yol polisi əməkdaşı tərəfindən saxlanılıb. Polis əməkdaşı ona bildirib ki, ərazidə ötmə əməliyyatı qadağandır və sürücü qarşı hərəkət zolağına çıxaraq, yük maşınını ötüb.
Sürücü isə bildirib ki, ərazidə ötmə əməliyyatını qadağan edən heç bir yol nişanı, yaxud da asfalt üzərində heç bir xətt yoxdur. Elşad Əhmədovun etirazına baxmayaraq, polis tərəfindən protokol tərtib edilərək, 60 manat cərimə və 3 bal yazılıb.
Elşad Əhmədov məsələ ilə bağlı Baş Dövlət Yol polisi idarəsinə rəsmi müraciət edib. Onun sözlərinə görə, bundan sonra yol polisləri ərazidəki sürət həddini bildirən yol nişanının altına ""Ötmək qadağandır"" nişanını vurublar.
Sürücü bunun fotosunu çəkərək, yenidən Baş Dövlət Yol Polisi İdarəsinə müraciət edib. Bu dəfə isə polis ""Ötmək qadağandır"" nişanını əraziyə ayrıca yerləşdirib.
Elşad Əhmədov cərimə protokolunu ləğv etdirmək üçün məhkəməyə müraciət edəcəyini deyir.

A.M.
www.oxu.az
"
"Bakı-Qazax yolunda avtomobil kanala düşdüYevlaxda avtomobilin kanala düşməsi nəticəsində sürücü və sərnişin xəsarət alıb.
Oxu.Az-ın Report-un Qərb bürosuna istinadla məlumatına görə, hadisə Bakı-Qazax avtomobil yolunun Yevlax rayon Səmədabad kəndi ərazisindən keçən hissəsində baş verib.
Hərəkətdə olan “BMW” markalı avtomobil idarəetmədən çıxaraq kanala düşüb. Nəticədə avtomobildə olan iki nəfər, Gəncə şəhər sakinləri - 1984-cü il təvəllüdlü Ramin Müslüm oğlu Məmmədov və 1985-ci il təvəllüdlü İsfəndiyar Nafiq oğlu Aslanov müxtəlif dərəcəli bədən xəsarətləri alıb.
Baş vermiş hadisə ilə bağlı Baş Dövlət Yol Polisi İdarəsində araşdırmalara başlanılıb.
A.S.
www.oxu.az
 
"
"Goranboyda minik avtomobili yük maşınına çırpıldı, ağır xəsarət alan varGoranboy rayonunun Borsunlu kəndi yaxınlığında bir nəfərin xəsarət alması ilə nəticələnən yol qəzası baş verib.
Оxu.Az ""Report""a istinadən  xəbər verir ki, ""Mercedes"" markalı avtomobil idarəetməni itirərək irəlidə gedən ""Shacman"" markalı yük maşınına çırpılıb.
Nəticədə ""Mercedes""də olan təqribən 50 yaşlı sərnişin, Yevlax rayon Tanrıqullar kənd sakini Hüseyn Hüseynov ağır kəllə-beyin travması alaraq Mirgəçevir xəstəxanasının Travmatologiya şöbəsinə yerləşdirilib.
Faktla bağlı araşdırma aparılır.
Goranboyda minik avtomobili yük maşınına çırpılıb, ağır xəsarət alan var
N.H.
www.oxu.az
"
"Bakıda parkomatı sındırdılar – FOTOPaytaxtın Hüseyn Cavid prospektindəki parkomat aparatlarından biri sındırılıb.
Oxu.Az Trend-ə istinadən xəbər verir ki, səhər saatlarında bir kişi parkomata yaxınlaşaraq yumruq və təpik vurub.
Sərxoş olduğu güman edilən kişi qışqıraraq “Mənə Samaraya bilet lazımdır” deyib.
Yerli sakinlərin müraciəti əsasında hadisə yerinə gələn polis həmin şəxsi saxlayıb.
Parkomat aparatı tamamilə yararsız hala düşüb.








A.M.
www.oxu.az
"
"Sabirabadda “Kamaz” aşdıSabirabadda yük maşınının aşması nəticəsində sürücü xəsarət alıb.
Oxu.Az Report-a istinadən xəbər verir ki, hadisə bu gün səhər saatlarında rayonun Şəhriyar kəndi ərazisində qeydə alınıb.
Hacıqabul sakini, 30 yaşlı Pərviz Hidayət oğlu Talıbov idarə etdiyi “Kamaz” markalı yük maşını ilə magistral yolda hərəkətdə olarkən anidən idarəetməni itirib, maşın yolun kənarına aşıb. Nəticədə müxtəlif dərəcəli bədən xəsarətləri alan sürücü xəstəxanaya çatdırılıb.
Faktla bağlı araşdırma aparılır.
A.M.
www.oxu.az
"
"Tovuzda iki avtomobil toqquşub, xəsarət alan varTovuz şəhərində yol-nəqliyyat hadisəsi baş verib. 
Oxu.Az APA-ya istinadən xəbər verir ki, hərəkətdə olan “Ford Tranzit”lə VAZ 21011 markalı avtomobil toqquşub. 
Nəticədə VAZ-ın sürücüsü müxtəlif dərəcəli bədən xəsarətləri alıb. Sürücüyə tibbi yardım göstərilib, vəziyyəti normal qiymətləndirilir.
Faktla bağlı Tovuz Rayon Polis Şöbəsində araşdırma aparılır.
www.oxu.az
"
"Oxsford Universiteti: Avtobusda qocalara yer verməyinİctimai nəqliyyatda yaşlılara yer verməyin yaxşı bir şey olduğunu düşünə bilərsiniz. Ancaq mütəxəssislər bunun heç də doğru olmadığını hesab edir.
Oxu.Az Lent.az-a istinadən xəbər verir ki, Oxsford Universitetindəki bir professor yaşlı adamların ayaqüstü qalmalarının onlara yaxşı təsir edəcəyini deyib. Oturmaq yerinə, ayaqüstü qalmaq yaşlı adamların sağlığı üçün yaxşı haldır.
Başqa bir professor isə yaşlı adamların hər gün 10 dəqiqə yeriməyini tövsiyə edib. Professor düşünür ki, liftlə yuxarı qalxmaq əvəzinə, yaşlıların pilləkənlə çıxması sağlıqlarına müsbət təsir göstərəcək: “Yaş artdıqca hərəkətsiz olmaq düzgün deyil. Əksinə, dinamik olmaq lazımdır. Yaşlılara metroda, yaxud avtobusda yer verərkən öz-özünüzə bir düşünün. Axı ayaqda qalmaq onlar üçün əvəzedilməz idmandır”.
Araşdırmalar yaşlıların ayaqda durmasının və hərəkət etməsinin onları 10 yaş cavanlaşdırdığını ortaya çıxarır.
E.Ə.
www.oxu.az
"
"Bakıda ekstrasens ""Gelandewagen""lə qəzaya düşdü – FOTOMəşhur ekstrasens Nadim Əhmədov qəzaya uğrayıb.
Oxu.Az Metbuat.az-a istinadən xəbər verir ki, ekstrasensin idarə etdiyi ""Mercedes Benz Gelandewagen"" markalı avtomobil yararsız hala düşüb.
Qeyd edək ki, Bakıda baş vermiş qəza zamanı Nadim Əhmədov heç bir xəsarət almayıb.














E.Ə.
www.oxu.az
"
"DYP rəsmisi Ermənistan bayrağı olan avtomobildən danışdıBakı Şəhər Dövlət Yol Polisi İdarəsinin (BDYPİ) araşdırması nəticəsində Bakı küçələrində hərəkət edən “Mercedes” markalı, 10-UU-550 dövlət nömrə nişanlı avtomobilin üzərindəki emblemin Ermənistan bayrağı olduğu təsdiqlənib.
Oxu.Az xəbər verir ki, bunu Report-un sorğusuna cavab olaraq idarənin Yol Hərəkətinin Təhlükəsizliyinin Təbliği və İctimai Qurumlarla Əlaqə bölməsinin rəisi, polis polkovniki Vaqif Əsədov bildirib. 
Onun sözlərinə görə, həmin avtomobil Ermənistanda olan şirkət tərəfindən tüninq edilib: “Araşdırma nəticəsində məlum oldu ki, “Mercedes” markalı, 10-UU-550 dövlət nömrə nişanlı avtomobil Şahin Xanaliyev adlı şəxsə məxsusdur. Həmin sürücü xaricdə yaşayır. Mənə dediyinə görə, avtomobili Bakıdakı avtosalonların birindən alıb. Özünün də avtomobilin üzərindəki bayrağın Ermənistan bayrağı olmasından xəbəri olmayıb. İddia etdi ki, guya bu, Ermənistanın deyil, Kolumbiyanın bayrağıdır. Avtomobilin üzərindəki nişanın şəklini mənə göndərməsini istədim, o da göndərdi. Sonra araşdırdıq, məlum oldu ki, avtomobil Ermənistanda olan şirkət tərəfindən tüninq edilib. Həmin avtomobil Azərbaycana necə gəlib, məlum deyil. Çox güman ki, Azərbaycana Gürcüstandan gətirilib. Bu barədə onun özünə də dedik. Bildirdi ki, emblemi özü taxmayıb. Həmin emblemi qoparacağını bildirdi”.
V.Əsədov qeyd edib ki, müvafiq dövlət qurumları məsələ ilə bağlı araşdırma aparır.
E.Ə.
www.oxu.az
"
"Bəzi dövlət qurumlarının xidməti avtomobilləri geri alınıbAzərbaycanın bir sıra dövlət qurumlarında xidməti avtomobillərdən istifadəsinə xitam verilib.
Oxu.Az Report-a istinadən xəbər verir ki, bu barədə Nazirlər Kabinetinin “Azərbaycan Respublikasında dövlət büdcəsindən maliyyələşən idarə, müəssisə və təşkilatlarda nəqliyyat vasitələrindən istifadə qaydalarının təkmilləşdirilməsi haqqında” qərarına edilən dəyişiklikdə deyilir.
Qərara görə, Milli Arxiv İdarəsi, “İcərişəhər” Dövlət Tarix-Memarlıq Qoruğu İdarəsi və Dövlət Bayrağı Meydanı Kompleksi İdarəsinin istifadəsində olan 7 ədəd xidməti avtomobil geri alınıb.
S.B.
www.oxu.az
"
" Üzərində Ermənistan bayrağı olduğu deyilən avtomobilin sahibi danışdı – FOTOPaytaxtın Üzeyir Hacıbəyov küçəsində Ermənistan bayrağının simvolları olan emblem yapışdırılmış 10 UU 550 dövlət nömrə nişanlı, “Mercedes GL” markalı avtomobil 
Oxu.Az-ın xəbərinə görə, nəqliyyat vasitəsinin fotosu arxadakı avtomobilin sürücüsü tərəfindən çəkilərək sosial şəbəkədə paylaşılıb. 
Avtomobilin sahibi Şahin Xanəliyev Trend-ə açıqlamasında bildirib ki, avtomobili 4-5 il bundan əvvəl alıb:
“Mən özüm Çexiyada yaşayıram. Bu gün Azərbaycana gəlmişəm və avtomobili məhz bu gün idarə etmişəm. Ancaq o avtomobili təqribən 5 il əvvəl Bakıda avtosalonlardan birindən almışam. Avtomobili aldığım zaman üzərində həmin işarə olub. Bu, Ermənistanın bayrağı deyil. Necə ola bilər ki, avtomobilin üzərində Ermənistanın bayrağı olsun, mən də ona göz yumum?! Ola bilər rənglər hansısa formada uyğun gəlsin, ancaq Ermənistanın bayrağı deyil”.
Ş.Xanəliyev artıq həmin rəngi pozdurduğunu deyib: 
“Artıq emblemin üzərindəki narıncı rəngi pozdurmuşam. Əgər bu rənglər söz-söhbətə səbəb olursa, sözsüz ki, o emblemi tamamilə ləğv edəcəyəm. Biz elə adamlar deyilik, həmişə xaricdə Azərbaycan bayrağını uca tutmuşuq”.











S.B.
www.oxu.az
"
"Vaqif Əsədov: Söhbət edənləri müəyyən edəcəyikBakı şəhər Dövlət Yol Polisi İdarəsinin bölmə rəisi Vaqif Əsədov avtomobil sürərkən dostu ilə söhbət edən sürücünün yol polisi tərəfindən saxlanılması ətrafında yaranan mübahisəyə münasibət bildirib.
Oxu.Az xəbər verir ki, V.Əsədov Ölkə.Az-a açıqlamasında deyib ki, sükan arxasında söhbət edən sürücünün yol polisi tərəfindən saxlanılmasına qanun da icazə verir: “Nəqliyyat vasitəsi idarə edilərkən diqqəti yayındıracaq hərəkətlərin edilməsi qanunla qadağandır. “Yol hərəkəti haqqında” qanunun 37-ci maddəsinin 5-ci bəndində qeyd olunur ki, nəqliyyat vasitəsi idarə edilərkən diqqəti yayındıra biləcək söhbətdə iştirak etmək, nəqliyyat vasitəsinin hərəkəti zamanı telefonu əldə saxlamaqla ondan istifadə etmək, hərəkət zamanı sükanı əlindən buraxmaq qadağandır.
Bundan başqa, sükan arxasında su içmək və şüşəsini avtomobildən kənara atmaq, musiqiyə səs verib nəqliyyat vasitəsinin şüşələrini aşağı salmaq da qadağandır və cəriməsi var. Əgər sürücü bu qaydalara əməl etməsə, qanunla 40 manat cərimələnəcək. Ümumiyyətlə, sürücülər avtomobil idarə edərkən diqqəti yayındıran hərəkətlər etməməlidir. Çünki bu, qəzalara səbəb olur”.
V.Əsədov sükan arxasında söhbət edən sürücülərin yol polisi tərəfindən necə müəyyən edilməsinə də aydınlıq gətirib: “Sərxoş və təhlükəsizlik kəməri vurmayan sürücüləri yol polisi necə müəyyən edirsə, sükan arxasında söhbət edənləri də elə müəyyən edəcək. Söhbət edən sürücülərin necə müəyyən ediləcəyi barədə xidmət aparan yol polisinə sual verilməlidir. Mən bəzi jurnalistlərə üzümü tutub deyirəm ki, bu məsələni qalmaqala çevirməklə nə əldə etmək istəyirsiniz? Biz “Yol hərəkəti haqqında” qanunun tələblərini deyirik. Qanunda belə yazılıb. Onu qəbul etsəniz də, etməsəniz də, belədir”.
E.Ə.
www.oxu.az
"
"Bibiheybət yolunda hərəkət məhdudlaşdırılacaqBibiheybət yolunun (Bibiheybət məscidindən Lökbatan dairəsinə qədər olan hissə) yolcizgi və yolgöstərici xətlərinin yenidən rənglənməsi məqsədilə üfüqi nişanlanma xətlərinin çəkilişi ilə bağlı avtonəqliyyat vasitələrinin hərəkəti qismən məhdudlaşdırılacaq. 
Oxu.Az xəbər verir ki, rənglənmə işlərinin saat  18:00-a qədər yekunlaşdırılması nəzərədə tutulur. Sözügedən ərazidə sürücülərdən diqqətli olmaları və yol hərəkəti qaydalarına uyğun hərəkət etmələri xahiş olunur.
N.О.
www.oxu.az
"
"Yol polisi avtomobil təmiri sexlərini nəzarətə götürür – VİDEOYol polisinin arayışı olmadan qəzaya uğrayan avtomobili təmir edən ustalar cərimələnir. Bu, qanunda və Nazirlər Kabinetinin əsasnaməsində göstərilsə də, tələblərə bir o qədər də ciddi əməl olunmurdu.
Oxu.Az Xezerxeber.az-a istinadla məlumat verir ki, artıq yol polisləri bu cür təmir sexlərində reydlər keçirəcəklər. 
Dövlət Yol Polisinin icazəsi olmadan nəqliyyat vasitəsinin üzərində dəmirçi və rəngsaz işlərinin görülməsinə görə, böyük məbləğdə cərimə də var.
Baş Dövlət Yol Polis İdarəsinin şöbə rəisi Kamran Əliyevin sözlərinə görə, arayışın tələb olunması həm ""Yol hərəkəti haqqında"" qanunun tələbidir, həm də Nazirlər Kabinetinin xüsusi göstərişi ilə bağlıdır.
Eyni zamanda, avtomobil sürücüsü hadisə ilə bağlı yol polisinə məlumat vermədiyi üçün, haqqında inzibati qaydada protokol tərtib edilə bilər. Ona görə də yol-nəqliyyat hadisəsi baş verirsə, dəymiş maddi zərərlə, yaxud tərəflər arasında dəymiş maddi zərərin məbləğindən və şikayətin olub-olmamasından asılı olmayaraq, hadisə mütləq dövlət yol polisində qeydiyyatdan keçməli, arayış tərtib edilməlidir.
Kamran Əliyev bunun ancaq qəzaya uğramış avtomobillərə aid olduğunu deyir.
Burada əsas məqsəd gizlədilən qəzaların aşkarlanmasıdır. Şöbə rəisinin sözlərinə görə, yol-nəqliyyat hadisələrində ölümlə nəticələnən və bağlı qalan bir neçə hadisə yoxlamalar zamanı aşkara çıxıb. Ona görə də yol polisi avtomobil təmiri sexlərində mütəmadi olaraq araşdırmalar aparır.
15 ildir avtomobil rəngləmə işi ilə məşğul olan usta Vaqif Əmirxanov da qəzalı avtomobilləri polisin icazə sənədi olmadan təmir etmədiyini deyir. O, hətta ayda 4-5 belə sürücünü geri qaytardığını dedi.
Sürücülər heç vaxt belə bir problemlə üzləşmədiklərini deyirlər. İstənilən vaxt avtomobildə əzik və ya rənglənmə işini rahatlıqla təmir etdirdiklərini bildirdilər.

E.Ə.
www.oxu.az
"
"Nanə Ağamalıyeva avtomobil qəzasına düşdüTanınmış teleaparıcı Nanə Ağamalıyeva avtomobil qəzası keçirib.
Oxu.Az-ın xəbərinə görə, bu barədə hadisə şahidləri Milli.Az nəşrinə məlumat veriblər.
Bildirilir ki, qəza bu gün saat 20:00 radələrində Dərnəgül yolunda baş verib.
Qəza zamanı teleaparıcı xəsarət almasa da, avtomobilinin ön hissəsi yararsız hala düşüb.

S.B.
www.oxu.az
"
"Aİ Azərbaycandakı səfirinin avtomobili qəzaya düşübAvropa İttifaqın Azərbaycankı Nümayəndəliyinə məxsus avtomobil qəzaya düşüb.
Оxu.Az  APA-ya istinadən xəbər verir ki, hadisə Bakının Yasamal rayonu ərazisində qeydə alınıb.
Avropa İttifaqının Bakıdakı Nümayəndəliyinə məxsus, Fuad Abbasovun idarə etdiyi “Audi” markalı, 050 D 001 dövlət qeydiyyat nişanlı avtomobil Bakı şəhər sakini Afiqə Abbasovanın idarə etdiyi “Nissan” markalı maşınla toqquşub.
Qəza nəticəsində xəsarət alan olmasa da, hər iki maşına ziyan dəyib.
Faktla bağlı araşdırma aparılır.
N.H.
www.oxu.az
"
"Bakıda saxlanılan avtoxuliqanların sayı açıqlandıBu ilin 9 ayı ərzində Bakıda baş vermiş 450 yol-nəqliyyat hadisəsində 139 nəfər ölüb, 392 nəfər xəsarət alıb.
Oxu.Az APA-ya istinadən xəbər verir ki, bu barədə Bakı şəhər Baş Polis İdarəsində bu gün keçirilən əməliyyat müşavirəsində bildirilib.
Qeyd olunub ki, 2016-cı ilin müvafiq dövrü ilə müqayisədə yol-nəqliyyat hadisələrinin sayı 8,2%, xəsarət alanların sayı isə 23,9% azalsa da, ölənlərin sayı 0,7% artıb.
Yol hərəkətinə nəzarət prosesində 14,4% çox və ya 648.897 (+81.911), o cümlədən sürət rejiminə əməl olunmaması ilə bağlı 396.286 (-54.037,  450.323), ötmə və manevr qaydalarının pozulması ilə əlaqədar 19.498 (+13.248, 6.250), nəqliyyat vasitəsinin sərxoş vəziyyətdə idarə olunması ilə bağlı 1.986 (-1.295, 3.281) inzibati xəta aşkar edilib.
Nəticədə həm ümumi qayda pozuntularının aşkarlanması (0,6), həm də kobud qayda pozuntularının aşkarlanması (0,3) artıb, habelə 70 (49) avtoxuliqan barəsində qanunauyğun tədbirlərin görülməsi təmin edilib.
Müşavirədə həmçinin qeyd olunub ki, bütövlükdə inzibati xətaların profilaktikası, onları törətmiş şəxslərin məsuliyyətə cəlb olunması sahəsində fəaliyyət gücləndirilib. Polis sahə rəisləri və inspektorları tərəfindən 48.795 (+1.072, 47.723) protokol tərtib olunub, əlaqələrində olan 966 inanılmış şəxsdən 6.612 məlumat alınıb, 933 (+268, 665) münaqişəli ailə profilaktiki uçota götürülüb.
A.M.
www.oxu.az
"
"Ağsu aşırımında təhlükəli vəziyyət – FOTOAğsu aşırımında sürüşmə olub, magistral yolda çatlar əmələ gəlib.
Oxu.Az xəbər verir ki, Report-un Şirvan bürosunun məlumatına görə, son günlər intensiv yağışlar səbəbi ilə sürüşməyə meyilli ərazilərdə aktivlik müşahidə olunub. Ağsu rayonu ərazisində mövcud sürüşmə nöqtələrində uçqunlar baş verib. 
Sürüşmə Bakı-Ağsu-Yevlax magistralının Ağsu rayonu ərazisindən keçən hissəsində, yolun 142, 148, və 153-cü kilometrliklərində qeydə alınıb. Sürüşmənin baş verdiyi ərazilərdə yolun bir hissəsi çöküb. 
Mütəxəssislərin fikrincə, ərazi aktiv sürüşmə zonası hesab olunur. Bu səbəbdən də yağışlardan sonra dağın yamac hissəsində böyük torpaq axını qeydə alınıb, qrunt suları isə sürüşmənin miqyasını artırıb.
Sürüşmə ərazisinin uzunluğu təqribən 20-30 metr, dərinliyi 10-20 santimetr, bəzi yerlərdə 30 santimetrə çatır.
Qeyd edək ki, sürüşmə yola doğru davam edir. Ərazi Yol İstismar Idarəsi tərəfindən nəzarətə götürülüb.



































E.Ə.
www.oxu.az
"
"YPX işçi axtarırBakı şəhər Dövlət Yol Polisi İdarəsi yol patrul xidməti inspektoru vəzifələrində xidmətə qəbulla əlaqədar müsabiqə elan edib.
İdarədən Oxu.Az-a verilən məlumata görə, müsabiqədə avtomobil nəqliyyatına aid orta ixtisas və ya ali təhsilli, kompüterlə işləmək bacarığı, sürücülük vəsiqəsi olan, habelə sürücü kimi 3 il əmək stajına malik, yaşı 20-dən aşağı, 25-dən yuxarı olmayan, boyu 180 santimetr və daha yüksək, idman cüssəli, həqiqi hərbi xidməti tam başa vurmuş, özü və yaxın qohumu məhkum olunmamış, yalnız Bakı şəhərində yaşayış yeri üzrə qeydiyyatda olan vətəndaşlar iştirak edə bilərlər.
Həmçinin müsabiqə iştirakçılarının sağlamlıq vəziyyəti, biliyi, fiziki hazırlıq səviyyəsi, yol hərəkəti qaydaları üzrə nəzəri bilikləri və sürücülük vərdişləri müəyyən olunmuş qaydada yoxlanılacaq, xarici dil bilən və dövlət təhsil müəssisələrində ali təhsil almış namizədlərə üstünlük veriləcək.
Müsabiqədə iştirak etmək istəyən şəxslər 2017-ci ilin oktyabr ayının 20-dən noyabr ayının 8-dək hər gün (istirahət günləri istisna olmaqla) saat 10:00-dan 17:00-dək BPİ-nin Dövlət Yol Polisi İdarəsinin inzibati binasında (Bakı şəhəri, Badamdar qəsəbəsi, M.Müşfiq küçəsi, kənar dairəvi yolun kəsişməsi) müraciət edərək, aşağıdakı sənədləri təqdim etməlidirlər:
- Şəxsiyyət vəsiqəsi
- Təhsil haqqında sənədin əsli
- Hərbi bilet (kişilər üçün)
- əmək kitabçası (olanlar üçün)
- sürücülük vəsiqəsi
- kompüterdə işləmək bacarığını təsdiq edən sənəd ( sertifikat və s.)
Əlavə məlumat üçün əlaqə telefonları: (012) 590 21 65, (012) 590 21 66.
A.M.
www.oxu.az
"
"Bakıda ən çox qəza hansı yolda olur?Bakıda 2017-ci ilin 9 ayı ərzində baş vermiş yol-nəqliyyat hadisələri, əsasən, günün günorta və axşam saatlarında, daha dəqiq desək, saat 13:00-dan 18:00-dək və 20:00-dan 24:00-dək qeydə alınıb. Yəni 76 nəfərin öldüyü, 203 nəfərin isə xəsarət aldığı 245 hadisə məhz bu saatlarda baş verib.
Oxu.Az xəbər verir ki, bu barədə Milli.Az-ın sorğusuna cavab olaraq Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov deyib. Bölmə rəisi qeyd edib ki, əvvəlki illərdə hadisələr, əsasən, daha çox şənbə və bazar günləri baş verirdisə, bu il onların sayı həftənin bütün günlərində təxminən eyni olub.
V.Əsədov qəzaların şəhərin hansı yollarında baş verdiyini də açıqlayıb: ""Başvermə yerinə görə hadisələr ən çox Ziya Bünyadov, Heydər Əliyev, Azadlıq, Qara Qarayev, Neftçilər, Nobel prospektlərində, eləcə də, Şəhər şosesi, Bakı-Mərdəkan şosesi, Mərdəkan-Buzovna yolu, Bakı Dairəvi və Salyan yollarında qeydə alınıb"".
Qeyd edək ki, 2017-ci ilin 9 ayı ərzində Bakıda 450 yol qəzası baş verib, nəticədə 139 nəfər ölüb, 392 nəfər isə xəsarət alıb.
E.Ə.
www.oxu.az
"
"Sürücülərin DİQQƏTİNƏ: Maşın ustaları yol polisi ilə əlbir işləyir – RƏSMİAvtomobilinizi təmir etdirmək üçün arayış almasanız sizi cərimə gözləyir.
Dövlət Yol Polisinin icazəsi olmadan nəqliyyat vasitəsinin üzərində dəmirçi və rəngsaz işlərinin görülməsinə görə, böyük məbləğdə cərimə müəyyənləşib. Bu, qanunda və Nazirlər Kabinetinin əsasnaməsində göstərilsə də, tələblərə ciddi əməl olunmurdu.
 Son günlərin müşahidələrinə görə, yol polisi təmir sexində dəmirçi və rəngsaz işləri gördürənlərə qarşı nəzarəti gücləndirib. Məsələ bundan ibarətdir ki, əgər avtomobilinizdə ən kiçik dəmirçi işi, yaxud rəngləməni həyata keçirmək istəyirsinizsə, mütləq yol polisindən nəqliyyat vasitələrinin zədələnməsi barədə arayış almalısınız.
Əks halda sizi 100 manat və daha çox məbləğdə cərimə gözləyir. Hətta avtomobili təmirə götürən sex bu barədə yol polisinə məlumat vermirsə, onu da böyük məbləğdə cərimə gözləyir. Ən yaxşı halda, cərimədən yaxa qurtarmaq üçün təmir sexinə gələn yol polisinə 50 manat “şirinlik” verməklə arayış ala bilərsiniz...
Oxu.Az xəbər verir ki, Modern.az-ın məsələ ilə bağlı suallarını Bakı Şəhər Dövlət Yol Polisi İdarəsinin (BŞDYPİ) İctimaiyyətlə əlaqələr şöbəsinin rəisi, polkovnik Vaqif Əsədov cavablandırıb. O qeyd edib ki, avtomobil sahibi dəmirçi və rəngsaz işi zamanı DYP-yə mütləq məlumat verməlidir:
“Arayışın tələb olunması həm “Yol hərəkəti haqqında” Qanunun tələbidir, həm də Nazirlər Kabinetinin xüsusi göstərişi ilə bağlıdır. Ümumiyyətlə, təmir sexlərində dəmirçi və rəngsaz işlərinin görülməsi ilə bağlı mütləq dövlət yol polisindən möhürlü arayış olmalıdır. Bu arayış olmasa avtomobili təmirə qəbul edən hüquqi və fiziki şəxsləri böyük məbləğdə cərimə gözləyir. Hətta əzik vəziyyətdə avtomobilin duracağa qəbulu və orada qalması inzibati xəta tərkibi yardır.
Təmir, dəmirçi və rəngsaz işlərinin aparıldığı sexlərdə yol polisi tərəfindən verilmiş arayış olmadıqda, onu təmirə qəbul edən ustanın məsuliyyətə cəlb olunması nəzərdə tutulub.
Eyni zamanda, həmin avtomobil sürücüsünü hadisə ilə bağlı yol polisinə vermədiyi məlumat üçün inzibati qaydada protokol tərtib edilə bilər. Ona görə də yol-nəqliyyat hadisəsi baş verirsə, dəymiş maddi zərərlə yaxud tələblər arasında dəymiş maddi zərərin məbləğindən və şikayətin olub-olmamasından asılı olmayaraq, hadisə mütləq dövlət yol polisində qeydiyyatdan keçməli, arayış tərtib edilməlidir”.
Şöbə rəisi bunun yol-nəqliyyat hadisələrinin qarşısını almaq, eyni zamanda, bağlı qalmış qəzalarla bağlı olduğunu vurğulayıb:
“Bu, əsasən, gizlədilən qəzaların aşkarlanmasına xidmət edir. Bu il baş vermiş yol-nəqliyyat hadisələrində ölümlə nəticələnən və qapalı qalmış 21 hadisə qeydə alınıb. O hadisələr, belə yoxlamaların nəticəsində tapılıb. Ölümlərin hamısı açılıb, təxminən 8 hadisə, 6 xəsarət açılmamış qalıb”.
V.Əsədov deyib ki, təmir sexləri yol polisi ilə əlbir işləyir:
“Sexlər qəbul edilən nəqliyyat vasitəsinin əzik, vurulmuş olması ilə bağlı bizə məlumat verirlər. Ola bilər, sürücü qapını açarkən yanlışlıqla divara vurub, yaxud nəqliyyat vasitəsinin detalı çürüyüb. Ümumiyyətlə, hansı səbəbdən olmasından asılı olmayaraq, vətəndaş qeydiyyatda olduğu ərazinin yol polisinə yaxınlaşıb avtomobil üzərində dəmirçi yaxud “malyar” işlərinin görülməsi ilə bağlı informasiya verməlidir. Yalnız yol polisinin ona verdiyi arayış əsasında təmir işini gördürə bilər.
Bu müddəa qanun qəbul edildiyi gündən qüvvədədir, sadəcə təkmilləşdirilib. Eyni zamanda, qanunların icrasına nəzarət gücləndirilib. Bu tədbirlər nəticəsində qəzaların, bağlı qalmış işlərin sayı azalıb.
Vətəndaş idarə etdiyi nəqliyyat vasitəsini “şpaklovka”lı vəziyyətdə idarə etdiyi halda, yol polisi tərəfindən dərhal saxlanılmalı və avtomobili hansı səbəbdən bu cür idarə etdiyinə dair izahat verməlidir. Törədilən xəta ilə bağlı konkret cəza nəzərdə tutulub”.
V.Əsədov arayış üçün yol polisi tərəfindən 50 manat məbləğində vəsaitin tələb edilməsi ilə razılaşmayıb:
“Kim belə faktla qarşılaşıbsa, aidiyyatı üzrə məlumat versin”.
www.oxu.az
"
"Salyanda avtomobil iki piyadanı vurduSalyan rayonunda avtomobil iki piyadanı vurub.
Oxu.Az APA-ya istinadən xəbər verir ki, şəhər mərkəzində qeydə alınan hadisə nəticəsində bir azyaşlı ölüb, bir nəfər isə ağır xəsarət alıb.
Ölən 10 yaşlı Ayxan Fazil oğlu Əhmədovdur. Eyni avtomobillə vurulan 1998-ci il təvəllüdlü Cavid Ehtiram oğlu Abdullayev isə ağır vəziyyətdə xəstəxanaya çatdırılıb. Xəsarət alan gənci hadisəni törədən sürücünün xəstəxanaya çatdırdığı bildirilir.
Faktla bağlı araşdırma aparılır.
A.M.
www.oxu.az
"
"Bakıda yük maşını həyəcanlı anlar yaşatdı – VİDEOBakında yük maşını həyəcanlı anlar yaşadıb.
Oxu.Az xəbər verir ki, ağırtonnajlı yük dolu avtomaşın Babək prospektində sürət həddini aşıb.
Bununla bağlı görüntülər lentə alınıb.
Videodan məlum olur ki, ağır çəkili yük maşınının sürücüsü sürət həddi 60 km\s olan yolda nəqliyyat vasitəsini təxminən 100 km\s sürətlə idarə edib. Sürücü öz hərəkəti ilə ətrafda olan sürücülərə təhlükə yaradıb.

E.Ə.
www.oxu.az
"
"Dövlət qeydiyyat nişanlarının standartı açıqlanıb – FOTOStandartlaşdırma, Metrologiya və Patent üzrə Dövlət Komitəsi ictimaiyyəti maraqlandıran standartların mütəmadi olaraq şərh edilməsinə və tələblər haqqında maarifləndirici məlumatların verilməsinə başlayır.
Komitədən Oxu.Az-a verilən məlumata görə, vətəndaşların komitəyə ünvanladıqları çoxsaylı müraciətləri nəzərə alaraq AZS 599-2015 “Nəqliyyat vasitələri və onların qoşqularının dövlət qeydiyyat nişanları. Tipləri və əsas ölçüləri. Texniki tələblər” standartının tələbləri haqqında məlumat təqdim edilib.
Adıçəkilən dövlət standartı Standartlaşdırma, Metrologiya və Patent üzrə Dövlət Komitəsinin Kollegiyasının 27 oktyabr 2015-ci il tarixli Qərarı ilə təsdiq edilib və 11 noyabr 2015-ci il tarixindən qüvvəyə minib.
Bu standart avtomobil, avtobus, motosikl, motoroller, motoaraba, traktor və avtomobil traktor qoşqularının, eləcə də onlara bərabər tutulan nəqliyyat vasitələrinin tanınması üçün istifadə olunan dövlət qeydiyyat nişanlarına şamil olunur.
Standarta əsasən dövlət qeydiyyat nişanları bir və iki sıralı olmaqla 4 tipə bölünür. Bir sıralı I tip – avtonəqliyyat vasitələrinə (şəkil 1), iki sıralı II tip – avtonəqliyyat vasitələri və onların qoşqularına (şəkil 2), iki sıralı III tip - I tip nişanların tətbiqi mümkün  olmayan avtomobillər, hərəkət sürəti 20 km/saatdan artıq olmayan elektrik mühərrikli avtomobillər, hərəkət sürəti 30 km/saatdan artıq olmayan daxili yanma mühərrikli nəqliyyat vasitələri, traktorlar və onların qoşqularına (şəkil 3), iki sıralı IV tip - motonəqliyyat vasitələrinə (şəkil 4) aid edilir.
Standartda “ağ fon”lu dövlət qeydiyyat nişanları ilə yanaşı, “göy fon”lu nişanlar, avtonəqliyyat vasitələrinə müvəqqəti olaraq verilən “tranzit” nişanları, fəxri konsulların nəqliyyat vasitələrinə verilən “qırmızı fon”lu nişanlar, diplomatik nümayəndəliklər və konsulluqların, diplomatik nümayəndələrik statusuna malik beynəlxalq təşkilatların, habelə onların diplomatik personalının və bu personalın ailə üzvlərinin xidməti və şəxsi nəqliyyat vasitələrinə verilən “qırmızı fon”lu nişanlara olan tələblər də əks olunub.
Standarta əsasən dövlət qeydiyyat nişanında 21x42 mm ölçüdə Azərbaycan Respublikasının üçrəngli bayrağı düzbucaqlı şəkildə həkk olunur.
Dövlət standartının tələbləri məcburidir.














S.B.
www.oxu.az
"
"Avtomobil uşağı bağçadan götürməyə gedən qadını vurdu – VİDEOBakıda dəhşətli yol qəzası baş verib.
Oxu.Az BAKU.WS-ə istinadən xəbər verir ki, Mətbuat prospekti, Həsən bəy Zərdabi küçəsi 68 ünvanında “Mercedes” markalı avtomobil yolu keçən 35-38 yaşlı qadını vurub. Qadın ağır yaralanıb. 
Hadisə şahidlərinin sözlərinə görə, o, uşağını bağçadan götürməyə gedirmiş.
Onun vəziyyətinin ağır olduğu bildirilir. Hadisə yerinə polis və təcili tibbi yardım avtomobili cəlb edilib.
Həmin görüntüləri təqdim edirik:

E.Ə.
www.oxu.az
"
"Avtomobildə diqqəti yayındıracaq söhbətə görə cərimələnəcəksinizBakının Nizami rayonunda sürücülərdən biri avtomobildə söhbət etdiyi üçün polis inspektoru tərəfindən saxlanılıb.
Oxu.Az-ın xəbərinə görə, bu barədə BAKU.WS-ə müraciət edən sürücü Məhərrəm Quliyev bildirib. Onun sözlərinə görə, avtomobili idarə edərkən dostu ilə söhbət edirmiş.
Bu vaxt DYP əməkdaşı, polis inspektoru avtomobili saxlayıb və sürücüyə xəbərdarlıq edib ki, sükan arxasında olarkən sərnişinlə diqqəti yayındıra biləcək söhbətlər etməsin. Əks halda həmin sürücünü cərimə gözləyir.
Polis inspektorunun sürücünü söhbət edərkən saxlamaq, cərimə etmək hüququ varmı? Bu məsələ qanunda öz əksini tapıbmı?
Bakı şəhər Dövlət Yol Polisi İdarəsinin bölmə rəisi Vaqif Əsədov bildirib ki, nəqliyyat vasitəsi idarə edilərkən diqqəti yayındıracaq hərəkətlərin edilməsi qanunla qadağandır.
“Yol hərəkəti haqqında qanunun 37-ci maddəsinin 5-ci bəndində qeyd olunur ki, nəqliyyat vasitəsi idarə edilərkən diqqəti yayındıra biləcək söhbətdə iştirak etmək, nəqliyyat vasitəsinin hərəkəti zamanı telefonu əldə saxlamaqla ondan istifadə etmək, hərəkət zamanı sükanı əlindən buraxmaq qadağandır. Bundan başqa, sükan arxasında su içmək və şüşəsini avtomobildən kənara atmaq, musiqiyə səs verib nəqliyyat vasitəsinin şüşələrini aşağı salmaq da qadağandır və cəriməsi var. Əgər sürücü bu qaydalara əməl etməsə, qanunla 40 manat cərimələnəcək”, - deyə Vaqif Əsədov qeyd edib.
DYP rəsmisi sürücüləri diqqəti yayındıran hərəkətlər etməməyə çağırıb. Çünki bu, qəzalara səbəb olur.
S.B.
www.oxu.az
"
"Samur çayı üzərində yeni körpünün tikintisinə sərf olunacaq məbləğ açıqlandıAzərbaycan-Rusiya sərhədində Samur çayı üzərində avtomobil körpüsünün tikintisi 1,2 mlrd. rubla (35,640 mln. manat) başa gələcək.
Oxu.Az ""APA-Economics""-ə istinadən xəbər verir ki, bu barədə ""Kaspi"" şirkətinin Dağıstan filialının direktoru Məhəmmədrəsul Ömərov bildirib.
""Körpünün tikintisi 1,2 mlrd. rubla başa gələcək. Tikintinin maliyyələşməsi Azərbaycanla Rusiya tərəfindən həyata keçiriləcək. Hər bir tərəf vəsaitin 50%-ni ödəyəcək"", - deyə filial müdiri qeyd edib.
Xəbər verdiyimiz kimi, bu gün Samur çayı üzərində avtomobil körpüsünün tikintisinin təməlqoyma mərasimi keçirilib. Mərasimdə Rusiya tərəfdən nəqliyyat naziri Maksim Sokolovun rəhbərlik etdiyi nümayəndə heyəti, Azərbaycan tərəfdən isə nəqliyyat, rabitə və yüksək texnologiyalar naziri Ramin Quluzadənin rəhbərlik etdiyi nümayəndə heyəti iştirak edib.
Təməlqoyma mərasimi Azərbaycanın “Samur” gömrük buraxılış məntəqəsi və Dağıstanın Məhərrəmkənd rayonunda yerləşən “Yaraq-Qazmalar” buraxılış məntəqəsinin ərazisində baş tutub.
Samur çayı üzərində yeni avtomobil körpüsünün tikintisi barədə hökumətlərarası saziş 2013-cü il sentyabrın 13-də imzalanıb.
Yeni körpü 1957-ci ildə inşa olunmuş körpünü əvəz edəcək.
Körpünün uzunluğunun 325,3 metr, eninin 17,3 metr olması nəzərdə tutulur.
Körpü üç zolaqlı olacaq.
E.Ə.
www.oxu.az
"
"Azərbaycanda ""Ferrari"" istehsal olundu, həm də çox ucuz - VİDEO + FOTOAzərbaycanlı gənc boş vaxtlarını avtomobil yığmaqla keçirir. Onun yığdığı avtomobillər məşhur dünya brendi olan ""Ferrari"" markasının ""Formula"" və ""Lotos"" avtomobilləridir. 
Oxu.Az Sputnik.az-a istinadən xəbər verir ki, Sübhan Sadıqov Azərbaycan Texniki Universitetini bitirib. Konstruksiya işlərinə marağı onu avtomobil yığmağa gətirib-çıxarıb. Və gənc ilk avtomobilini - ""Ferrari"" markasından olan ""Formula"" avtomobilini yığıb.
""Formula"" avtomobilini 2011-ci ildə yığmağa başlayıb və 2014-cü ildə bitirib. Avtomobilin yığılmasının ona 18 min manata başa gəldiyini bildirən Sübhan 2015-ci ildən yeni bir avtomobil üzərində işləyib. Bu dəfə tanıdığı insanlardan biri ona maliyyə dəstəyi olub.
İkinci avtomobil 7 min manata başa gəlib: ""İkinci avtomobili bir il müddətinə yığdım. Avtomobilləri satmaq istəsəm də, sənədləri olmadığı üçün sata bilmirəm. Ara-sıra reklam şirkətləri reklam çəkilişləri üçün müraciət edir. Avtomobilə çəkdiyim xərcin 1/4-ni çıxara bilmişəm. ""Formula""nı 35 min manata, ""Lotos""u isə 18 min manata saytlara satışa qoymuşam. Maraqlanan çoxdur, amma alan yoxdur"".
S.Sadıqov bildirir ki, hazırda avtomobillər benzin mühərriki ilə çalışır. Amma o istəyir ki, elektriklə işləyən mühərrik düzəltsin: ""Avtomobilləri sırf Tesla kimi yığmaq istərdim. Amma bunun üçün ən azı 12 min manat pula ehtiyac var. Hazırda ""Formula""ya ""BMW"" mühərriki qoymuşam. Avtomobil 120 at gücündədir, mühərrikin gücü 1800-dür. Orijinalı 700 at gücündədir"".
DYP-yə avtomobillərə sənəd almaq üçün müraciət edən Sübhan deyir ki, avtomobillər ""Sport"" olduğundan, onlara sənəd verilmir: ""Formula"" ilə şəhərə çıxmıram. Amma ""Lotos""la çıxmışam. Polislər saxlayır, maraqlanırlar. Biləndə ki, özüm düzəltmişəm, cərimə yazmırlar. Onlara da maraqlı gəlir"".
Sübhanın sözlərinə görə, hazırda ancaq avtomobildən reklam çəkilişləri zamanı gəlir əldə edir. Belə ki, reklam şirkətlərindən biri ona 1 aylıq kirayə üçün 4 min manat verib. Elə Sübhanın da istəyi odur ki, avtomobili reklam çəkilişləri üçün istifadəyə verib, gəlir əldə etsin. 












E.C.
www.oxu.az
"
"""Qarabağ""- ""Atletiko"" oyununa gedənlərin NƏZƏRİNƏBakı şəhər Dövlət Yol Polisi İdarəsi bu gün UEFA Çempionlar Liqasının III turu çərçivəsində Bakıda keçiriləcək “Qarabağ” (Ağdam) – “Atletiko” (Madrid) oyunu ilə əlaqədar tədbir iştirakçılarının təhlükəsizliyinin təmin edilməsi məqsədilə paytaxt sakinlərinə müraciət edib.
Oxu.Az xəbər verir ki, idarənin ictimaiyyətlə əlaqələr bölməsinin rəisi, polis polkovniki Vaqif Əsədov APA-ya açıqlamasında bildirib ki, tamaşaçılar stadiona sərbəst şəkildə gələ bilərlər: “Tamaşaçıların stadiona daşınması nəzərdə tutulmayıb. Bu, sərbəst şəkildə həyata keçiriləcək. Lakin buna baxmayaraq, stadion ətrafında süni sıxlığın, tıxacın, yol-nəqliyyat hadisələrinin baş verməməsi üçün azarkeşlərdən yarışın keçiriləcəyi Bakı Olimpiya Stadionuna ictimai nəqliyyatdan istifadə etməklə gəlmələri xahiş olunur”.
V. Əsədov qeyd edib ki, oyun başa çatdıqdan sonra tamaşaçıların avtobuslarla daşınması təmin ediləcək: “Stadiona toplaşmış tamaşaçılar oyun başa çatdıqdan sonra üç istiqamətdə - metronun “28 May”, “Qara Qarayev” və “20 Yanvar” stansiyaları istiqamətlərində onlar üçün ayrılmış xüsusi avtobuslarla daşınacaqlar”.
www.oxu.az
"
"Yol polisindən qanunsuz nişanla bağlı AÇIQLAMA""Ekspert Ərşad Hüseynovun qanunsuz adlandırdığı yol nişanı küçədən götürülüb"".
Oxu.Az xəbər verir ki, bu barədə Qafqazinfo-ya məlumatı Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov verib.
O bildirib ki, fakt mediada işıqlandırılan kimi dərhal araşdırmalara başlanılıb: “Həmin əraziyə baxış keçirilib və fakt öz təsdiqini tapıb. Hazırda da aidiyyəti üzrə tədbirlər görülür. Qeyri-qanuni olduğuna görə nişan dərhal həmin ərazidən götürülüb və kim tərəfindən qoyulduğunu müəyyən etmək üçün kamera görüntüləri incələnir. Bu hadisə son bir neçə gün ərzində baş verib. Yəni, bu günlərdə kimsə bu nişanı özbaşına orada quraşdırıb”.
Polis polkovniki onu da vurğulayıb ki, belə halların yaşanması yolverilməzdir və həmin şəxslər qanunvericilikdə nəzərdə tutulmuş formada məsuliyyətə cəlb olunurlar.
Xatırladaq ki, dünən ekspert Ərşad Hüseynov sosial şəbəkədə paytaxtın Cəfər Cabbarlı və Zivərbəy Əhmədbəyov küçələrində saysız-hesabsız çatışmazlıqların olduğunu və hətta qanunda olmayan  nişanların yerləşdirildiyini yazmışdı.
E.Ə.
www.oxu.az
"
"Sürücülərin diqqətinə: Bu yolda hərəkət məhdudlaşdırılırBu gün axşam saat 22:00-dan etibarən Heydər Əliyev prospekti, Babək prospekti və Yusif Səfərov küçələrinin kəsişməsindəki yol qovşağında üfüqi nişanlanma xətlərinin yenidən çəkilişi işləri aparılacaq.
“Azəravtoyol” ASC-dən Oxu.Az-a verilən məlumata görə, adıçəkilən ərazidə işlərin aparılması ilə əlaqədar olaraq avtonəqliyyat vasitələrinin hərəkəti qismən (yol bağlanmadan) məhdudlaşdırılacaq.
Rənglənmə işləri oktyabrın 19-da səhər saatlarınadək yekunlaşdırılacaq.
Sürücülərdən sözügedən ərazidə diqqətli olmaları xahiş olunur.
S.B.
www.oxu.az
"
"Füzulidə gənc faciəvi şəkildə öldüFüzuli rayonunda ölümlə nəticələnən yol qəzası baş verib. 
Oxu.Az Lent.az-a istinadən xəbər verir ki, rayonun Kərimbəyli kəndi ərazisində ""VAZ 2106"" markalı, 19 BE 128 dövlət qeydiyyat nişanlı minik avtomobili 16 yaşlı oğlanı vurub.
Ağır xəsarət alan piyadanın həyatını xilas etmək mümkün olmayıb.
Faktla bağlı Füzuli rayon Polis Şöbəsində araşdırma aparılır.
E.Ə.
www.oxu.az
"
"""Avtolüks Azərbaycan"" ""Jeep"" sahiblərinə macəra yaşatdı""Avtolüks Azərbaycan"" ""Jeep"" sahiblərini 14-15 oktyabr tarixlərində Bakı – Quba marşrutu üzrə 2 günlük macəraya dəvət edib. 
Avtomarafona qoşulan ""Jeep"" fanatları Böyük Qafqaz sıra dağları boyunca sinfinin lideri olan yolsuzluq avtomobilləri ilə səyahət edib. ""Jeep""erlər yolsuzluq şəraitində vətənimizin gözəl guşələrini ziyarət edib, möhtəşəm mənzərələrə nəzər salıb, dağ zirvələrinə qalxmaqla, təbiət qoynunda aktiv həftəsonu istirahətindən zövq alıblar.
Qala Xudatda qurulmuş düşərgədə iştirakçılara istirahət imkanı, dadlı təamlar və əyləncə proqramı təklif olunub. İstirahətdən sonra iştirakçılar peşəkar bələdçilərin və alpinistlərin dəstəyi ilə dağ zirvəsinə qalxmaq imkanı əldə ediblər. ""Offroad"" komandasının göstərdiyi şou zamanı yolsuzluq yarış avtomobilinin məharətindən ilhamlanan iştirakçılar da özlərini sınamağa həvəsləniblər. ""Offroad"" üzrə peşəkar komandanın dəstəyi ilə ""Jeep""erlər öz avtomobillərinin nəyə qadir olduğunu kəşf edib, bir çox yeniliklər, bundan öncə istifadə etmədikləri funksiyalarla tanış olublar. 
Emosiyalarla yüklənmiş tur iştirakçıları yaşanan macəradan sonra ""Rixos"" hotelinə yollanıblar. Hoteldə asudə vaxt və ənənəvi çay süfrəsi arxasında maraqlı səyahəti müzakirədən sonra, gecənin sonunda istirakçılara sertifikat və ""Avtolüks Azərbaycan"" tərəfindən hədiyyələr təqdim olunub.
Macəra artıq arxada qaldı, lakin yaşanan emosiyalar və xoş təəssürat ""Jeep""erlərin xatirələrində daim qalacaq. ""Avtolüks Azərbaycan""ın öz daimi müştərilərinə təqdim etdiyi bu imkandan gələn dəfə yararlanmağı hər bir ""Jeep""erə məsləhət görürük. 






































www.oxu.az
"
"Bakıda avtobus iki nəfəri vurduBakının Nizami rayonunda avtobus iki gənc oğlanı vurub.
Oxu.Az Report-a istinadən xəbər verir ki, yol-nəqliyyat hadisəsi metronun ""Neftçilər"" stansiyası yaxınlığında baş verib.
Yol kənarında dayanan 1992-ci il təvəllüdlü Rəhimov Fəqani Vəfadar oğlu və yaşıdı Əliyev Ruslan Qahir oğlunu avtobus vurub. Yaralılar xəstəxanaya yerləşdirilib.
Faktla bağlı Nizami Rayonu Polis İdarəsində araşdırma aparılır.
E.Ə.
www.oxu.az
"
"“Azəravtoyol”dan sürücülərə – XƏBƏRDARLIQ“Azəravtoyol” ASC tərəfindən nəqliyyat vasitələrinin hərəkətinin tənzimlənməsi məqsədilə yol-cizgi və yolgöstərici xətlərin yenidən rənglənməsi və yenilərinin çəkilməsi işləri davam etdirilir.
ASC-dən Oxu.Az-a verilən məlumata görə, bu gün saat 10:00-dan etibarən Bakı-Ələt-Qazax-Gürcüstanla dövlət sərhədi avtomobil yolunun 11-71-ci kilometrlik hissəsində (hər iki istiqamət) üfüqi nişanlanma xətlərinin yenidən çəkilişi işləri aparılacaq.
Adıçəkilən ərazidə işlərin aparılması ilə əlaqədar olaraq, sürücülərdən diqqətli olmaları xahiş olunur.
S.B.
www.oxu.az
"
"Azərbaycanlı məmur oğlunun düşdüyü qəzadan danışdı: Cəzasını alacaqDaşınmaz Əmlakın Dövlət Reyestri Xidmətinin keçmiş rəisi Arif Qaraşov ailəyə məxsus avtomobilin piyadanı vurmasından danışıb.
Oxu.Az xəbər verir ki, o, Qafqazinfo ilə əlaqə saxlayaraq, hadisəyə aydınlıq gətirib. 
Bildirib ki, qəza zamanı sükan arxasında oğlu deyil, sürücüsü olub: “Hadisə baş verən zaman  oğlumla Azərbaycan-Belarus  biznes forumunda iştirak etmişik. Sözügedən seriyalı avtomobil həmişə sürücüdə olub. Qəza anı müşahidə kameralarında əks olunub. Və hazırda həmin görüntülər hüquq-mühafizə orqanlarındadır. İşlə bağlı Yasamal RPİ-də tədqiqqat aparılır, araşdırma davam edir”. 
Qaraşov deyib ki, qəzanı törədən sürücü qanunla cəzasını alacaq: “Xoşbəxtlikdən ölüm hadisəsi baş verməyib. Piyada gənc xanımdır. O, tibbi yardım alıb, evlərindədir. Allaha şükür, heç bir problemi yoxdur. Qəzadan heç kəs sığortalanmayıb. Baş verən hadisəyə görə çox təəssüf edirəm. Sürücünün səhvi üzündən bizə məxsus olan avtomobilin belə qəza törətməsi xoş deyil”.
E.Ə.
www.oxu.az
"
"Bakının mərkəzində qəribə nişan – FOTOBakının mərkəzi küçəsində fiziki məhdudiyyətli insanlara aid naməlum yol nişanı qoyulub.
Oxu.Az xəbər verir ki, bu barədə yol-nəqliyyat sahəsi üzrə eksper Ərşad Hüseynov öz ""Facebook"" hesabında məlumat yayıb.
O bildirib ki, paytaxtın C.Cabbarlı və Z.Əhmədbəyov küçələrində yol nişanların baxış keçirən zamanı təəccüblənib: “Bu nişan nə deməkdir? Belə bir nişan yoxdur (nə qanunda, nə konvensiyada). Bu, kiminsə fantaziyasıdır. Başa düşə bilmirəm ki, bununla nə demək istəyiblər”.
Qeyd edək ki, bu tipli nişanlar qadağanedicidir. Lakin qanunvericilikdə qadağanedici nişanlar arasında belə bir qeyd yoxdur.



E.Ə.
www.oxu.az
"
"Bakıda ""AA"" seriyalı avtomobil piyadanı keçiddə vurdu – YENİLƏNİBBu gün Bakıda yolu keçən piyadanı vuran ""Jeep"" markalı, 90 AA 707 dövlət nömrə nişanlı avtomobilin sahibi məlum olub.
Oxu.Az Qafqazinfo-ya istinadla xəbər verir ki, ""AA 707"" seriyası Qaraşovlar ailəsinə məxsusdur. 
Söhbət Daşınmaz Əmlakın Dövlət Reyestri Xidmətinin keçmiş rəisi Arif Qaraşovun özünün və ailə üzvlərinin avtomobillərindən gedir. Qəzanı törədən nömrə A. Qaraşovun oğlu Fərhad Qaraşova məxsus olub. Hazırda bu nömrə rəsmi olaraq Mars-FK LTD şirkətinin adınadır. Şirkətin sahibi isə Fərhad Qaraşovdur. 
Qəza zamanı sükan arxasında olan sürücünün kimliyi isə hələlik açıqlanmayıb.
Qeyd edək ki, Qaraşovun oğlu bir müddət əvvəl ""Kapital Bank""ın Nəsimi filialının rəhbəri vəzifəsindən azad olunub, hətta onun ardınca filialın bütün əməkdaşları işdən çıxarılmışdı.
Keçmiş məmurun oğlu hazırda öz şəxsi bizneslərini idarə edir. Yeni fəaliyyət növü kimi nar satışı ilə məşğul olur.
Adı dəfələrlə mətbuatda hallanan F.Qaraşov avtomobil həvəskarı kimi tanınır. Onun avtomobil kolleksiyasında xeyli bahalı avtomobillər var, o cümlədən ""Bentley""  ""Rolls-Royce"" və digər markalar yer tutur.
***
16:16
Bu gün saat 11:25 radələrində Bakıda daha bir piyadavurma hadisəsi baş verib.
Oxu.Az Avtosfer.az-a istinadən xəbər verir ki, Yasamal rayonu, Mikayıl Müşfiq küçəsi, 15/17 ünvanının qarşısında ""Jeep"" markalı, 90 AA 707 dövlət nömrə nişanlı, avtomobil yolu keçən piyadanı vurub. 
Hadisə piyada keçidinin üstündə baş verib. 
Yolu keçməkdə olan 20 yaşlı qız həmin avtomobil tərəfindən yolun əks tərəfində, keçidin üstündə vurulub. Zərbənin təsirindən 10 metr irəli düşən piyada başından ağır xəsarət alıb, hadisə yerində olan vətəndaşların köməyilə sürücü yaralını avtomobilə qoyaraq, xəstəxanaya aparıb. 
Şahidlər bildirir ki, 20 nömrəli məktəb tərəfdən yüksək sürətlə gələn ""Jeep""in sürücüsü keçiddə yolu keçən piyadaya yol verən avtomobillərin dayandığını gördükdə, avtomaşını dayandıra bilməyib. Qarşıdakı avtomaşınla düzgün ara məsafəsi saxlamayan sürücü toqquşmadan yayınmaq üçün qarşı yola çıxıb. Bu zaman keçiddə olan qızı vurub.
E.Ə.
www.oxu.az
"
"Nazirlikdən sürücülərə xəbərdarlıq: Avtomobil yollarında sürüşmələr aktivləşdiEkologiya və Təbii Sərvətlər Nazirliyinin (ETSN) Geoloji Planlama Ekspedisiyasının mütəxəssisləri tərəfindən aparılan müşahidələr nəticəsində Bakı şəhəri və Abşeron yarımadasının mövcud sürüşmə yerlərinin bir çoxunda stabillik qeydə alınıb.
ETSN-nin mətbuat xidmətindən Oxu.Az-a verilən məlumata görə, Bakı-Şamaxı avtomobil yolunun 106-111-ci kilometrliyində, Zığ-1, Maştağa-Zabrat, Daş Karxanası, Qala qəsəbəsi ərazilərində sürüşmə, uçqun və subasma proseslərinin dinamikasında nisbi aktivlik müşahidə olunub.
Məlumatda bildirilib ki, respublikanın rayonlarında keçirilən monitorinqlər zamanı Astara rayonunun Kijəbə, Deqədi-Pəlikeş avtomobil yolunun 5, 7, 8, 10-cu, Lənkəran-Lerik yolunun 17-19, 23, 27-29, 40 və 45-47-ci kilomertliklərində, Lənkəran rayonunun Gəgiran, Lerik rayonunun Soru, Kirəvud, Veri-Əliabad sürüşmə sahələrində nisbi aktivlik qeydə alınıb.
Masallı rayonunun Güllütəpə, Zuvand, Cəlilabad rayonunun Cəlilabad-Cəngan-Soltankənd avtomobil yolunun 12-13 və 17-ci kilometrliyində, Gədəbəy rayonunun Arıqıran, İsmayıllı rayonunun İstisu, Sədiyan, Xankəndi, Diyallı, Ağsu aşırımı boyu, Muğanlı- İsmayıllı avtomobil yolunun 2-11, 23-24, 27-29-cu kilometrliyində, Basqal-Sulut avtomobil yolunun 10-cu kilometrliyində ekzogen-geoloji proseslərin dinamikasında nisbi aktivlik müşahidə edilib.
A.M.
www.oxu.az
"
"“Uber” Azərbaycanda vergiyə cəlb edilə bilərBu gün Azərbaycan Banklar Assosiasiyasında (ABA) “Uber” taksi xidmətinin vergiyə cəlb edilməsi ilə əlaqədar iclas keçirilib.
Bu barədə Oxu.Az-a ABA-nın mətbuat xidmətindən məlumat verilib.
İclasda ABA-nın “Ödəniş sistemləri və alternativ xidmət kanalları üzrə” Ekspert Qrupunun sədri Məhəmməd Məmmədov, Maliyyə Bazarlarına Nəzarət Palatasının (MBNP) ödəniş sistemlərinə nəzarət sektorunun rəhbəri Tamerlan Rüstəmov, Azərbaycan Mərkəzi Bankının Ödəniş sistemləri və hesablaşmalar Departamentinin şöbə müdiri Fuad Səbziyev və Ekspert Qrupunun üzvləri iştirak ediblər.
İclas zamanı “Uber” taksi xidməti ilə bağlı qeyri-rezidentə elektron qaydada aparılan ödənişlər, digər taksi sistemlərinə elektron ödənişlərin tətbiqi, eləcə də, “Uber” taksi xidmətinin vergiyə cəlb edilməsi məsələləri müzakirə olunub.
E.Ə.
www.oxu.az
"
"Bakıda avtomobil səki və işıqfora çırpıldı – VİDEONəsimi rayonu ərazisində avtomobilin aşması ilə nəticələnən yol qəzası olub.
Oxu.Az ARB TV-yə istinadən xəbər verir ki, hadisə Hənifə Ələsgərov küçəsində qeydə alınıb.
22 yaşlı Nicat Kamilzadə idarə etdiyi ""Toyota"" markalı avtomobillə Tbilisi prospekti istiqamətində hərəkətdə olarkən, yolun təmir işləri gedən hissəsini görmədiyi üçün idarəetməni itirib və avtomobil aşaraq əvvəlcə səkiyə, ardınca isə işıqfora çırpılıb.
Nəticədə sürücü xəsarət almasa da, maşın deformasiyaya uğrayıb. Yol infrastrukturuna ciddi ziyan dəyib. Aşmış avtomobil Yol Patrul Xidməti əməkdaşları tərəfindən cərimə meydançasına yerləşdirilib.

A.M.
www.oxu.az
"
"Qəzada həyatını itirən tələbələrə görə verilən kompensasiyanın miqdarı bəlli olduBu il martın 9-da Bakı-Sumqayıt yolunda ali məktəb tələbələrini daşıyan “Ford” markalı nəqliyyat vasitəsinin səbəb olduğu, çoxsaylı insan tələfatı və sağlamlığa xəsarət halları ilə nəticələnən faciəvi yol-nəqliyyat hadisəsində zərərçəkən kimi tanınmış şəxslərə ümumilikdə 41 250 manat məbləğində kompensasiya ödənişlərinin verilməsi təmin edilib. 
Bu barədə Oxu.Az-a İcbari Sığorta Bürosundan (İSB) məlumat verilib.
Kompensasiya ödənişlərinin verilməsinə əsas, hadisəni törətmiş nəqliyyat vasitəsinin qəzanın baş verdiyi tarixdə avtonəqliyyat vasitəsi sahibinin mülki məsuliyyətinin icbari sığortası üzrə sığorta müqaviləsinin olmaması olmuşdur. Belə ki, “İcbari sığortalar haqqında” qanunun 32.1.3-cü maddəsinin tələblərinə əsasən, Büro tərəfindən kompensasiya ödənişinin verilməsinin əsas şərtlərindən biri avtonəqliyyat vasitəsinin istifadəsi nəticəsində üçüncü şəxsin sağlamlığına zərər vurulduqda, həmin Qanunda tələb olunan avtonəqliyyat vasitəsi sahibinin mülki məsuliyyətinin icbari sığorta müqaviləsinin olmamasıdır.
Qeyd etmək lazımdır ki, sözügedən kompensasiya məbləği sığortasız sürücülüklə bağlı İSB-nin tarixində qeydə alınmış rekord göstəricidir.
İSB tərəfindən sığortasız sürücülüklə bağlı kompensasiya ödənişləri yalnız sağlamlığa vurulmuş zərər üzrə verilir.
E.Ə.
www.oxu.az
"
"Tahirə Məmmədqızı avtomobil qəzası keçirdiTeleaparıcı Tahirə Məmmədqızı avtomobil qəzası keçirib.
Oxu.Az Axşam.az-a istinadla xəbər verir ki, qəza zamanı xəsarət alan olmayıb.
“Hər şey yaxşıdır. Sadəcə, avtomobillər əzildi. Heç kim xəsarət almayıb”, - deyə o bildirib.
A.S.
www.oxu.az
"
"Bakı-Sumqayıt şosesində avtomobil qəzasıBakı-Sumqayıt şosesində avtomobil qəzası baş verib.
Oxu.Az Report-a istinadən xəbər verir ki, Sumqayıtdan Bakıya doğru hərəkət edən 99-GJ-170 dövlət nömrə nişanlı, “Mercedes Benz” markalı avtomobil qəza törədib.
Məlumata görə, idarəetmədən çıxan nəqliyyat vasitəsi iki yolu ayıran dəmir arakəsməsmələrə çırpılıb, daha sonra istiqamətini dəyişərək, əks tərəfdəki yanacaqdoldurma məntəqəsinin barduruna dəyib.
Nəticədə yanacaqdoldurma məntəqəsinin işıq dirəkləri aşıb. Yol təsərrüfatına və avtomobilə ciddi ziyan dəyib.
Qəza nəticəsində xəsarət alan yoxdur.
A.M.
www.oxu.az
"
"Xaçmazda avtomobil at arabası ilə toqquşub: Ölən varXaçmaz rayonu ərazisində ölümlə nəticələnən yol-nəqliyyat hadisəsi baş verib. 
Oxu.Az-ın APA-ya istinadən verdiyi məlumata görə, Gəndob-Yalama yolunun Xaçmaz rayonu ərazisindən keçən hissəsində “Mercedes Vito” markalı avtomobil at arabası ilə toqquşub.
Qəza nəticəsində rayonun Qaradağ Buduq kənd sakini, 62 yaşlı Nuru Zeynalov ölüb.
Faktla bağlı araşdırma aparılır.
S.B.
www.oxu.az
"
"Yol polisi defisi silinən nömrələri belə düzəldir – VİDEOArtıq bir neçə gündür yol polisi standartlara cavab verməyən nömrələrin bərpası işinə başlayıb. Avtomobilin nömrəsində defis işarəsi silinən sürücülər istənilən yol polis postuna yaxınlaşaraq, 2-3 dəqiqə müddətində nömrəsində olan qüsuru aradan qaldıra bilər.
Oxu.Az-ın Xəzər TV-yə istinadən məlumatına görə, Baş Dövlət Yol Polis İdarəsinin müvafiq göstərişi ilə stasionar postda yol polisi avtomobilinin nömrəsində defisi silinən sürücüləri saxlayır. Onlara əvvəlcə məsələ ilə bağlı məlumat verilir, daha sonra nömrənin defisi normal hala salınır.
Dövlət nömrə nişanında qüsur olan sürücülərin böyük əksəriyyəti isə bundan xəbərsiz olduqlarını deyirlər.
Dəmir çərçivəni nömrənin üzərinə qoymaqla yol polisi bu işi 2-3 dəqiqə müddətində ödənişsiz həyata keçirir. Yol polislərinin verdikləri məlumata görə, həmin boya nömrəni yazan maddədəndir.
Nömrədəki defisin başqa yerdə bərpasına gəlincə isə, Baş Dövlət Yol Polis İdarəsinin şöbə rəisi Kamran Əliyev bildirib ki, istənilən şəxs nömrəsində olan bu çatışmazlığı öz ustasına düzəltdirə bilər. Amma gərək həmin defis səliqəli şəkildə rənglənsin və nömrənin digər hissələri zədələnməsin.

S.B.
www.oxu.az
"
"Britaniyada sərxoş sürücülərə ömürlük həbs cəzası verilə bilər – VİDEOBöyük Britaniyada sükan arxasında telefonla danışmağa, sürət həddinin aşmağa və içkili vəziyyətdə avtomobili idarə etməyə görə cəzaların sərtləşməsi təklif olunur.
Oxu.Az-ın xəbərinə görə, sərxoş sürücülərin ömürlük azadlıqdan məhrum edilməsi barədə təkliflər cəmiyyətdə birmənalı qarşılanmayıb.
Qeyd edilir ki, layihə artıq müzakirə mərhələsini keçib.

 
S.B.
www.oxu.az
"
"Sürücülərin diqqətinə: Evakuatorlarla bağlı mühüm qərar – YENİLƏNİBSosial şəbəkələrdə təmir işləri ilə əlaqədar olaraq DYP evakuatorlarının fəaliyyətinin müvəqqəti olaraq dayandırıldığı və hazırda cərimə meydançalarında təmir işlərinin aparılması ilə bağlı xəbər yayılıb.
Oxu.Az xəbər verir ki, “Qafqazinfo” məsələyə aydınlıq gətirmək üçün Baş Dövlət Yol Polisi İdarəsinin şöbə rəisi, polkovnik Kamran Əliyevlə əlaqə saxlayıb. 
Polkovnik bildirib ki, hazırda cəmi bir cərimə meydançasında təmir işi aparılır:
“Cəlil Məmmədquluzadə küçəsinin yaxınlığındakı dayanacaqda təmir işi gedir və bu müddətdə də oraya avtomobil aparılmayacaq. Ancaq bunun digər dayanacaqlarla heç bir əlaqəsi yoxdu. Bütün xidmətlər olduğu kimi davam etdirilir. Hazırda Bakı ərazisində 10-dan çox dayanacaq var”.
14:46
Bakıda DYP evakuatorlarının fəaliyyətinin ləğv edilməsi barədə xəbərlər yayılıb. Bildirilir ki, bundan sonra sürücülər dayanma-durma qaydasını pozarkən, avtomobilləri cərimə meydançasına aparılmayacaq. Lakin yol polisi əməkdaşları həmin avtomobilin sürücüsü barəsində hər yarım saatdan bir inzibati protokol tərtib edə bilər.
Oxu.Az Avtosfer.az-a istinadən xəbər verir ki, həqiqətən də, ötən həftənin cümə günündən etibarən Bakıda dövlət yol polisinə məxsus evakuatorların fəaliyyəti dayandırılıb.
Yəni dayanma-durma qaydasını pozan avtomobillər cərimə meydançasına aparılmayıb. Bu gün də eyni mənzərə müşahidə olunur. Lakin bu hal daimi olmayacaq. Bakıdakı cərimə meydançaları qışa hazırlıq məqsədilə təmir edilir, asfalt döşənir. Bu səbəbdən də cərimə meydançalarına nəqliyyat vasitələrinin aparılması müvəqqəti olaraq dayandırılıb. Bir həftə sonra proses davam edəcək.
A.M.
www.oxu.az
"
"22 manatlıq nömrə necə 10000 manata satılır?  Yaxın günlərdə Azərbaycanda 2018-ci ilin dövlət büdcəsi ilə bağlı müzakirələr başlayır.
FED.az xəbər verir ki, Maliyyə Nazirliyi hələ sentyabrda büdcə layihəsini Nazirlər Kabinetinə təqdim edib, hazırda sənədə baxılır və bir neçə gündən sonra parlamentdə müzakirə edilmək üçün Milli Məclisə göndəriləcək. Büdcənin parametrləri dəqiq açıqlanmasa da, dövlət başçısının tapşırıqlarına görə, 2018-ci ilin büdcəsinin gəlir-xərc bölmələri 2017-ci ilə nisbətən daha böyük olacaq. Bu tapşırıqlarla əlaqədar olaraq dövlət qurumları büdcənin gəlirlərinin artırılması üçün yeni mənbələr axtarışındadırlar.
Oxu.Az FED.az-a istinadən xəbər verir ki, bu mənbələrdən biri də indiyədək diqqətdən kənarda qalan və xeyli vəsaitlərin büdcə üçün itirildiyi avtomobillərin qeydiyyat nişanlarının satışıdır. Təqribi hesablamalara görə, qeydiyyat nişanlarının satışının düzgün və şəffaf təşkil edilməsi büdcəyə ildə 50-100 milyon manat arasında vəsait gətirə bilər. Hələliksə, bu sahədəki qeyri-şəffaflıq və vahid qaydaların olmaması səbəbindən dövlət büdcəsi hər il bu qədər məbləği itirməkdədir, baxmayaraq ki, ""hörmətli"" qeydiyyat nişanlarının alınması üçün avtomobil sahibləri kifayət qədər vəsait ödəməyə hazırdırlar və ödəyirlər. Beləliklə….
Azərbaycanda avtomobillərin qeydiyyat nişanlarının (sadə desək, nömrələrin) verilməsi üçün rüsumlar ""Dövlət rüsumu haqqında"" qanunda göstərilib. Bu qanuna görə, adi nömrələr, yəni seriyası və rəqəmləri fərqli olanların qiyməti cəmi 22 manatdır. Rəqəmləri və seriyaları müəyyən kombinasiya ilə olan nömrələr isə nisbətən bahadır. Onların qiyməti 500-2500 manat arasındadır.
Qanunda indiki vəziyyət belədir: 
Avtonəqliyyat vasitələri üçün verilən dövlət qeydiyyat nişanında əks olunmuş rəqəmlərin və ya hərflərin kombinasiyası üzrə:

Cədvəl hissəsində göstərilmiş rəqəm və ya hərflərin kombinasiyası istisna olmaqla, avtonəqliyyat vasitələri üçün digər dövlət qeydiyyat nişanlarının verilməsinə, habelə cədvəl hissəsində göstərilmiş rəqəm və ya hərflərin kombinasiyası da daxil olmaqla, dövlət qeydiyyat nişanının təkrar verilməsinə görə - 22 manat.
Oxuculara daha aydın olsun deyə, bu qaydaları misallarla izah edək. Məsələn, qanuna görə, 10-GH-001 nömrəsinin qiyməti 1500 manatdır. 10-GH-100 nömrəsinin qiyməti 1000 manat, 10-GH-222 nömrəsinin qiyməti isə cəmi 500 manatdır. Burada söhbət o nömrələrdən gedir ki, seriyalarındakı hərflər (yəni ""G"" və ""H"") fərqlidir.
Amma əgər seriyadakı hərflər də eynidirsə, yəni məsələn, ""GG"" və ya ""HH""-dirsə, qiymətlər bir qədər də artır. Məsələn, 10-GG-001 nömrəsi 2500 manat,  10-GG-100 nömrəsi 1500 manat, 10-GG-555 nömrəsi isə cəmi 1000 manatdır. İnandırıcı deyil, eləmi? Doğrudan da, bazardakı real qiymətləri nəzərə alanda, bu rəqəmlər inandırıcı görünmür, amma hər halda qanunda belə yazılıb.
Qanundakı məqamlara yenə qayadacağıq, amma gəlin, real bazara nəzər salaq.
Bazarda real vəziyyət  - 10-30 min manatlıq nömrələr
""Hörmətli"" və ya ""diqqəti çəkən"" avtomobil nömrələrinin qiymətini bilmək üçün uzağa getmək lazım deyil. Satış saytlarındakı elanlarda bütün qiymətlər göstərilib. Bu qiymətlərə əsasən, nəinki ""Dövlət rüsumu haqqında"" qanunla ""diqqət çəkən"" sayılan, hətta bir sıra digər nömrələrin qiymətləri də rəsmi qiymətləri 10 dəfələrlə, hətta 100 dəfə üstələyir. Bu elanlardakı qeydiyyat nömrələri və onların qiymətlərinə nəzər salaq.
Məsələn, 10-CX-100 nömrəsinin bazar qiyməti 30 min manat, 10-BX-100 nömrəsinin qiyməti isə 25 min manatdır. Halbuki, qanuna görə, belə nömrənin dövlətdən alış qiyməti cəmi 1000 manat təşkil edir.
Başqa kombinasiyalı nömrələrə nəzər salaq: 99-LC-999 nömrəsinin bazar qiyməti 15 500 manat, 99-lN-999 nömrəsinin qiyməti isə 13 900 manat təşkil edir. Halbuki, belə nömrələrin dövlətdən alış qiyməti, qanuna görə, cəmi 500 manatdır.

Başqa bir variant, hansı ki, elanlarda satışda deyil, amma onu misal çəkmək mümkündür. Siz 22-ZZ-222 nömrə nişanlı avtomobillə rastlaşmısınız? Bu nömrənin özəlliyi ondadır ki, ""Z"" hərfi 2 rəqəminə oxşadığına görə, bütün nömrənin yalnız ""Z"" ilə və ya ""2""-lərdən ibarət olması görüntüsü yaradır. Belə nömrə istənilən avtomobil sahibinin arzusudur və digər nömrələrin qiymətləni nəzərə aldıqda, onun bazar qiyməti təqribən 100 min manat ətrafındadır. 55-SS-555 nömrəsində də oxşar vəziyyətdir. Amma qanuna görə, bu nömrənin dövlət qiyməti cəmi 1000 manatdır. Haqqında danışılan nömrələrin 1000 manata almağın mümkün olub-olmaması isə başqa söhbətin mövzusudur.
Ən maraqlı vəziyyət 99-XX-999 nömrələri ilə bağlıdır. Qanuna görə, belə (yəni seriyası da eyni hərflərdən ibarət olan) nömrələrin dövlət qiyməti cəmi 1 000 manatdır. Bəli, qəribə və qətiyyən inandırıcı görünməyən rəqəmlərdir, amma belə nömrələri qanuna görə 1000 manata almaq olar. Halbuki bazarda belə nömrələrin qiyməti 50-60 min manatdan yuxarı, bəzən isə 100 min manata çatır. 
Amma avtomobil nömrələrinin tamamilə başqa, qanunda nəzərdə tutulmayan (bilərəkdənmi, yoxsa bilməyərəkdənmi) variantları da var ki, onlar da bazarda yüksək qiymətə dövr edir. Söhbət, məsələn, 10-CL-010 və ya 10-NR-010 kimi nömrələrdən gedir. Diqqət yetirmisinizsə, qanunda belə nömrələr haqqında heç nə deyilmir, yəni onlar ""diqqəti çəkən"" nömrələr sırasına əlavə edilməyib. Amma onların qiyməti göründüyü kimi,  11 500-12 500 manatdır.
Nəhayət, xüsusilə Bakı üçün aktual olan və avtomobil həvəskarları arasında böyük populyarlığa malik olan ""OO"" və ""DD"" seriyalı nömrələr. Hazırda bazarda belə nömrələrin qiymətləri 10 min manatdan aşağı deyil.
Ən maraqlısı odur ki, belə nömrələrin dövlət qiyməti cəmi 22 manatdır. Bazarda isə həmin nömrə 500 dəfə baha qiymətə satılır. Bəli, ""Dövlət rüsumu haqqında"" qanunun yuxarıda göstərilən hissəsindən də aydın olur ki, nömrələrin qiyməti müəyyən ediləndə, rəqəmlər əsas götürülüb, seriya isə ayrıca olaraq nəzərə alınmır. Nəticədə, bazarda belə yüksək qiymətə satılan nömrələrin dövlət qiyməti gülünc həddədir. Və hər belə nömrənin satışından dövlət büdcəsinə cəmi 22 manat daxil olur.
Nəhayət, avtomobillərin markasındakı rəqəmləri təkrarlayan qeydiyyat nişanları. Bəzi avtomobil markalarının seriyası və mühərrikinin həcmi ilə bağlı özünəməxsus rəqəmləri var. Bura ""BMV""-də 735-740-745-750-760, ""Lexus""da LS460, LX 470, LX 570, RX350, ""Mersedes""də 180, 220, 240, 350 və sair kimi seriyalar aiddir. Rəsmi sənədlərə görə, belə nömrələrin, məsələn, 99-LX-570 qeydiyyat nömrəsinin dövlət qiyməti cəmi 22 manatdır. Qara bazarda isə belə nömrələr bir neçə min manata satılır.
Yol polisindən ""Əlifba dərsi"" 
Qanundakı müddəaları və qiymətləri nəzərə aldıqda, bazarda nömrələrin belə baha qiymətə satılması ilk baxışdan təəccüblüdür: əgər həmin nömrələri daha ucuz qiymətə almaq mümkündürsə,  nə üçün onlara 10, hətta 100-500 dəfə artıq məbləğ ödənilsin. Problem də məhz bu məqamdadır. Azərbaycanda avtomobillərin dövlət qeydiyyat nişanlarının satışı Dövlət Yol Polisi tərəfindən həyata keçirilir.  Amma bu proses – nömrələrin satışı qeyri-şəffafdır. Belə ki, hazırda nömrələrin hansı prinsiplə, yəni hansı seriya ardıcıllığı ilə satıldığı məlum deyil. DYP-də bildirirlər ki, söhbət seriyadakı hərflərin əlifba sırası ilə düzülməsindən gedir. Amma hazırda satışda əlifbanın bütün hərfləri ilə başlayıb, bitən nömrələr mövcuddur. Digər tərəfdən, ""əlifba qaydasının"" hansı normativ sənəddə nəzərdə tutulduğu məlum deyil. Tamamilə mümkündür ki, belə qayda heç bir sənəddə əks olunmayıb, ona görə də onu pozmaq o qədər də çətin deyil.
Boş nömrələr ""görünmür""
Digər tərəfdən, hazırda hansı nömrənin tutulduğu və ya boş olması ilə bağlı məlumatı heç bir mənbədən almaq mümkün deyil. Daha dəqiqi, belə məlumatların yerləşdirildiyi və hamının baxa biləcəyi mənbə mövcud deyil. Bu cür məumatları yalnız DYP-yə müraciət etməklə, əldə etmək mümkündür.
Dəfələrdə bəyan edilməsinə baxmayaraq, indiyədək DYP qeydiyyat nişanları ilə bağlı məlumatları açıq mənbələrdə yerləşdirməyib və bununla bağlı planlarını açıqlamayıb. Ümumiyyətlə, DYP rəsmiləri yol polisi sistemində bütün xidmətlərin elektronlaşdığını fəxrlə bəyan etdikləri halda, qeydiyyat nişanlarının internetə yerləşdirilməsi və elektron şəkildə seçilib-satılması məsələsində susmağa, ümumiyyətlə, bu mövzuya toxunmamağı çalışırlar.
Nəticədə qeydiyyat nişanlarının satışında büdcənin hər il milyonlarla manat vəsait itirməsinə səbəb olan qeyri-şəffaf şərait yaranıb.
İtirilən məbləğ yarım milyard manata çatır
İtirilən məbləğ isə böyükdür. Bunu təqribən hesablamaq üçün ölkəmizdə avtomobillərin sayına nəzər salaq. Dövlət Statistika Komitəsinin məlumatlarına görə, son 10 ildə, yəni 2007-ci ildən 2016-cı ilədək Azərbaycanda şəxsi minik avtomobillərinin sayı 500 min ədəd artıb. Bunların cəmi 5 faizinin, yəni 25 mini ""yaxşı"" nömrə kimi qəbul edib, orta yüksək qiymətlə (1500 manatdan), qalan 475 min nömrəni 22 manatdan hesablasaq, son 10 ildə nömrə satışından büdcəyə təqribən 50 milyon manat (37,5 milyon manat + 10,45 milyon manat) vəsait daxil olmalıdır. Nömrə satışından büdcəyə nə qədər vəsait daxil olduğu hələlik açıqlanmayıb.
Amma bu, hələ dövlət qiymətləri ilə toplana bilən məbləğdir. Bazar qiymətlərini nəzərə aldıqda isə, nömrə satışından büdcəyə daxil olan vəsaitlər bundan qat-qat artıq olar.
Bazar qiymətləri ilə götürdükdə, 500 min avtomobil nömrəsinin 10 faizinin ""diqqəti çəkən"" nömrə olduğunu və onların bazar qiymətinin orta hesabla 10 min manat olduğunu götürsək, nömrələrin satışı azı 510 milyon manat gəlir gətirə bilərdi.
Başqa sözlə, qeydiyat nişanlarının dövlət və bazar qiymətləri arasındakı fərq nəticəsində dövlət büdcəsi yarım milyard manatdan artıq vəsait itirib.

 
Məsələyə ASAN Xidmət qarışmalıdır
Yuxarıda qeyd edildiyi kimi, hazırda hökumət büdcə gəlirlərini artırmaq üçün maliyyə mənbələrinin axtarışındadır. Bu mənbələrdən biri də məhz avtomobil qeydiyyatı nişanlarının şəffaf şəkildə, bazar qiyməti ilə satışı ola bilər. Əgər avtomobil sahibi diqqətini çəkən nömrəyə 20-30 min manat verməyə hazırdırsa, nəyə görə bu vəsait dövlət büdcəsinə deyil, hansısa möhtəkirin cibinə axmalıdır?
Nömrələrin şəffaf satışı üçün isə variantlar kifayət qədərdir. İlk növbədə satılmayan nömrələr heç bir məhdudiyyət qoyulmadan Yol Polisinin və ASAN Xidmətin internet səhifəsində yerləşdirilməlidir. ASAN Xidmətin bu prosesə cəlb edilməsi ona ictimai etimadın yüksəlməsinə və şəffaflığın artmasına səbəb ola bilər.
""Nömrə hərrac""ları başlayacaq?
Bundan başqa, xüsusi kombinasiyaya malik olan nömrələrin hərrac yolu ilə satışları təşkil edilməlidir. Şərq və ərəb ölkələrində keçirilən belə hərraclarda diqqəti çəkən nömrələrin qiymətləri bir neçə milyon dollaradək artır. Oxşar nəticəni Azərbaycanda da əldə etmək mümkündür.
Digər tərəfdən, diqqəti çəkən qeydiyyat nömrələrinin siyahısı bir də nəzərdən keçirilməli və bazarda daha yüksək qiymətə satıla bilən nömrələr müəyyn edilərək, onlara ilkin qiymət qoyulmalıdır. 
Büdcə üçün 50 milyon manatlıq mənbə – nömrə satışı 
Bu tədbirlərin həyata keçirilməsi büdcəyə nömrə satışından gələn vəsaitlərin həcmini qat-qat yüksəldə bilər. Belə ki, statistikaya görə, 2016-cı ildə Azərbaycanda şəxsi minik avtomobillərinin sayında cəmi 7,4 minlik artım var. İqtisadi vəziyyəti nəzərə alaraq, 2018-ci ildə də avtomobillərin artımının təqribən bu qədər – 7 min ədəd olacağını güman etmək olar.  Bunlardan 100 avtomobilin 50 min manatlıq, 100 avtomobilin 30 min manatlıq, 200 avtomobilin 20 min manatlıq, 200 avtomobilin 10 min manatlıq, 300 avtomobilin 5 min manatlıq, 300 avtomobilin 2 min manatlıq nömrə alacağını qəbul etsək, gələn il büdcə qeydiyyat nişanı satışından 16,1 milyon manat qazana bilər. Nömrələrin 22 manata satılacağı təqdirdə isə bu məbləğ cəmi 154 min manat olacaqdı. Avtomobil idxalının artacağı təqdirdə, gəlirlər daha yüksək ola bilər. Belə ki, 20 min avtomobilin satışı nəticəsinə qeydiyat nişanlarından gələn gəlirlər ildə 50 milyon manata çata bilər.
L.Ə.
www.oxu.az
"
"Bakıda avtoservislərdə sürücüləri necə aldadırlar?Hər bir avtomobil sahibi avtomobilinə qulluq üçün mütləq avtoservis seçməlidir. Bu avtoservislər rəsmi və ya qeyri-rəsmi ola bilər. Ən yaxşı servislər konkret olaraq bir marka üzrə ixtrisaslaşırlar. Və ya yalnız sürət qutusu ilə məşğul olan servislər də var. Onlar sizin üçün mühərrik yağı dəyişməyəcəklər. Elə servis var ki, onlar yalnız alman avtomobilləri ilə məşğul olurlar. Birinci ehtiyat edəcəyimiz servis ""hərşeyşünaslar"" servisidir. Bütün markalara və bütün xidmətləri göstərən servislərdə ehtiyatlı olmaq lazımdır.
Oxu.Az avtostop.tv-yə istinadən xəbər verir ki, bu və ya digər servis haqqında şərhləri internetdən tapıb-oxuyun. Bir servisə baş çəkin, usta ilə söhbət edin. Öncə avtomobili çox sadə məsələlərə görə onlara təqdim edin. Məsələn, əyləc qəliblərinin dəyişməsi. Baxın, usta necə çalışır. Detallarla necə davranır və ümumiyyətlə, bilik səviyyəsi nə yerdədir.
Servislərdə ən geniş yayılmış dələduzluq misalları
""Ustalar"" avtomobilinizə lazım olmayan xidmətlər təklif edir. Mürəkkəb diaqnostikalar “düşünərək”, sizi qorxutmağa çalışır. Halbuki bu cür diaqnostikaları araşdırsanız, sizə lazım  olmadığını görəcəksiniz.
Saxta məhsulu orijinal qiymətinə satır. Bu zaman qoyulmuş ehtiyat hissəsi ilə özünüz tanış olun. Seriya nömrəsini internetdə yoxlayın. Orijinal məhsulu saxtadan ayırmağı öyrənin. Bəli, əslində, saxta məhsul ölkəyə daxil olmamalıdır. Mövcud qanunvericilik bunu qadağan edir. Lakin piştaxtalarda bunlara rast gəlinir. Ona görə mütləq ehtiyat hissəsi seçimində diqqətli olun.
Söhbətə nədən başlamalı?
Hər bir servisin qiymət cədvəli olmalıdır. Qiymət cədvəlini tələb edin və xidmətlərin qiymətləri ilə tanış olun. Hər bir işin görülmə saatına diqqət edin.
Sizə xərclərinizlə bağlı rəsmi sənəd verməlidirlər və siz onunla tanış olduqdan sonra imza atmalısınız. Və bu sənədə əsasən, avtoservis görülən işlər üzrə zəmanət verməyə borcludur. Bu sənəd şirkətin rəsmi blankında olmalıdır. Adi A4 vərəqdə olsa, onlara etibar etməyin  və ya verilən sözə inanmayın.
Razılaşdıqdan sonra görülmüş işi yoxlayın. Nasazlıq aradan qalxmayıbsa, utanmadan düzəlməsini tələb edin. “Bu cür səs eləməlidir” sözlərinə qulaq verməyin.
Yenicə avtomobilə sahib olanlara vacib məsləhət
Avtomobilinizi yaxından tanıyın. Hansı mühərrik sistemi, hanslı transmissiyaya malik olduğunu bilin. Servislərdə bir neçə test sualları var ki, onu sürücüyə verməklə, ən yuxarı qiymətli servis xidmətini tətbiq edirlər. Əgər avtomobilinizə bələd deyilsinizsə, sizə əlavə xidmətlər “yüklənəcək”. Avtomobilini tanıyana isə ehtiyatla yanaşırlar.
Sürücünün aldadılacağına işarə verən əsas məqam müştərinin razılığı olmadan avtomobilin sökülməsi və baxış keçirilməsidir. Normal servis müştərinin razılığı olmadan, avtomobildən bir bolt belə  açmayacaq.
Əgər bunu etdilərsə, deməli, dələduzluğa start verildi. Dərhal polisə məlumat verib, bunu protokollaşdırın. Çünki yuxarıda dediyim kimi, sizə görüləcək işlərlə bağlı sənəd verilməlidir. Siz həmin sənədlə tanış olduqdan və imzaladıqdan sonra işə start verilir. Sənəddə olmayan işi görmək olmaz. Yaxşı servisdə görülmüş işlər, quraşdırılmış ehtiyat hissələri və zəmanəti haqqında yazılı məlumat verilir.
Sənəd yoxdur? Sizi aldadırlar, “soyulma” əməliyyatının sonunu gözləyin. Pul daha çox çıxacaqsa, dərhal polisə məlumat verin. 
Sizinlə razılaşdırılmayan bir işə görə ödəniş etməyə bilərsiniz. Amma buna hazır olun ki, ödəniş etmədiyiniz detalı sökəndə, başqa ziyanvurma “missiyası” da ola bilər.
L.Ə.
www.oxu.az
"
"Bakıda “Shacman” yandı – VİDEONizami rayonunda, “ Neolit” restoranı yaxınlığında “Shacman” markalı avtomobilin yük yeri qəflətən alışıb.
Oxu.az Qafqazinfo-ya istinadən xəbər verir ki, sürücü avtomobilin yük hissəsində tikinti materiallarının qırıqlarını daşıyırmış. Hadisə yerinə polis və  yanğınsöndürənlər cəlb olunub.
Yanğın artıq söndürülüb.



C.İ.
www.oxu.az


"
"Bakıda yola ""protiv"" girən avtobus sürücüsü faciəyə səbəb oldu – FOTOBakıda avtobus sürücüsünün yol hərəkəti qaydalarını kobud şəkildə pozması faciəyə səbəb olub.
Oxu.Az BAKU.WS-ə istinadla xəbər verir ki, 64 saylı marşrut xətti üzrə hərəkət edən avtobusun sürücüsü Nizami rayonunun 8-ci kilometr qəsəbəsində yolu keçmək istəyən Təranə Məhəmməd qızı Babaşovanı avtomobillə vurub.
T.Babaşovanın həyat yoldaşı Müzəffər İsmayılovun sözlərinə görə, hadisə sentyabrın 27-də baş verib.
Təranə Babaşova “8-ci kilometr” bazarının qarşısında avtobusdan düşüb, yolu keçmək istəyib. Bu vaxt əks istiqamətdə hərəkət edən 64 saylı avtobus xanımı vurub.
Sürücü polis tərəfindən saxlanılıb. T.Babaşova isə xəstəxanaya yerləşdirilib. Müzəffər İsmayılovun sözlərinə görə, xanımı 18 gündür komadadır.














E.Ə.
www.oxu.az
"
"DYP sürücülərə müraciət etdi: Ehtiyatlı olunHava şəraitinin dəyişməsi ilə əlaqədar Baş Dövlət Yol Polisi (DYP) İdarəsi sürücülərə və avtomobil sahiblərinə müraciət ünvanlayıb.
Oxu.Az xəbər verir ki, idarə hava şəraitinin dəyişməsi ilə əlaqədar yollarda meydana gələ biləcək yol qəzaları və müxtəlif xoşagəlməz halların qarşısının alınması məqsədilə sürücülərin nəzərinə çatdırır ki, havaların dəyişməsi və ümumilikdə qış mövsümünə keçidlə əlaqədar istifadə etdikləri nəqliyyat vasitələrinin texniki vəziyyətinə, xüsusilə də onların şinlərinə bir daha diqqət yetirilməli, yağışların tez-tez yağması nəticəsində yollarda nəqliyyat vasitələrinin sürüşmə ehtimalının daha çox olması nəzərə alınaraq, avtomobil şinlərinin protektorundakı naxışların qalmış hündürlüyü normaların tələbinə (minik avtomobilləri üçün 1,6 mm, yük avtomobillərində 1 mm, avtobuslarda 2 mm, motosiklet və mopedlərdə isə 0,8 mm-dən az olmamalıdır) uyğun olmayan nəqliyyat vasitələrinin istismarına yol verilməməlidir.
Mexaniki nəqliyyat vasitələrinin sürücüləri yola çıxmazdan əvvəl avtomobilin şüşə silgəclərinin və şüşəyuyanların, habelə xarici işıq cihazlarının işlək vəziyyətdə olmasına əmin olmalı, texniki cəhətdən nasaz vəziyyətdə olan avtomobillərdən istifadə olunmamalıdır.
Sürücülərə yağmurlu hava şəraitində, xüsusilə yağışın yeni başladığı vaxtlarda son dərəcə ehtiyatlı olmaları, ərazidə icazə verilən maksimum sürət həddindən asılı olmayaraq, idarə etdikləri nəqliyyat vasitələrinin hərəkət sürüətini hava şəraitinə uyğun seçmələri, zərurət olmadan ötmə əməliyyatı aparmamaları, qəfil manevrlər və kəskin tormazlama etməmələri tövsiyə olunur.
A.M.
www.oxu.az
"
"İstirahət günlərində baş vermiş qanlı yol qəzalarının statistikasıİstirahət günləri respublika ərazisində baş verən yol-nəqliyyat hadisələrinin statistikası açıqlanıb.
Baş Dövlət Yol Polisi İdarəsindən Oxu.Az-a verilən məlumata görə, şənbə-bazar günləri respublikanın avtomobil yollarında 26 yol-nəqliyyat hadisəsi qeydə alınıb.
Nəticədə 7 nəfər ölüb, 33 nəfər xəsarət alıb.
A.M.
www.oxu.az
"
"Avtomobili qazlarla doldurub, yolda təhlükəli vəziyyət yaratdı – VİDEOAvtomobilin yük hissəsi ev quşları ilə doldurulub. Qazlardan birinin anidən yerə düşməsi isə digər yol hərəkət iştirakçıları üçün təhlükə yarada bilər.
Oxu.Az-ın ""Xəzər"" TV-yə istinadən məlumata görə, Göyçayda çəkildiyi bildirilən görüntülər təhlükədən xəbər verir.
Ekspert Azər Allahverənov bildirir ki, yolda bu şəkildə hərəkət faciəvi hadisələrə səbəb ola bilər.
Mütəxəssisin sözlərinə görə, ev quşları, eləcə də, ev heyvanları daşınarkən, qanunvericiliyinin tələblərinə riayət etmək vacibdir. Bunun üçün minimal tələblər yerinə yetirilməlidir.
Onu da qeyd edək ki, baş verən hadisə yükdaşıma qaydalarının pozulması kimi xarakterizə olunur və 40 manat məbləğində cərimə tətbiq olunur.

A.M.
www.oxu.az
"
"Bakı yolunda təmir qəzaya səbəb oldu – FOTOBakının Nəsimi rayonu ərazisində avtomobilin aşması ilə nəticələnən yol qəzası olub.
Oxu.Az Report-a istinadən xəbər verir ki, hadisə Hənifə Ələsgərov küçəsində qeydə alınıb.
1995-ci il təvəllüdlü Kamilzadə Nicat Güləhməd oğlu idarə etdiyi ""90-ZX-735"" dövlət qeydiyyat nişanlı, ""Toyota Corollo"" markalı avtomobillə Tbilisi prospekti istiqamətində hərəkətdə olarkən, yolun təmir işləri gedən hissəsini görmədiyi üçün idarəetməni itirib və avtomobil aşaraq, əvvəlcə səkiyə, ardınca isə işıqfora çırpılıb.
Nəticədə sürücü xəsarət almasa da, nəqliyyat vasitəsi deformasiyaya uğrayıb. Yol infrastrukturuna ciddi ziyan dəyib. Aşmış avtomobil Yol Patrul Xidməti əməkdaşları tərəfindən cərimə meydançasına yerləşdirilib.



































E.Ə.
www.oxu.az
"
"Bakıda iki avtomobil toqquşdu, sürücü öldüBakıda iki avtomobilin toqquşması zamanı ölən olub.
Oxu.Az APA-ya istinadən xəbər verir ki, hadisə Sabunçu rayonu ərazisində baş verib.
Kürdəxanı-Pirşağı yolunda qeydə alınmış yol-nəqliyyat hadisəsində “Toyota” və “İj 2715” (Moskviç) markalı minik avtomobilləri toqquşub.
Avtoqəzanın yolötürücü dairədə baş verdiyi bildirilir. İlkin ehtimala görə, “Moskviç”in sürücüsü dairəyə daxil olarkən digər nəqliyyat vasitələrini gözləməyib və yüksək sürətlə hərəkət edən “Toyota” markalı avtomobilin qarşısına çıxıb.
Toqquşma nəticəsində “Moskviç”in sürücüsü 1963-cü il təvəllüdlü Hüseynov Tofiq Şahverdi oğlu dünyasını dəyişib, onun sərnişini 1970-ci il təvəllüdlü Babayev Mürsəl Xanlar oğlu isə xəsarət alıb. Yaralı xəstəxanaya yerləşdirilib.
Hadisənin səbəblərini Sabunçu polisi araşdırır.
A.M.
www.oxu.az
"
"Bakı-Qazax yolunda ""Prado"" aşdı: Yaralılar var – FOTOBakı-Qazax yolunda 3 nəfərin xəsarət alması ilə nəticələnən avtomobil qəzası baş verib.
Oxu.Az Report-a istinadən xəbər verir ki, hadisə yolun Hacıqabul rayonu ərazisindən keçən hissəsində qeydə alınıb.
Bakı istiqamətində hərəkətdə olan ""02-BM-202"" dövlət qeydiyyat nişanlı ""Toyota Prado"" markalı minik avtomobili yol kənarında olan beton maneəyə dəyərək aşıb. Qəza zamanı 3 nəfər xəsarət alıb, nəqliyyat vasitəsi isə yararsız vəziyyətə düşüb. Avtomobildə olan yük (meyvə-tərəvəz) yol boyu yerə səpələnib.
Hazırda polis əməkdaşları hadisə yerində araşdırma aparır.

















A.M.
www.oxu.az
"
"Bakıda nənə və nəvəni motosikletlə vurub qaçdılarBakıda naməlum motosiklet iki nəfəri vurub.
Oxu.Az Lent.az-a istinadən xəbər verir ki, hadisə Nərimanov rayonu Əlizadə küçəsində baş verib.
Nömrəsi və sürücüsü məlum olmayan motosiklet 1961-ci il təvəllüdlü Familə Abdullayeva ilə 5 yaşlı nəvəsi Həşimi vurub.
Hər iki şəxsə tibbi yardım göstərilib.
Hadisəni törədən şəxs axtarılır.
A.M.
www.oxu.az
"
"Göyçay sakini traktorun təkəri altında qaldıGöyçay sakini traktorun təkəri altında qalaraq ölüb.
Oxu.Az APA-ya istinadən xəbər verir ki, hadisə bu gün Göyçay rayonunun Potu Şıxlı kəndində baş verib.
Kənd sakini 1961-ci il təvəllüdlü Baxışov Urfan Heydər oğlu hərəkətdə olan qoşqulu traktorun yük yerindən yıxılıb və təkərin altında qalaraq ağır bədən xəsarətləri alıb.
U. Baxışov Göyçay rayon Mərkəzi Xəstəxanasına aparılarkən yolda dünyasını dəyişib.
Faktla bağlı Göyçay rayon Polis Şöbəsi tərəfindən araşdırma aparılır.
A.M.
www.oxu.az
"
"Salyanda qəza: 7 BMW yararsız hala düşdü – VİDEODigər qəzada isə 12 yaşlı uşaq ölüb.Minik avtomobilinin piyadanı vurması ölümlə nəticələnib.
Oxu.Az Xəzər TV-yə istinadən xəbər verir ki, Hadisə Bakı-Quba yolunun Sumqayıtın Hacı Zeynalabdin Tağıyev qəsəbəsindən keçən hissəsində baş verib. Sumqayıt sakini, 12 yaşlı Samir Mövsümov avtobusdan düşərək yolu keçmək istəyərkən əks istiqamətdən gələn minik avtomobili tərəfindən vurulub. Yaralı xəstəxanaya çatdırılsa da, həyatını xilas etmək mümkün olmayıb.
Salyanda isə minik avtomobillərini daşıyan yük maşını aşıb, 7 nəqliyyat vasitəsi əzilib.
Hadisə Ələt-Astara magistralının Salyanın Kürsəngi kəndindən keçən hissəsində baş verib. Satış üçün nəzərdə tutulan minik avtomobillərini daşıyan TIR-ın sürücüsü sükana nəzarəti itirib və nəqliyyat vasitəsi yoldan çıxaraq aşıb.
Hadisə zamanı xəsarət alan olmasa da, yük maşınının qoşqusunda olan və satış üçün nəzərdə tutulan 7 ədəd minik avtomobili əzilərək yararsız hala düşüb. Avtomobillər Gürcüstanın Batumi şəhərində yerləşən özəl şirkətlərdən birinə məxsus olub və İrana aparılması nəzərdə tutulub. İlkin ehtimala görə, qəza sürücünün yuxulu olması səbəbindən baş verib.
Hər iki faktla bağlı araşdırma aparılır.

A.M.
www.oxu.az
"
"Naxçıvan Avtomobil Zavodu istehsalı bərpa edə bilmir2017-ci ilin 9 ayı ərzində Azərbaycanda cəmi 30 ədəd minik avtomobili istehsal olunub. Azərbaycanda minik avtomobillərinin yeganə istehsalçısı Naxçıvan Avtomobil Zavodudur.
Oxu.Az ""Marja""ya istinadla xəbər verir ki, 2017-ci ilin yanvar-iyul və yanvar-avqust aylarında da (7 və 8 ayda) Azərbaycanda cəmi 30 ədəd minik avtombili istehsal edilmişdi. Beləliklə, 2 aydır Naxçıvan Avtomobil Zavodunda istehsal dayanıb.
01.10.2017-ci il vəziyyətinə hazır məhsul ehtiyatı 124 ədəd təşkil edib.
01.09.2017-ci il vəziyyətinə hazır məhsul ehtiyatı 131 ədəd təşkil etmişdi.  01.08.2017-ci il vəziyyətinə hazır məhsul ehtiyatı 133 ədəd idi. 
Avtomobillər satılmadığından Naxçıvan Muxtar Respublikası Ali Məclisi zavoda dəstək verir. Bu günlərdə zavodun bi neçə avtomobili alınaraq dövlət qurumlarına verilib.
Qeyd edək ki, Naxçıvan Avtomobil Zavodu ""NAZ-Lifan"" markalı minik avtomobilləri istehsal edir. Avtomobillərin ehtiyat hissələri Çindən idxal olunur. Müəssisənin ən iri müştərilərindən biri Əmək və Əhalinin Sosial Müdafiəsi Nazirliyi idi. Avtomobillər dövlət büdcəsi vəsaitləri hesabına alınaraq əlillərə hədiyyə olunurdu.




Məhsul növləri


2017-ci ilin yanvar-sentyabr aylarında
istehsal edilmişdir


Əvvəlki ilin müvafiq dövrünə nisbətən, faizlə


01.10.2017-ci il vəziyyətinə hazır məhsul ehtiyatı




Traktorlar, ədəd


1 035


146,0


4




Xüsusi təyinatlı kommunal maşınlar, ədəd


2 270


196,2


289




Yük avtomobilləri, ədəd


6


1,6


2




N.O.
www.oxu.az
"
"Bakıda iki avtobus toqquşdu, xəsarət alanlar var – FOTOPaytaxtın Sabunçu rayonunun Bakıxanov qəsəbəsində yol-nəqliyyat hadisəsi qeydə alınıb.
Oxu.Az Ölkə.Az-a istinadən xəbər verir ki, qəza zamanı 57 saylı marşrut xətti üzrə hərəkət edən, 90 RX 457 dövlət qeydiyyat nişanlı avtobusla 49 nömrəli avtobus 99  XJ 572 dövlət qeydiyyat nişanlı sərnişin avtobusuna çırpılıb.
Hadisə zamanı 57 saylı marşrut avtobusunu sürücü Elnur İmanov, 49 saylı marşrut avtobusunu sürücü Hafiz Məmmədov idarə edirmiş.
Qəzada dörd nəfərin xəsarət aldığı bildirilir. Faktla bağlı araşdırma aparılır.























S.B.
www.oxu.az
"
"Bakının bu küçəsində nəqliyyatın hərəkəti məhdudlaşdırılır“Azəravtoyol” ASC tərəfindən nəqliyyat vasitələrinin hərəkətinin tənzimlənməsi məqsədi ilə yolcizgi və yolgöstərici xətlərinin yenidən rənglənməsi və yenilərinin çəkilməsi işləri davam etdirilir.
ASC-dən Oxu.Az-a verilən məlumata görə, bu gün axşam saat 22:00-dan etibarən Xətai rayonu, Yusif Səfərov küçəsində üfüqi nişanlanma xətlərinin yenidən çəkilişi işləri aparılacaq.
“Adıçəkilən ərazidə işlərin aparılması ilə əlaqədar olaraq nəqliyyat vasitələrinin hərəkəti tam və ya qismən məhdudlaşdırılacaq. Rənglənmə işləri səhər saatlarınadək yekunlaşdırılacaq”, - deyə məlumatda qeyd olunur.
S.B.
www.oxu.az
"
"Bakıda ağır qəza: Taksidəki qadın zərbədən yola düşdü – FOTOBu gün Bakının Yasamal rayonunda avtomobil qəzası baş verib.
Oxu.Az Yenicag.az-a istinadla xəbər verir ki, Cəfər Cabbarlı 26-28 küçəsində baş verən qəzada təxminən 60-65 yaşlarında olan qadın xəsarət alıb. Onun vəziyyətinin ağır olduğu bildirilir.
Hadisənin baş verməsinə gəlincə, taksi fəailiyyəti ilə məşğul olan 10-TU-775 dövlət nömrəli nişanlı, “Nissan Sunny” markalı avtomobil dönmə əməliyyatını yerinə yetirərkən 99-EC-778 dövlət nömrə nişanlı, “Nissan X-Trail” markalı avtomobil tərəfindən vurulub. Zərbənin təsirindən taksidə müştəri kimi əyləşən qadın yola düşüb. Hadisə yerinə dərhal təcili tibbi yardım çağırılıb.
Faktla bağlı araşdırma başlanıb.

















www.oxu.az
"
"Avtomobillərin nömrəsi belə hazırlanır - DYP həmin otağı nümayiş etdirdi - VİDEODövlət qeydiyyat nişanlarının üzərindəki defis işarəsinin pozulmasına görə dövlət nömrə nişanının dəyişdirilməsinə ehtiyac yoxdur.
Oxu.Az Xəzərxəbər.az-a istinadən məlumat verir ki, bu barədə Baş Dövlət Yol Polis İdarəsinin şöbə rəisi Kamran Əliyev məlumat verib. Onun sözlərinə görə, Baş Dövlət Yol Polisi İdarəsi müvafiq tapşırıq və avadanlıqlar verməklə, yol polislərinin rayon şöbələrini təlimatlandırıb. Sürücülər bir ay ərzində istənilən rayonun yol polis şöbəsinə, eyni zamanda, Baş DYP İdarəsinə, Bakı şəhər DYP İdarəsinə, stasionar postlarda, hətta yollarda xidmət aparan bəzi patrul avtomobillərinə yaxınlaşaraq, həmin problemi aradan qaldıra bilərlər. Bu zaman heç bir ödəniş tələb edilmir.
Çəkiliş apardığımız zaman da şahidi olduq ki, bir çox avtomobilin nömrə nişanında defis işarəsi ağ rəngdədir. Halbuki, bu, qanunla qadağandır.
Baş Dövlət Yol Polis İdarəsinin Qeydiyyat İmtahan İdarəsində nömrələrin hazırlandığı otaqda çəkiliş apararkən müəyyən etdik ki, çap prosesində defisin ağ qalması mümkünsüzdür. Çünki nömrənin üzərində hərflər və rəqəmlər yazıldıqdan sonra o, nömrə tanınma cihazından qeydiyyatdan keçirilir. Əgər nömrədə hanısa bir çatışmazlıq varsa, o, cihazda tanınmır.
Onu da qeyd edək ki, yol polisi belə sürücülərə gələn ayın 12-nə qədər vaxt verib ki, avtomobillərinin nömrə nişanını standartlara uyğunlaşdırsınlar. Əks halda 50 manat məbləğində cərimə ediləcəklər.

www.oxu.az
"
"Ələt-Astara yolunda TIR aşdı, yeddi BMW zay oldu – FOTOBu gün axşam saatlarında Ələt-Astara-İran avtomobil yolunun 14-cü kilometrində - Salyan rayonunun Xıdırlı kəndi ərazisində - Gürcüstan vətəndaşının idarə etdiyi TIR yoldan çıxaraq aşıb.
Oxu.Az-ın Virtualaz.org-a istinadən məlumatına görə, hadisə nəticəsində sürücü xəsarət almasa da, qoşqu üzərinə bərkidilmiş yeddi ədəd BMW markalı minik avtomobilinə ciddi ziyan dəyib.
Faktla bağlı DYP-də araşdırmalara başlanılıb.




















S.B.
www.oxu.az
"
"Bakıda avtomobillərin hərəkəti iflic oldu – VİDEOAxşam saatlarında Bakının mərkəzi küçələrində sıxlıq yaranıb.
Oxu.Az-ın xəbərinə görə, hazırda Bakının Heydər Əliyev (şəhər mərkəzi istiqamətində), Həsənoğlu, Gülarə Qədirbəyova küçələrində, həmçinin Dövlət Bayraq Meydanı tərəfdə nəqliyyat vasitələrinin hərəkətində sıxlıq müşahidə edilir.
Sürücülər bildirirlər ki, saat 18:00-dan yolda qalıblar.
Digər küçələrdə sıxlıq olsa da, hərəkət dayanmayıb.

S.B.
www.oxu.az
"
"Bakıda betonqarışdıran maşın minik avtomobilinin üstünə aşdı – YENİLƏNİBBakıda metronun “Koroğlu” stansiyasının yaxınlığında betonqarışdıran maşın sürücünün ehtiyatsızlığı səbəbindən aşıb.
Oxu.Az xəbər verir ki, APA-nın hadisə yerində olan əməkdaşının verdiyi məlumata görə, qəza Heydər Əliyev prospektindən Ziya Bünyadov prospektinə dönən yolda qeydə alınıb.
“Bakı Metropoliteni” QSC-yə məxsus, 90 JZ 947 dövlət nömrə nişanlı, “Man” markalı avtomobil İlman Abbasovun idarə etdiyi “VAZ 2107” markalı, 90 BA 041 dövlət nömrə nişanlı avtomobilin üzərinə aşıb.
Betonqarışdıran maşının sürücüsü İlqar Bayramovun yüngül xəsarət aldığı bildirilir. 
***
17:29
Bu gün Bakı şəhərinin Sabunçu rayonu ərazisində dəhşətli yol qəzası baş verib. 
Oxu.Az Lent.az-a istinadla xəbər verir ki, ""Koroğlu"" nəqliyyat qovşağında, Ziya Bünyadov prospekti ilə Qara Qarayev prospektini birləşdirən körpüdən beton qarışdıran ağırtonnajlı yük maşını aşıb. 
Hadisə zamanı kənardan hərəkət edən ""VAZ"" markalı minik avtomobili yük maşınının altında qalıb.
İlikin məlumata görə, ""VAZ""-da olan bir nəfər hadisə yerində ölüb.
Faktla bağlı araşdırma aparılır.




















E.Ə.
www.oxu.az
"
"Bakıda sərnişin avtobus həyəcanlı anlar yaşatdı – VİDEOBakıda 40 nömrəli sərnişin avtobusu yol qaydalarını kobud şəkildə pozub.
Oxu.Az xəbər verir ki, bununla bağlı sosial şəbəkədə görüntülər paylaşılıb.
Videoda Sabunçu dairəsindən hərəkət edən avtobusun əks istiqamətdə hərəkət etdiyi aydın görünür.

E.Ə.
www.oxu.az
"
"Bakıda ölüm saçan piyada: 110-luq yola çıxdı – VİDEOPiyada Bakı Dairəvi yolunda  hərəkət edən nəqliyyat vasitələri sürücülərinə həyəcanlı anlar yaşadıb. 
Oxu.Az xəbər verir ki, məsuliyyətsiz piyada avtomobillərin yüksək sürətlə hərəkət etməsinə baxmayaraq, siqaret çəkə-çəkə yolu keçmək istəyib.
Sürücü piyadanı vurmamaq üçün hərəkət istiqamətini dəyişib.
Videonu çəkən sürücü bildirib ki, həmin yolda qanunsuz olaraq hətta dəmir arakəsmələri götürüblər və piyadaların yolu keçməsini asanlaşdırıblar.
Qeyd edək ki, görüntülərdə tarix səhv göstərilib, video bu gün çəkilib.
Həmin yolda sürət həddi 110 km/saat-dır.

Elvin Əhmədov
www.oxu.az
"
"DYP-nin “nömrə əməliyyatı” qalmaqal yaratdıDaxili İşlər Nazirliyinin (DİN) Baş Dövlət Yol Polisi İdarəsi mexaniki nəqliyyat vasitələrinin dövlət qeydiyyat nişanları standartlarının tələbləri ilə əlaqədar sürücülərə müraciət edib. 
Oxu.Az Qafqazinfo-ya istinadən verdiyi xəbərə görə, ötən gün edilən xəbərdarlıqda bildirilir ki, bəzi sürücülər daha gözəl göründüyünü düşünərək, nömrələrin üzərinə həkk olunmuş defis simvollarını silirlər. 
Bu hərəkət qayda pozuntusu hesab edilir və həmin halın aradan qaldırılması üçün sürücülərə 1 ay müddətində vaxt verilib. Əks halda sürücülərin inzibati məsuliyyətə cəlb olunacağı qeyd olunub.
Sözügedən xəbərdarlıq sürücülər tərəfindən birmənalı qarşılanmayıb. 
Bir çox avtomobil sahibi defis işarəsinin elə DYP-dən nömrə alınan zaman 5 manat ödəməklə, polis tərəfindən silinmədiyini bildiriblər. Bu, sosial şəbəkələrdə ən çox müzakirə olunan mövzuya çevirilib. Əksəriyyət isə belə yazıb: “Xırdalanda məndən 5 manat aldılar ki, xətsiz etsinlər. Çox vaxt o xətti nömrə verən zaman silirlər. Silməməyin qiyməti 5-10 manatdır”. 
Bəzi sürücülər isə nömrə nişanlarındakı sözügedən defis işarəsinin silinməsindən hətta xəbərsiz olduqlarını bildiriblər.
Polisin bu xəbərdarlığına reaksiya verənlərin, demək olar ki, hamısı bu problemin elə polis tərəfindən yaradıldığını bildiriblər. Qeyd edirlər ki, nömrə alınan zaman rəqəmlərin üzərində olan yapışdırıcı silindiyi kimi, defislərin üzərində olan ağ yapışdırıcı da silinməlidir. Lakin nömrəni sürücüyə təqdim edən polis əməkdaşlarının özləri 5 manat müqabilində defisin üzərindəki rəngi silməməyi təklif edirlər.
Baş Dövlət Yol Polisi İdarəsinin şöbə rəisi, polkovnik Kamran Əliyev sürücülərin iddialarını təkzib edib və bildirib ki, seriya nömrələri verilən zaman polisin orada hansısa standart normalara toxunması qeyri-mümkündür:
“Nömrələrin konkret standartı var və kimsə orada nəyisə silib verə bilməz. Həmin standarta görə, nəqliyyat vasitəsinin dövlət qeydiyyat nişanı çap olunub-verilirsə, müdaxilə etdiyi təqdirdə, sürücü başa düşməlidir ki, bunun məsuliyyəti onun üzərinə düşür. Əgər standartda defis, çərçivə xətti nəzərdə tutulubsa bu, elə də olmalıdır. Düzdür, kim hansı məqsədlə bunu edir, bilmirəm, amma yəqin, fikirləşirlər radara düşməz və yaxud estetik baxımdan daha yaxşı görünür. Buna görə də biz sürücülərə müraciət etmişik ki, bir ay müddətində həmin nasazlıqları aradan qaldırsınlar. Bunun üçün də istənilən yol polisi şöbəsinə, stasionar postlara yaxınlaşıb ödənişsiz və təxminən 2-3 dəqiqəyə bu nasazlığı aradan qaldıra biləcək. Bütün əməkdaşlarımıza tezquruyan xüsusi boyalar verilib. 
Bir ay müddətində vaxt verilib və bu müddət ərzində hər hansı bir cərimə nəzərdə tutulmayıb. Yox, əgər verilən müddət ərzində tələblər ödənilməzsə, sürücülər inzibati xətalar məcəlləsinin 342.5-ci maddəsinə müvafiq olaraq  50 manat məbləğində cərimələnəcək”. 
E.Ə.
www.oxu.az
"
"Bakıda gənc qadını piyada keçidində avtomobil vurduÖtən gecə Abşeron rayonunun Müşfiqabad qəsəbəsində piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Şamaxı-Bakı yolu ilə hərəkət edən “99-GC-706” dövlət qeydiyyat nişanlı, ""Nissan"" markalı avtomobili idarə edən Məmmədov Ağaəsgər Ağaibrahim oğlu piyada zolağı ilə hərəkət edən təxminən 20-25 yaşlı gənc qadını vurub.
Sürücü yaralını 1 saylı Kliniki Tibbi Mərkəzə yerləşdirib. Həkimlər vəziyyəti ağır olduğu üçün onu xəstəxananın reanimasiya şöbəsinə köçürüblər.
Faktla bağlı Baş Dövlət Yol Polisi İdarəsinə məlumat verilib.
E.Ə.
www.oxu.az
"
"Bakıda sürət həddi azaldıldıFaktiki hava şəraitində nəqliyyat vasitələrinin təhlükəsiz hərəkətini təmin etmək məqsədilə  paytaxtın əsas magistral yolları Heydər Əliyev prospekti-Hava limanı və Zığ dairəsi-Hava limanı yollarında hər iki istiqamətdə bütün zolaqlar üzrə sürət həddi 20 km/saat endirilib.
Oxu.Az xəbər verir ki, sürücülərə tövsiyə edilir ki, hərəkətdə olan zaman hava şəraitini nəzərə almaqla, sürət həddinə əməl etsinlər.
E.Ə.
www.oxu.az
"
"Bakının bu yollarında sıxlıqdır – FOTOHazırda Bakının Heydər Əliyev (şəhər mərkəzi istiqamətində) Neftçilər, Qara Qarayev (metronun “Koroğlu” stansiyası istiqamətində) və Tbilisi prospektlərində, Yusif Səfərov (şəhər mərkəzi istiqamətində), Üzeyir Hacıbəyli, Zərifə Əliyeva küçələrində nəqliyyat vasitələrinin hərəkətində sıxlıq müşahidə edilir.
Bu barədə Oxu.Az Report-a istinadən xəbər verir.











E.Ə.
www.oxu.az
"
"Bakıda yol qəzasına baxan sürücü özü qəza törətdi - FOTOBakının Nərimanov rayonunda 1 nəfərin xəsarət alması ilə nəticələnən yol qəzası baş verib.
Oxu.Az Report-a istinadla xəbər verir ki, “90-XH-956” dövlət qeydiyyat nişanlı, “Volkswagen” markalı avtomobili idarə edən sürücü yolun digər tərəfində baş verən qəzaya baxarkən işıqforun qırmızı işığında dayanan “90-ZL-722” dövlət qeydiyyat nişanlı, “Toyota” markalı avtomobilə çırpılıb.
Nəticədə “Volkswagen”in sürücüsü müxtəlif bədən xəsarətləri alaraq, xəstəxanaya yerləşdirilib.
Faktla bağlı Nərimanov Rayon Polis İdarəsində araşdırma aparılır.




















 A.S.
www.oxu.az
 
"
"İsmayıllıda kanalizasiya quyusu zəncirvari qəzaya səbəb olub – FOTOİsmayıllı rayonunda zəncirvari yol-nəqliyyat hadisəsi baş verib, xəsarət alanlar var. 
Oxu.Az-ın APA-ya istinadən xəbərinə görə, hadisə bu gün axşam saatlarında İsmayıllı şəhərində qeydə alınıb. 
Taksi sürücüsü 1993-cü il təvəllüdlü Əlislamlı Asim Elton oğlu 90-KB-263 dövlət nömrə nişanlı “VAZ 21011” markalı minik avtomobili ilə hərəkətdə olarkən qəflətən yolun ortasındakı kanalizasiya quyusundan suyun fontan vurması səbəbindən idarəetməni itirib və avtomobili qarşıdan gələn 99-FL-865 dövlət nömrə nişanlı “Mercedes” və 90-EE-048 dövlət nömrə nişanlı “VAZ 014” markalı minik avtomobillərinə çırpıb.
Hadisə nəticəsində Asim Əlislamlı və “VAZ 014” markalı avtomobilin sürücüsü 1986-cı il təvəllüdlü Hüseynov Namiq Nəriman oğlu müxtəlif dərəcəli bədən xəsarətləri aldıqları üçün İsmayıllı rayon Mərkəzi Xəstəxanasına aparılıblar.
Faktla bağlı İsmayıllı rayon Polis Şöbəsi tərəfindən araşdırma aparılır.
































S.B.
www.oxu.az
"
"Bakı-Şamaxı yolunda ağır qəza: 7 nəfər xəsarət alıb – FOTOBakı-Şamaxı yolunda 7 nəfərin ağır xəsarət alması ilə nəticələnən avtomobil qəzası baş verib. 
Oxu.Az APA-ya istinadən xəbər verir ki, hadisə bu gün saat 17:00 radələrində yolun 78-ci kilometrliyində, Qobustan rayonunun Ceyrankeçməz adlı ərazidə qeydə alınıb. 
İki “Mercedes” markalı minik avtomobilinin toqquşması nəticəsində Ağsu və İsmayıllı rayon sakinləri olan 7 nəfər ağır xəsarət alıb.
Məlumata görə, 1983-cü il təvəllüdlü Əhmədov Bəhruz Fazil oğlu, 1978-ci il təvəllüdlü Sadıqova İradə Allahverdi qızı, 1986-cı il təvəllüdlü Günəşov Nicat Hacıbala oğlu, 1991-ci il təvəllüdlü Qurbanzadə Fuad Bəhram oğlu, 1982-ci il təvəllüdlü İbrahimov Rabil Əbülfət oğlu, 1990-cı il təvəllüdlü Niftalıyev Vüqar Arif oğlu təcili yardım stansiyasının avtomobilləri ilə Şamaxı rayon Mərkəzi Xəstəxanasına aparılıb.
Hadisə səbəbindən yolda nəqliyyat sıxlığı yaranıb və avtomobillərin hərəkəti təxminən 20 dəqiqə məhdudlaşıb. Yol polisi əməkdaşları hadisə yerinə gəldikdən sonra nəqliyyatın hərəkəti təmin olunub. 
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.











E.Ə.
www.oxu.az
"
"Yasamalda baş vermiş qəza ilə bağlı təfərrüatlar üzə çıxdı – YENİLƏNİBÖtən gün Bakının Yasamal rayonunda, Tbilisi prospektində baş vermiş ağır yol-nəqliyyat hadisəsi ilə bağlı təfərrüatlar üzə çıxıb.
Oxu.Az xəbər verir ki, Ölkə.Az məsələ ilə bağlı İmişli rayon İcra Hakimiyyətinin (RİH) mövqeyini öyrənib.
İcra hakimiyyətindən bildirilib ki, hazırda İmişli RİH-də Əlirza Haqverdiyev adında şəxs çalışmır: “Bildiyimizə görə, Əlirza Haqverdiyev əvvəllər “Aqrolizinq” ASC-nin İmişli rayon şöbəsində çalışıb.
***
12:43
Ötən gün Bakının Yasamal rayonunda, Tbilisi prospektində baş vermiş ağır yol-nəqliyyat hadisəsi ilə bağlı təfərrüatlar üzə çıxıb.
Oxu.Az-ın Ölkə.Az-a istinadla məlumatına görə, qəza nəticəsində faciəvi şəkildə həlak olan sürücü, 1982-ci il təvəllüdlü, İmişli rayon sakini Haqverdiyev Xalid Əlirza oğlu uzun illərdən bəri narkotik vasitələrin alüdəçisi olub.
Hətta o, idarə etdiyi avtomobildə külli miqdarda narkotik vasitə aşkarlanması səbəbindən bir neçə dəfə həbs edilib. 
FHN-nin sabiq əməkdaşı olan Xalid Haqverdiyev hadisədən əvvəl də kefli olub. Hadisədən bir neçə saat əvvəl mərhumun atası, iş adamı Əlirza Haqverdiyev oğluna zəng edərək, onlara məxsus olan “Howo” markalı yük avtomobilinin Bakıda qaldığını və onu təcili rayona gətirmək lazım olduğunu söyləyib. Xalid Haqverdiyev isə kefli halda yük maşınının sükanı arxasına keçərək, onu idarə edib. O, yük avtomobilini sürətlə idarə etdiyi üçün idarəetməni itirib. Bu zaman Xalid Haqverdiyev özünü avtomaşından aşağı atıb, xilas olmaq istəyərkən, “Howo” avtomobilinin təkərləri altına düşüb. 
Qeyd edək ki, mərhumun atası Əlirza Haqverdiyev hazırda İmişli rayon İcra Hakimiyyəti başçısının müavini, rayon Fövqaladə Hallar Komissiyasının sədr müavinidir. Eyni zamanda, Əlirza Haqverdiyev biznes fəaliyyəti ilə də məşğul olur. 

E.Ə.
www.oxu.az
"
"Yol polisindən avtomobil sahiblərinə XƏBƏRDARLIQDİN Baş Dövlət Yol Polisi İdarəsi sürücülərə və avtomobil sahiblərinə mexaniki nəqliyyat vasitələrinin dövlət qeydiyyat nişanları standartlarının tələbləri ilə əlaqədar müraciət edib.
İdarədən Oxu.Az-a bildirilib ki, son vaxtlar bəzi nəqliyyat vasitələrinin dövlət qeydiyyat nişanlarında qanunvericiliklə nəzərdə tutulmuş standartların tələblərinin pozulması hallarına rast gəlinir.
“Ayrı-ayrı sürücülər guya daha gözəl göründüyünü düşünərək, nömrələrin üzərinə həkk olunmuş defis simvollarını bilərəkdən müxtəlif üsullarla silirlər, lakin nəzərə almırlar ki, bu hərəkət qayda pozuntusu hesab edilir. Sürücünün adi kiçik xətt hesab etdiyi simvolun pozulması dövlət qeydiyyat nişanları standartının tələblərinin pozulması kimi qiymətləndirilir ki, bu da nəticədə YPX əməkdaşı tərəfindən sürücünün cərimə olunmasına şərait yaradır”, – deyə müraciətdə qeyd edilib.
Yol polisi nəqliyyat vasitələri sahiblərinin və sürücülərin diqqətinə çatdırır ki, nəqliyyat vasitələrinin dövlət qeydiyyat nişanlarında qanunvericiliklə nəzərdə tutulmuş standartların tələblərinin pozulması (defis simvollarının, çərçivə xəttinin silinməsi) hallarının  aradan qaldırılması üçün 1 ay müddətində vaxt verilir, əks halda nəqliyyat vasitəsinin istismarı qadağan olunmaqla, sürücülər inzibati məsuliyyətə cəlb ediləcək, eləcə də, xüsusi texniki vasitələrin köməyi ilə qeydə alınan digər qayda pozuntuları ilə bağlı tərtib edilmiş elektron protokollardakı görüntülərdə belə hallar aşkarlandığı təqdirdə inzibati xətaya yol vermiş şəxslər haqqında əlavə inzibati tənbeh tədbiri görüləcək.
A.M.
www.oxu.az
"
"Bakıda baş redaktorun avtomobilini yararsız hala saldılar – FOTO10 oktyabr 2017-ci ildə, saat 17:00 radələrində, Naxçıvani küçəsində “42-ci paralel” jurnalının baş redaktoru Mehriban Məmmədzadənin şəxsi avtomobilinə qəsdən ciddi ziyan vurulub.
Oxu.Az Big.az-a istinadən xəbər verir ki, avtomobilin sol qabaq və arxa şinləri kəsici alətlərlə doğranaraq, istifadəyə yararsız hala salınıb. 
Mehriban xanımın sözlərinə görə, o, avtomaşını saxlayıb-gedib, bir saatdan sonra gəlib ki, avtomobil şinləri doğranmış vəziyyətdədir. Jurnalist dərhal 102 xidmətinə müraciət edib. Bir qədər sonra isə Bakı şəhərinin 5-ci polis bölməsinin təhqiqatçısı Elvin Bəşirov xanım jurnalistdən ifadə alıb. 
Məmmədzadənin sözlərinə görə, həmin ərazidə artıq bir neçə avtomobilin şini bu şəkildə doğranaraq, yararsız hala salınıb. Lakin indiyə kimi polis həmin hadisələrdən heç birinin üstünü aça bilməyib. Xanım jurnalist ona görə narahatdır ki, onun avtomaşınına zərər vuranları da tapa bilməzlər. Jurnalistin dediyinə görə, avtomaşının şinlərinin biri 700 manatadır, ona 1400 manat zərər dəyib.








E.Ə.
www.oxu.az
"
"Dayanacaqlarda məlumat terminalları niyə işləmir?: BNA susmağa üstünlük verirBakı şəhəri, Nəsimi rayon sakini Zərifə Kərimzadə milli.az-a müraciət edərək paytaxtdakı avtobus dayanacaqlarında informasiya terminallarının işləməməsindən şikayətlənib.
Oxu.Az-ın məlumatına görə, şikayətçi bildirir ki, bu problem sərnişinlərin işini çətinləşdirir: “Paytaxtda avtobus dayanacaqlarında informasiya terminalları niyə işləmir? Biz bir yana, şəhərə rayondan, xüsusən də xaricdən gələnlər avtobuslarla bağlı heç bir məlumat əldə edə bilmir. O qədər xərc çəkib monitorlar qoymuşdular. Bu problem nə vaxt aradan qaldırılacaq?”
Məsələ ilə bağlı milli.az bir aydan çox müddətdə BNA-nın mövqeyini öyrənməyə çalışıb. Lakin bununla bağlı sorğunun sentyabrın 5-də verilməsinə və daha sonra bu barədə bir neçə dəfə təkrar xatırlatmalara baxmayaraq, sözügedən qurumun İctimaiyyətlə əlaqələr və maarifləndirmə şöbəsindən hər hansı cavab almaq mümkün olmayıb.
A.M.
www.oxu.az
"
"Rəşad Sadıqovun qəza törətdiyi avtomobilin görüntüləri yayıldı – FOTO + YENİLƏNİB“Qarabağ”ın kapitanı Rəşad Sadıqov oktyabrın 11-də keçirdiyi avtomobil qəzasından danışıb.
Oxu.Az Report-a istinadən xəbər verir ki, Ağdam komandasının kapitanı xəsarət almadığını söyləyib: “Avtomobili yolun kənarındakı dəmirə çırpdım. Ciddi bir şey yoxdur”.
Qeyd edək ki, Rəşad Sadıqov baş məşqçisi olduğu “Qarabağ”ın U-19 komandasının “Neftçi” ilə oyunundan sonra qəzaya düşüb.
***
11:08
“Qarabağ”ın kapitanı Rəşad Sadıqov “Range Rover” markalı avtomobili ilə qəza törədib.
Oxu.Az Sportal.az-a istinadən xəbər verir ki, hadisə bu gün baş verib. Ağdam klubunun U-19 komandasına da rəhbərlik edən Sadıqov “Neftçi” ilə oyundan qayıdarkən qəza törədib.
Sadıqov Binə yolunda idarəetməni itirərək, avtomobili yolun kənarındakı maneə dirəyinə çırpıb. Qəza zamanı təcrübəli müdafiəçinin avtomobili əzilsə də, xoşbəxtlikdən özü ciddi xəsarət almayıb. Hazırda onun vəziyyəti yaxşıdır.



A.M.
www.oxu.az
"
"Hacı İbrahimin qohumu qəzada öldü – YENİLƏNİB3 gün əvvəl Hacıqabul-Horadiz yolunun İmişlidən keçən hissəsində ekskavatora çırpılan “pikap”da (sərnişin və yükdaşıyan avtomobil) ölən şəxs tanınmış iş adamı, Hacı İbrahim Nehrəmlinin (İbrahim İbrahimov) bacanağının oğludur.
Oxu.Az xəbər verir ki, bu barədə Modern.az-a Hacı İbrahim özü məlumat verib.
O qeyd edib ki, dünyasını dəyişən 41 yaşlı Vüsal İbrahimov Bakıda yaşayırmış: “Evi, ailəsi Bakıdadır, bir oğlu, bir qızı var. İşlə bağlı İmişlidə idi. Qismət, nə etmək olar”.
Qeyd edək ki, bu gün yayılan məlumatda V.İbrahimovun Hacı İbrahimin bacısı oğlu olduğu bildirilirdi.
Faktla bağlı cinayət işi açılıb, qəzanın səbəbləri araşdırılır.
***
11:40
3 gün əvvəl İmişli rayonunda baş vermiş ağır yol qəzası ilə bağlı bəzi məqamlar üzə çıxıb. 
Oxu.Az Lent.az-a istinadən xəbər verir ki, Hacıqabul-Horadiz yolunun İmişlinin Gövhərli kəndi ərazisindən keçən hissəsində ekskavatora çırpılan pikapda vəfat edən Qaradağ rayon sakini İbrahimov Vüsal Vidadi oğlunun tanınmış iş adamı Hacı İbrahim Nehrəmlinin bacısı oğlu olduğu ortaya çıxıb. 
Vüsal İbrahimov xeyli vaxt imiş ki, biznesmenin İmişli rayonu ərazisindəki qum-çınqıl obyektlərinə nəzarət edirmiş və tez-tez bu rayona gedib-gəlirmiş.
Faktla bağlı cinayət işi açılıb, qəzanın səbəbləri araşdırılır.
E.Ə.
www.oxu.az
"
"Gəncədə yük maşını piyadanı vurduGəncədə yol-nəqliyyat hadisəsi baş verib.
Oxu.Az APA-ya istinadən xəbər verir ki, yük maşını şəhər sakini, 1967-ci il təvəllüdlü Mətanət İsayevanı vurub. Qadın dərhal xəstəxanaya yerləşdirilib. Ona tibbi yardım göstərilib. Vəziyyətinin kafi olduğu bildirilir.
Faktla bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Bakıda avtomobilin vurduğu qadın öldüBakıda yol-nəqliyyat hadisəsi nəticəsində xəsarət alan şəxs xəstəxanada ölüb.
Oxu.Az-ın Daxili İşlər Nazirliyinin saytına istinadən verdiyi xəbərə görə, oktyabrın 9-da Nərimanov rayonunun Z. Bünyadov prospektində Bakı şəhər sakini Elvin Həbibov idarə etdiyi “Chevrolet” markalı avtomobillə yolu keçən Sumqayıt şəhər sakini Kəmalə Əbdürəhimovanı vurub.
Xəstəxanaya yerləşdirilən piyada oktyabrın 11-də orada ölüb.
Araşdırma aparılır.
A.M.
www.oxu.az
"
"Bakının mərkəzində qəza: 3 yaralıBakıda 3 piyadanın xəsarət alması ilə nəticələnən yol qəzası baş verib.
Oxu.Az Lent.az-a istinadən xəbər verir ki, Xətai rayonu Yusif Səfərov küçəsində “Nissan” markalı, 99 CF 186 dövlət qeydiyyat nişanlı avtomobil yolu keçməyə çalışan 3 qızı vurub.
Müxtəlif dərəcəli xəsarət alan 22-23 yaşlı qızlar xəstəxanaya aparılıb.
Faktla bağlı Xətai rayon Polis İdarəsində araşdırma aparılır.
A.M.
www.oxu.az
"
"Sürücülərə şad xəbər: Pulsuz parklanma yerləri ayrılacaq – VİDEOArtıq parklanma yerlərinin təşkil edildiyi yolların kənarlarında yerləşən evlərdə, binalarda yaşayan və avtomobili olanlar üçün pulsuz parklanma yerləri ayrılacaq. Bunun üçün onlara fərdi parklanma talonu da veriləcək. “Yerli icra hakimiyyətləri haqqında Əsasnamə”də bununla bağlı dəyişikliklər edilib.
Oxu.Az Xəzər TV-yə istinadənməlumat verir ki, fərdi parklanma talonuna dair məlumatlar isə Baş Dövlət Yol Polisi İdarəsinin mərkəzi informasiya sisteminə ötürüləcək.
Dəyişikliklərin ən qısa zamanda tətbiq ediləcəyi gözlənilir.

A.M.
www.oxu.az
"
"Bakıda avtomobil gölə düşdüBakının Məhəmmədi gölü adlanan ərazisindən keçən Zabrat-Kürdəxanı yolunda səhər saatlarında qəza baş verib.
Oxu.Az milli.az xəbər verir ki, “QAZ-31” markalı minik avtomobili idarəetmədən çıxaraq, yol kənarındakı gölə düşüb.
Hadisə yerinə gələn Dövlət Yol Polis İdarəsinin əməkdaşları qəzanın başvermə səbəbini araşdırır.
Xəsarət alan və ölümün olub-olmaması barədə heç bir məlumat yoxdur.
A.M.
www.oxu.az
"
"Bakıda yük avtomobili yeniyetməni xəstəxanalıq etdiBakıda yük avtomobili yeniyetməni vurub.
Oxu.Az Report-a istinadən xəbər verir ki, hadisə Nizami rayonunda qeydə alınıb
Belə ki, “99 JE 139” dövlət qeydiyyat nişanlı, “İsuzu” markalı yük avtomobili yolu keçən 2005-ci il təvəllüdlü İsmayılzadə Nihat Ədalət oğlunu vurub.
Yaralı yük avtomobili ilə xəstəxanaya gətirilib. Həkimlər onu xəstəxananın reanimasiya şöbəsinə yerləşdirib.
Faktla bağlı Nizami Rayon Polis İdarəsində araşdırma aparılır.
A.M.
www.oxu.az
"
"Oğuzda avtomobil 6 yaşlı qızı vurduOğuzda 6 yaşlı qızı avtomobil vurub.
Oxu.Az xəbər verir ki, Mərkəzi Rayon Xəstəxanasından (MRX) APA-ya verilən məlumata görə, oktyabrın 11-i, saat 19:00 radələrində rayonun Padar kənd sakini, 2011-ci il təvəllüdlü Duyğu Nemət qızı Məmmədəliyeva müxtəlif dərəcəli ağır bədən xəsarətləri ilə xəstəxananın qəbul şöbəsinə gətirilib. Lakin onun öldüyü bəlli olub.
Məlum olub ki, Duyğu Məmmədəliyeva Qaraməryəm-İsmayıllı-Şəki magistiral yolunun Oğuz rayonu Padar kəndi ərazisindən keçən hissəsini keçmək istəyən zaman onu avtomobil vurub.
Faktla bağlı DİN-nin Dövlət Yol Polisi İdarəsinin Baş Dövlət Yol Polisi İdarəsinin Təhqiqat və İstintaq bölməsində araşdırma aparılır.
A.M.
www.oxu.az
"
"Bakıda taksi üç qadını vurdu – FOTOBakı şəhərində daha bir yol-nəqliyyat hadisəsi baş verib. 
Oxu.Az “Primetime.az”a istinadən xəbər verir ki, hadisə paytaxtın Afiyəddin Cəlilov küçəsində yaşanıb. 
Belə ki, üç qadın yolun piyada keçidi olmayan hissəsindən keçərkən onları taksi fəaliyyəti ilə məşğul olan avtomobil vurub. 
Hadisə nəticəsində hər üç piyada ciddi xəsarət alıb. Qəza nəticəsində Məmmədova Tünzalə və Nuriyeva Ləman kəllə-beyin travması keçiriblər.
Digər xanım isə qəza nəticəsində huşunu itirdiyindən adını xatırlamayıb. 
Hadisə yerinə polis əməkdaşları və təcili tibbi yardım briqadası cəlb olunub.











S.B.
www.oxu.az
"
"""Qarabağ""ın futbolçusu qəzaya düşdüQarabağ”ın kapitanı Rəşad Sadıqov avtomobili ilə qəza törədib.
Oxu.Az Yenicag.az saytına istinadən xəbər verir ki, hadisə bu gün baş verib. Belə ki, Ağdam klubunun U-19 komandasına da rəhbərlik edən Sadıqov, “Neftçi” ilə oyundan qayıdarkən qəza törədib. O, idarəetməni itirərək, yolun kənarındakı maneə dirəyinə çırpılıb. Qəza zamanı təcrübəli müdafiəçinin “Range Rover” markalı avtomobili əzilsə də, xoşbəxtlikdən özünə bir şey olmayıb.
Hazırda onun vəziyyətinin yaxşı olduğu bildirilir. Məlumatı Ağdam klubundan da təsdiqləyiblər.
www.oxu.az
"
"Lənkəranda məktəblilər qəzaya düşdü: Yaralananlar varLənkəranda məktəb şagirdləri qəza törədib.
Oxu.Az Report-a istinadən xəbər verir ki, hadisə Aşağı Nüvədi qəsəbəsinə gedən yolda baş verib.
Sürücü nəqliyyat vasitəsinin idarəetməsini itirərək, yoldan çıxıb və avtomobil yol kənarındakı arxa aşıb. Nəticədə Lənkəran şəhər 6 saylı məktəb-liseyin 4 şagirdi müxtəlif dərəcəli bədən xəsarətləri alaraq, Lənkəran Rayon Mərkəzi Xəstəxanasına çatdırılıblar.
Xəsarət alan şagirdlər bunlardır: Quliyev Rəsul, Məmmədli Rauf, Baxışzadə Elsevən və İbadzadə Rəşad. Yaralılardan biri sürücüdür. Onların hamısının 16 yaşı var və eyni sinif şagirdləridir.
Faktla bağlı araşdırma aparılır.
A.M.
www.oxu.az
"
"Bakıda aktrisanın avtomobilinə hücum etdilər - FOTO""ATV""-də yayımlanan ""Laləli saray"" serialının əsas qəhrəmanlarından biri olan Nərgiz Əliyevanın başına iş gəlib.
Oxu.Az-ın Qafqazinfo-ya istinadla məlumatına görə, bir neçə gün bundan əvvəl aktrisanın avtomobilinə bir qrup şəxs hücum edib.
N.Əliyevanın “Jeep Wrangler” markalı avtomobilinin şüşələri sındırılaraq, içərisindən dəyərli əşyalar və pul oğurlanıb. O, 4 min manatdan artıq ziyana düşdüyünü qeyd edib.
Aktrisa artıq polis şöbəsinə də müraciət edib: “Olay “Beşmərtəbə” tərəfdə, evimin yaxınlığındakı gözəllik salonunun qarşısında baş verib. Bu ayın 6-sı axşam saatlarında naməlum şəxslər maşınıma hücum edib. 1500 dollarlıq (2550 AZN) çantam, 1000 manatlıq ayaqqabım və çantamın içərisində olan 550 AZN götürülüb. Yasamal rayonu 27-ci polis bölməsinə müraciət etmişəm, axtarışdadırlar”.











A.S.
www.oxu.az
"
"Sərnişin avtobus sürücüsünü döydü – VİDEOBakıda marşrut avtobusunun sürücüsünə hücum edilib.
Oxu.Az Qafqazinfo-ya istinadən xəbər verir ki, hadisə oktyabrın 10-u, saat 19:20 radələrində, “28 May” küçəsində baş verib. 61 saylı xətt üzrə hərəkət edən 10 TH 326 nömrəli avtobusda insident yaşanıb.
Tıxaca görə əsəblərini cilovlaya bilməyən sərnişinlərdən biri sürücüyə hücum edib. O, ""BakıKart"" sisteminə bağlı 2 ədəd cihazı sındırıb, daha sonra avtobusun sükanına müdaxilə edərək, qəza şəraiti yaradıb. Bu zaman salonda olan sərnişinlərdən biri yıxılaraq, xəsarət alıb. Hadisəni törədən sərnişin isə arxa qapıdan qaçıb.
Hadisə nəticəsində istismarçı şirkətə ziyan dəyib. İnsidentlə bağlı hüquq-mühafizə orqanlarına müraciət edilib.

A.M.
www.oxu.az
"
"Bakıda qadın jurnalist ""Hummer""lə həkimi vurdu – FOTOBakının Xəzər rayonunda piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Xasməmmədova Elvina Vidadi qızı Buzovna qəsəbəsinin Naxçıvanski küçəsində idarə etdiyi ""Hummer"" markalı avtomobillə yolu keçmək istəyən 49 yaşlı Məmmədzadə Gülnarə Siyavuş qızını vurub.
Zərbənin təsirindən G. Məmmədzadə ağır xəsarətlər alıb. O, sürücünün çağırdığı təcili tibbi yardım avtomobili ilə xəstəxanaya çatdırılıb. Həkimlər onun vəziyyətini orta-ağır kimi qiymətləndirib. Hadisə yerində olan polis əməkdaşları sürücünün ifadəsini alıblar. Avtomobil cərimə meydançasına yerləşdirilib.
Faktla əlaqədar araşdırmalar aparılır.
Hadisəni törədən sürücü E.Xasməmmədova ""Azərbaycan qadını"" jurnalının əməkdaşıdır. Yaralı piyada G.Məmmədzadə isə özəl klinikaların birində həkim işləyir.








E.Ə.
www.oxu.az
"
"Bakı-Quba yolunda yük maşını aşdı, sürücü öldüBakı-Quba yolunun 32-ci kilometrliyində “Shacman“ markalı yük avtomobili yolda idarəetməni itirib, dəmir çəpərə çırpılaraq, aşıb.
Oxu.Az FHN-ə istinadən xəbər verir ki, bu barədə məlumat qurumun Böhran Vəziyyətlərində İdarəetmə Mərkəzinə daxil olub.
Yük avtomobilinin sürücüsü, 1957-ci il təvəllüdlü Qasımov Firudin Əziz oğlunun cəsədi Fövqəladə Hallar Nazirliyinin Sumqayıt Regional Mərkəzinin xilasediciləri tərəfindən avtomobildən çıxarılıb və aidiyyəti üzrə təhvil verilib.
A.M.
www.oxu.az
"
"Şəkidə piyadanın ölümü ilə nəticələnən yol qəzası baş veribBu gün axşam saatlarında Şəki rayonu Baş Zəyzid kənd sakini 1969-cu il təvəllüdlü Kamal Camal oğlu Qudalasov aldığı müxtəlif dərəcəli ağır bədən xəsarətləri ilə Şəki Mərkəzi Rayon Xəstəxanasına (MRX) çatdırılıb.
Oxu.Az-ın xəbərinə görə, MRX-dan APA-ya verilən məlumata görə, 48 yaşlı K.Qudalasovun həyatını xilas etmək mümkün olmayıb.
Kamal Qudalasovu xəstəxanaya aparan şəxs verdiyi ifadəsində bildirib ki, mərhumu Vərəzət kəndi ərazisindəki körpünün altında ağır vəziyyətdə tapıb.
İlkin araşdırma zamanı Kamal Qudalasovu avtomobil vurduğu məlum olub. Hadisə ilə bağlı araşdırma aparılır.
S.B.
www.oxu.az
"
"Yanacaq sərfiyyatını necə azaltmaq olar? – VİDEOBir çox sürücülər xüsusi ilə də qış mövsümündə avtomobilin yanacaq sərfiyyatının artmasından şikayətlənir. Yanacağa qənaət etməyin bir sıra üsulları var. Bu qaydalara əməl edən sürücülər 40 faizə qədər yanacağa qənaət edə bilərlər. Xüsusi ilə də qış mövsümü ilə əlaqədar ustaların sürücülərə tövsiyələri var.
Avtomobillərdə yanacaq sərfinə təsir edən bir sıra detallar var ki, onların vaxtında dəyişdirilməsi yanacağın 5-6 faiz qədər qənaətlə sərf olunmasını təmin edir.
Yayda kondisionerdən istifadə sərfiyyatı artırır ki, qış aylarında onun əvəzedicisi mühərrikin qızmamasıdır.
Avtomobil işıqlarının yandırılması zamanı sərfiyyatın artmasına çoxları inanmasa da, ustalar bunun özünəməxsus səbəbi olduğunu bildirirlər. Avtomobilin yüklü olması da sərfiyyata təsir edir.
Bundan başqa, təkərlərin havasının az olması da yanacaq sərfini artıran amillərdəndir.
Yoxuşlarda asta hərəkət etmək, enişlərdə isə əksinə gərəksiz qaza basmaq yanacaq sərfini nəzərə çarpacaq qədər artırır. 
Oxu.Az Xəzər TV-yə istinadən mövzu ilə bağlı daha ətraflı videomaterialı təqdim edir:

S.B.
www.oxu.az
"
"Avtomobil istifadəçiləri üçün pulsuz parklanma yerləri ayrılacaqPrezident İlham Əliyev Azərbaycan Respublikası Prezidentinin 2012-ci il 6 iyun tarixli 648 nömrəli Fərmanı ilə təsdiq edilmiş “Yerli icra hakimiyyətləri haqqında Əsasnamə”də dəyişikliklər edilməsi barədə fərman imzalayıb.
Oxu.Az-ın məlumatına görə, fərmanda qeyd olunur ki, “Yerli icra hakimiyyətləri haqqında Əsasnamə”yə aşağıdakı məzmunda 3.15.13-cü və 3.15.14-cü yarımbəndlər əlavə edilsin:
“3.15.13. “Yol hərəkəti haqqında” Azərbaycan Respublikası Qanununun 53-cü maddəsinə uyğun olaraq, parklanma yerlərinin təşkil edildiyi avtomobil yollarının kənarlarında yerləşən evlərdə və ya binalarda yaşayan minik avtomobillərinin istifadəçiləri üçün, onların müraciətinə əsasən, pulsuz parklanma yerləri ayırır və onlara fərdi parklanma talonu verir;
3.15.14. fərdi parklanma talonuna dair məlumatların Azərbaycan Respublikası Daxili İşlər Nazirliyinin Baş Dövlət Yol Polisi İdarəsinin mərkəzi informasiya sisteminə ötürülməsini təmin edir.”.
4.9.16-cı yarımbəndə “dayanacaq” sözündən sonra “meydançaları və parklanma” sözləri əlavə edilsin.
Aşağıdakı məzmunda 4.15.9-1-ci yarımbənd əlavə edilsin:
“4.15.9-1. dövlət avtomobil yollarında parklanma yerlərinin təşkili ilə bağlı Azərbaycan Respublikasının Daxili İşlər Nazirliyi ilə razılaşdırılmış təkliflər vermək”.
S.B.
www.oxu.az
"
"Yol polisi yük avtomobili sürücülərini incidir? – AÇIQLAMA + FOTOBəzi saytlarda müxtəlif tikinti materiallarını daşıyan yük avtomobili sürücülərinin paytaxtın Qaradağ rayonu ərazisində yerləşən DYP-nin stasionar postunda əsassız olaraq saxlanılıb incidilmələri barədə məlumatlar yayılıb. Bildirilir ki, guya həmin sürücülər qaydalara tam əməl etdikləri halda cərimə olunurlar və ya başqa süni problemlərlə üzləşirlər. 
Oxu.Az-ın xəbərinə görə, avtosfer.az məsələ ilə bağlı DİN Baş Dövlət Yol Polisi İdarəsinin şöbə rəisi Kamran Əliyevə müraciət edib. 
Şöbə rəisi qeyd edib ki, DYP bu müraciətlərdən xəbərdardır: 
“Lakin nədənsə bu “narazı” sürücülərdən heç birinin nə adı, nə də soyadı göstərilməyib və onlardan bir nəfər də olsun yazılı və ya şifahi şəkildə Baş DYP İdarəsinə müraciət etməyib. Görünür, həmin sürücülərin rəsmi qaydada müraciət etməmələrinin səbəbi mətbuat vasitəsilə YPX əməkdaşlarına təsir etməkdir ki, bununla da öz məqsədlərinə nail olsunlar, yəni kefləri istədikləri qaydada, istədikləri çəkidə yük daşısınlar. 
Əlbəttə, 40 ton əvəzinə 60 ton, bəzən daha artıq yük daşıyan belə sürücüləri asfalt örtüyünün dağılması, yolların vaxtından əvvəl sıradan çıxması və ümumilikdə, yollarda təhlükəsizlik məsələləri düşündürmür. Sözsüz ki, bu niyyətlə polis əməkdaşına qara yaxmağa cəhd göstərən şəxslər nə öz məqsədlərinə çata, nə də tutduqları əmələ görə məsuliyyətdən yayına da bilməyəcəklər”.
Kamran Əliyevin sözlərinə görə, bu anonim şikayətçilər bilməlidirlər ki, yol təhlükəsizliyinin təmin olunması naminə külli miqdarda dövlət vəsaiti hesabına tikilən yolların dağılmasına DYP əməkdaşları göz yummayacaq və buna imkan da verməyəcəklər: 
“Məsuliyyətə cəlb olunmamağın yeganə yolu yol hərəkəti sahəsindəki qanunvericiliyin tələblərinin yerinə yetirilməsidir”.
DYP tərəfindən təqdim olunan sənədlərin surətlərindən də görünür ki, yükdaşıma qaydalarını pozaraq dövlət qeydiyyat nişanlarının üstünü palçıqla örtən, normadan artıq yük daşıyan sürücülər məsuliyyətdən kənarda qalmırlar. Fotolara diqqət etdikdə məlum olur ki, yük avtomobillərinin sürücüləri nömrənin üstünü palçıqla süni şəkildə bağlayıblar. 
Bununla onlar sığortasız, eləcə də kəməri taxmadan maşın sürərkən kameraya, eləcə də sürət həddini aşdıqda radara düşmür. Bundan əlavə, həmin avtomobillərin yük tutumu 40 ton müəyyən edilsə də, 60 tondan çox yük vururlar. 
Beləliklə də, qayda pozmaqla yanaşı, yolları dağıdırlar və məsuliyyətdən kənarda qalmağa çalışırlar.




















S.B.
www.oxu.az
"
"DİN 4 nəfərin ölümü ilə nəticələnən yol qəzası ilə bağlı məlumat yaydıDaxili İşlər Nazirliyi Sabirabadda dörd nəfərin ölümü ilə nəticələnən yol qəzası ilə bağlı məlumat yayıb.
Nazirliyin mətbuat xidmətindən Oxu.Az-a verilən məlumata görə, oktyabrın 9-da saat 7:00 radələrində Sabirabad rayonunun Qaratəpə kəndi ərazisində Füzuli rayon sakini Nəriman Mustafayevin idarə etdiyi “Mercedes” və İmişli rayon sakini Mövsüm Rəsulovun idarə etdiyi “KamAZ” markalı avtomobillər toqquşub. Nəticədə N. Mustafayev və sərnişinlərindən həmyerliləri Səxavət Rəsulzadə və Elsevər Quluzadə hadisə yerində ölüb, digər sərnişinləri Etibar Eyvazlı və Araz Kərimli xəstəxanaya yerləşdiriliblər. E. Eyvazlı orada ölüb.
Baş İstintaq və Təhqiqat İdarəsi tərəfindən araşdırma aparılır.
A.M.
www.oxu.az
"
"Millət vəkilinin ailəsindəki faciənin TƏFƏRRÜATIMillət vəkili, professor Musa Qasımlının bacısı qızı Xalidə Rzayevanın öldüyü qəzanın bəzi təfərrüatları məlum olub.
Oxu.Az Bakupost.az-a istinadən xəbər verir ki, Sumqayıt şəhəri ərazisində Qubadlı rayon sakini Orxan Həziyevin idarə etdiyi “Mercedes” markalı avtomobillə törətdiyi qəza zamanı 4 piyada vurulub. Vurulan 2 qadın hadisə yerindəcə keçinib, 2 kişi isə ağır bədən xəsarətləri alıb.
Hadisə şahidlərinin sözlərinə görə, vəfat edən Xalidə Rzayeva və Sahibə Səfərli qəza zamanı nəqliyyat vasitəsinin altında qalıb. Avtomobil onları 70-80 metr sürüyüb.
Hadisə yerinə təcili tibbi yardım çağırılıb. Qadınları xilas etmək mümkün olmasa da, vurulan digər 2 piyada xəstəxanaya çatdırılıb. Onların vəziyyətinin ağır olduğu bildirilir.
Millət vəkilinin bacısı qızı X.Rzayevanın 52 yaşı varmış. O, işdən evə dönərkən bədbəxt hadisə ilə üzləşib.
Qeyd edək ki, hadisə oktyabrın 8-də, saat 20:00 radələrində qeydə alınıb.
Sumqayıt ŞPİ tərəfindən faktla bağlı araşdırma aparılır.
A.M.
www.oxu.az
"
"Bakıda su altında qalan avtomobillər satılacaqBakıda bir neçə gün davam edən aramsız yağışlar şəhər əhalisinin ciddi narahatlığına səbəb oldu. Yağış suları, paytaxtın kanalizasiya sisteminin zəif işlədiyi və ya ümumiyyətlə, mövcud olmadığı ərazilərində böyük fəsadlara yol açdı. Nəticədə, həmin ərazidə yerləşən evlər, ticarət obyektləri su altında qaldı, əhaliyə ciddi maddi ziyan dəydi. Su altında qalan obyektlərdən biri də ""Bank Standart""a məxsus avtomobil dayanacağı idi. Meydançaya yığılmış onlarla avtomobil də su altında qalaraq, yararsız vəziyyətə düşüb. Sual yaranır: su altında qalan avtomobillərə dəymiş zərəri kim ödəyəcək? Sığorta mütəxəssisləri bildirirlər ki, avtomobillərə dəymiş zərəri ödəmək də olar, ödəməmək də.
Oxu.Az xəbər verir ki, sığorta mütəxəssisi Nicat Əlibəylinin Sputnik-ə açıqlamasına görə, belə hadisələr zamanı icbari sığorta heç bir rol oynamır. ""Çünki icbari sığorta qəzaya uğramış avtomobilə dəyən zərəri ödəmək üçün nəzərdə tutulan sığorta növüdür. 
Amma kasko sığortası olan avtomaşınlarda vəziyyət fərqlidir. Könüllü olan kasko sığortası zamanı avtomobilə dəyən istənilən zərərə görə sığorta almaq olar"", - o bildirib. ""Sadəcə, kiçik bir nüans var: hər şirkətdə müqavilə şərtləri fərqlidir. Yəni, elə sığorta şirkəti var ki, kasko sığorta müqaviləsində təbii fəlakətləri nəzərə alır, digərləri isə bunu nəzərə almır. Deməli, həmin dayanacaqda olan avtomobillərin təbii fəlakət zamanı dəyən ziyanı ödəyəcək kasko sığortası varsa, həmin avtomobilə dəyən zərər sığorta şirkəti tərəfindən ödəniləcək"", - Əlibəyli əlavə edib. Ekspert qeyd edib ki, sürücülər müqavilə bağlayan zaman diqqətli olmalıdırlar: ""Avtomobilini kasko sığorta etmək istəyən şəxslər müqaviləyə imza atmazdan öncə mütləq şəkildə şərtləri diqqətlə oxumalıdırlar ki, sonra belə hallar olanda, problem yaşamasınlar"".
Sığorta eksperti Xəyal Məmmədxanlı isə bildirib ki, su altında qalan avtomaşınlar girovda olan, krediti ödənilməyən nəqliyyat vasitələridir: ""Həmin avtomobillərdən hansının kasko sığortası varsa, o zaman zərər nə qədərdirsə, sığorta məbləğindən artıq olmamaq, franşızanı çıxmaq şərti ilə sığorta şirkəti tərəfindən ödəniləcək"".
""Yəni, sığorta məbləği avtomobilin sığortalandığı məbləğdir və hər hansı bir hadisə baş verərsə, sığorta şirkəti ən çox o məbləğə qədər pul ödəyir. Ona görə də bu zaman zərərin dəyəri də önəmli rol oynayır"", - həmsöhbətimiz vurğulayıb.
Mütəxəssis ziyan dəymiş avtomobillərin yaxın gələcəkdə hətta satışa çıxarılacağını da qeyd edib: ""Çox güman ki, su altında qalan avtomobillər şirkət tərəfindən ""qurudulacaq"" və satışa çıxarılacaq"".
E.Ə.
www.oxu.az
"
"Polisdən yük avtomobillərinin sürücülərinə XƏBƏRDARLIQDövlət Yol Polisi İdarəsi yük avtomobillərinin texniki baxışdan keçməsi ilə bağlı xəbərdarlıq edir.
Oxu.Az xəbər verir ki, İdarənin ictimaiyyətlə əlaqələr bölməsinin rəisi Vaqif Əsədov Trend-ə bildirib ki, yük avtomobillərinin texniki baxışdan keçmə müddətinin bitməsinə az qalıb: “Hazırda yük avtomobillərinin və avtobusların texniki baxışdan keçməsi davam edir. Sürücülərə xatırladırıq ki, onlar istismar etdikləri nəqliyyat vasitələrini Bakı-Zabrat-Maştağa yolunun 1-ci kilometrliyində yerləşən diaqnostika şöbəsinə təqdim etməlidirlər”.
V.Əsədov bildirib ki, texniki baxış müddəti bitdikdən sonra baxışdan keçməyən yük avtomobillərinin sahibləri cərimələnəcək. O qeyd edib ki, texniki baxışdan keçməməyə görə inzibati cərimə fiziki şəxslər üçün 50 manat, vəzifəli şəxslər üçün 100 manat, hüquqi şəxslər üçün isə 300 manatdır.
Qeyd edək ki, yük avtomobilləri və avtobuslar üçün texniki baxış sentyabrın 1-dən oktyabrın 31-nə qədər davam edir.
A.M.
www.oxu.az
"
"Şamaxıda mikroavtobus qəzaya düşdü: Xəsarət alanlar var – FOTOŞamaxı rayonunda sərnişin avtobusu ilə minik avtomobili toqquşub.
Oxu.Az APA-ya istinadən xəbər verir ki, hadisə Bakı-Şamaxı-Yevlax avtomobil yolunun 127-ci kilometrliyində, Şamaxının Meysəri kəndi ərazisində qeydə alınıb.
Şəki sakini, 1957-ci il təvəllüdlü Mustafayev Məhəmmədiyyə Mustafa oğlu idarə etdiyi 14-BD-187 dövlət nömrə nişanlı, “Ford” markalı sərnişin mikroavtobusu qarşı tərəfdən gələn Şamaxı sakini Rəsulov Bayram Rafiq oğluna məxsus 50-BB-803 dövlət nömrə nişanlı, “Mersedes” markalı minik avtomobili ilə toqquşub.
Hadisə zamanı mikroavtobusdakı sərnişinlər - Şəki sakini, 1986-cı il təvəllüdlü Rəsulzadə Günay Ələddin qızı, 1996-cı il təvəllüdlü Talıbov Nicat Elxan oğlu müxtəlif dərəcəli bədən xəsarətləri alıb. Hadisə yerinə iki təcili yardım avtomobili cəlb olunub, xəsarət alanlara yardım göstərilib.
Şəki-Bakı marşrutu ilə hərəkət edən mikroavtobusda 20 sərnişinin olduğu bildirilir.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.











E.Ə.
www.oxu.az
"
"Vaqif Əsədovdan sürücülərə – VACİB XƏBƏRDARLIQSabah Bakıda və Abşeron yarımadasında hava şəraiti kəskin dəyişəcək, temperatur aşağı düşəcək, yağış yağacaq.
Oxu.Az-ın xəbərinə görə, Bakı şəhər Baş Polis İdarəsinin Dövlət Yol Polisi İdarəsinin bölmə rəisi, polis-polkovniki Vaqif Əsədov “Ölkə.Az”a açıqlamasında bildirib ki, havanın kəskin dəyişəcəyinə görə sürücülər yollarda mümkün qədər ehtiyatlı olmalıdırlar. 
Onun sözlərinə görə, hava şəraiti kəskin dəyişərsə, şəraitə uyğun bütün sürücülər dövlət yol polisinin tövsiyələrindən başqa, özlərinə arxayın olub hərəkət etməlidirlər.
“Təbii ki, hava şəraitinin kəskin dəyişməsi güclü yağışın yağması deməkdir. Deməli hava şəraitindən asılı olaraq, peşəkar sürücülər hərəkət etməlidir, qeyri-peşəkarlar isə onların hərəkətinə şərait yaratmalıdır. Ən vacib məsələ ictimai nəqliyyatdan istifadəyə üstünlük verilməlidir. Onların hərəkətinə şərait yaradılmalıdır. Avtomobili minimum sürətlə idarə etmək lazımdır. Sürüşkən yollarda ara məsafəsi normadan artıq saxlanılmalıdır. Başqa günlərə nisbətən daha diqqətli olmaq lazımdır. Gedilən istiqaməti əvvəlcədən dəqiqləşdirib, həmin hərəkət üzrə düzgün zolaq seçilməlidir. Qoyulmuş yol nişanlarının tələblərinə, işıqforun göstəricilərinə düzgün əməl etməliyik”, - deyə Vaqif Əsədov bildirib.
Qurum rəsmisi deyir ki, yağışlı havalarda sürücülər ehtiyatsızlıq edərək piyadaların üst-başını çirkləndirirlər: 
“Buna əsla yol verilməməlidir. Piyadaların ərazi hərəkətini dəqiqləşdirmək lazımdır. Onların üstünü islatmaq olmaz. Oktyabrın 3-də Bakıda 4 avtomobil sürücüsü ehtiyatsızlıq edərək piyadaların üst-başını çirkləndirib. Bununla bağlı 4 avtomobil sürücüsü barədə məlumat daxil olub. Sürücülər inzibati qaydada məsuliyyətə cəlb edilib. Sürücülərdən xahiş edirik ki, hava şəraiti ilə əlaqədar yollardakı vəziyyəti nəzərə alsınlar və piyadalara diqqət yetirsinlər”.
V.Əsədov deyir ki, texniki cəhətdən saz olan, işıq sistemi işləyən avtomobillərdən istifadə etmək lazımdır: 
“Hava şəraitindən asılı olaraq, bəzən texniki vasitələr iş prinsipini itirir. Yəni işıqfor işləməyə, bəzi ərazilərdə yol nişanları düşə bilər. Buna görə sürücülər çaşmamalıdırlar. Məsələn, nizamlanan yol ayrıcında olan işıqfor işləmirsə, deməli həmin ərazidə qoyulmuş yol nişanlarının tələblərinə uyğun hərəkət edilməlidir. Həmin ərazidə yol nişanı yoxdursa, hər bir sürücü özündən sağda yaxınlaşmaqda olan nəqliyyat vasitəsinin hərəkətinə şərait yaratmalıdır. Əgər sürücü bunda da çətinlik çəkirsə, özünün ikinci dərəcəli yolda hərəkət etdiyini düşünüb, bütün üstün göstəriciləri özündən ətrafda olan hərəkət iştirakçılarına verməlidir. Bundan başqa, ən vacib məsələ avtomobillərə mövsümü təkərlər vurulmalıdır. İstismara yaramayan təkərlərdən istifadə etmək olmaz”.
S.B.
www.oxu.az
"
"Yol polisi avtomobilləri parkomatın yanından apardı – VİDEOBakının Xətai rayonu, Nəcəfqulu Rəfiyev küçəsində Bakı Şəhər İcra Hakimiyyətinin quraşdırdığı parkomatların yanından 10-dan çox avtomobil qanunsuz olaraq cərimə meydançasına aparılıb.
Oxu.Az-ın məlumatına görə, sürücülər lent.az-a bildirir ki, müvafiq dövlət qurumunun icazəsi ilə qoyulmuş parkomatların yanında avtomobillərini saxlayıb, dayanacaq pulunu ödəsələr də, evakuatorlar nəqliyyat vasitələrini cərimə meydançasına aparıb. Polis sürücülərə bildirilib ki, parkomat qanunsuz qoyulub.
Bakı şəhər İcra Hakimiyyətinin hadisə yerində olan əməkdaşları isə bildirib ki, avtomobilləri cərimə meydançasına aparan şəxslər qanunsuzluq ediblər: “Bizim burada parkomatlarımız var. Nəqliyyat vasitələrini saxlamaq qanunidir. Lakin avtomobilləri aparanlar iddia edir ki, parkomat qanunsuz qoyulub. Gülməli vəziyyət yaranıb”.
Qeyd edək ki, avtomobilləri qanunsuz şəkildə cərimə meydançasına aparan evakuatorun dövlət nömrə nişanı 90 JM 008-dir.
Məsələ ilə bağlı Bakı şəhər Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Vaqif Əsədov bildirib ki, hardasa parkomat qoyulubsa, o demək deyil, orada nəqliyyat vasitələrini saxlamaq olar: “Ola bilsin ki, parkomat düzgün qoyulmayıb. Mən indi bu məsələdən xəbərsizəm”.
YPX rəsmisinin sözlərinə görə, cərimə meydançasından ona bildiriblər ki, həmin ərazidən yalnız  piyada keçidin üzərində olan avtomobillər götürülüb. (Videodan görünür ki, bu, belə deyil).
Vaqif Əsədov qeyd edib ki, həmin sürücülər cərimə meydançasına yaxınlaşıb, avtomobillərinin niyə aparılmasını öyrənə bilərlər: “Həmin sürücülər cərimə meydançasına yaxınlaşsın. Onlara nəqliyyat vasitələrinin şəkillərini  göstərəcəklər və niyə aparılmasını izah edəcəklər”.

A.M.
www.oxu.az
"
"Bakıda yük maşını aşdı: Sürücü təkərin altında qaldı – VİDEO + FOTO + YENİLƏNİBBakının Yasamal rayonunda, Tbilisi prospektində baş vermiş qəzanın görüntüləri yayılıb. 
Oxu.Az həmin görüntüləri təqdim edir.

***
09:43
Fövqəladə Hallar Nazirliyi Bakıda baş verən qəza ilə bağlı məlumat yayıb.
Oxu.Az-ın nazirliyin saytına istinadən verdiyi xəbərə görə, Böhran Vəziyyətlərində İdarəetmə Mərkəzinə daxil olmuş məlumata əsasən, Bakı şəhərinin Yasamal rayonunda “Howo” markalı yük avtomobili aşıb, kuzada olan qum ətrafa dağılıb. Xüsusi Riskli Xilasetmə Xidmətinin xilasediciləri və kinoloqları hadisə yerinə cəlb olunub. Xilasedicilər sürücü, 1983-cü il təvəllüdlü Haqverdiyev Xalid Əlirza oğlunun cəsədini deformasiyaya uğramış nəqliyyat vasitəsindən çıxarıb və aidiyyəti üzrə təhvil veriblər. Qum altında insan faktorunun olması ehtimalı ilə kinoloqlar xüsusi təlim görmüş itlərlə müvafiq axtarış işləri aparıblar. Əməliyyat başa çatıb.
***
09:21
Bakıda ağır yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Yasamal rayonunda, Tbilisi prospektində baş verib.
Belə ki, içi qumla dolu “Howo” markalı yük avtomobili prospektdə hərəkətdə olarkən aşıb. Hadisə nəticəsində nəqliyyat vasitəsinin sürücüsü, 1982-ci il təvəllüdlü, İmişli rayon sakini Haqverdiyev Xalid Əlirza oğlu ölüb. Onun cəsədi parçalanmış formada müəyyən edilib.
Məlum olub ki, ölən sürücü hadisədən bir qədər əvvəl atası ilə telefonla danışaraq, hərəkətdə olan avtomobilini saxlaya bilmədiyini bildirib.
Hadisə şahidlərinin sözlərinə görə, əvvəlcə yük avtomobilinin təkəri sıradan çıxıb. İdarəetməni itirən sürücü avtomobili tərk etmək istəyərkən onun təkəri altında qalıb.
Qəza zamanı daha bir nəfərin öldüyü ehtimal edilir. Əraziyə ağır texnika cəlb edilib. Hadisə zamanı aşmış avtomobildən əraziyə dağılmış qumun təmizlənilməsi və ehtimal edilən ikinci cəsədin axtarışları davam etdirilir.
Qeyd edək ki, yük avtomobilinin aşması nəticəsində yola dağılmış qumun bir hissəsi təmizlənib və hərəkət nisbətən bərpa edilib. 

















A.M.
www.oxu.az
"
"Binəqədi şosesi yenidən təmir olunacaqBinəqədi şosesində yaxın günlərdə “Azəravtoyol” ASC tərəfindən əsaslı şəkildə təmir işlərinə start veriləcək. 
“Azəravtoyol”dan Oxu.Az-a verilən xəbərə görə, hazırda yeraltı kommunikasiya xətlərinin çəkilişi ilə məşğul olan aidiyyəti qurumlar tərəfindən aparılan işlər yekunlaşmaq üzrədir.
Binəqədi şosesində yenidənqurma işləri 2 mərhələdə aparılır. Birinci mərhələdə şose boyu bütün yeraltı kommunikasiya xətləri yenisi ilə əvəz olunub, bəziləri yoldan kənarlaşdırılıb. İntensiv yağışlar zamanı yolun su ilə dolmasının qarşısını almaq məqsədilə yol boyu yeni 2,8 km uzunluğunda yağış kollektoru inşa edilib. Hal-hazırda aidiyyəti qurum ətrafda yaşayan əhali tərəfindən, həmçinin sənaye və iaşə obyektlərindən yola doğru axıdılan məişət-çirkab sularının qarşısını almaq məqsədi ilə işlər aparır. Yaxın günlərdə bu işlər də tam olaraq yekunlaşdırılacaq.
Bundan sonra ikinci mərhələ çərçivəsində “Azəravtoyol” ASC tərəfindən yolun əsaslı şəkildə təmirinə başlanılacaq. Belə ki, 2 gediş, 2 gəliş olmaqla, 4 hərəkət zolağından ibarət olacaq yol boyu avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədilə yeni “cib”li dayanacaqlar, həmçinin avtomobillərin müvəqqəti dayanması üçün kiçik parkinq yerləri yaradılacaq, yeni işıq dirəkləri quraşdırılacaq, həmçinin vətəndaşların avtomobil yolunun kənarı ilə rahat və təhlükəsiz hərəkətinin təşkili üçün yeni piyada səkiləri inşa ediləcək. Bir sözlə, yolda tam müasir yol infrastrukturu yaradılacaq.
E.Ə.
www.oxu.az
"
"Təmir olunan yolları kim qazır?“Son günlər istər sosial şəbəkələrdə, istəsə də bəzi xəbər saytlarında yolların, küçə və prospektlərin yenidən qurulması, bərpası zamanı işlərin digər aidiyyəti qurumlarla (yeraltı kommunikasiya xətlərinin çəkilişi ilə məşğul olan qurumlar) koordinasiyasız aparılması və nəticədə yollarda sonradan müəyyən problemlərin yaranması barədə məlumatlar yayılır”.
Oxu.Az xəbər verir ki, bu barədə “Azəravtoyol” ASC məlumat verib.
“Rəsmi olaraq bildirmək istəyirik ki, yollar, küçə və prospektlər yenidən qurulan zaman, hətta təmir işləri aparılmamışdan öncə yeraltı kommunikasiya xətlərinin çəkilişi ilə məşğul olan qurumlara mütləq şəkildə müraciət olunur. Əgər işlərin aparıldığı yollarda həmin qurumların dəyişdirilməsi və ya yeni çəkilməli olan kommunikasiya xətləri varsa, bu işlər aparılır. Əgər sözügedən qurumlar orada hər hansı bir işin aparılmasının zərurət olmadığı barədə “Azəravtoyol” ASC-yə məlumat verirlərsə, o zaman bizim tərəfimizdən təmir işlərinə başlanılır. İstənilən halda, əgər təmir və ya yenidənqurma işlərindən sonra yollarda kommunikasiya xətləri ilə bağlı hər hansı bir problem yaşanırsa, bunun məsuliyyəti birbaşa olaraq həmin xətlərə cavabdeh olan qurumların üzərinə düşür”, - deyə məlumatda qeyd olunub.
E.Ə.
www.oxu.az
"
"Azərbaycanda baş vermiş dəhşətli qəzanın görüntüləri yayıldı – VİDEO (18 +)Sabirabadda Şəhriyar kəndində 4 nəfərin ölümü ilə nəticələn yol qəzasının görüntüləri yayılıb.
Oxu.Az xəbər verir ki,  “Mercedes” markalı, “50 DF 624” dövlət nömrə nişanlı minik avtomobili ilə “KamAZ” markalı, “30 BF 414” dövlət nömrə nişanlı yük maşını toqquşub.
Avtomobillərin toqquşması nəticəsində hadisə yerində ölən dörd nəfərin meyiti FHN-nin xilasediciləri tərəfindən çıxarılıb. 
Ehtimal olunur ki, qəza dumanlı hava səbəbindən baş verib. 
Faktla bağlı araşdırma aparılır.

E.Ə.
www.oxu.az
"
"Azərbaycanda qanlı həftə sonuİstirahət günləri respublika ərazisində baş verən yol-nəqliyyat hadisələrinin statistikası açıqlanıb.
Daxili İşlər Nazirliyindən Oxu.Az-a verilən məlumata görə, şənbə-bazar günləri respublikanın avtomobil yollarında 9 yol-nəqliyyat hadisəsi qeydə alınıb.
Nəticədə 8 nəfər ölüb, 9 nəfər xəsarət alıb.
A.M.
www.oxu.az
"
"Sumqayıtda ölümlə nəticələnən ağır qəzaSumqayıtda ağır yol qəzası baş verib.
Oxu.Az Lent.az-a istinadən xəbər verir ki, ötən gecə, saat 01:40 radələrində 25 yaşlı Orxan Məmmədovun sürdüyü “Volkswagen Polo”nun işıq dirəyinə çırpılması nəticəsində avtomobildə olan şəxslərdən 20 yaşlı İlqar Babayev ölüb. Sürücü və 18 yaşlı Kamran Seyidov isə xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Taksi sürücülərinə şad xəbər!!!“BalTaxi” taksi sürücüləri 15 deyil, heç 10 da deyil, cəmi 6 faizlə işləməyə dəvət edir.
Sürücülərin sənədləri ilə birlikdə ofisə gəlmələrinə ehtiyac yoxdur. Onlar AppStore və Playmarketdən “BalTaxi” yazaraq, mobil tətbiqetməni yükləyib, qeydiyyatdan keçə, eyni zamanda, “MilliÖn” terminallarından istifadə edərək, balanslarını artıra bilərlər. Bununla yanaşı, qeydiyyatdan yeni keçmiş sürücülərə 2 manat depozit bonusu veriləcək.
Bu gündən etibarən “sürücülərlə” yanaşı, istifadəçilər də “Baltaxi” xidmətinin sərfəli qiymətlərindən yararlana bilərlər. 
Qeyd edək ki, sırf yerli şirkət olan “BalTaxi”nin sistemi də elə azərbaycanlı proqramçılar tərəfindən hazırlanıb.
Daha ətraflı məlumatı www.baltaxi.com saytına daxil olaraq ala bilərsiz.

www.oxu.az
"
"Sürücülərin nəzərinə: Bu piyada özünü avtomobillərin altına atır – VİDEOBakıda yolda qəribə hadisə baş verib.
Oxu.Az baku.ws-ə istinadən xəbər verir ki, Neftçilər metrostansiyasının yaxınlığında bir nəfər piyada özünü hərəkətdə olan avtomobilin qarşısına atıb.
Kadrlardan da göründüyü kimi, piyada avtomobil yaxınlaşmamış özünü yerə atır. Bu yolla sürücülərə təzyiq edən şəxs dələduzluq edir və qazanc əldə etməyə çalışır.
Ancaq bu dəfə piyadanın çirkin əməli baş tutmayıb.

A.M.
www.oxu.az
"
"Qazaxıstanın Azərbaycandakı hərbi attaşesi Bakıda qəzaya düşdüQazaxıstanın Azərbaycandakı hərbi attaşesi Bakıda qəza törədib.
Oxu.Az-ın APA-ya istinadən verdiyi məlumata görə, hadisə “Azneft” dairəsi yaxınlığında qeydə alınıb.
Qazaxıstanın Azərbaycandakı səfirliyinə məxsus, Kair Tezekbayevin idarə etdiyi “Mitsubishi” markalı avtomobil Lerik rayon sakini, Nahid Cabbarovun idarə etdiyi “Mercedes” markalı avtomobillə toqquşub. Qəza nəticəsində xəsarət alan olmayıb.
Faktla bağlı araşdırma aparılır.
Qeyd edək ki, “Mitsubishi”ni idarə edən Kair Tezekbayev Qazaxıstanın Azərbaycandakı hərbi attaşesidir.
A.M.
www.oxu.az
"
"Sabirabadda ağır qəza: 4 ölü – YENİLƏNİBSabirabadda yol qəzasında ölənlərin sayı 4-ə çatıb.
Oxu.Az-ın APA-nın Mil-Muğan bürosuna istinadla məlumatına görə, qəzada xəsarət alan 21 yaşlı Eyvazlı Etibar Məzahir oğlu xəstəxanada dünyasını dəyişib. Digər xəsarət alan şəxs - 22 yaşlı Xənimli Araz Mehdi oğluna həkimlər tibbi yardım göstərirlər.
Məlumata görə, qəza dumanlı hava səbəbindən baş verib. Avtomobillərin toqquşması nəticəsində hadisə yerində ölən üç nəfərin meyiti FHN-nin xilasediciləri tərəfindən çıxarılıb.    
Ölənlərin kimliyi dəqiqləşdirilir.
***
08:43
Sabirabad rayonunda ağır yol qəzası baş verib.
Oxu.Az-ın APA-nın Mil-Muğan bürosuna istinadla məlumatına  görə, hadisə rayonun Xəlifəli kəndi ərazisində qeydə alınıb.
İlkin məlumata görə, “Mercedes” markalı, “50 DF 624” dövlət nömrə nişanlı minik avtomobili ilə “KamAZ” markalı, “30 BF 414” dövlət nömrə nişanlı yük maşınının toqquşması nəticəsində 3 nəfər ölüb, 2 nəfər xəsarət alıb. Yaralılar Şirvan şəhər Xəstəxanasının reanimasiya şöbəsinə yerləşdirilib.
Ölən və yaralıların şəxsiyyətləri, həmçinin qəzanın təfərrüatları müəyyənləşdirilir.
 A.S.
www.oxu.az
"
"İmişlidə ölümlə nəticələnən yol qəzası baş veribİmişli rayonunda ölümlə nəticələnən yol qəzası baş verib.
Oxu.Az APA-ya istinadan xəbər verir ki, hadisə rayonun Gövhərli kəndi ərazisində  qeydə alınıb.
Bakının Qaradağ rayon sakini İbrahimov Vüsal Vidadi oğlunun idarə etdiyi pikap tipli avtomobil ekskavatorla toqquşub. Hadisə nəticəsində sürücü ölüb.
Qəzanın təfərrüatları müəyyənləşdirilir. Faktla bağlı araşdırma aparılır. 
www.oxu.az
"
"Hamilton Yaponiya Qran-Prisinin qalibi oldu“Mersedes” komandasının britaniyalı pilotu Luis Hamilton “Formula-1” Yaponiya Qran-Prisinin qalibi olub.
Oxu.Az-ın TASS agentliyinə istinadən verdiyi məlumata görə, “Red Bull” komandasının hollandiyalı pilotu Maks Ferstappen ikinci, onun avstraliyalı komanda yoldaşı Daniel Rikkyardo üçüncü yerin sahibi olub.
L. Hamilton “Formula-1” yarışlarında ümumilikdə 306 xal yığaraq liderliyini möhkəmləndirib. İkinci yerdə 247 xalla “Ferrari” komandasının alman  pilotu Sebastyan Fettel , üçüncü yerdə  234 xalla “Mercedes” komandasının fin pilotu Valtteri Bottas qərarlaşıb.
A.M.
www.oxu.az
 
"
"Avtomobili sudan necə mühafizə etmək olar? – VİDEOSon günlər ölkə ərazisində hava şəraiti yağışlı keçdiyindən avtomobil ustalarına yanına içinə su dolduğundan nasazlıq yaranan çoxlu sayda avtomobil gətirilib.
Oxu.Az Xəzər TV-yə istinadən məlumat verir ki, mütəxəssislərin belə halla qarşılaşan sürücülərə tövsiyələri var.
Mütəxəssislər isə bildirir ki, bu halla qarşılan sürücülər bəzi nüanslara fikir verərsələr daha az xərclə xilas ola bilərlər. Məsələn, avtomobil suyun içindədirsə onu işə salmaq olmaz, əksə halda ziyan bir neçə dəfə arta bilər.
Oxu.Az mövzu ilə bağlı daha ətraflı videomaterialı təqdim edir:

E.Ə.
www.oxu.az
"
"Tərtərdə məktəb direktorları yol qəzasına düşübTərtər rayonunda ağır yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Düyərli kəndi ərazisində qeydə alınıb.
Belə ki, rayon sakini Xəlilov Akif Yusif oğlu “VAZ 2106” markalı avtomobil ilə dönmə əməliyyatı edərkən qarşı tərəfdən gələn minik avtomobili hərəkət zolağına çıxıb. Nəticədə avtomobilin sürücüsü və sərnişini 1954-cü il təvəllüdlü İbrahimov Valeh İsmayıl oğlu ağır bədən xəsarətləri alıb.
Yaralılar Tərtər Rayon Mərkəzi Xəstəxanasına yerləşdirilib. Hər iki yaralının vəziyyəti ağır olduğundan onlar Bərdə Rayon Mərkəzi Xəstəxanasına aparılıb. Hər iki yaralının vəziyyəti orta-ağırdır.
Faktla bağlı rayon polis şöbəsində araşdırma aparılır.
Qeyd edək ki, qəzada xəsarət alanlar - İbrahimov Valeh İsmayıl oğlu rayonun Ələsgərli kənd orta məktəbinin, Xəlilov Akif Yusif oğlu isə İrəvanlı kənd orta məktəbinin direktoru vəzifəsində çalışır.
S.B.
www.oxu.az
"
"Sabunçuda avtobusun vurduğu piyada yaddaşını itirdiBakıda sərnişin avtobusunun vurduğu piyada yaddaşını itirib.
Oxu.Az Report-a istinadən xəbər verir ki, yol-nəqliyyat hadisəsi Sabunçu rayonunda qeydə alınıb.
Belə ki, Bakıxanov qəsəbəsi, Səməd bəy Mehmandarov küçəsi 161 ünvanında 28 yaşlı İsgəndərova Səma Fəxrəddin qızı yolun piyadalar üçün nəzərdə tutulmayan hissəsindən keçərkən onu yüksək sürətlə hərəkət edən 209 saylı sərnişin avtobusu vurub. Yaralı təcili tibbi yardım vasitəsilə xəstəxanaya yerləşdirilib. 
Həkimlərin verdiyi məlumata görə, S.İsgəndərova hadisədən sonra yaddaşını itirdiyi üçün ötən gün baş verənləri unudub.
Qəzanı törədən sürücü Sabunçu Rayon Polis İdarəsinin əməkdaşları tərəfindən saxlanılıb. Faktla bağlı araşdırma aparılır.
E.Ə.
www.oxu.az
"
"Bakıda zəncirvari qəzaBakıda zəncirvari qəza olub, xəsarət alanlar var.
Oxu.Az ""Report""-a istinadən xəbər verir ki, hadisə Nəsimi rayonunda qeydə alınıb.
Belə ki, Azadlıq prospektində, Nəsimi Rayon Polis İdarəsinin qarşısında Sərxan Namazov idarə etdiyi ""Chevrolet"" markalı avtomobillə hərəkət edən zaman idarəetməni itirib. 
Nəticədə onun idarə etdiyi nəqliyyat vasitəsi yol kənarında dayanan, taksi fəaliyyəti ilə məşğul olan Vəliyev Nizami Yusif oğlunun idarə etdiyi ""VAZ-21012"" markalı avtomobilə çırpılıb. Zərbə o qədər güclü olub ki, ""VAZ-21012"" markalı avtomobil qarşısında hərəkətsiz vəziyyətdə dayanan ""Priora""-ya çırpılıb. Nəticədə ""VAZ-21012""-də olan üç sərnişin və ""Chevrolet""in sürücüsü S.Namazov xəsarət alıb. Yaralılar xəstəxanaya yerləşdirilib.
Faktla bağlı Nəsimi Rayon Polis İdarəsində araşdırma aparılır.
E.Ə.
www.oxu.az
"
"Xızıda ağır qəza: Ölənlər varBakı-Quba şosesinin Xızı rayonundan keçən hissəsində ölümlə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, “Mercedes” markalı avtomobil yol kənarındakı maneələrə çırpılıb.
İlkin məlumata görə, hadisə nəticəsində 2 nəfər ölüb. Ölənlərdən biri 20-25 yaşlı Rusiya vətəndaşıdır.
Qəza yerinə Fövqəladə Hallar Nazirliyinin Xüsusi Riskli Xilasetmə Xidməti cəlb edilib. Xidmətin əməkdaşları ölənlərdən birinin - sıxılmış vəziyyətdə qalmış sürücü, 1990-cı il təvəllüdlü Nağıyev Zəki Nağı oğlunun cəsədini deformasiyaya uğramış avtomobildən çıxarmağa çalışırlar. 
Faktla bağlı araşdırma aparılır.
S.B.
www.oxu.az
"
"İsgəndər Cavadovun oğlu avtoxuliqanlıq etdi – FOTOSabiq futbolçu İsgəndər Cavadovun oğlu avtoxuliqanlıq etdiyinə görə saxlanılıb.
Oxu.Az Report-a istinadən xəbər verir ki, hadisə Nəsimi rayonunda qeydə alınıb.
Belə ki, Cavadov Cavad İsgəndər oğlu idarə etdiyi 10 HB 009 dövlət qeydiyyat nişanlı, ""BMW"" markalı avtomobillə işıqforun qırmızı işığından keçib. Sürücü Yol-Patrul Xidmətinin əməkdaşları tərəfindən saxlanılıb. Məlum olub ki, C.Cavadov yol hərəkəti qaydalarını müxtəlif üsullarla davamlı olaraq pozub.
Sürücü C.Cavadov inzibati məsuliyyətə cəlb edilib. Avtomobili isə cərimə meydançasına yerləşdirilib. C.Cavadov izahatı alındıqdan və cərimələndikdən sonra sərbəst buraxılıb.


İsgəndər Cavadov























E.Ə.
www.oxu.az
"
"Daha bir ərazidə rahat gediş-gəliş təmin olunduBakı-Şamaxı-Yevlax avtomobil yolunun 11-ci km-də, “Sulutəpə dairəsi”ndən Biləcəri qəsəbəsi istiqamətində (daş bazarı) olan yol təmir edilib.
“Azəravtoyol” ASC-dən Oxu.Az-a verilən məlumata görə, təmir işləri “Sulutəpə dairəsi”ndən Biləcəri qəsəbəsi istiqamətində təqribən 500 m-lik və Baş Dövlət Yol Polisinin stasionar postuna qədər olan 250 m-lik məsafəni əhatə edib.
Ərazidə aparılan təmir işləri çərçivəsində asfalt-beton örtüyünün üst qatı frezlənərək, kənara daşınıb, zəruri olan yerlərdə yol yatağının yararsız qruntu qazılaraq, çıxarılıb və yararlı material tökülərək, kipləşdirmə işləri aparılıb. Bəzi ərazilərdə yolun hərəkət hissəsinin genişləndirilməsi məqsədi ilə işlər görülüb. Yola yeni asfalt-beton örtüyünün döşənməsi işləri aparılıb. Ümumilikdə, təmir işlərinin aparıldığı sahə 17 min m2-ə yaxındır.
Qeyd edək ki, bütün işlər “Azəravtoyol” ASC-nin rəhbərliyinin birbaşa nəzarəti altında və yüksək keyfiyyətlə aparılıb. İşlər ümumi hərəkətə maksimal dərəcədə mane olmamaq şərti ilə qısa müddət ərzində aparılaraq, yekunlaşdırılıb.
E.Ə.
www.oxu.az
"
"Bakıda ""üzən"" avtobus – FOTOBakıda sərnişin avtobusu çuxura düşüb.
Oxu.Az Milli.Az-a istinadən xəbər verir ki, hadisə dünən səhər saatlarında Mehdiabad - ""Azadlıq prospekti"" metrostansiyası istiqamətində hərəkət edən 155 nömrəli sərnişin avtobusu Binəqədi şosesinin Poladtökmə zavodu yerləşən hissəsində baş verib.
Bir neçə gün əvvəl yağan intensiv yağışlar nəticəsində yolda yaranan ""göl""ə görə suyun altında qalan boşluğu görə bilməyən sürücü avtobusu çuxura salıb və oradan çıxara bilməyib. Hadisə şahidlərinin dediyinə görə, batan avtobusun sərnişinlər ""Qazel"" vasitəsilə yolun quru hissəsinə daşınıb.
Qeyd edək ki, sözügedən ərazidə hələ də vəziyyət eynidir. Havanın iki gündür yağmursuz keçməsinə baxmayaraq, ərazidə su çəkilmir, gediş-gəlişin asanlaşması üçün tədbir görülmür. Yolda bir neçə nəqliyyat vasitəsi qaldığına görə hazırda sürücülər alternativ yollardan istifadə edir.











E.Ə.
www.oxu.az
"
"Sumqayıtda avtobus qəzaya düşdü: 7 yaralıSumqayıtda sərnişin avtobusu ilə traktor toqquşub.
Oxu.Az Lent.az-a istinadən xəbər verir ki, hadisə şəhərin mərkəzindəki Sülh küçəsində baş verib. ""Hyundai"" markalı, 90 JD 967 dövlət qeydiyyat nişanlı avtobusla ""Combi"" markalı texnikanın toqquşması nəticəsində 7 nəfər xəsarət alıb. 
Yaralılar xəstəxanaya yerləşdirilib.
Faktla bağlı Sumqayıt şəhər Polis İdarəsində araşdırma aparılır.
E.Ə.
www.oxu.az
"
"Paytaxtın bu ərazilərində hərəkət məhdudlaşdırılacaq – XƏRİTƏ""Azəravtoyol” ASC tərəfindən nəqliyyat vasitələrinin hərəkətinin tənzimlənməsi məqsədilə yol-cizgi və yolgöstərici xətlərinin yenidən rənglənməsi və yenilərinin çəkilməsi işləri davam etdirilir.
ASC-dən Oxu.Az-a verilən məlumata görə, bu gün axşam saat 22:00-dan etibarən Səbail rayonu, Niyazi küçəsində, həmçinin Neftçilər prospektinin Azneft dairəsindən Rəşid Behbudov küçəsi ilə kəsişməsinədək olan hissəsində yeni üfüqi nişanlanma xətlərinin çəkilməsi işləri aparılacaq.
Adıçəkilən ərazidə işlərin aparılması ilə əlaqədar olaraq nəqliyyat vasitələrinin hərəkəti tam və ya qismən məhdudlaşdırılacaq.
Rənglənmə işləri səhər saatlarınadək yekunlaşdırılacaq.



E.Ə.
www.oxu.az
"
"Bakıda avtobus piyadanı vurduBakının mərkəzində sərnişin avtobusu gənci vurub.
Oxu.Az Report-a istinadən xəbər verir ki, yol-nəqliyyat hadisəsi Nəsimi rayonu ərazisində qeydə alınıb.
Rəşid Behbudov küçəsində, yol kənarında dayanan 1992-ci il təvəllüdlü Mənsimov Aqşin Mehman oğlunu 88 saylı marşrut xətti üzrə hərəkət edən sərnişin avtobusu vurub. Yaralı təcili yardım maşını vasitəsilə xəstəxanaya yerləşdirilib.
Faktla bağlı Nəsimi Rayon Polis İdarəsinin əməkdaşları avtobusun sürücüsünü saxlayıb.
E.Ə.
www.oxu.az
"
"Mərdəkanda iki bacını avtomobil vurubBakının Xəzər rayonu ərazisində iki piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Mərdəkan qəsəbəsində iki bacı – 1991-ci il təvəllüdlü Əliyeva Zülfiyyə Hacıağa qızı və 1994-cü il təvəllüdlü Əliyeva Gülnaz Hacıağa qızı yolu keçmək istəyən zaman baş verib.
Qəzanı minik avtomobili törədib. Yaralılar “təcili yardım” vasitəsi ilə xəstəxanaya yerləşdirilib. Onların vəziyyəti orta-ağırdır.
Hadisəni törədən sürücü Xəzər Rayon Polis İdarəsinin əməkdaşları tərəfindən axtarılır.
S.B.
www.oxu.az
"
"Vaqif Əsədovdan Pərvin Abıyeva haqqında: Nömrəsi də yoxdur ki, zəng edəmBakı şəhər Yol Polisi İdarəsinin mətbuat xidmətinin rəhbəri Vaqif Əsədov aktrisa Pərvin Abıyevanın avtomobilinə həbs qoyulması və cərimə meydançasına aparılması ilə bağlı açıqlama verib.
Oxu.Az Yenicag.az-a istinadən xəbər verir ki, o faktın araşdırıldığını deyib: 
“Nura Surini tanıyırdım, amma bu Pərvin deyilən qızı tanımıram. Telefon nömrəsi də yoxdur ki, zəng edib, özü ilə məsələni dəqiqləşdirim. Amma fakt araşdırılır. Yol hərəkəti haqqında qanuna əsasən kimliyindən asılı olmayaraq, bilərəkdən və ya bilməyərəkdən inzibati xətaya yol veribsə, cəzasız qalmayacaq. Bu şəxs müğənni, aktrisa da ola bilər, sıravi vətəndaş da. Əgər Pərvin Abıyeva da qaydanı pozubsa, cəriməsini ödəyəcək”.
E.Ə.
www.oxu.az
"
"Aktrisadan yol polisinə ittiham: Rəis deyib ki, Pərvinin avtomobili getməlidir – FOTOAktrisa Pərvin Abıyeva avtomobilinə həbs qoyulması və cərimə meydançasına aparılması ilə bağlı geniş açıqlama verib.
Oxu.Az xəbər verir ki, bu barədə publika.az-a danışan sənətçi Nəsimi Rayon Yol Polisi Şöbəsi əməkdaşlarının avtomobili ondan xəbərsiz apardıqlarını bildirib: “Məndə kamera görüntüləri var. Nəsimi yol polisinin işçiləri gecə saat 4-də avtomobilimi həyətimdən aparıb. Yolda mənə “dur” əmri verilməyib. Nəsimi yol polisi işçilərinin mənimlə hansı prinsipi var bilmirəm. İcazəm olmadan avtomobilimi evakuatora qoşub aparıblar. Onlara dedim ki, “cərimələrim var. Sabah həll edəcəm”. Onlar isə “yox, bizim rəisin əmridir. Biz bunu aparmalıyıq” dedilər. Avtomobili aparmaları bəs etmirmiş kimi, sağ qapıları da cızıblar. Ortaq tanışlarımız var idi deyə məsələni böyütmədim. Əslində medianı ora çağıracaqdım. Avtomobilim hazırda məndədir, həmin günü cərimələrimi ödəyib, çıxarmışam. Gecə saat 3-də “Azneft” dairəsində cərimə ödəmişəm. Bunlar ona baxmayaraq, həyətimdən avtomobili aparıblar.
Bakı şəhər Baş Polis İdarəsinin Dövlət Yol Polisi İdarəsinin bölmə rəisi Vaqif Əsədov, baş verən hadisəni araşdırıb, geniş açıqlama verəcəyini bildirdi.








A.M.
www.oxu.az
"
"Bakının mərkəzində həyəcanlı anlar – VİDEOBakının mərkəzində həyəcanlı anlar yaşanıb.
Oxu.Az xəbər verir ki, paytaxtın Heydər Əliyev prospektində kəl görüntülənib.
Bununla bağlı redaksiyamıza Faiq İsmayıl adlı şəxs video göndərib. Görüntülərdən məlum olur ki, heyvan H.Əliyev prospekti ilə hərəkət edən nəqliyyata tərəf qaçıb. Sürücülər qarşı yola çıxan canlıdan qurtulmaq üçün avtomillərin sürətini azaldaraq, sağ zolağa hərəkət ediblər.

VİDEO: İsmayıl Faiq
E.Ə.
www.oxu.az
"
"Sel Lənkəranda 10 körpünü dağıdıb – VİDEOLənkəran rayonunda sel bir çox fəsadlar törədib.
Oxu.Az Report-a istinadən xəbər verir ki, daşqınlar nəticəsində 10-a yaxın körpü dağılıb. 
Bundan başqa, Ələt-Astara avtomobil yolunun Velədi kəndi ərazisindən keçən hissəsində, Lənkərançayın üzərindəki avtomobil körpüsündə dörd yerdə çatlar əmələ gəlib. 
Təbii fəlakətlə bağlı Lənkəran Şəhər İcra Hakimiyyətində fövqəladə yığıncaq keçirilib. Bildirilib ki, otyabrın 2-dən etibarən yağan aramsız leysan yağışlar nəticəsində Lənkərançay, Girdəni çayı, Viravul çayı, Boladı çayı, Qumbaşı çaylarının məcralarından çıxması səbəbindən ətraf əraziləri su basıb. Nəticədə şəhər ərazisi də daxil olmaqla, Sütəmurdov, Girdəni, Şovu və Narbağı kəndi ərazilərində 34 evdən sakinlər Fövqəladə Hallar Nazirliyinin (FHN) Cənub Regional Mərkəzinin canlı qüvvəsi və texnikası vasitəsi ilə təxliyyə edilərək, qohumlarının evinə köçürülüblər.
Əşlə kəndində dəmir-beton konstruksiyalı 1 avtomobil körpüsü, Vilvan kəndində 1 piyada körpüsü, Boladi çayının üzərindəki 1 dəmir konstruksiyalı avtomobil körpüsü, Havzova kəndində 1 dəmir konstruksiyalı avtomobil körpüsü dağılıb. Girdəni kəndində Ulumçayın daşması nəticəsində bir məhəlləni magistral yolla birləşdirən körpü dağılıb. Şovu kəndində yeni tikilmiş ikimərtəbəli iki yaşayış evi və ona qədər evin daş hasarını sel suları dağıdıb. “Bəşəru” istirahət mərkəzi və Təngivan kənd ibtidai məktəbini sel suları basıb. Hətta Lerik rayonuna gedən 35 minlik elektrik xətti dirəyini də sel suları aşırıb.
Eyni zamanda, dağ kəndlərindən olan Gəgiran, Tuado, Bəliton kəndlərində torpaq sürüşmələri baş verib. Yollarda nəqliyyatın hərəkəti məhdudlaşıb. Tuado kəndində dəmir-beton konstruksiyalı körpü dağılıb. Gəgiran kəndində bir ev qəzalı vəziyətə düşüb.
Günəhir-Türkəncil yolunun bir neçə yerində də sel suları avtomobil yolunu yuyub. Lənkəran-Lerik avtomobil yolunun 18-ci km-də torpaq sürüşməsi baş verib.
Lənkəran çayının və magistral kollektorun məcradan çıxması nəticəsində şəhər ərazisində 150-dən çox, kəndlərdə isə 400-dən artıq evə və ya təsərrüfata ziyan dəyib, lil kütləsi evlərə dolub.
Lənkərandakı yarımstansiyada baş verən qəza səbəbindən rayon ərazisinin bir çox ərazilərində elektrik enerjisinin verilişi dayandırılıb. Bu istiqamətdə təmir-bərpa işləri aparılsa da, hələlik qəzaları tamamilə aradan qaldırmaq mümkün olmayıb.
Hazırda yağış dayanıb, evlərdən sular çəkilir və fəsadların aradan qaldırılması üçün operativ tədbirlər görülür.

E.Ə.
www.oxu.az
"
"Pərvin Abıyevanın “Porsche”si cərimə meydançasına aparıldı – FOTOAktrisa bu qərarla razılaşmayıb.Aktrisa Pərvin Abıyevanın avtomobili cərimə meydançasına yerləşdirilib.
Oxu.Az Report-a istinadən xəbər verir ki, 99 EP 333 dövlət qeydiyyat nişanlı, “Porche” markalı avtomobil hərəkətdə olarkən, üzərinə qoyulan həbslə bağlı Nəsimi rayonu ərazisində Yol-Patrul Xidmətinin (YPX) əməkdaşları tərəfindən saxlanılıb.
YPX əməkdaşları həmin avtomobilin Pərvin Abıyeva tərəfindən idarə olunduğunu müəyyən edib və avtomobilin cərimə meydançasına aparılacağını bildiriblər. Lakin aktrisa bu qərarla razılaşmayıb. Buna baxmayaraq, qanuna müvafiq olaraq, avtomobil evakuator vasitəsilə cərimə meydançasına yerləşdirilib. “Porsche” markalı avtomobilin sığortalanmadığı, bir neçə ödənilməyən cərimənin olduğu aşkarlanıb.




















A.M.
www.oxu.az
"
"Bibiheybət məscidinə gedən yolda dönmə xəttinin çəkilməsinin səbəbi açıqlandı – VİDEO“Bakınını Səbail rayonu ərazisində, Bayıldan Bibiheybət məscidi istiqamətində hərəkət edərkən sola dönmək üçün icazə xətti həmin ərazidə bir sıra idarələrin olması səbəbindən çəkilib”.
Oxu.Az xəbər verir ki, bu barədə Report-a “Siqnal” İdarəsinin texniki şöbəsinin rəisi Şahin Həsənov bildirib. 
Onun sözlərinə görə sözügedən ərazidə qırıq xətlər 2015-ci ildən mövcuddur. Bu ərazidə dönmək Yol Hərəkəti Təhlükəsizliyi Komissiyasının qərarı ilə təsdiqlənib.
Qeyd edək ki, həmin şosedə yol hərəkətinin təhlükəsizliyini təmin etmək üçün sürət həddi 60 km/saat müəyyən edilib, bundan əlavə, radar nişanı da qoyulub.

E.Ə.
www.oxu.az
"
"Bakıda yağış nəticəsində çökən yol nə zaman bərpa ediləcək? – VİDEOSəhər saatlarında Bakının Nizami rayonunda, Mehdi Abbasov küçəsi ilə Qara Qarayev prospekti arasında yerləşən çökən yolun təmiri gecə saatlarında da davam etdirilib.
Oxu.Az Report-a istinadən xəbər verir ki, gecə saatlarında əraziyə ""Azərsu"" ASC-nin 6 texnikası və canlı qüvvəsi cəlb edilib. 
Ərazidə işləyən briqadanın iş icraçısının Report-a verdiyi məlumata görə, yolun çökməsinə səbəb kanalizasiya borusunun istismar müddətinin bitməsi olub: ""Buna görə də yol çöküb. Sözügedən küçədə hər iki tərəfdən nəqliyyatın hərəkəti məhdudlaşıb. Təxminən 20-25 metr çökən ərazidə qazıntı işi aparılıb, çürümüş borular çıxarılıb. Gecə saatlarında isə kanalizasiya boruları təzyiqlə verilən su ilə yuyulub ki, kanalizasiya suyunun səviyyəsi aşağı ensin. Səhər saatlarında isə diametri 1200 millimetr olan beton borular istismar müddətini bitirən boruların yerinə bərkidiləcək"".
İş icraçısının sözlərinə görə, bu gün axşam saatlarına qədər iş tam yekunlaşdırılacaq və Mehdi Abbasov küçəsində nəqliyyatın hərəkəti bərpa ediləcək.

E.Ə.
www.oxu.az
"
"Türkiyə vətəndaşları Bakı-Quba yolunda qəzaya düşdüBu gün gecə saatlarında Bakı-Quba yolunda yol-nəqliyyat hadisəsi qeydə alınıb.
Oxu.Az-ın APA-ya istinadən verdiyi məlumata görə, magistralın 74-cü km-də, Siyəzən rayonu ərazisində “Toyota Prado” markalı avtomobil “KamAZ” markalı yük maşını ilə toqquşub.
Nəticədə avtomobildə olan iki Türkiyə vətəndaşı xəsarət alıb. Turha Tozkoparan və Burhan Şimşək Siyəzən Regional Diaqnostika Mərkəzinə yerləşdirilib. Hər iki şəxs bu gün səhər saatlarında Bakıda yerləşən tibb müəssisələrindən birinə aparılıb.
Faktla bağlı araşdırma aparılır.
A.M.
www.oxu.az
"
"Azərbaycanda üç gündə yol qəzalarında 8 nəfər öldüSon üç gündə Azərbaycanda 23 yol-nəqliyyat hadisəsi qeydə alınıb.
Bu barədə Oxu.Az-a Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev məlumat verib.
O bildirib ki, yağışlı günlərdə - 2-4 oktyabr tarixlərində ölkə yollarında baş vermiş qəzalar zamanı 8 nəfər ölüb, 34 nəfər yaralanıb.
“Qəzaların əksəriyyətini avtomobillərin toqquşması və piyadaların vurulması təşkil edib”, - deyə, K.Əliyev əlavə edib.
A.M.
www.oxu.az
"
"Sürücülərin nəzərinə: Bu yolda yeni radar quraşdırılıb – VİDEOBakı yollarında radarların sayı artırılır.
Oxu.Az-ın avtoreyd.az-a istinadən verdiyi məlumata görə, artıq ""Sovetski"" adlanan ərazidə salınan yeni yolda da radarların quraşdırılmasına başlanılıb.
Radara düşmək istəməyən sürücülər müəyyən edilmiş sürət həddinə əməl etməlidir.
Qaydaları pozan sürücüləri isə Şəmsi Bədəlbəyli və Murtuza Muxtarov küçələrinin kəsişməsinə yaxın ərazidə quraşdırılmış yeni radar qeydə alacaq. 

A.M.
www.oxu.az
"
"Mingəçevir-Aran yolunda ağır qəza: Ölən varMingəçevir-Aran avtomobil yolunda ölümlə nəticələnən yol qəzası baş verib.
Oxu.Az-ın APA-ya istinadən xəbərinə görə, hadisə oktyabrın 4-də axşam saatlarında qeydə alınıb.
“VAZ-21012” markalı minik avtomobili qarşı tərəfdən gələn traktorla toqquşub. 
Qəza nəticəsində minik avtomobilində olan sərnişin, Yevlax rayonu Salahlı kənd sakini 1979-cu il təvəllüdlü 
Məmmədova Flora Zakir qızı aldığı xəsarətlər səbəbindən hadisə yerində dünyasını dəyişib. 
Qadının iki azyaşlı övladı və qardaşı olan sürücü yüngül bədən xəsarətləri alıb. Onlara ilkin tibbi yardım göstərilib və evə buraxılıblar.
    
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
S.B.
www.oxu.az
"
"Yardımlıda avtomobili sel apardı – VİDEOYardımlı rayonunun Deryavar kəndində “cip” suyun altında qalıb. 
Oxu.Az-ın Xəzər TV-yə istinadən məlumatına görə, kənddən keçən yoldan gedən sel avtomobili öz ağuşuna alıb. 
Hadisə şahidləri bildiriblər ki, avtomobildə  beş nəfər olub. Kənd sakinlərinin köməyi ilə onlar xilas edilsə də, nəqliyyat vasitəsini sudan çıxarmaq mümkün olmayıb. 
Sakinlərin sözlərinə əsasən, su gələn hissədə körpü olmadığı üçün avtomobillər sel gələn ərazi ilə hərəkət etməli olur. 

S.B.
www.oxu.az
"
"Bakıda daha bir yol çökdü – VİDEO + FOTOGüclü yağışlar paytaxta zərər vurub. 
Oxu.Az BAKU.WS-ə istinadla xəbər verir ki, Abdulla Şaiq və Süleyman Tağızadə küçələrinin kəsişməsində yol çöküb. 
Hadisə yerinə əlaqədar şəxslər gəliblər. Təmir işləri başlanıb.















E.Ə.
www.oxu.az
"
"Bakı yollarındakı son vəziyyətFaktiki hava şəraiti ilə bağlı Daxili İşlər Nazirliyinin Bakı şəhər Baş Polis İdarəsinin Dövlət Yol Polisi İdarəsi sürücülərə müraciət edib.
Oxu.Az xəbər verir ki, idarənin bölmə rəisi, polis-polkovniki Vaqif Əsədov Trend-ə bildirib ki, bu cür hava şəraiti ilə əlaqədar sürücülər həddindən artıq diqqətli olmalıdırlar.
O deyib ki, faktiki hava şəraiti ilə əlaqədar bu gün səhər saatlarında paytaxtın bir sıra küçələrində avtomobillərin hərəkətində maneələr yaranıb ki, bu da sıxlıqla nəticələnib: ""Hava şəraiti ilə bağlı yollarda avtomobillərin hərəkətində problemlər yaransa da, yol polislərinin səyi nəticəsində hərəkət tənzimlənib. Yol polisləri hazırda yollarda fasiləsiz xidmət aparır, hərəkətin normal olmasına çalışırlar"".
V.Əsədov qeyd edib ki, hazırda paytaxtın Nizami rayonunda, M.Abbasov küçəsində yolun çökməsi ilə əlaqədar yol bağlanıb və avtomobil sürücülərindən xahiş olunur ki, alternativ yollardan istifadə etsinlər: ""Daha bir problemli yol isə Rəsulzadə qəsəbəsindən Binəqədi istiqamətinə gedən yoldur. Həmin yolda təmir işlərinin aparılması, kommunikasiya xətlərinin çəkilməsi prosesinə hazırlıq gedir. Ona görə də sürücülərdən xahiş olunur ki, alternativ yollardan istifadə etsinlər"".
E.Ə.
www.oxu.az
"
"Piyadaların üstünü çirkləndirən sürücülər məsuliyyətə cəlb olunurOktyabrın 3-də Bakıda 4 avtomobil sürücüsü ehtiyatsızlıq edərək piyadaların üst-başını çirkləndirib.
Oxu.Az xəbər verir ki, bu barədə Trend-ə Daxili İşlər Nazirliyinin Bakı şəhər Baş Polis İdarəsinin Dövlət Yol Polisi İdarəsinin bölmə rəisi, polis-polkovniki Vaqif Əsədov məlumat verib.
Bölmə rəisi bildirib ki, bəzi sürücülər hava şəraitini nəzərə almadan yollarda yüksək sürətlə hərəkət edir, yollarda yığılan yağış suları və lilli suya nəzər yetirmədən yol kənarı ilə hərəkət edən piyadaların üstünü çirkləndirirlər: “Bununla bağlı ötən gün 4 avtomobil sürücüsü barədə məlumat daxil olub. Artıq həmin avtomobillərdən birinin yeri müəyyənləşdirilərək saxlanılıb və inzibati qaydada məsuliyyətə cəlb edilib. Sürücülərdən xahiş edirik ki, hava şəraiti ilə əlaqədar yollardakı vəziyyəti nəzərə alsınlar və piyadalara diqqət yetirsinlər”.
A.M.
www.oxu.az
"
"Deputatın oğlu avtomobillə adam vurdu – TƏFƏRRÜAT + YENİLƏNİBBakının Nəsimi rayonu ərazisində deputat oğlunun piyadanı vurması ilə nəticələnən yol-nəqliyyat hadisəsinin təfərrüatı məlum olub.
Oxu.Az Report-a istinadən xəbər verir ki, deputat, Vətəndaş Həmrəyliyi Partiyasının (VHP) sədr müavini Fəzail İbrahimlinin oğlu 1987-ci təvəllüdlü Tural İbrahimli “Jeep Wrangler” markalı “90-BJ-555” dövlət nömrə nişanlı avtomobil ilə yolu keçmək istəyən 1999-cu il təvəllüdlü Azərbaycan Dövlət İqtisad Universitetinin tələbəsi Nurullayev Qərib Şakir oğlunu vurub.
Tibb Universitetinin qarşısında baş vermiş hadisə zamanı piyada xəsarət alıb. O, sürücünün köməyi ilə 1 saylı Kliniki Tibbi Mərkəzə (“Semaşko”) çatdırılıb.
Xəstəxananın həkimləri yaralının vəziyyətini ilkin olaraq orta-ağır kimi qiymətləndirib.
Xəsarət almış tələbənin atası Şakir Nurullayev oğlunun orta-ağır dərəcəli xəsarət aldığını təsdiqləyib: “Lakin hadisə piyadanın vurulması ilə olmayıb. Deputat Fəzail İbrahimlinin oğlu Tural İbrahimli yolda yıxılaraq xəsarət almış oğlumu xəstəxanaya çatdırmaqda kömək edib”.
Deputat Fəzail İbrahimli isə açıqlamasında oğlunun heç kimi avtomobillə vurmadığını deyib. O, “Oktyabrın 2-də oğlunuz Tural İbrahimli xəsarət almış tələbəyə yardım edərək onu xəstəxanaya aparıbmı” sualına isə belə cavab verib: “Vurmaq ayrı şeydir, kömək etmək ayrı. Qısa və aydın şəkildə deyirəm ki, mənim oğlum heç bir qəza törətməyib”.

Fəzail İbrahimli

Qeyd edək ki, T.İbrahimli nazirliklərdən birində çalışır.
Xatırladaq ki, ötən gün xəbər hazırlanarkən deputat Fəzail İbrahimli əvəzinə, onun həmkarı Fəzail Ağamalının adı hallandırılıb.
03.10.2017 (08:45)
Bakının Nəsimi rayonu ərazisində piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadla xəbər verir ki, 36 yaşlı Ağamalı Yalçın Fəzail oğlu Azərbaycan Tibb Universitetinin qabağında idarə etdiyi “Jeep” markalı avtomobillə yolu keçmək istəyən 1999-cu il təvəllüdlü Nurullayev Qərib Şakir oğlunu vurub.
Nəticədə piyada ağır xəsarət alıb. O, sürücünün köməyi ilə xəstəxanaya çatdırılıb.
Faktla bağlı Nəsimi Rayon Polis İdarəsinin əməkdaşları hadisəni törədən sürücünün izahatını alıb.
Y.Ağamalı Milli Məclisin deputatı Fəzail Ağamalının böyük oğludur.
A.S.
www.oxu.az
"
"Bakıda yeni çəkilmiş yol çökdü – VİDEO + FOTO + YENİLƏNİBBu gün səhər saatlarında paytaxtın Nizami rayonu, Mehdi Abbasov küçəsində çökmə qeydə alınıb.
“Azəravtoyol” ASC-nin Mətbuat Katibliyinin rəisi Anar Nəcəfli Oxu.Az-a açıqlamasında bildirib ki, dərhal hadisə yerinə “Azəravtoyol” ASC-nin əməkdaşları cəlb olunub.
Məlum olub ki, həmin yolun altından keçən kanalizasiya kollektoru partladığından və çirkab suları yol yatağını yuyub apardığından yolun hərəkət hissəsi 2-3 metr dərinlikdə çöküb.
“Hazırda aidiyyəti qurum tərəfindən kollektorun bərpası istiqamətində addımlar atılır. Kollektorun bərpası yekunlaşan kimi, yolun bərpası istiqamətində addımlar atılacaq.
Küçənin həmin hissəsində hərəkət müvəqqəti olaraq məhdudlaşdırılıb. Sürücülər Bəkir Çobanzadə və Azər Manafov küçələrindən istifadə edərək, hərəkətlərinə davam edə bilərlər”, – deyə o bildirib.
***
11:18
Bakıda yeni istifadəyə verilmiş yolda çökmə baş verib.
Oxu.Az primetime.az-a istinadən xəbər verir ki, Nizami rayonunun Qara Qarayev prospekti, Mehdi Abbasov küçəsində magistral yolun kanalizasiya kollektoru olan hissəsi çöküb. Nəticədə böyük çuxur əmələ gəlib. Yaranan çuxura görə avtomobillərin hərəkəti məhdudlaşdırılıb.
""Azəravtoyol"" ASC-dən Oxu.Az-a bildirilib ki, hadisə barədə məlumatlıdırlar və araşdırma aparılır.
Qeyd edək ki, ötən ilin iyun-sentyabr aylarında Qara Qarayev prospektində yenidənqurma və təmir işləri aparılıb.
























A.M.
www.oxu.az
"
"Bakıda polisin hərəkəti marağa səbəb oldu – VİDEO + FOTOBakıda polis əməkdaşı intensiv yağış nəticəsində yolda qalmış sürücülərə kömək edib.
Bununla bağlı görüntüləri Oxu.Az-a izləyicilər göndəriblər.
Videoda DİN əməkdaşı yolda qalmış avtomobilləri itələyərək, mühərrikinin işləməsinə kömək edib. Hüquq-mühafizə orqanların işçisinin bu cür addımı marağa səbəb olub.
Qeyd edək ki, polisin nə qanunvericiliklə, nə də ""Polis xidməti haqqınnda"" Təlimatla avtomaşınları itələmək və digər bu kimi xidmətlər göstərmək öhdəliyi yoxdur. Onların işi təhlükəsizliyi təmin etməkdir. Bu videoda gördüyünüz polisin kiçik hərəkəti isə, əslində, böyük ürək sahibi olmasından irəli gəlir. O, yolda avtomobillərin dayanmasının çətinləşdiyini görüb, yolda tıxacın yaranmaması üçün bunu etməyə qərar verib.















E.Ə.
www.oxu.az
"
"Xaçmazda ağır qəza: Ölən və yaralananlar varXaçmaz rayonu ərazisində ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə Gəndob-Yalama yolunun 44-cü kilometrliyində qeydə alınıb.
“Azsamand” markalı, 90 AF 285 dövlət nömrə nişanlı və “Lada” markalı minik avtomobilinin toqquşması nəticəsində “Azsamand”da olan Bakı  sakinləri - 1984-cü il təvəllüdlü İsmayılova Elnurə Mahir qızı, 1984-cü il təvəllüdlü İsmayılova Aynurə Mahir qızı, 1985-ci il təvəllüdlü Hüseynov Emil Vaqif oğlu, 1989-cu il təvəllüdlü Quliyeva Nərmin Orxan qızı, “Lada”da olan Dərbənd şəhər sakinləri - Şükürova Firəngiz Ayıbovna, 1949-cu il təvəllüdlü Abasova Gülnaz Ənsər qızı müxtəlif dərəcəli bədən xəsarətləri alaraq, Xaçmaz Mərkəzi Rayon Xəstəxanasına çatdırılıb.
Xəsarət alan Dərbənd sakinlərindən biri dünyasını dəyişib.
Faktla bağlı Baş Dövlət Yol Polis İdarəsinin istintaq və təhqiqat bölməsində araşdırmalar aparılır.
A.M.
www.oxu.az
"
"Ucarda “VAZ” dərəyə aşdıUcar rayonunda yol qəzası olub.
FHN-dən Oxu.Az-a verilən məlumata görə, FHN-nin Böhran Vəziyyətlərində İdarəetmə Mərkəzinə daxil olmuş məlumata əsasən, Ucar rayonu, Qarabörk kəndində “VAZ” markalı minik avtomobili yol kənarındakı dərəyə düşüb.
Sıxılmış vəziyyətdə qalmış sərnişin Dövlət Yanğından Mühafizə Xidmətinin yanğınsöndürən-xilasediciləri tərəfindən avtomobildən çıxarılaraq, aidiyyəti üzrə təhvil verilib.
A.M.
www.oxu.az
"
"Yağış Bakı-Sumqayıt yolunda tıxac yaratdıBakı-Sumqayıt yolunda tıxac yaranıb.
Oxu.Az-ın Trend-ə istinadən verdiyi məlumata görə, tıxacın yaranması havanın yağışlı keçməsi nəticəsində yollarda suyun artması ilə əlaqədardır.
Leysan yağışları nəticəsində magistral yolda avtomobillərin hərəkətində ləngimələr baş verib. Yolun Xırdalan ərazisindən keçən hissəsində avtomobillərin hərəkət zolağının bir hissəsinin qazılması yoldakı tıxacı daha da artırıb. ""Azərsu"" Açıq Səhmdar Cəmiyyətinin (ASC) əməkdaşları hadisə yerində qazıntı işləri aparır.
""Azərsu"" ASC-nin mətbuat xidmətinin rəhbəri Anar Cəbrayıllı bildirib ki, ərazidəki kanalizasiya xətti yenilənir: ""Həmin ərazidə bir kanalizasiya xətti var. Xətt güclü yağışlarda Xırdalan ərazisindən gələn suları daşıya bilmir. Ona görə də ""Azərsu"" ASC həmin ərazidə ikinci kanalizasiya xətti çəkir və mövcud xətt üzərində quyu və bacalar inşa edir ki, yağış və kanalizasiya suları həmin xətlə normal daşına bilsin"".
A.Cəbrayıllı bildirib ki, tikinti işləri bir müddət davam edəcək.
A.M.
www.oxu.az
"
"“Nərimanov” metrostansiyasının qarşısında qəza: Qadın öldüBakıda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, metronun “Nərimanov” stansiyasının yaxınlığında - Ağa Nemətulla küçəsində “Toyota Prado” markalı, 90 HG 699 dövlət qeydiyyat nişanlı avtomobil yolu keçməyə çalışan 55-60 yaşlı qadını vurub. Qadın aldığı xəsarətlərdən vəfat edib.
Ölən şəxsin kimliyi dəqiqləşdirilir.
Faktla bağlı Nərimanov rayon Polis İdarəsində cinayət işi açılıb, araşdırma aparılır.
A.M.
www.oxu.az
"
"Son 3 ayda yol qəzalarında ölənlərin sayı açıqlandıSon 3 ayda (iyul, avqust, sentyabr) respublikanın avtomobil yollarında 382 yol-nəqliyyat hadisəsi baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, yol qəzalarında 229 nəfər ölüb, 567 nəfər isə xəsarət alıb.
Qeyd edək ki, 2017-ci ilin 6 ayı ərzində respublika ərazisində 848 yol-nəqliyyat hadisəsi qeydə alınıb, nəticədə 315 nəfər həlak olub, 832 nəfər yaralanıb.
A.M.
www.oxu.az
"
"Nobel prospektində tıxacBu gün səhər saatlarında Bakı şəhərinin Nobel prospektində nəqliyyatın hərəkətində böyük tıxac yaranıb.
Oxu.Az-ın Report-a istinadən verdiyi məlumata görə, prospektlə hərəkətən edən sürücələr bildiriblər ki, saat 08:00-dan başlayaraq prospektin “Nargilə” kafesi yerləşən hissəsindən şəhərin mərkəzinə doğru yolda avtomobillərin sıxlığı yaranıb.
Bu da həmin hissədə avtomobillərin ləng hərəkət etməsinə səbəb olub.
A.M.
www.oxu.az
"
"Dərnəgül şossesində son vəziyyət – VİDEOSon günlər ölkədə yağan intensiv yağışlar paytaxt yollarını iflic vəziyyətə salıb.
Oxu.Az-ın Qafqazinfo-ya istinadən məlumatına görə, güclü yağış Dərnəgül şossesində də fəsadsız ötüşməyib.
Belə ki, yağış nəticəsində yaranmış gölməçələr yolu keçilməz edib, nəqliyyatın hərəkətində ciddi problemlər yaradıb, tıxaca səbəb olub.
Ekologiya və Təbii Sərvətlər Nazirliyinin Milli Hidrometeorologiya Departamentinin Hidrometeoroloji Proqnozlar Bürosunun direktor əvəzi Gülşad Məmmədova bildirib ki, qeyri-sabit hava şəraiti oktyabr ayının 5-nə qədər davam edəcək.

S.B.
www.oxu.az
"
"Türkiyəli “Halk” düzgün park edilməmiş avtomobilin yerini dəyişdi – VİDEOTalk ləqəbli türkiyəli pəhləvan Hakan Akar düzgün park edilməmiş avtomobili itələyərək yerini dəyişib.
Oxu.Az-ın Daily Mail nəşrinə istinadən məlumatına görə, bir ay əvvəl Hakanın xalası avtomobilini qonşu məhəllədə saxlayıb. Onun acığına qonşulardan biri öz avtomobili ilə nəqliyyat vasitəsinin qarşısını kəsib. Qadın bacısı oğlundan kömək istəyib. Qonşularla razılığa gələ bilməyən Hakan özü avtomobili itələyərək geri çəkib.
“Mən həmin oğlana dedim: “Ya sən özün avtomobili çəkirsən, ya da bunu mən edəcəm”, - Hakan hadisə barəsində danışarkən deyib. O, polis çağıracağı ilə hədələdi, lakin mən haqlı olduğumu bilirdim.
Nəticədə Hakan qonşunun Opel Corsa avtomobilini əlləri ilə tələyərək yerini dəyişib. 
Opelin sahibi Akarı avtomobili zədələməkdə günahlandıraraq onu məhkəməyə verib.

S.B.
www.oxu.az
"
"BDU-nun müəllimi ifaçı haqda: Bu, mənim təhqir olunmağımdırBakı Dövlət Universiteninin jurnalistika fakültəsinin müəllimi Sevinc Əliyeva “Facebook”da müğənni Nura Suri barəsində paylaşım edib.
Oxu.Az xəbər verir ki, o, hər ikisinin avtomobilinin cərimə meydançasına aparılmasını, onun cərimə ödədiyi halda, ifaçının oradan cərimə ödəmədən ayrılmasını özünə təhqir saydığını qeyd edib.
“Avtomobili düzgün park etmədiyim üçün yol polisi tərəfindən cərimə meydançasına aparılıb. Cərimə meydançasında mənim avtomobilimin yanında müğənni Nura Surinin qara rəngli, “Porche” markalı avtomobili də dayanmışdı. Nura xanım çox əsəbi halda, “1 qəpik də ödəməyəcəyəm və avtomobil buradan çıxacaq” dedi və avtomobilini sürüb getdi. Mən isə cəriməmi ödəyib çıxdım. Bu, mənim təhqir olunmağım deyil, yoxsa müğənnilərin səlahiyyətləri var? Onlar cərimə ödəməkdən azaddırlar?”, - deyə o, sosial şəbəkədə yazıb.



 A.S.
www.oxu.az
"
"Bakıda “AA” seriyalı avtomobil qəzaya düşdüBakıda Hindistan vətəndaşları qəzaya düşüblər.
Oxu.Az Qafqazinfo-ya istinadən xəbər verir ki, 1983-cü il təvəllüdlü Venugopal Krishnakumarın idarə etdiyi “Nissan Sunny” markalı, 10 PT 480 nömrəli avtomobillə Bakı şəhər sakini, 1998-ci il təvəllüdlü Qorqud Hikmət oğlu Məmmədlinin idarə etdiyi “Toyota” markalı, 99 AA 446 nömrəli avtomobil toqquşub.
Nəticədə, V. Krishnakumar və sərnişini, 1983-cü il təvəllüdlü Mangalath Prethy Ullas xəsarət alıb. Hər iki şəxs xəstəxanaya yerləşdirilib. Tibbi yardım aldıqdan sonra buraxılıblar.
E.Ə.
www.oxu.az
"
"Xəstəxanadadır, atasının öldüyünü bilmir - Eks-nazirdən kömək istədilərKeçmiş xarici işlər naziri Tofiq Zülfüqarovun da adının hallandığı, Xətai rayonunda baş verən yol-nəqliyyat hadisəsi nəticəsində dünyasını dəyişən Uğur Vəliyevin yaxınları qəzaya səbəb olanların ailəyə kömək etmələrini tələb edir.​
Oxu.Az xəbər verir ki, bununla bağlı qafqazinfo.az-a müraciət edən  Nailə Mirzəyeva bildirib ki, Uğur Vəliyevin 3 övladı var: “O, qızı ilə kirayə tutduqları evdə yaşayırdı.  Qızı ailəsindən ayrılıb. Himayəsində də 12 yaşlı bir övladı var.  Evin tək köməyi ata idi. O qazanıb, kirayə pulunu və qızının xəstəxana xərclərini ödəyirdi. İndi qızı Ağciyər İnstitutunda  ağır vəziyyətdə müalicə alır. Heç atasının rəhmətə getdiyini də bilmir.  Biz hadisəyə səbəb olan hər iki sürücüdən, keçmiş  xarici işlər naziri Tofiq Zülfüqarov və Rasim Əsgərovdan ailəyə bu çətin vəziyyətdə kömək etmələrini, onlara dəymiş ziyanın ödənilməsini xahiş edirik”.
Xatırladaq ki,  hadisə sentyabrın 15-də Bakıda - Xətai rayonunda baş verib. Uğur Vəliyev Azərbaycanın keçmiş xarici işlər naziri Tofiq Zülfüqarovun idarə etdiyi “Mercedes” markalı avtomobilin yan güzgüsü ilə vurulub, daha sonra Rasim Əsgərovun idarə etdiyi “Ford” markalı yük maşını  piyadanın üstündən keçib. Nəticədə piyada  aldığı xəsarətdən  yerindəcə dünyasını dəyişib.
www.oxu.az
"
"DİN-dən deputat oğlunun adam vurması xəbərinə – REAKSİYABakının Nəsimi rayonu ərazisində gecə saatlarında piyadanın vurulması ilə nəticələnən yol-nəqliyyat hadisəsində avtomobili Yalçın Fəzail oğlu Ağamalı idarə edib.
Oxu.Az xəbər verir ki, bu sözləri axar.az-a Nəsimi Rayon Polis İdarəsinin növbətçi hissəsindən bildiriblər. 
Polis İdarəsindən qəzanı törədən şəxsin millət vəkili Fəzail Ağamalının oğlu olub-olmaması barədə hər hansı bilgiyə malik olmadıqları da qeyd edilib.
1 saylı Kliniki Tibbi Mərkəzdən (Semaşko) isə bildirilib ki, yaralı Nurullayev Qərib Şakir oğlu hazırda palatadadır və vəziyyəti yaxşıdır: ""Onun sağlamlığı üçün heç bir təhlükə yoxdur, müalicəsi davam etdirilir”.
Qeyd edək ki, Nəsimi rayonu ərazisində baş vermiş qəza hadisəsi zamanı 36 yaşlı Ağamalı Yalçın Fəzail oğlu Tibb Universitetinin qabağında idarə etdiyi ""Cip"" markalı avtomobil ilə yolu keçmək istəyən 1999-cu il təvəllüdlü Nurullayev Qərib Şakir oğlunu vurub. Report-un məlumatına görə, qəzanı törədən şəxs millət vəkili, Ana Vətən Partiyasının sədri Fəzail İbrahimlinin oğludur. Ana Vətən Partiyasının mətbuat xidməti isə F.Ağamalının oğlu Yalçının artıq 15 gündür Türkiyədə olduğunu bildirib və məlumatı təkzib edib.
E.Ə.
www.oxu.az
"
"Şamaxıda xarici vətəndaşların başına iş gəldiBu gün 06:48 radələrində ABŞ-ın 911 çağrı mərkəzindən Azərbaycan Respublikası Dövlət Dəniz Administrasiyasının (ARDDA) Uzaq Məsafədən Tanınma və İzləmə Milli Mərkəzinə Şamaxı rayonunda dağlıq ərazidə bir gümüşü və bir qara rəngli ""Nissan Patrol"" markalı avtomobildə qalan xarici vətəndaşların köməyə ehtiyacı olması barədə məlumat daxil olub.
ARDDA-nın Mətbuat Xidmətindən Oxu.Az-a verilən məlumata görə, yardıma ehtiyacı olan şəxslər və onların yerləşdiyi ərazinin koordinatları dərhal Fövqəladə Hallar Nazirliyinin (FHN) 112 zəng mərkəzinə ötürülüb.
Hal-hazırda mümkün vasitələrlə axtarış-xilasetmə əməliyyatları həyata keçirilməkdədir.
E.Ə.
www.oxu.az
"
"Yasamalda yol çökdü – FOTOİntensiv yağışlar nəticəsində bu gün səhər saatlarında Yasamal rayonu, Musabəyov parkının arxasında, Mirəli Seyidov küçəsindəki yolda çökmə hadisəsi baş verib.
""Azəravtoyol"" ASC-nin Mətbuat Katibliyinin rəisi Anar Nəcəflinin Oxu.Az-a verdiyi məlumata görə, nəticədə səhər saatlarında müəyyən qədər ərazidə sıxlıq müşahidə olunub.
""Dərhal əraziyə əməkdaşlarımız cəlb olunub və hadisənin başvermə səbəbləri araşdırılıb. Məlum olub ki, podratçı bir təşkilat yaxınlıqdakı yeni yaşayış binasına yeni kanalizasiya xətti çəkib. Daha sonra qazılmış hissəni torpaq və çınqılla doldurub. Lakin yağıntılar sona qədər yolun bərpası işlərini həyata keçirməyə imkan verməyib. Nəticədə qazılmış hissədə 15-20 sm dərinlikdə torpağın çökməsi baş verib. Bu isə öz növbəsində hərəkəti iflic edib. 
Bəzi məlumatlarda guya bərpa işlərinin ""Azəravtoyol"" ASC tərəfindən aparılmalı olduğu, ancaq işlərin yubadıldığı qeyd olunur. Rəsmi olaraq bildirmək istəyirik ki, bu, belə deyil. Mövcud qanunvericiliyə əsasən, yolun bərpasını qazıntı aparan qurum və ya şirkət özü etməlidir. Bunu normal şəkildə etməyə imkanı yoxdursa, bu sahədə ixtisaslaşmış dövlət qurumu olan ""Azəravtoyol"" ASC ilə bununla bağlı müqavilə imzalanmalı, rəsmi ödəniş olunmalı və yalnız bundan sonra bizim tərəfimizdən bərpa işləri aparıla bilər. Lakin bununla bağlı həmin podratçı şirkət bizimlə heç bir müqavilə imzalamayıb. Belə olan halda isə həmin təşkilat yolun bərpasını özü həyata keçirməyə borcludur"", - deyə A.Nəcəfli bildirib.











E.Ə.
www.oxu.az
"
"Bakının tıxac problemini necə həll etmək olar?""Hed Academy"" şirkətinin rəhbəri, Almaniyanın Yol Təhlükəsizliyi Komissiyasının üzvü Cankat Hurmoğlu Report-a müsahibəsində Azərbaycanda yol qəzalarının qarşısının alınması və Bakının tıxac probleminin aradan qaldırılması yollarından danışıb.
Oxu.Az həmin müsahibəni təqdim edir:
Bakının tıxac problemini necə həll etmək olar?
C.Hurmoğlu deyib ki, hazırda Bakıda cəmi 750 min avtomobil var və bu, çox böyük rəqəm deyil: ""Çünki əhalinin hər 1000 nəfərinə cəmi 250 avtomobil düşür. Almaniyada isə bu rəqəm 675-dir. Yəni 1000 nəfərdən 675-nin avtomobili var. Belə olan halda necə demək olar ki, Bakıda avtomobil çoxdur?
Bakıda çəkilən yeni yollar dünyanın az yerində var və çox genişdir. Belə yollar heç İstanbulda, Almaniyanın əksər şəhərlərində yoxdur. Amma Almaniyanın böyük şəhərlərində Bakıdakı kimi tıxaclar olmur. Tıxacların əsas səbəblərindən biri sürücülərin avtomobili düzgün idarə etməməsidir. Çünki 4 zolaqlı yolda heç vaxt avtomobillər 4 zolaqla getmir. Mən 4 zolaqlı yolda dəfələrlə avtomobillərin 8 zolaqla düzülüb getdiklərinin şahidi olmuşam. Əgər sürücülər yollardakı zolaqların tələblərinə əməl etsələr, Bakıda heç zaman tıxac olmaz. Qəzalar da belə qayda pozuntularından qaynaqlanır. Əgər 4 zolaqlı yolda 8 sıra avtomobil gedirsə, orada qəzanın olmaması mümkün deyil. Bundan başqa, yolların kənarında avtomobil saxlamaq olmaz. Çünki belə olanda, yolun yarısı zəbt olunur. Bütün bunlar sonda tıxaca, qəzaya səbəb olur"".
O qeyd edib ki, Bakıda yeni binalar tikiləndə avtomobil dayanacaqları da inşa olunmalıdır: ""İnsanlar yeni binalarda mənzil alıb, ora köçürlər. Sonra məlum olur ki, binanın avtomobil dayanacağı yoxdur. Ona görə də sürücülər avtomobillərini harada yer tapsalar, orada saxlayırlar. Bu da tıxaclara səbəb olur"".
Yol qəzalarının sayını 90 faiz azaltmaq mümkündür
Almaniyanın Yol Təhlükəsizliyi Komissiyasının üzvü bildirib ki, avtomobil sürmək, yol hərəkəti qaydalarına əməl etmək bir mədəniyyətdir: ""Hər bir ölkənin özünəməxsus mədəniyyəti var. Yol hərəkəti qaydaları da bunun kimidir. İnsanlar yolda gedərkən qaydalara əməl etməyi öyrənməlidirlər. Yəni yalnız qanunları bilmək kifayət etmir, əsas şərt bunu pozmamaqdır. Yolda gedərkən heç kim başqasının haqqını tapdalamamalıdır. Əgər hamı qaydalara əməl etsə, onda Azərbaycanda yol qəzalarının sayını 90 faiz azaltmaq mümkün olar"".
İnsanı qoruyan qaydalar
Onun sözlərinə görə, baş verən qəzalar və aparılan araşdırmalar onu göstərir ki, ölkədə əksəriyyətin yol hərəkəti qaydalarından xəbəri yoxdur: ""Heç kim qanunun nə tələb etdiyi ilə maraqlanmır. Hamı yol hərəkəti qaydalarını pozandan sonra bunun necə baş verdiyindən, cəzalandırıldığı maddənin tələblərindən, yol polisinin cəriməni düz yazıb-yazmamasından danışır. Məsələn, sürücü yolun hansısa hissəsində sürət həddinin saatda 50 km olduğunu görür və əksəriyyət buna əməl də edir. Bakıda şəhərin içində avtomobili 60-la sürməyə icazə verilir. Əgər yolun kənarında dayanıb sorğu aparsaq, məlum olacaq ki, heç kim sürət həddinin saatda 60 km hədində müəyyənləşdirilməsinin səbəbini bilmir. Niyə 70-80 deyil, 60? Yaxud hamıya məlumdur ki, döngəyə çatanda dönmə nişanını yandırmaq mütləqdir. Səbəbin soruşsan, əksəriyyət bunu söyləyə bilməyəcək. Bax, əsas məsələ bunları bilməkdir. İnsanlara müəyyən olunan qaydaların səbəblərini, onlara əməl olunmasının vacibliyini, belə olarsa, özlərini hansı təhlükələrdən qoruduqlarını izah etməliyik. Yoxsa ""filan yerdə sürət saatda 60 km, yoxsa 70 km olmalıdır"" söhbətləri bitməyəcək.
Azərbaycanda avtomobillə yola çıxan hər kəs başqalarını qaydaları pozmaqda günahlandırır və özünü haqlı sayır. Amma bunu edənlərin əksəriyyəti qanunu, qaydanı bilmir, hansı döngədə necə hərəkət etməkdən, yerdəki xətlərin tələblərindən, sürəti hansı formada artırıb-azaltmaqdan xəbərləri yoxdur"".
Avropada və Azərbaycanda yol qəzaları
C.Hurmoğlu xatırladıb ki, avtomobil icad olunmamışdan əvvəl insanlar atlardan istifadə edirdilər: ""Ancaq atlar heç vaxt bir-birlərinə dəymirdilər, çünki bir-birlərini görürdülər, nizamlı hərəkət edirdilər, biri digərinə yol verirdi. İndi insanlar fikirləşirlər ki, avtomobillər də bir-birindən qaçacaq. Amma bu, mümkün deyil. İnsan özü təhlükəni görüb, qəzanın qarşısını almalıdır. Burada hər şey insandan asılıdır.
Bəzən deyirlər ki, əgər avtomobili 120-dən artıq sürətlə sürmək olmazsa, niyə Avropa, ABŞ, Yaponiya zavodları avtomaşınları istehsal edəndə saatda 200-250 km sürət müəyyənləşdirirlər. Bu, düzgün yanaşma deyil. Tutaq ki, zavod avtomobili istehsal edəndə saatda 120 km sürət müəyyən edib. Şəhərin içində, döngədə avtomobili bu sürətlə sürmək olar?
Azərbaycanda qəzalardan sonra əksər hallarda avtomobillər ya bir neçə dəfə aşır, ya xeyli sürüklənir, ya da yoldan çıxıb harasa çırpılandan sonra dayanır. Lakin Avropada yol qəzası hansı nöqtədə qeydə alınırsa, avtomobil də orada dərhal dayanır. Çünki insanlar qəza anında hansısa bir variantı seçməyə hər zaman hazır olurlar.
Qanunda nəsə yazılırsa, hansısa hərəkətlər qadağan olunursa, onun arxasında təcrübədən qaynaqlanan informasiyalar olur. Qaydalar həmin təcrübəyə əsaslanır. Əgər bir insan dəfələrlə qaydaları pozursa və qəza törətmirsə, bu, o demək deyil ki, belə də davam edəcək. Qaydaları pozmaq mütləq bir gün qəza ilə nəticələnəcək"".
Çıxış yolu maarifləndirmədə, yoxsa cəzaların sərtləşdirilməsindədir?
Onun fikrincə, bunun ikisi də vacibdir: ""Çünki bir insana cərimə yazmaqla, ona nəsə öyrətmək mümkün deyil. Sabah gedib cəriməsini ödəyib, yenə də əvvəlki kimi avtomobili idarə edəcək. Həmin sürücü 10 dəqiqə sonra yenə də eyni səhvi təkrar edə bilər. Cəriməni yazanda, qaydanı pozan insandan nə istədiyimizi də izah etməliyik.
Azərbaycanda “Yol hərəkəti haqqında” qanun, qaydalar, cərimələr, inzibati həbs cəzası və s. var. Amma yol qəzaları və bu zaman ölənlərin sayı azalmır. Hər il Bakıya 5 min yeni avtomobil gəlir. Bu, potensial olaraq hər il yol qəzalarının, qəzalarda ölən və yaralanan şəxslərin sayının artması deməkdir.
Ona görə də insanları əvvəldən yol hərəkəti qaydalarına əməl etməyə hazırlamaq lazımdır. Burada sürücülük vəsiqəsinin verildiyi mərhələ çox böyük əhəmiyyətə malikdir. Sürücülük məktəbində ciddi təhsil almayan şəxsə sürücülük vəsiqəsi vermək olmaz. Müəllim qadağaların məntiqi izahını verməlidir.
Amma uşaqlara 6-7 yaşlarından etibarən yol hərəkəti qaydaları öyrədilməlidir. İşıqfordan keçəndə uşaqlara izah olunmalıdır ki, qırmızı, sarı, yaşıl nə üçündür? Piyadalar haradan keçməlidir.
Bundan başqa, qanunların məntiqli və düzgün yazılması, həyata keçirilməsi də böyük əhəmiyyət daşıyır. Qaydanı pozana heç bir güzəşt edilməməlidir və dərhal cəzalandırılmalıdır ki, bir də bunu təkrar etməsin. Yol hərəkəti qaydasını pozan sürücüyə güzəşt edilməsi bir qəzaya zəmin yaratmaq deməkdir"".
Sürücü hansı günlər avtomobil idarə etməməlidir?
Ekspert vurğulayıb ki, dünyada sürücülərin müəyyən günlər avtomobil sürməkdən imtina etməsi təcrübəsi var: ""Biz həyata keçirdiyimiz layihələrdə buna da xüsusi yer ayırırıq. İnsanlara deyirik ki, əgər səhər yuxudan oyananda, özünü yaxşı hiss eləmirsənsə, həmin gün avtomobillə yola çıxma. Bir gün ictimai nəqliyyatdan istifadə etməklə, insana heç nə olmaz. Amma özünü yaxşı hiss etmədiyinə görə diqqətini toplaya bilməyən sürücünün ani bir ehtiyatsızlığı böyük faciələrə səbəb ola bilər. Bəzən sürücülər deyirlər ki, onsuz da xeyli müddətdir ürəyimdə, oynaqlarımda, əzələlərimdə ağrılar ola-ola, özümü yaxşı hiss etmədiyim halda avtomobil idarə edirəm. Amma bu, o demək deyil ki, həmin sürücü hər zaman mənzil başına sağ-salamat çatacaq. Bir gün hansısa məqamda dərhal reaksiya verməli olanda, buna fiziki və psixoloji gücü çatmayacaq və qəza baş verəcək.
Diabet, yüksək hipertoniya xəstəliyi olan insanlar avtomobilə əyləşməmişdən əvvəl qanlarındakı şəkəri və təzyiqlərini ölçdürməlidirlər. Bundan başqa, bəzi dərmanlar var və onları qəbul edən şəxslər avtomobil sürməməlidirlər"".
E.Ə.
www.oxu.az
"
"Sürücülərin nəzərinə: Bu yollarda tıxac varHava şəraiti ilə əlaqədar hazırda şəhərin tıxac olan yollarının adları açıqlandı.
Oxu.Az Virtualaz.org-a istinadən xəbər verir ki, hazırda paytaxtın Yusif Səfərov küçəsi - şəhər istiqamətində, Tbilisi prospekti - şəhər istiqamətində, Ziya Bünyadov prospekti - ""Koroğlu"" metrostansiyası istiqamətində avtonəqliyyat vasitələrinin hərəkətində sıxlıq müşahidə olunur.
Digər yollarda isə vəziyyət artıq normallaşmağa doğru gedir.
E.Ə.
www.oxu.az
"
"Fəzail Ağamalının oğlundan qəza xəbərinə sərt REAKSİYA “Qardaşımın yolu keçən piyadanı vurması barədə yayılan xəbərlər kökündən yanlışdır. Qardaşım 15 gündən çoxdur ki, ölkədə yoxdur. Ölkədə olmayan biri necə adam vura bilər ki?!”
Oxu.Az xəbər verir ki, bunu Modern.az-a açıqlamasında deputat Fəzail Ağamalının oğlu Elçin Ağamalıyev qardaşı Yalçın Ağamalıyevin piyadanı vurması xəbərinə münasibət bildirərkən deyib.
Onun sözlərinə görə, yalan xəbər yayanlar barədə ölçü götürüləcək.
“Bu cür informasiyanı yayanların kimliyini araşdıracağıq. Nəsimi Rayon Polis bölməsi ilə də əlaqə saxlayacağıq. Yuxarı dairələrdən də yalan xəbər yayılması barədə açıqlama istəyəcəyik”.
Qeyd edək ki, Bakının Nəsimi rayonu ərazisində piyadanın vurulması ilə nəticələnən yol-nəqliyyat hadisəsi xəbər yayılıb. Xəbərə görə, 36 yaşlı Ağamalı Yalçın Fəzail oğlu Azərbaycan Tibb Universitetinin qabağında idarə etdiyi ""Jeep"" markalı avtomobillə yolu keçmək istəyən 1999-cu il təvəllüdlü Nurullayev Qərib Şakir oğlunu vurub.
Bildirilib ki, nəticədə piyada ağır xəsarət alıb. O, sürücünün köməyi ilə xəstəxanaya çatdırılıb.
Faktla bağlı Nəsimi Rayon Polis İdarəsinin əməkdaşları hadisəni törədən sürücünün izahatını alıb.
E.Ə.
www.oxu.az
"
"“Nizami” metrostansiyasından istifadə edənlərə – ŞAD XƏBƏRAzərbaycan memarlıq sənətinin təcəssümü olan “Nizami” stansiyasında uzunmüddətli əsaslı təmir və bərpa işləri başa çatıb. 
Bu barədə Oxu.Az-a “Bakı Metropoliteni” QSC-nin mətbuat xidmətindən məlumat verilib. 
Bir ilə yaxındır davam edən bu tədbirlər sərnişinlərin gediş-gəlişini tam məhdudlaşdırmadan bir neçə mərhələdə aparılıb. “Bakı Metropoliteni” QSC-nin daxili vəsaiti hesabına həyata keçirilən təmir işləri çərçivəsində stansiyanın yol divarlarının mərmər üzlükləri yenilənib, platformaaltındakı sonradan quraşdırılan arakəsmələr sökülüb, platforma və kollektorun divarları möhkəmləndirilib, xidməti otaqlar müasir tələblərə uyğun təmir olunub. Ən vacibi isə təmir prosesində dahi Azərbaycan mütəfəkkiri, şair, filosof, şeyx Nizami Gəncəvinin şərəfinə adlandırılmış stansiyanın daxili tərtibatındakı milli memarlıq nümunələri bərpa olunub.
1976-cı il dekabrın 31-də istifadəyə verilən stansiya geoloji cəhətdən mürəkkəb ərazidə yerləşir. Stansiyanın yol divarlarında istismar müddətini başa vurmuş mərmər üzlüklər dəyişdirilib. Hazırda istifadədə olan mərmər üzlüklərin ömrü 15-20 ildir.
Qeyd edək ki, “Nizami” metrostansiyasında eskalatorların istismar müddəti 2025-ci ildə başa çatacaq.
Buna görə də stansiyada istifadədə olan eskalatorların dəyişdirilməsi və vestibülün əsaslı təmiri gələcəkdə həyata keçiriləcək.






























































E.Ə.
www.oxu.az
"
"Bakının mərkəzində qəza: Tıxac yaranıb – VİDEO + FOTOBakının Nərimanov rayonunda zəncirvarı qəza baş verib.
Oxu.Az xəbər verir ki,  hadisə 15:00 radələrində rayonun Koroğlu Rəhimov küçəsində baş verib.
Belə ki, qəzada “VAZ-2104”, “VAZ-2107”, “Volkswagen Touareg” və “Honda Accord” markalı minik avtomobilləri toqquşub. Ərazidə böyük tıxac yaranıb.
Qəza nəticəsində xəsarət alan olmasa da, avtomobillərə ciddi ziyan dəyib. Hadisə ilə bağlı Bakı Şəhər Dövlət Yol Polisi İdarəsində araşdırma aparılır.












E.Ə.
www.oxu.az
"
"Türkiyədə qəzada ölən İbrahimin son görüntüləri – VİDEOTürkiyənin Konya şəhərində 3 nəfərin ölümü, 2 nəfərin isə yaralanması ilə nəticələnən yol qəzasından bir neçə dəqiqə əvvəl çəkilən görüntülər yayılıb.
Oxu.az metbuat.az-a istinadən bildirir ki, qəza dünən Səlcuqlu mahalında baş verib. Avtomobil əvvəlcə ağaca, daha sonra yol kənarındakı elektrik dirəyinə çırpılıb. Bundan sonra yanan avtomobildə sürücü Mehmet Büyükuyanık, İbrahim Tat və İbrahim Serin həyatlarını itirib.
Qəzada ölən Mehmetin hadisədən əvvəl sosial şəbəkədə paylaşdığı video diqqət çəkib. Görüntülərdən avtomobilin sürət həddinin saatda 200 km-ə çatdığı məlum olur. 

C.İ.
www.oxu.az
"
"Bakıda böyük tıxac - FOTO + YENİLƏNİBBu gün səhər saat 07:45-dən 09:50 radələrinə qədər Bakının Zabrat-Sabunçu yolu istiqamətində böyük tıxac yaranıb.
Oxu.Az milli.az-a istinadən xəbər verir ki, ""Zabrat 1""-dən Sabunçu dairəsinə qədər uzanan tıxacın hansı səbəbdən yarandığı hələlik məlum deyil.
Sərnişinlər məcburiyyətdən ""Koroğlu"" metrostansiyasına qədər olan məsafəni Heydər Əliyev prospekti ilə piyada getməli olublar.
***
09:36
Zabrat qəsəbəsindən paytaxta girişdə böyük tıxac yaranıb.
Oxu.Az xəbər verir ki, bu barədə qafqazinfo-ya tıxacda qalan sərnişinlər məlumat verib. Xəbərdə bildirilir ki, təxminən 1 saata yaxındır yolda hərəkət tam dayanıb. Sabunçu dairəsindən başlayan tıxacın uzunluğu Zabrata qədər davam edir. 
Həmçinin Dərnəgül yolu, Sumqayıt yolu və Qara Qarayev metrostansiyasının ətrafında da hərəkətin dayandığı, böyük tıxacın yarandığı bildirilir.














www.oxu.az
"
"Malayziya Qran Prisinin qalibi məlum olduFormula 1 yarışlarının 15 mərhələsində Sepanq trasında növbəti qalibin adı məlum oldu.
Oxu.Az aznews.az-a istinadən xəbər verir ki, ötən gün 20 yaşını qeyd edən Red Bull sürücüsü Maks Ferstappen yarışın ən sürətlisi oldu. Bu onun karyerasında ikinci qələbədir.
Podiumun ikincisi sıralanma turunda 70-ci poulunu qazanan Hamilton, üçüncü isə Ferstappenin komanda yoldaşı Daniel Rikkardo oldu.
Hazırda yarış cədvəlinə 281 xalla Hamilton liderlik edir. 247 xalla Fettel ikinci, 222 xalla Bottas üçüncüdür.
A.M.
www.oxu.az
"
"Yol polisi əməkdaşlarının maaşı artırılırAvtomobil yollarında sürücülərə qarşı tətbiq edilən cərimələrdən əldə olunan vəsaitin 25 faizi Daxili İşlər Nazirliyinin yol patrul xidmətini həyata keçirən və yol hərəkətinin tənzimlənməsinə cəlb olunan əməkdaşlarının aylıq vəzifə maaşlarına əlavə olunacaq.
Oxu.Az Report-a istinadən xəbər verir ki, bu barədə Nazirlər Kabinetinin “Polis əməkdaşının maddi və sosial təminatları ilə bağlı Qaydaların təsdiq edilməsi haqqında” qərarına edilən dəyişiklikdə qeyd olunub.
“Polis əməkdaşının maddi və sosial təminatları ilə bağlı Qaydaların təsdiq edilməsi haqqında” Azərbaycan Respublikası Nazirlər Kabinetinin 2000-ci il 20 aprel tarixli 73 nömrəli qərarının 1.4- cü bəndinin birinci cümləsi aşağıdakı redaksiyada verilsin:
“1.4. Yol hərəkəti qaydaları və yol hərəkəti təhlükəsizliyinin təmin edilməsi qaydalarının pozulmasına görə Azərbaycan Respublikası DİN-i tərəfindən İnzibati Xətalar Məcəlləsinə əsasən tətbiq edilən cərimələrdən, nəqliyyat vasitələrinin müşayiət olunması və haqqı ödənilən digər əlavə xidmətlərdən Azərbaycan Respublikası Daxili İşlər Nazirliyinin “Yol hərəkəti haqqında” Azərbaycan Respublikası Qanununun 23-cü maddəsinin II hissəsinə əsasən müəyyən edilən hesabına köçürülən vəsaitin 25 faizi Azərbaycan Respublikası Daxili İşlər Nazirliyinin yol patrul xidmətini həyata keçirən və yol hərəkətinin tənzimlənməsinə cəlb olunan əməkdaşlarının aylıq vəzifə maaşlarına əlavələrin verilməsi üçün istifadə olunur”, - deyə qərarda bildirilir.
A.M.
www.oxu.az
"
"Ağdaşda yük maşını quyuya düşərək aşıb – VİDEOAğdaşın Aşağı Nəmətabad kəndində kərpic daşıyan “KamAZ” markalı yük maşını yük maşını quyuya düşərək aşıb.
Oxu.Az-ın ARB TV-yə istinadən məlumatına görə, 48 yaşlı sürücü Süleymanov Polad Yusif oğlu müxtəlif dərəcəli bədən xəsarətləri alıb. Yaralıya yaxınlıqdakı tibb məntəqəsində ilkin tibbi yardım göstərilib.
Hadisə ilə bağlı araşdırma aparılır.

S.B.
www.oxu.az
"
"Bakıda evakuator qaydanı belə pozdu – VİDEOHəmin ərazidə saat 09:00-dan 18:00-a qədər nəqliyyat vasitələrinə yolun kənarında dayanmağa icazə verilir.Bakının ""Memar Əcəmi"" metrostansiyası yaxınlığında evakuator yol hərəkəti qaydalarını pozub.
Oxu.Az baku.ws-ə istinadən xəbər verir ki, yolun kənarında dayanan avtomobili cərimə meydançasına aparmaq istəyən evakuatorun sürücüsü özü də qaydalara əməl etməyib.
Belə ki, sayrışan işıqları qoşmayan evakuatorun sürücüsü yolun əks istiqamətində dayanaraq avtomobili yük hissəsinə qaldırmağa çalışır. Videonu göndərən sakinlər iddia edirlər ki, həmin ərazidə saat 09:00-dan 18:00-a qədər nəqliyyat vasitələrinə yolun kənarında dayanmağa icazə verilir. Evakuator sürücüsünün bu hərəkəti yolda avtomobillərin hərəkətinə də mane olur.

A.M.
www.oxu.az
"
"Bakı-Qazax yolunda “Shacman”-ın iştirakı ilə dəhşətli qəza – VİDEOBakı-Qazax yolunda dəhşətli qəza baş verib.
Oxu.Az baku.ws-ə istinadən xəbər verir ki, Bakı-Qazax yolunun 58-ci kilometrliyində 10 JU 326 dövlət nişanı olan minik avtomobili “Shacman” yük maşını ilə toqquşub.
Məlumata görə, minik avtomobili Bakıya gəlirmiş.
İlkin məlumata görə, ciddi xəsarət alanlar var. Minik avtomobilində iki nəfər olub. Sürücü və sərnişin ağır vəziyyətdədir.

A.M.
www.oxu.az
"
"Sumqayıtda “Jeep” qadını vurduSumqayıt şəhərində avtomobil piyada qadını vurub.
DİN-dən Oxu.Az-a verilən məlumata görə, hadisə dünən saat 20:00 radələrində qeydə alınıb.
Belə ki, şəhər ərazisində Xaçmaz rayon sakini Nahid Eldarov idarə etdiyi “Jeep Grand Cherokee” markalı avtomobillə yolu keçən şəhər sakini Mətanət Qürbətovanı vurub və nəticədə piyada hadisə yerində ölüb.
Faktla bağlı Baş İstintaq Təhqiqat İdarəsi tərəfindən araşdırma aparılır.
A.M.
www.oxu.az
"
"Bakı-Sumqayıt qatarı adam vurduBakıda ölümlə nəticələnən bədbəxt hadisə baş verib.
Oxu.Az Lent.az-a istinadən xəbər verir ki, Bakı-Sumqayıt sərnişin qatarı dəmir yolu xəttinin Keşlə-Biləcəri mənzilində Abbasov Məhərrəm Əlihüseyn oğlunu vurub.
Ağır vəziyyətdə xəstəxanaya yerləşdirilən şəxs orada vəfat edib.
Faktla bağlı araşdırma aparılır.
A.M.
www.oxu.az
"
"Yük avtomobili ətrafa təhlükə saçır – VİDEOYük avtomobilinin sürücüsü qaydaları kobud şəkildə pozur. O, təhlükəsizlik qaydalarına əməl etmədən yük daşıyaraq, digər sürücülər üçün qəza şəraiti yaradır.
Oxu.Az Xəzər TV-yə istinadən xəbər verir ki, bu görüntünü paytaxtın Babək prospektində hərəkətdə olan digər bir sürücü qeydə alıb.
Avtomobil hər dəfə yolda çala-çuxura düşdüyü zaman içərisində olan yükün yola dağılma ehtimalı artır. 
Görüntülərlə tanış olan hüquqşunas Ərşad Hüseynov deyir ki,belə vəziyyətdə sürücü yükdaşıma qaydalarını pozur. Çünki yol hərəkəti haqqında qanuna görə, belə avtomobilin yük yerinin qapıları bağlı olmalıdır. Avtomobildə yük elə yerləşdirilməlidir ki, onun yerə dağılma riski olmasın.
Əgər həmin avtomobildə təhlükəli yük daşındığı məlum olarsa, həmin sürücü fiziki şəxsdirsə, 100 manat, fərdi sahibkardırsa, 500, hüquqi şəxsdirsə, 5000 manat miqdarında cərimə oluna bilər.

A.M.
www.oxu.az
"
"“110”luq yolda sürücü “95”lə radara düşdü – VİDEOMingəçevirdən Bakıya gələn sürücü yolda radara düşüb.
Oxu.Az-ın Xəzər TV-yə istinadən məlumatına görə, əslən Kəlbəcərdən olan məcburi köçkün Elmir Göyüşov iddia edir ki, Bakı-Ələt-Qazax yolunun 23-cü kilometrliyində sürət həddinin saatda 110 kilometr göstərilən yerdə “95”lə hərəkətdə olub. Amma bir neçə gün sonra sürücünün ünvanına elektron cərimə protokolu gəlib ki, sürət həddini aşıb.
Sürücü bundan sonra həmin əraziyə gedərək, yoldakı müvafiq nişanı da çəkib. O, həvəskar çəkilişdə belə izah edir ki, saatda 70 kilometr sürət hansı hissədən başlayır.
Sürücü yoldakı polis postlarından birinə yaxınlaşaraq onları məsələ ilə bağlı xəbərdar edib. Postdan ona bildiriblər ki, sürət həddini aşdığına görə 50 manat məbləğində və 2 bal cərimə edilib. Qanunsuz olaraq cərimə edildiyini deyən sürücü Elmir Göyüşov cəriməsinin silinməsini tələb edir.
Məsələ ilə bağlı Baş Dövlət Yol Polisi İdarəsinin şöbə rəisi Kamran Əliyev bildirib ki, belə halla rastlaşan sürücülər idarəyə və yaxud da “902” qaynar xəttinə məlumat versinlər. Məsələ tez bir zamanda araşdırılacaq. Əgər həqiqətən də sürücünün iddiası doğru olarsa, elektron protokol ləğv ediləcək.

S.B.
www.oxu.az
"
"DYP əməkdaşı tələbə qızı avtomobillə vurduBu gün saat 13:00 radələrində paytaxtda Azərbaycan Neft və Sənaye Universitetinin yaxınlığında Dövlət Yol Polisinə (DYP) məxsus 99 YP 316 dövlət nömrə nişanlı avtomobil tələbə qızı vurub.
Oxu.Az xəbər verir ki, bu barədə Sherg.az-a hadisənin şahidi olan əməkdaşı məlumat verib.
O bildirib ki, DYP əməkdaşı əks yolla hərəkət edərək, qoşa xətti tapdalayıb və yolu keçmək istəyən tələbəni vurub: “Tələbənin vəziyyəti ağır idi. Onu taksiyə qoyub, xəstəxanaya apardılar. DYP isə həmin taksinin arxasınca getdi”.
E.Ə.
www.oxu.az
"
"“Qarabağ”ın oyunundan sonra Bakı Metropolitenində rekord göstərici“Bakı Metropoliteni” Qapalı Səhmdar Cəmiyyəti dünən Bakıda keçirilən “Qarabağ” – “Roma” oyunundan sonra “Koroğlu” stansiyasına daxil olan sərnişinlərin sayını açıqlayıb.
Qurumun mətbuat xidmətinin rəhbəri Nəsimi Paşayev Oxu.Az-a bildirib ki, oyundan sonra metronun bir stansiyasına 25 mindən artıq sərnişin daxil olub.
Onun sözlərinə görə, platformada problem yaranmaması üçün sərnişin axını nizamlanıb: “Həmin gün gecə saat 22:00-23:00 radələrində “Koroğlu” stansiyasına 25 mindən artıq sərnişin daxil olub. Sərnişinlərin sayı həddindən artıq çox olduğundan onlar stansiyaya mərhələlərlə buraxılıb. Bu, rekord göstəricidir. Bir gün əvvəl həmin stansiyaya bir saata 1300 sərnişin daxil olub. Dünən isə həmin günə nisbətən 20 dəfə artıq vətəndaş həmin stansiyadan istifadə edib”.
Qeyd edək ki, ötən gün Çempionlar Liqası çərçivəsində Bakı Olimpiya Stadionunda keçirilən ""Qarabağ"" - ""Roma"" oyunu qonaqların 2:1 hesablı qələbəsi ilə başa çatıb.
E.Ə.
www.oxu.az
"
"Bakıda acınacaqlı vəziyyət: Küçələr gölməçələrə çevrildi – VİDEOÖtən gün yağan intensiv yağış paytaxt küçələrində xoşagəlməz görüntülərin ortaya çıxmasına səbəb olub.
Oxu.Az baku.ws-ə istinadən xəbər verir ki, sürücülər su ilə dolan yollarda çətinliklə hərəkət edib.
Xüsusilə, Binəqədi yolunda yağış sularının yaratdığı böyük gölməçələr sürücülərə paytaxt küçələrində əsl adrenalin yaşadıb.
Yollarda suyun səviyyəsinin artması hərəkətin məhdudlaşmasına gətirib-çıxarıb. Xüsusilə, Bakı ətrafı ərazilərdə vəziyyət daha acınacaqlı olub.

A.M.
www.oxu.az
"
"Bakı-Sumqayıt yolunda mikroavtobus piyadanı vurduBakı-Sumqayıt yolunda ölümlə nəticələnən yol-nəqliyyat hadisəsi baş verib.
Oxu.Az Lent.az-a istinadən xəbər verir ki, Bakı-Quba yolunun 23-cü kilometrliyində ""Ford"" markalı mikroavtobus yolu keçməyə çalışan 30-32 yaşlı kişini vurub. Piyada aldığı xəsarətlərdən hadisə yerindəcə keçinib.
Faktla bağlı cinayət işi açılıb, araşdırma aparılır.
E.Ə.
www.oxu.az
"
"Bakıda qəzada ölən qadının kimliyi müəyyənləşdirilir – FOTOBu il iyunun 8-də Suraxanı rayonunda baş vermiş yol-nəqliyyat hadisəsi zamanı 39-42 yaşlarında bir qadın bədən xəsarətləri ilə 3 saylı kliniki xəstəxanaya yerləşdirilib və 3 gündən sonra o, xəstəxanada ölüb.
Daxili İşlər Nazirliyinin mətbuat xidmətindən Oxu.Az-a bildirilib ki, şəxsiyyəti istintaqa məlum olmayan həmin qadın xəstəxanaya daxil olduqda Mərdəkan qəsəbəsində yaşadığını, adının və soyadının 39 yaşlı Mahizarova Tahirə Davud qızı olduğunu göstərib.  
Həmin qadınını xarakterik əlamətləri belədir: orta boylu, dolu bədənli, şabalıdı saçları, əynində qara paltar var.   
Şəkildə gördüyünüz qadını tanıyanlardan və barəsində məlumatı olanlardan DİN-in “102 Xidməti Zəng Mərkəzi”nə, həmçinin Suraxanı Rayon Polis İdarəsinə (012) 452-02-02 telefon nömrələrinə zəng vuraraq məlumat vermələri xahiş olunur.



E.Ə.
www.oxu.az
 
"
"Tovuzda polis əməkdaşı qəzaya düşdü – YENİLƏNİBTovuz rayonunda polis əməkdaşı qəzaya düşüb.
Oxu.Az Report-a istinadən xəbər verir ki, hadisə rayonun Quşçu kəndi ərazisində baş verib.
Belə ki, Tovuz Rayon Polis Şöbəsinin əməkdaşı Azər Dostuyevin idarə etdiyi ""Mercedes"" markalı avtomobil Əli Tağıyevin idarə etdiyi avtomobillə toqquşub.
Nəticədə hər iki sürücü müxtəlif dərəcəli bədən xəsarətləri alıb. Yaralılar Tovuz Rayon Mərkəzi Xəstəxanasına çatdırılıb.
Faktla bağlı araşdırmalara başlanılıb.
17:43
Tovuzda yol-nəqliyyat hadisəsi baş verib.
Oxu.Az-ın Trend-ə istinadla məlumatına görə, rayon ərazisində hərəkətdə olan iki ""Mercedes"" markalı minik avtomobili toqquşub. 
Hadisə nəticəsində hər iki avtomobilin sürücüləri Azər Dostuyev və Əli Tağıyev ağır xəsarətlərlə Tovuz rayon Mərkəzi Xəstəxanasına yerləşdirilib.
Məlumata əsasən, ""Mercedes"" markalı"" avtomobillərdən birinin sürücüsü Azər Dostuyev Tovuz rayon Prokurorluğunun əməkdaşıdır.
Faktla bağlı araşdırma aparılır.
E.Ə.
www.oxu.az
"
"Yol polisi sürücülərə xəbərdarlıq etdi: Ehtiyatlı olunBaş Dövlət Yol Polisi İdarəsi sürücülərə yağmurlu hava şəraiti ilə bağlı xəbərdarlıq edib.
Oxu.Az xəbər verir ki, idarədən avtosfer.az-a verilən məlumata görə, Ekologiya və Təbii Sərvətlər Nazirliyi yaxın bir neçə gündə havaların yağmurlu keçəcəyini bildirib.
Bunu nəzərə alaraq, DYP sürücülər bir neçə məqama xüsusi diqqət yetirməli olduğunu tövsiyə edir. İlk növbədə avtomobilin şüşəsilənləri, işıq cihazları saz vəziyyətdə olmalıdır. Bundan əlavə, yollarda sürət rejimi yolun vəziyyətinə uyğun seçilməlidir. Yəni, 110 km/saat sürət rejimi nişanı qoyulubsa sürücü mütləq bu sürətlə avtomobili idarə etməməlidir. Yol hərəkəti qaydalarında və qanunvericilikdə də qeyd edildiyi kimi, sürücü yol və meteoroloji şəraitə uyğun sürət rejimi seçməlidir. Belə havada avtomobilin təkərlərinə xüsusi diqqət yetirilməlidir: “Əksər yerlərdə yolun səthi islanıb. Bu vəziyyət çox ciddi bir təhlükəni gizlədir. Uzun müddət quraqlıqdan sonra yağan çiskin asfalt üstündəki tozu isladır və çox sürüşkən bir təbəqə əmələ gəlir. Bu təbəqənin sürüşkənliyi bəzən qardakı kimi ola bilər. Nə qədər ki, gur yağış yağaraq, o sürüşkən təbəqəni yoldan yumayıb, diqqətli olun, sərt manevr etməyin, sürəti aşağı salın, ara məsafəsini bir az da artırın”.
A.M.
www.oxu.az
"
"Ekspert 7 nəfərin öldüyü qəzanın səbəblərini açıqladıNəqliyyat məsələləri üzrə ekspert Ərşad Hüseynov İsmayıllı rayonunda “Opel Zafira” və “Prado” markalı avtomobillərin toqquşması nəticəsində 7 nəfərin ölümü ilə nəticələnən qəzadan danışıb.
Oxu.Az xəbər verir ki, Ə.Hüseynov bildirib ki, iki minik avtomobilinin toqquşduğu qəzada 7 nəfərin ölməsi çox ağırdır, bu, avtobus və qatar qəzasına xas itkidir.
Ekspert ehtimal edib ki, “Opel Zafira”-nın sürücü qaydaları pozub. 
O, ümumi təsəvvürlərini qeyd edib: “1. Qəzada ölənlərin olduğu avtomobil 7 sərnişin yerlik minivendir. Hamı bilir ki, bunların əksəriyyətini “xalturşiklər” (sərnişindaşıma ilə məşğul olan şəxs) sürülər. Ölən sürücünün ruhunu incitmədən, öz müşahidələrimə əsasən, deyirəm ki,  rayonlararası sərnişin daşıyan bu avtomobillərin sürücülərinin əksəriyyəti heç bir qayda-filan tanımır. Ölkəmizin ən təhlükəli sürücüləri sırasındadırlar.
2. Avtomobil özü də təhlükəsizlik baxımından zəifdir. Onlar daha diqqətlə, daha təhlükəsiz idarə edilməlidir. O avtomobillərlə sərt manevrlər həmişə təhlükəlidir.
3. Hadisədə iştirak edən ikinci avtomobil də, adətən, təhlükəli sürücüləri ilə xarakterizə olunur. Beləsinin nömrəsi ""A"" hərfi ilə başlayırsa, özünüzü həmişə ondan qoruyun.
4. Hadisənin baş verdiyi yer ikizolaqlı yoldur, döngələri və məhdud görünən yerləri var. Belə yolda ötmə mümkün olmur. Ona görə daha diqqətli olmaq lazımdır, çünki həmişə intensiv hərəkət var, xırda səhv etsən, üz-üzə toqquşacaqsan.
5. Hələ də sürüclərimiz sürətin nə olduğunu bilmirlər və bilmək də istəmirlər. Nəticədən aydındır ki, qəzada yüksək sürət olub. Sürət, doğrudan da, yalnız ömrü qısaldır, yol isə yarımçıq qalır...”
E.Ə.
www.oxu.az
"
"Bakıda cərimələrini ödəməyən sürücülərə qarşı reyd keçirildi – FOTOBaş Dövlət Yol Polisi İdarəsi rəhbərliyinin müvafiq tapşırığına əsasən, yol hərəkəti təhlükəsizliyinin təmin edilməsi, cərimələrin ödənilməsi ilə bağlı əhali arasında məlumatlandırma işinin gücləndirilməsi, təyin edilən cərimələrin ödənilməyəcəyi təqdirdə qanunvericiliyə uyğun olaraq görüləcək tədbirlər haqqında hərəkət iştirakçıları arasında zəruri izahat işinin aparılması, kobud qayda pozuntularına yol verən sürücülərin müəyyən edilməsi məqsədi ilə profilaktik tədbirlər davam etdirilir.
Daxili İşlər Nazirliyinin Mətbuat xidmətindən Oxu.Az-a verilən məlumata görə, bu istiqamətdə növbəti reyd Səbail Rayon Polis İdarəsi Dövlət Yol Polisi Şöbəsinin (DYPŞ) əməkdaşları tərəfindən həyata keçirilib.
Reyd zamanı saxlanılan sürücülərin ödənilməyən cərimələrinin olub-olmaması inspektorlar tərəfindən patrul avtomobillərində olan xüsusi bort kompüterlər vasitəsi ilə yoxlanılıb.
Reyd zamanı cərimələri Mərkəzi Məlumat Xidmətində qərarsız kimi qeyd olunan sürücülər müəyyən edilərək saxlanılıb onlara pozduqları yol hərəkəti qaydaları barədə məlumat verilib və yerindəcə müvafiq sənədlər təqdim olunub.
Reyd zamanı tərtib olunmuş inzibati protokol üzrə təyin edilən cəriməni 2 ay müddətində ödəməyən sürücülər də müəyyən edilərək saxlanılıb. Həmin sürücülərin nəqliyyat vasitələri mühafizə olunan müvəqqəti duracağa yerləşdirilib.
Qeyd edək ki, bu ilin 8 ayı ərazində Səbail rayon DYPŞ-nin əməkdaşları tərəfindən yol hərəkəti qaydalarını pozan sürücü və piyadalara qarşı ümumilikdə 18000 artıq inzibati protokol tərtib edilib. Həmçinin xüsusi texniki vasitələrin köməkliyi ilə qaydaları pozan 59000 hərəkət iştirakçısı inzibati qaydada cərimələnib. Qeyd edilən dövrdə Səbail rayonu ərazisində kobud qayda pozuntularına yol verən 3050, həmçinin sərxoş vəziyyətdə avtomobil idarə edən 80 sürücü müəyyən edilərək barələrində qanuni tədbir görülüb.
























A.M.
www.oxu.az
"
"Bakıda məktəblini vuran motosiklet sürücüsü: Qəfil qarşıma çıxdıXəbər verdiyimiz kimi, Bakının Nəsimi rayonu, Puşkin küçəsində 13 yaşlı məktəbli Hüseynov Kənan Elçin oğlu yolu keçmək istəyərkən, onu motosiklet vurub.
Oxu.Az xəbər verir ki, ötən gün Report-da yayılan xəbərdə motosiklet sürücüsünün xəsarət alan piyadanı hadisə yerində qoyaraq, qaçdığı qeyd olunub.
Bu gün həmin sürücü - Vəliyev Azər Eldar oğlu Oxu.Az-la əlaqə saxlayaraq, hadisə yerindən qaçmadığını və məktəbliyə yardım etdiyini bildirib.
“Uşaq yolu keçmək istəyərkən qəfil motosikletin qarşısına çıxdı, idarəetməni itirdim. Nəticədə motosiklet ona dəydi. Mən də yıxıldım, əllərim əzildi. Hadisə yerinə çağırdığım təcili tibbi yardım maşını ilə uşağı 3 saylı Şəhər Klinik Xəstəxanasına çatdırdım. Qeyd olunduğu ki, vəziyyəti orta-ağır deyil, lazım olan tibbi yardım göstərilib və evə buraxılıb”, - deyə sürücü söyləyib. 
Aytən Sadıqzadə
www.oxu.az
"
"İsmayıllıda 6 nəfərin ölümü ilə nəticələnən qəzanın görüntüləri – VİDEOİsmayıllı rayonunda baş vermiş qəzanın görüntüləri yayılıb.
Oxu.Az xəbər verir ki, rayonun Muğanlı-Qəbələ avtomobil yolunun Topçu kəndindən keçən hissəsində “Toyota” və “Opel” markalı iki minik avtomobili toqquşub.
Fövqəladə Hallar Nazirliyindən (FHN) verilən məlumata görə, nəticədə “Opel” markalı avtomobilin sürücüsü və 6 nəfər sərnişini hadisə yerində ölüb, digər avtomobildə olan 3 nəfər xəsarət alıb.
Dövlət Yanğından Mühafizə Xidmətinin yanğınsöndürən-xilasediciləri cəsədləri və xəsarət alanları deformasiyaya uğramış avtomobildən çıxarıb və aidiyyətı üzrə təhvil veriblər. Əməliyyat başa çatıb.

E.Ə.
www.oxu.az
"
"Yolda heç bir qaydaya sığmayan hərəkət – VİDEOYol hərəkətində təhlükəsizlik əsas məsələdir.
Oxu.Az-ın avtosfer.az-a istinadən təqdim etdiyi videoda isə təhlükəsizlikdən söhbət belə gedə bilməz.
Belə ki, şəhər içində hərəkət edən iti qabaritli avtomobil (işıq və telefon dirəklərinin təmiri üçün nəzərdə tutulub) üzərindəki xüsusi qurğunu yuxarı qaldırıb.
Qurğunun üzərində bir adam dayanıb. Avtomobil yırğalandıqca həmin adam da sanki “həyatda qalmaq mücadiləsi” aparır.
Əslində, sürücü və orada dayanan adamla yanaşı, bu işə göstəriş verənlər məsuliyyət daşıyır. İşıq dirəklərinin təmiri ilə məşğul olan montyorun yalnız avtomobil dayandığı halda həmin qurğunun üzərinə çıxıb, işləmək öhdəliyi var. 

A.M.
www.oxu.az
"
"Bakıda avtomobil 4 yaşlı uşağı vurduBakıda 4 yaşlı uşağı avtomobil vurub.
Daxili İşlər Nazirliyindən Oxu.Az-a verilən məlumata görə, sentyabrın 26-da, saat 12:00 radələrində Binəqədi qəsəbəsi ərazisində Şərur rayon sakini İlkin Əhmədov idarə etdiyi “Hovo” markalı avtomobillə yolu keçən qəsəbə sakini, 4 yaşlı Pərviz Cavadovu vurub və nəticədə uşaq hadisə yerində ölüb.
Binəqədi RPİ tərəfindən araşdırma aparılır.
A.M.
www.oxu.az
"
"AzTV rəhbərinin avtomobili cərimə meydançasına aparıldı – YENİLƏNİB“Azərbaycan Televiziya və Radio Verilişləri” Qapalı Səhmdar Cəmiyyətinin (AzTV) mətbuat xidmətinin rəhbəri Xatirə Qasımova AzTV-nin sədri Arif Alışanovun avtomobilinin cərimə meydançasına aparılması xəbərinə münasibət bildirib.
Oxu.Az xəbər verir ki, X.Qasımova Report-un sorğusuna cavab olaraq, onlarda belə məlumatın olmadığını deyib: “Bu xəbər düzgün deyil”.
10:45
""Azərbaycan Televiziya və Radio Verilişləri"" Qapalı Səhmdar Cəmiyyətinin (AzTV) sədri Arif Alışanovun avtomobili cərimə meydançasına aparılıb.
Oxu.Az Report-a istinadən xəbər verir ki, buna səbəb avtomobilin ödənilməmiş cərimələrinin olmasıdır.
Belə ki, A.Alışanova məxsus 99-AA-400 dövlət qeydiyyat nişanlı ""Toyota Land Cruiser"" markalı avtomobil barəsində elektron qaydada tərtib olunmuş protokollar üzrə 7 200 manatlıq ödənilməyən cərimə olduğu üçün yol polisi əməkdaşları tərəfindən saxlanılaraq, cərimə meydançasına aparılıb.
Məlumata görə, avtomobil cərimə meydançasından çıxarılıb və hazırda A.Alışanovdadır.
A.M.
www.oxu.az
"
"Aeroport yolunda sürət həddi endirildiPaytaxtda aeroport yolunda sürət həddi endirilib.
Oxu.Az-ın məlumatına görə, faktiki hava şəraiti ilə əlaqədar olaraq Heydər Əliyev Beynəlxalq Hava Limanı istiqamətindəki magistral yolda bütün zolaqlar üzrə sürət həddi 20 km/saat endirilib.
Sürücülərə yolda müəyyən edilən sürət həddini nəzərə almaq tövsiyə edilir.
A.M.
www.oxu.az
"
"Azərbaycan yollarında bir gündə 9 nəfər öldüAzərbaycanda ötən gün baş verən yol qəzalarının statistikası açıqlanıb.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, ötən gün respublikanın avtomobil yollarında 13 yol-nəqliyyat hadisəsi qeydə alınıb. Nəticədə 9 nəfər ölüb, 13 nəfər xəsarət alıb.
Yol qəzalarından ən ağırı İsmayıllı rayonu ərazisində baş verib. Həmin qəzada 7 nəfər ölüb.
Ölümlə nəticələnən digər iki yol-nəqliyyat hadisəsi Bakı şəhərində qeydə alınıb.
A.M.
www.oxu.az
"
"Azərbaycanda dəhşətli qəza: 7 ölü – FOTO + YENİLƏNİBÖtən gecə İsmayıllı rayonunda baş vermiş dəhşətli yol qəzasında ölən 7 nəfərin şəxsiyyəti dəqiqləşdirilib.
Oxu.Az xəbər verir ki, Lent.az-ın hüquq-mühafizə orqanlarından əldə etdiyi məlumata görə, Muğanlı-Qəbələ avtomobil yolunun Topçu kəndindən keçən hissəsində Şəki rayon sakini, 53 yaşlı Abbasov Rahim Sərkər oğlunun idarə etdiyi 99-DF-907 dövlət nömrə nişanlı “Opel Zafira” ilə Böyük Britaniya vətəndaşı, 1965-ci il təvəllüdlü İnqland Vilyam Henrinin sürdüyü 99-AL-238 dövlət nömrə nişanlı “Toyota Prado”nun toqquşması nəticəsində ölən 7 nəfərdən 6-sı iki ailənin üzvü olub. 
Belə ki, toqquşma nəticəsində “Opel”in sürücüsü ilə yanaşı, sərnişinləri 1978-ci il təvəllüdlü Bayramov Ruzigar Məmməd oğlu, onun 14 yaşlı oğlu Sahib Bayramov, 11 yaşlı oğlu Cavid Bayramov, eləcə də, 1977-ci il təvəllüdlü Kərimov Yaşar Camal oğlu, onun 19 yaşlı qızı Rufanə Kərimli və 16 yaşlı qızı Turanə Kərimzadə vəfat edib.
Hadisəyə yolun sürüşkən olması şəraitində sürət həddinin düzgün seçilməməsinin səbəb olduğu bildirilir.
Faktla bağlı baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
00:46
Sentyabrın 26-da, axşam saatlarında İsmayıllı rayonunun Topçu kəndində dəhşətli yol qəzası baş verib.
Oxu.Az Qafqazinfo-ya istinadən xəbər verir ki, “Opel Zafira” və “Prado” markalı avtomobillər toqquşub.
Hadisə nəticəsində “Opel”in içərisində olan 7 nəfər ölüb.
Dünyasını dəyişənlər arasında uşaqlar da var.
Faktla bağlı araşdırma aparılır.














S.B.
www.oxu.az
"
"Bakı dairəvi yolunda ağır qəza: Ölən varBakı dairəvi yolunda iki avtomobilin toqquşması nəticəsində 1 nəfər ölüb, biri yaralanıb.
Oxu.Az Report-a istinadən xəbər verir ki, hadisə magistral yolun Yasamal rayonu ərazisindən keçən hissəsində qeydə alınıb.
""VAZ-2107"" markalı avtomobil eyni istiqamətdə hərəkətdə olan Pirəliyev İsa Səfər oğlunun idarə etdiyi ""Oka"" markalı avtomobilin arxa hisəsinə çırpılıb. Nəticədə ""Oka""nın sürücüsü İ.Pirəliyev hadisə yerində ölüb. Avtomobildə olan 36 yaşlı sərnişin Dadaşov Faiq Süleyman oğlu isə ağır xəsarət alaraq, 1 saylı Kliniki Tibbi Mərkəzə yerləşdirilib. Həkimlər yaralının koma vəziyyətində olduğunu bildirirlər.
Faktla bağlı Yasamal Rayon Polis İdarəsində araşdırma aparılır.
E.Ə.
www.oxu.az
"
"FHN İsmayıllıda baş verən qəza ilə bağlı məlumat yaydıFövqəladə Hallar Nazirliyi İsmayıllıda 7 nəfərin ölümü ilə nəticələnən avtomobil qəzası ilə bağlı məlumat yayıb.
Oxu.Az-ın FHN-nin saytına istinadən verdiyi xəbərə görə, Böhran Vəziyyətlərində İdarəetmə Mərkəzinə daxil olmuş məlumata əsasən, İsmayıllı rayonunda “Toyota” və “Opel” markalı iki minik avtomobili toqquşub. Nəticədə “Opel” markalı avtomobilin sürücüsü və 6 nəfər sərnişini hadisə yerində ölüb, digər avtomobildə olan 3 nəfər xəsarət alıb.
Dövlət Yanğından Mühafizə Xidmətinin yanğınsöndürən-xilasediciləri cəsədləri və xəsarət alanları deformasiyaya uğramış avtomobildən çıxarıb və aidiyyəti üzrə təhvil verib. Əməliyyat başa çatıb.
A.S.
www.oxu.az
"
"Bakıda avtomobil hərəkətdə olan zaman alovlandı – VİDEOÖtən gün paytaxtın Yasamal rayonunda avtomobil yanıb. 
Oxu.Az-ın Xəzər TV-yə istinadən məlumatına görə, “Daewoo” markalı minik avtomobilinin dairəvi yolda hərəkətdə olarkən qəfildən mühərrik hissəsində tüstüləmə başlayıb.
Havanın küləkli olduğundan alov tez bir zamanda avtomobili bürüyüb.
Hadisə yerinə cəlb edilən yanğınsöndürənlər alovun qarşısını alıblar. Dövlət yanğından mühafizə bölməsindən verilən məlumata görə, minik avtomobilinin mühərrikinin və salonunun bir hissəsi yanıb. Avtomobilin qalan hissəsi yanğından mühafizə olunub.

S.B.
www.oxu.az
"
"“Azəravtoyol” sürücülərə xəbərdarlıq edir – FOTO“Azəravtoyol” ASC Bakı-Şamaxı-Yevlax avtomobil yolunun 11-ci kilometrində, “Sulutəpə dairəsi”ndən Biləcəri qəsəbəsi istiqamətində (daş bazarı) olan yolun təmirinə start verib.
ASC-dən Oxu.Az-a verilən məlumata görə, təmir işləri “Sulutəpə dairəsi”ndən Biləcəri qəsəbəsi istiqamətində təqribən 500 metrlik və Baş Dövlət Yol Polisinin stasionar postuna (“Ekologiya postu”) qədər olan 250 metrlik məsafəni əhatə edir. Ümumilikdə təmir işlərinin aparıldığı sahə 17 min kvadratmetrə yaxındır.
Sözügedən ərazidə aparılan təmir işləri çərçivəsində asfalt-beton örtüyünün üst qatı frezlənərək kənara daşınır, zəruri olan yerlərdə yol yatağının yararsız qruntu qazılaraq çıxarılır və yararlı material tökülərək kipləşdirmə işləri aparılır. Bəzi ərazilərdə yolun hərəkət hissəsinin genişləndirilməsi məqsədilə işlər görülür. Daha sonra yola yeni asfalt-beton örtüyünün döşənməsi nəzərdə tutulub.
Qeyd edək ki, əraziyə lazımi sayda qüvvə cəlb olunub. İşlərin ümumi hərəkətə maksimal dərəcədə mane olmamaq şərti ilə qısa müddət ərzində yekunlaşdırılması planlaşdırılır.




















A.M.
www.oxu.az
"
"Heydər Əliyev prospektində ağır qəza – VİDEOBakıda iki avtomobil toqquşub.
Oxu.Az Report-a istinadən xəbər verir ki, Heydər Əliyev prospektində “Toyota Land Cruiser” qarşıda hərəkət edən “Nissan Tiida”ya çırpılıb.
Nəticədə “Nissan Tiida”nın sürücüsü xəsarət alıb.
Əraziyə dövlət yol polisi əməkdaşları və təcili yardım maşını gəlib.
Faktla bağlı araşdırma aparılır.

E.Ə.
www.oxu.az
"
"Samuxda “KamAZ” qadının üzərindən keçdiSamux rayonunun Qarayeri qəsəbəsi ərazisində yol-nəqliyyat hadisəsi baş verib.
Oxu.Az-ın Daxili İşlər Nazirliyinə istinadən məlumatına görə, dünən saat 12:00 radələrində Samux rayonunun Qarayeri qəsəbəsi ərazisində qəsəbə sakini Fərid Hüseynov idarə etdiyi “KamAZ” markalı avtomobillə yolu keçən həmyerlisi Kübra Bayramovanı vurub və nəticədə piyada hadisə yerində ölüb.
Samux RPŞ tərəfindən araşdırma aparılır.  
E.Ə.
www.oxu.az
"
"Azərbaycanda yeni tikilən pullu yolla bağlı SON XƏBƏRAzərbaycanda yeni inşa olunan Bakı-Ələt-Astara-İran sərhədi avtomobil yolunun tikintisi yekunlaşmaq üzrədir. 
Oxu.Az xəbər verir ki, bu barədə Trend-ə açıqlamasında ""Azəravtoyol"" Açıq Səhmdar Cəmiyyətinin (ASC) mətbuat xidmətinin rəhbəri Anar Nəcəfli deyib. 
Onun sözlərinə görə, yolun bir hissəsində artıq işlər yekunlaşıb: ""Yolun Yenikənd-Salyan hissəsi hazırdır, Salyan-Şorsulu hissəsində işlər yekunlaşır. Yolun Cəlilabad-Masallı və Masallı-Lənkəran hissələri də hazırdır, Lənkəran-Astara hissəsində də işlər artıq bitir"".
A.Nəcəfli bildirib ki, magistral avtomobil yolunun Şorsulu-Cəlilabad hissəsində işlər davam etdirilir: ""Yol gələn il istifadəyə veriləcək. Yolun uzunluğu 174 kilometrdir"".
Xatırladaq ki, daha öncə qurumun mətbuat rəsmisi yeni tikilən 174 km-lik Bakı-Ələt-Astara-İran sərhədi avtomobil yolunun gələcəkdə ödənişli olması barədə  məlumat vermişdi. Məlumata görə, yolun hər kilometri üçün ödəniş avtomobillərin ölçüsü və çəkisindən asılı olaraq, 4-7 qəpik planlaşdırılır.
Qeyd edək ki, pullu olacaq yola alternativ yol da var və bu yol pulsuz olacaq. Ələt-Astara-İran sərhədi avtomobil yolunun tikintisi yekunlaşandan sonra alternativ yol da əsaslı şəkildə yenidən qurulacaq. Alternativ yolun əsaslı tikintisi başa çatandan sonra yeni tikilən Ələt-Astara-İran sərhədi yolu pullu ola bilər.
Pullu yolun alternativ yoldan qısa olacağı planlaşdırılır və həmin yol kənd, qəsəbə və digər yaşayış massivindən keçsə də, qapalı olmalıdır. Yəni, bu yola kənardan daxil olmalar olmayacaq. Pullu yoldan əldə edilən gəlir həmin yolun saxlanmasına xərclənəcək.
E.Ə.
www.oxu.az
"
"Tovuzda avtomobil kanala düşdüTovuz rayonunda minik avtomobilinin kanala düşməsi nəticəsində iki nəfər xəsarət alıb.
Oxu.Az Report-a istinadən xəbər verir ki, hadisə səhər saatlarında baş verib.
İki nəfər ağır vəziyyətdə xəstəxanaya yerləşdirilib. Yaralıların şəxsiyyəti müəyyənləşdirilir.
Faktla bağlı araşdırma aparılır.
A.M.
www.oxu.az
"
"Məktəblini vuran motosikletçi hadisə yerindən qaçdıBakının Nəsimi rayonunda məktəblini motosiklet vurub.
Oxu.Az Report-a istinadla xəbər verir ki, hadisə 13 yaşlı Hüseynov Kənan Elçin oğlu Puşkin küçəsində yolu keçmək istəyən zaman baş verib.
Hadisəyə yüksək sürət səbəb olub. Adı hələlik məlum olmayan sürücü xəsarət alan piyadanı hadisə yerində qoyaraq, qaçıb. Ətrafdakıların köməyi ilə yaralı hadisə yerinə çağırılan təcili tibbi yardım maşını vasitəsilə xəstəxanaya yerləşdirilib. Həkimlər yeniyetmənin vəziyyətini orta-ağır kimi qiymətləndirir.
Polisdən verilən məlumata görə, K.Hüseynov orta məktəb şagirdidir.
Nəsimi Rayon Polis İdarəsinin əməkdaşları hadisəni törədən sürücünün axtarışına başlayıb.
A.S.
www.oxu.az
"
"Mingəçevirdə sərxoş sürücü qəza törətdi, altı nəfər yaralandıMingəçevirdə 6 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə şəhərin Gəncə şossesində, ""Karvan Petrol”un qarşısındakı yol dairəsində qeydə alınıb.
Qəza zamanı ""VAZ-2107” markalı avtomobil idarəetmədən çıxaraq qapalı yol dairəsinə girib və orada maneələrə çırpılıb. 
Nəticədə 5-i bir ailənin üzvü olmaqla 6 nəfər müxtəlif dərəcəli bədən xəsarətləri alıb. Yaralılar təcili xəstəxanaya çatdırılıb.
Xəsarət alan şəxslər:
Sürücü - 1955-ci il təvəllüdlü Yevlax rayon Tanrıqullar kənd sakini Yaqub Əmiraslan oğlu Mustafayev
Sərnişinlər - 1951-ci il təvəllüdlü Mingəçevir şəhər sakini Qivami Fərzəli oğlu Abdullayev
1985-ci il təvəllüdlü Mingəçevir şəhər sakini Zeynəb Abdulla qızı Abdullayeva
2011-ci il təvəllüdlü Mingəçevir şəhər sakini Zərifə Vüsal qızı Abdullazadə
2015-ci il təvəllüdlü Mingəçevir şəhər sakini Fərqanə Vüsal qızı Abdullazadə
2015-ci il təvəllüdlü Mingəçevir sakini Bayram Vüsal oğlu Abdullazadə
Xəstəxanaya yerləşdirilmiş yaralıların müayinə və müalicəsi davam edir. Baş vermiş hadisə ilə bağlı araşdırma aparılır.
S.B.
www.oxu.az
"
"Aeroport yolu: DYP qovdu “07” “qaçdı” – VİDEOBakının mərkəzindən Heydər Əliyev Beynəlxalq Hava Limanı istiqamətindəki yolda təhlükəli anlar yaşanıb. 
Oxu.Az BAKU.WS-ə istinadən xəbər verir ki, aeroport istiqamətində hərəkət edən VAZ-2107 markalı avtomobil DYP əməkdaşının əmrinə tabe olmayıb. 
Nəticədə 99 YP 519 nömrəli yol polisinə məxsus nəqliyyat vasitəsi avtoxuliqanı təqib etməyə başlayıb.
Təhlükəli manevrlər edən VAZ-2107 digər hərəkət iştirakçıları üçün həyəcanlı anlar yaşadıb. 

S.B.
www.oxu.az
"
"DYP “Qarabağ” oyunu ilə əlaqədar sürücülərə müraciət etdiBakı şəhər Baş Polis İdarəsinin Dövlət Yol Polisi İdarəsi sürücülərin və nəqliyyat vasitələri sahiblərinə müraciət edib.
Oxu.Az xəbər verir ki, idarə sürücülərin nəzərinə çatdırır ki, sentyabrın 27-də keçiriləcək “Qarabağ” – “Roma” oyunu ilə əlaqədar olaraq, Bakı Olimpiya Stadionu ətrafında təhlükəsizlik tədbirləri gücləndiriləcək.
Həmin gün futbolu izləməyə xeyli sayda azarkeşin gələcəyi nəzərə alınaraq, stadion ərazisinə şəxsi avtomobillər buraxılmayacaq. Azarkeşlərin Bakı Olimpiya Stadionuna rahat çatmalarının alternativi olaraq metronun “Gənclik” və “Qara Qarayev” stansiyalarının yaxınlığından stadion istiqamətinə xüsusi avtobuslar pulsuz xidmət göstərəcəklər.
Buna görə də, stadion ətrafında süni sıxlığın, tıxacın, yol-nəqliyyat hadisələrinin baş verməməsi üçün azarkeşlərdən yarışın keçiriləcəyi Bakı Olimpiya Stadionuna ictimai nəqliyyatdan istifadə etməklə gəlmələri xahiş olunur. 
E.Ə.
www.oxu.az
"
"Bakıda “Qarabağ”-“Roma” oyunu üçün pulsuz avtobuslar işləyəcəkSentyabrın 27-də Avropa Çempionlar Liqasının qrup mərhələsi çərçivəsində Bakı Olimpiya Stadionunda keçiriləcək “Qarabağ”–“Roma” görüşünü izləyəcək biletli tamaşaçıların daşınması xüsusi ekspress xətt avtobusları vasitəsilə həyata keçiriləcək. 
Oxu.Az xəbər verir ki, oyun günü Bakı Olimpiya Stadionunun ərazisinə şəxsi nəqliyyat vasitələrinin, eləcə də, taksi minik avtomobillərinin girişi tam olaraq məhdudlaşdırılacaq. 
Bu səbəbdən də biletli tamaşaçılara Bakı Olimpiya Stadionuna rahat və vaxtında gəlmək üçün metrodan və ekspress xətt avtobuslarından istifadə etmək tövsiyə edilir.
Əvvəlcədən müəyyən edilən plana uyğun olaraq, biletli tamaşaçılar saat 16:30-dan etibarən metronun “Qara Qarayev” stansiyasının qarşısından X1 Express xətti və metronun “Gənclik” stansiyasının qarşısından X2 Express xətti üzrə Bakı Olimpiya Stadionuna daşınacaq. Mərasim bitdikdən sonra da tamaşaçılar ekspress xətt avtobuslarla fasiləsiz və təhlükəsiz şəraitdə operativ şəkildə əvvəlcədən müəyyən olunmuş nöqtələrə - yəni, metronun “Qara Qarayev” və “Gənclik” stansiyalarına geri qaytarılacaq.
Qeyd edək ki, biletli tamaşaçıların ekpress xətt avtobusları ilə Bakı Olimpiya Stadionuna, eləcə də, əks istiqamətdə daşınması ödənişsiz həyata keçiriləcək. 
E.Ə.
www.oxu.az
"
"Velosipedçilər və piyadalar üçün təhlükə yaradan dayanacaq – VİDEODövlət Bayraq Meydanı, Yeni Bulvar və Bakı Kristal Zalın arasında yerləşən geniş ərazidə salınmış 4000 min ədəd avtomobil tutumu olan dayanacaq meydanında velosiped sürənlər, ərazini avtomobillərin arası ilə piyada keçənlər də az deyil. Hər gün dayanacağa daxil olan avtomobillər velosipedçilər, piyadalar üçün təhlükə yaradır.
Oxu.az Report-a istinadən xəbər verir ki, Nazirlər Kabineti yanında Dənizkənarı Bulvar İdarəsinin şöbə müdiri Nazim Məcidov məsələ ilə bağlı açıqlamasında bildirib ki, adətən, həmin əraziyə ""Bayraq meydanı""nda, Bakı Kristal Zalda böyük tədbirlər olan zaman avtomobillər buraxılır: ""Bayraq meydanı""nın yaxınlığında dayanacaq var və bulvara daimi gələnlər həmin dayanacaqdan istifadə edirlər. Avtomobillər böyük dayanacağa buraxıldığı zaman ərazidə kirayə verilən velosipedlərdən istifadə edənlərə, öz velosipedi ilə gələnlərə bu barədə məlumat verilir. Dayanacağın girişində mühafizə xidməti var və onlar sakinlərə həmin ərazidə avtomobillər olduğundan velosipedlə girilməsinin birmənalı şəkildə qadağan olunduğunu bildirirlər. Amma çox təəəssüf ki, bəzi hallarda bizim mühafizə xidmətinin əməkdaşlarının sözünə qulaq asmayan, qanuna əməl etməyən insanlar da olur"".
Şöbə müdiri deyib ki, dayanacağın istifadəyə açıq olduğu gün kiminsə velosipedlə həmin əraziyə daxil olması Dənizkənarı Bulvar İdarəsinin vəziyyətə laqeydlik göstərməsi demək deyil. Onun sözlərinə görə, gələcəkdə ərazidə təhlükəsizliklə bağlı tədbirlərin daha da gücləndirilməsi nəzərdə tutulur: ""Əhali burada insan axınının çox olduğunu nəzərə almalı və ehtiyatla hərəkət etməlidir. Avtomobillərin dayanacağa getdiyi zaman nəinki velosiped sürənlərin, piyadaların da əraziyə daxil olmaması daha məqsədəuyğun olar. Mühafizəçilər piyadalara da xəbərdarlıq edirlər. Buna baxmayaraq, yol hərəkəti qaydalarını pozanlar olur. Əhalini əraziyə buraxmamaq çıxış yolu deyil. Amma xəbərdarlığı ciddiləşdirmək, mühafizəçilərin sayını artırmaq, əlavə işarələr qoymaqla problemi həll etmək mümkündür və bu istiqamətdə də addımlar atılacaq. Tədbirlərin olduğu gün mühafizə xidməti gücləndirilmiş iş rejimində işləyir"".
N.Məcidov qeyd edib ki, ərazidən dayanacaq kimi istifadə olunmayan günlərdə velosiped sürənlərin olması İdarənin işinə müsbət təsir göstərir. Belə ki, insanlar velosipedi həmin ərazidə sürdüklərindən sakinlərin gəzdikləri yerdə çox olmurlar.  

C.İ.
hwww.oxu.az
"
"Gəncədə avtomobil qadını ərinin gözləri qarşısında vuraraq öldürdüGəncə şəhərində yük maşını yolu keçən 60-65 yaşlı qadını vurub.
Oxu.Az Report-a istinadən xəbər verir ki, yaralı təcili tibbi yardım maşını ilə xəstəxanaya aparılarkən yolda dünyasını dəyişib.
Faktla bağlı araşdırma aparılır.
Qeyd edək ki, hadisə qadının ərinin gözləri qarşısında baş verib.
E.Ə.
www.oxu.az
"
"Yol polisi parkomat olan küçədən avtomobilləri daşıyır – FOTOSon zamanlar Baş Dövlət Yol Polisi İdarəsinin ""Siqnal İli"" idarəsinin hətta yaşayış binalarının qarşısında belə vətəndaşların avtomobillərini aparması ilə bağlı narazılıqlar artmağa başlayıb. Azərbaycanda yol polisi ilə bağlı əsas narazılıqlar “Siqnal İli” idarəsinin fəaliyyəti ilə bağlıdır.
Oxu.Az Gununsesi.info-ya istinadən xəbər verir ki, Bakının Yasamal rayonunda Həsən Bəy Zərdabi küçəsində parkomant aparatı quraşdırıldığından sürücülər rahatlıqla avtomobillərini burada park edir. Ancaq geriyə dönəndə isə avtomobillərinin DYP tərəfindən aparılmasının şahidi olur. 
Qeyd edək ki, yaxınlıqda klinika yerləşən bu küçədə avtomobil park edənlərin əksəriyyəti  bu klinikaya xəstə gətirənlərdir.
Avtomobili aparılan Vüqar adlı sürücü bildirib ki, xəstə anasını klinikaya müayinəyə gətirən sürücü geriyə dönəndə avtomobilinin aparıldığının  şahidi olub. 
Xatırladaq ki, paytaxt ərazisində ümumilikdə 500-ə yaxın parkomat qurulub. Həmin parkomatlara nəzarəti Bakı meriyasının müvafiq strukturu olan Xüsusi Təyinatlı Avtonəqliyyat İdarəsi (XTAİ) həyata keçirir.



E.Ə.
www.oxu.az
"
"DYP-dən piyadalara XƏBƏRDARLIQ“İl ərzində 140 mindən çox piyada yolu keçmə qaydalarını pozduğu üçün məsuliyyətə cəlb olunur. Onlardan çoxu il ərzində 4-5 dəfə eyni hərəkəti təkrar edir və cərimələnir. Bəlkə də, arxayınlıq yaranır ki, qaydanı pozsam da, cərimə ödəmirəm. Amma icra strukturları tərəfindən qaydaları pozmuş piyadaların əmlakına həbs qoyulması, hətta xarici ölkələrə gedən zaman ölkədən çıxışına məhdudiyyətin tətbiq edilməsi və s. kimi vasitələr var”.
Oxu.Az xəbər verir ki, bunu avtosfer.az-a açıqlamasında Baş Dövlət Yol Polisi İdarəsinin şöbə rəisi, polkovnik Kamran Əliyev bildirib. Onun sözlərində görə, cərimə olunan həmin şəxslər bilmədirlər ki, o, cəriməni və üzərinə gəlmiş dəbbə pulunu ömrünün sonuna qədər ödəmək məcburiyyətindədir: “Yəni, kimsə bu cəriməni ödəmirsə, elə bilməsin ki, batdı-getdi və bir daha ondan tələb edilməyəcək. Piyada bilməlidir ki, qaydanı nə qədər pozubsa, onun cərimələri ondan alınacaq. Yaxud da onun hansısa əmlakına yönləndiriləcək. Bir gün həmin əmlakdan istifadə etmək istədikdə, görəcək ki, əmlak artıq onun deyil, üzərində həbs var”.
Kamran Əliyevin fikrincə, cərimə və əmlaka həbsdən də vacib odur ki, piyada öz məsuliyyətini dərk etməlidir: “Əgər o nəzərdə tutulmayan yerdən keçirsə, ilk növbədə həyatını riskə atmış olur. Ondan sonra düşünməlidir ki, bu hərəkətim cibimə ziyandır. Əlbəttə, cərimə ilə insan həyatı bir tutula bilməz”.
www.oxu.az
"
"Bakıda 8 dəqiqə ərzində 3 qayda pozuntusu kameraya düşdü – VİDEOSentyabrın 21-də 8 dəqiqə ərzində Bakıda bir neçə sürücü yol hərəkəti qaydalarını kobud şəkildə pozub.
Oxu.Az Avtosfer.az-a istinadən xəbər verir ki, ""Lexus GS 300"" markalı, 90-DA-099 qeydiyyat nişanlı avtomobilin sürücüsü Yasamal rayonu, Nazim Hikmət küçəsində 1.3 xəttinin tələbini pozaraq, tam olaraq əks istiqamətdə yüksək sürətlə hərəkət edərkən qeydə alınıb.
Həmin tarixdə Mirəli Seyidov küçəsindən gələn ""Opel Antara"" markalı, 90-ZN-634 qeydiyyat nişanlı avtomobilin xanım sürücüsü yolun əksi istiqamətində axına qarşı hərəkət edərək, Nazim Hikmət küçəsinə daxil olub və ""ASAN xidmət"" mərkəzi tərəfə getmək istəyib.
Bakının Mikayıl Müşfiq küçəsi ilə Parlament prospektinin kəsişməsində düzünə hərəkət təşkil olunmuş zolaqda hərəkət edən ""Samand Soren"" markalı ,90-TN-381 qeydiyyat nişanlı avtomobilin sürücüsü düzünə hərəkət etmək əvəzinə, sol zolaqdan birbaşa sağa dönərək, bir neçə avtomobilə maneə yaradıb.

E.C.
www.oxu.az
"
"Avtoxuliqan Bakıda qəza törətdi – FOTOBakının Nəsimi rayonu ərazisində minik avtomobili ilə avtoxuliqanlıq edən sürücü qəza törədib.
Oxu.Az-ın məlumatına görə, Yol Patrul Xidməti əməkdaşlarının Report-a verdiyi xəbərə görə, 1993-cü il təvəllüdlü Seymur Qurbanov taksi fəaliyyəti ilə məşğul olduğu ""99-KL-905"" dövlət qeydiyyat nişanlı, ""VAZ-2107"" markalı avtomobillə Hüseynbala Əliyev küçəsində bir neçə dəfə yol hərəkəti qaydalarını kobud şəkildə pozub.
Bununla kifayətlənməyən sürücü nəqliyyat vasitəsilə işıqforun qırmızı işığından keçərək, 1994-cü il təvəllüdlü Həmidov Əlsalamın idarə etdiyi ""Changan"" markalı avtomobilə çırpılıb. Nəticədə hər iki avtomobilə ciddi ziyan dəyib. 
""VAZ-2107""-nin sürücüsü S.Qurbanov YPX-nin əməkdaşları tərəfindən məsuliyyətə cəlb edilib. Hadisə yerinə Post Patrul Xidmətinin əməkdaşları da gəlib.
Fakt araşdırılır.




















E.Ə.
www.oxu.az
"
"Hacıqabulda avtomobil qəzası ölümlə nəticələndiBakı-Qazax magistralının Hacıqabul rayonunun Qarasu kəndi ərazisində piyadanın vurulması ilə nəticələnən qəza baş verib.
Oxu.Az xəbər verir ki, APA-nın Mil-Muğan bürosunun məlumatına görə, piyada ağır vəziyyətdə xəstəxanaya aparılıb.
Həkimlərin səyinə baxmayaraq, onun həyatını xilas etmək mümkün olmayıb.
Faktla bağlı Baş Dövlət Yol Polisi İdarəsi araşdırma aparır.
www.oxu.az
"
"Ucarda ağır qəza: Yaralılar varUcarda 3 nəfərin ağır xəsarəti ilə nəticələnən yol qəzası baş verib.
Oxu.Az APA-ya istinadən məlumat verir ki, hadisə bu gün axşam saatlarında Bakı-Qazax əsas magistral yolunun Ucar rayonunun Qarabörk  kəndindən keçən hissəsində qeydə alınıb.
Bakı istiqamətində hərəkətdə olan  “NİVA” markalı minik maşını ilə texnika daşımaq üçün nəzərdə tutulan yük maşını toqquşub. Nəticədə minik maşınında olan  hələlik soyadları məlum olmayan Bakı şəhər sakinləri Orucəli, Vüqar və Əkbər adlı 3 nəfər müxtəlif xəsarətləri ilə ağır vəziyyətdə Ucar Mərkəzi Rayon xəstəxanasının cərrahiyyə şöbəsinə yerləşdiriliblər.
Məlumata görə zərərçəkənlər hərbiçi olan  yaxın qohumlarının yanından gəlirlərmiş.
Faktla bağlı Baş Dövlət Yol Polisinin İstintaq və Təhqiqat  şöbəsində araşdırma aparılır.
www.oxu.az
"
"Bakı-Qazax magistralında ağır qəza: Sərnişin öldüBakı-Qazax magistralında ağır qəza baş verib.
Oxu.Az APA-ya istinadən xəbər verir ki, hadisə yolun Goranboy rayonu, Dəliməmmədli şəhəri ərazisində qeydə alınıb.
Hərəkətdə olan “VAZ 2199” markalı avtomobilin yolun kənarında olan dəmir maneəyə çırpılması nəticəsində sərnişin 1953-cü il təvəllüdlü Qasımova Şəfiqə Alı qızı ağır, sürücü isə yüngül xəsarət alıb. Ş. Qasımova xəstəxanaya aparılarkən yolda həyatını itirib.
Faktla bağlı Baş Dövlət Yol Polisi İdarəsində araşdırma aparılır.
A.M.
www.oxu.az
"
"Magistral yolda təhlükəli an: Yük avtomobili daşıdığı qumu yola tökür – VİDEORespublika əhəmiyyətli yolda hərəkət edən yük avtomobili sürücüsünün səhlənkarlığı barədə çəkilmiş videogörüntünü izləyicilərdən biri Avtosfer.az-a göndərib.
Oxu.Az-ın məlumatına görə, “Shacman” markalı, 99 DR 071 dövlət nömrə nişanlı avtomobilin sürücüsü daşıdığı qumun yerə dağılmasına əhəmiyyət verməyərək hərəkətini davam etdirirdi.
Bu cür yük daşıma qanunvericiliklə qadağandır. “Yol hərəkəti haqqında” qanunun 57-ci maddəsinin III hissəsinin 5-ci bəndində qeyd olunub ki, daşınan yük ətraf mühiti çirkləndirməməlidir. Bu qaydanı pozan sürücüləri isə 40 manat məbləğində cərimə gözləyir.
Yük avtomobillərinin sürücülərinə bildiririk ki, bu cür tez dağılan yükləri daşıyan zaman onların yerə dağılmamasına xüsusi nəzarət etməlidirlər. Çünki bu cür məsuliyyətsizlik ətraf mühiti çirkləndirməkdən əlavə, həm də ağır yol nəqliyyat hadisələrinə gətirib çıxara bilər.


A.M.

www.oxu.az
"
"“Real”ın məşhur futbolçusu qəzaya düşdü – FOTO""Real Madrid""in hücumçusu Kərim Benzema yüngül avtomobil qəzası keçirib.
Oxu.Az goal.az-a istinadən xəbər verir ki, insident sentyabrın 22-də olub.
""Audi RS6"" markalı avtomobili idarə edən 29 yaşlı forvard ""Nissan Note"" ilə toqquşub. Hər iki avtomobilə ziyan dəysə də, xəsarət alan olmayıb. Hər iki sürücü testdən keçsə də, onların sərxoş olmadığı müəyyənləşib. Benzema bundan əvvəl bir neçə dəfə qəza keçirib. O, sürət həddini aşdığı və sürücülük vəsiqəsi olmadan sükan arxasına əyləşdiyi üçün cərimələnib.



A.M.
www.oxu.az
"
"Azərbaycanda sürücülər hansı hallarda təhlükəsizlik kəməri taxmaya bilərTəhlükəsizlik kəmərindən istifadə etməyən sürücülər 40 manat cərimə olunur. Amma bunu bütün sürücülərə aid etmək olmaz.
Oxu.Az xəbər verir ki, hüquqşunas Asif Abdullayev metbuat.az-a açıqlamasında bildirir ki, hamilə qadınlara təhlükəsizlik kəmərindən istifadə etməməyə icazə verilir: “Yol hərəkəti haqqında” Qanunun 37-ci maddəsinin 6-cı hissəsində göztərilir ki, hamilə qadınlar təhlükəsizlik kəmərindən istifadə etməyə bilər. Amma hər bir halda təhlükəsizlik kəmərindən istifadə etməmək təhlükəlidir. Digər tərəfdən, hadisə baş versə hamilə qadının təhlükəsizlik kəmərindən istifadə etməsi ana bətnində olan uşağa xəsarət yetirə bilər. Bu səbəblə, hamilə qadınların avtomobildə daha ehtiyatlı olmaları lazımdır”.
Avtosfer.az əlavə olaraq bildirir ki, 12 yaşa çatmamış uşaqlar və avtomibili geriyə idarə edərkən sürücülər də təhlükəsizlik kəmərindən istifadə etməyə bilərlər. Eyni zamanda, yaşayış məntəqəsində operativ nəqliyyat vasitələrini (polis, təcili yardım, yanğınsöndürən və s.-red.)
Son vaxtlar bəzi sürücülər kəmər taxmamaq üçün müxtəlif üsullara əl atırlar. Onların bəziləri həkimlərdən saxta arayışlar alaraq “ürəyim xəstədir” deməklə kəmər taxmamaqda özlərini haqlı sayırlar. Lakin bildiririk ki, qanunvericilikdə bu cür istisna hal yoxdur. Əksinə, siz “ürək xəstəliyinə dair” sənədi yol polisi inspektoruna təqdim edərək özünüzü haqlı çıxarmağa çalışarkən haqsız duruma bilərsiniz. Çünki qanunvericiliyi yaxşı bilən inspektor ürəyi xəstə olan sürücünün sükan arxasına əyləşib nəqliyyat vasitəsinin sürməsinin təhlükəlı olması barədə yuxarı instansiyalar qarşısında məsələ qaldıraraq sizi sürücülük hüququndan məhrum edə bilər. Ən yaxşı halda isə sizi dərhal avtomobildən düşürüb nəqliyyat vasitəsini cərimə meydançasına apara bilər. Nə vaxt siz sağlam bir sürücü tapıb gətirsəniz o zaman avtomobil sizə qaytarılar...
A.M.
www.oxu.az
"
"Bakının mərkəzində yerüstü keçiddə xoşagəlməz mənzərə – FOTOBulvardan Rəşid Behbudov küçəsi istiqamətində quraşdırılan yerüstü keçiddə baxımsızlıq hökm sürür.
Oxu.Az xəbər verir ki, “Qafqazinfo”nun əməkdaşının müşahidələrinə əsasən, həmin keçiddə günlərdir təmizlik işlərinin aparılmadığı diqqət çəkib.
Fotolardan boş içki qutularının qalaqlanması aydın görünür.











E.Ə.
www.oxu.az
"
"Ağcabədidə traktorla avtomobil toqquşdu: Ölən varAğcabədi rayonunun Muğanlı kəndində ağır yol qəzası baş verib.
Oxu.Az-ın  Daxili İşlər Nazirliyinin saytına istinadən məlumatına görə, hadisə sentyabrın 22-də baş verib. Rayon sakinləri Rasif Quliyevin idarə etdiyi “VAZ-2107” markalı avtomobillə Şahmar Quliyevin idarə etdiyi “MTZ-80” markalı traktor toqquşub.
Nəticədə R. Quliyev xəstəxanaya aparılarkən yolda ölüb.
www.oxu.az
"
"Yolun ortasında avtomobili saxlayıb, özünü haqlı bilir – VİDEOBəzi sürücülər elə düşünürlər ki, yolun ortasında qəza işıqlarını yandırdıqda, orada durmağa tam ixtiyarları çatır. Lakin digərlərinə maneə olduqlarının fərqində olsalar da, özlərini “haqlı” sayırlar. 
Oxu.Az xəbər verir ki, Avtosfer.az-a göndərilən videoda da analoji hal yaşanır. 90 RO 629 dövlət nömrə nişanlı avtomobil yolun hərəkət hissəsində dayanıb. Arxadan gələn avtomobil isə yolu keçə bilmir.
Yalnız qaydanı pozub, qarşı yola çıxmaqla bunu edə bilər. Sürücü isə bunu etməyərək, etirazını bildirir və avtomobili yoldan çəkilməyə məcbur edir. Sözügedən görüntüləri təqdim edirik:

E.Ə.
www.oxu.az
"
"Döyülən avtobus sürücüsünün oğlu: Atam onu bağışlasa, mən onun kimi atadan imtina edəcəyəm - VİDEOXəbər verdiyimiz kimi, sentyabrın 18-də metronun “Memar Əcəmi” stansiyasının yaxınlığındakı dayanacaqda 135 saylı avtobusun sürücüsü Kərimov Qüdrət Xanzalı oğlu sərnişin tərəfindən döyülüb. Hadisə nəticəsində xəsarət alan sürücü 1 saylı Şəhər Kliniki Xəstəxanasında çatdırılıb. Nəsimi rayon Polis İdarəsinin Cinayət Axtarış Şöbəsi və 19-cu Polis Bölməsi əməkdaşlarının həyata keçirdikləri əməliyyat-axtarış tədbirləri nəticəsində avtobus sürücüsünü döyən şəxsin Xırdalan şəhər sakini, 27 yaşlı Cavidan Bədəlov olduğu müəyyən edilib və o, sentyabrın 20-də istintaqa təhvil verilib.
Oxu.Az xəbər verir ki, döyülən avtobus sürücüsünün oğlu ilə döyən oğlanın atası ATV-də canlı yayımlanan “Bizimləsən” verilişində üz-üzə gəlib. Döyən şəxsin atası efirdə qarşı tərəfdən övladının bağışlanılmasını rica edib. Proqramda döyülən şəxslə (Qüdrət Kərimov) də telefon əlaqəsi yaradılıb. O, Cavidan Bədəlovu (döyən şəxs) bağışlamayacağını bildirib və həbsini tələb edib.
Qüdrət Kərimovun oğlunun isə son sözü belə olub: “Əgər atam onu bağışlasa, mən onun kimi atadan imtina edəcəyəm”.

A.S.
www.oxu.az
"
"Ağcabədidə ağır qəza: Ölən varAğcabədidə ölümlə nəticələnən yol qəzası baş verib.
Oxu.Az APA-ya istinadən xəbər verir ki, hadisə Muğanlı - Hüsülü yolunda qeydə alınıb.
Qəza nəticəsində Hüsülü kənd sakini Quliyev Rasif Akif oğlu hadisə yerində həyatını itirib, Rəncbərlər kənd sakini Məhərrəmov Sakit Çingiz oğlu isə ağır bədən xəsarəti ilə Ağcabədi Mərkəzi Rayon Xəstəxanasına çatdırılıb.
Xəstəxanadan verilən məlumata görə, S.Məhərrəmovun vəziyyəti ağırdır. Qəzanın təfərrüatları müəyyənləşdirilir.
Faktla bağlı cinayət işi açılıb, araşdırma aparılır.
E.Ə.
www.oxu.az
"
"Salyanda yol qəzasında ölənlərin sayı beşə çatdıSalyanda 4 qadının ölümü ilə nəticələnən qəzada xəsarət alan şəxs xəstəxanada dünyasını dəyişib.
Oxu.Az APA-ya istinadən xəbər verir ki, sentyabr 19-da yeni inşa olunan Ələt-Astara avtomobil yolunda ""Mercedes"" və ""VAZ 2106"" markalı iki avtomobilin toqquşması nəticəsində 4 qadın hadisə yerində ölmüş, 3 nəfər xəsarət almışdı.
Xəsarət alanlardan “VAZ 2106” markalı avtomobilin sərnişini, Saatlı rayon sakini, 27 yaşlı Hüseynov Babək Xanəhməd oğlu bu gün səhər saatlarında Salyan Mərkəzi Rayon Xəstəxanasının reanimasiya şöbəsində ölüb.
E.Ə.
www.oxu.az
"
"Rusiyada ağır qəza 9 nəfər öldüRusiyanın Kalininqrad vilayətində ağır yol qəzası baş verib.
Oxu.Az-ın gazeta.ru-ya istinadən verdiyi xəbərə görə, qəza Kalininqrad-Qusev yolunda qeydə alınıb.
Mikroavtobusla minik avtomobilinin toqquşması nəticəsində 9 nəfər ölüb, azı 5 nəfər xəsarət alıb.
İlkin məlumata görə, hadisəyə “Mercedes” markalı minik avtomobilinin idarəetməni itirərək qarşı zolağa çıxması səbəb olub. Faktla bağlı araşdırma aparılır.
A.M.
www.oxu.az
"
"Sumqayıtda valideyn övladını belə təhlükəyə atır – VİDEOSumqayıtda valideyn avtomobil idarə edərkən azyaşlı övladının təhlükə yaradan hərəkətlərinə məsuliyyətsiz yanaşıb.
Oxu.Az-ın Xeberle.com-a istinadən verdiyi məlumata görə, hadisə bu gün, şəhərin Babək küçəsində qeydə alınıb.
Belə ki, uşaq avtomobilin pəncərəsindən başını və bədənini çıxararaq öz həyatı üçün təhlükə törətsə də, valideyni bunun fərqində olmayıb.

A.M.
www.oxu.az
"
"Bakıda sərnişin avtobusu piyadanı vurduBakının mərkəzi küçəsində sərnişin avtobusu piyadanı vurub.
Oxu.Az AzVision.az-a istinadən xəbər verir ki, hadisə paytaxtın “Beşmərtə” adlanan ərazisində baş verib.
Məlumata görə, 65 nömrəli sərnişin avtobusu qadağan olunmuş yerdən yolu keçmək istəyən 20-25 yaşlı oğlanı vurub. Hadisə nəticəsində ağır bədən xəsarətləri alan piyada xəstəxanaya yerləşdirilib.
Hazırda faktla bağlı araşdırma aparılır.
A.M.
www.oxu.az
"
"Bakı metropolitenində yenilikBakı metropolitenində sonuncu dispetçer mərkəzi ən müasir sistemlərlə təchiz olunaraq, yeni texnoloji korpusda fəaliyyətə başlayıb.
""Bakı Metropoliteni"" Qapalı Səhmdar Cəmiyyətindən Oxu.Az-a verilən məlumata görə, metropolitenin funksional fəaliyyəti, əsasən, elektrik enerjisindən asılı olduğu üçün dispetçer idarəetməsində müasir sistemlərlə təchiz olunmuş mərkəzin qurulması yalnız mərhələlərlə aparılmalı idi. Mərkəzin tam funksionallığını təmin etmək məqsədilə ardıcıl fəaliyyət proqramı və iş planı hazırlanaraq, həyata keçirilib.
Şəhərin və ölkənin enerji mənbələri ilə zəncirvari əlaqədən savayı, müxtəlif gərginlikli sahələrin lazım olan enerji ehtiyaclarının ödənməsi, ilk növbədə, qatarların hərəkətini təmin edən sistemlərin fəaliyyəti məhz bu mərkəzdən asılı olur. Dispetçer bütün elektrik təchizat sistemlərinə nəzarət edir, tənzimləyir, nizamlayır, ən əsası, bu mürəkkəb mexanizmləri idarə edir. Həmçinin dispetçerin operativ qərarları, xüsusən qatarların hərəkəti zamanı yaranmış situasiyalarda qərarı təhlükəsizliyin təmin edilməsi baxımından mühüm əhəmiyyət kəsb edir. Elə bu səbəbdən də metropolitendə keçən il istismara verilmiş Bənövşəyi xəttin digər dispetçer mərkəzləri müstəqil fəaliyyət göstərsə də, elektrik təchizatı dispetçerinin işi vahid şəbəkə kimi bir mərkəzdən idarə olunur.
Tədbirlər planına uyğun olaraq, ilk növbədə, qatarların hərəkətini təmin edən dartı və dartı-alçaldıcı yarımstansiyaların yeni sistemə qoşulması işləri görülüb. Bu yarımstansiyalarda 1960-cı illərdə quraşdırılmış rele-kontaktor sistemi olan təmassız VRTF-3 kommunikasiya sistemi və onun MKT-3 elektron analoqu müasir elektron teleidaretmə sistemi ilə əvəzlənib.
Yeni mərkəzdə dispetçer bütün avadanlıqları, texniki göstəriciləri əyani müşahidə edib işini nəzarətdə saxlamaqla, məsafədən teleidarəetməni, tam olaraq, üzərinə götürüb. Teleidarəetməyə yarımstansiyanın götürdüyü yükdən, hərarət, cərəyan, gərginlik və s. hədlərdən tutmuş bütün sahələrin elektrik təchizatına, həmçinin ən kiçik məqamlara qədər hər bir proses daxildir. Bu yeniləşmə sayəsində idarəetmədə insan faktoru ən aşağı həddə endirilib və elektrik təchizatı təhlükəsizliyi ən yüksək həddə çatdırılıb.
Yeni sistem həm də dartı, dartı-alçaldıcı və alçaldıcı yarımstansiyaların fəaliyyətini nəzarətdə saxlayıb, yeri gəldikdə, qabaqlayıcı tədbirləri əvvəlcədən müəyyən etməyə və mümkün problemlərin qarşısını almağa kömək edir.
Daha bir mühüm cəhət SCADA sisteminə çıxışın təmin edilməsidir. Beləliklə, metropolitendə bütün sahələrin dispetçer idarəetməsinin SCADA sisteminə tam keçidinə şərait yaradılıb.
E.Ə.
www.oxu.az
"
"Avtobus sürücüsünü döyən şəxs tutulduBakı şəhərində avtobus sürücüsünü döyən şəxs saxlanılıb.
Oxu.Az xəbər verir ki, Daxili İşlər Nazirliyinin mətbuat xidmətinin rəis müavini Orxan Mansurzadə APA-nın sorğusuna cavabında bildirib ki, Nəsimi rayon Polis İdarəsinin Cinayət Axtarış Şöbəsi və 19-cu Polis Bölməsi əməkdaşlarının həyata keçirdikləri əməliyyat-axtarış tədbirləri nəticəsində avtobus sürücüsünü döyən şəxsin Xırdalan şəhər sakini, 27 yaşlı Cavidan Bədəlov olduğu müəyyən edilib və o, sentyabrın 20-də istintaqa təhvil verilib.
Faktla bağlı Nəsimi rayon Polis İdarəsinin istintaq şöbəsində Cinayət Məcəlləsinin 221.1-ci maddəsi ilə cinayət işi başlanıb. C. Bədəlova həmin maddə üzrə ittiham elan olunub və o, təqsirləndirilən şəxs qismində istintaqa cəlb olunub. Bu gün məhkəmə həbs-qətimkan tədbirinin seçilməsi barədə təqdimata baxacaq.
Qeyd edək ki, məlum hadisə sentyabrın 18-də, axşam saatlarına metronun “Memar Əcəmi” stansiyasının yaxınlığındakı dayanacaqda baş verib. 135 saylı avtobusun sürücüsü Kərimov Qüdrət Xanzalı oğlu sərnişin tərəfindən döyülüb. Hadisə nəticəsində xəsarət alan sürücü 1 saylı Şəhər Kliniki Xəstəxanasında çatdırılıb. Daşıyıcı şirkət hadisə ilə bağlı hüquq-mühafizə orqanlarına şikayət edib. 
E.Ə.
www.oxu.az
"
"Yol polisindən qeydi-adi xidmət – “07” ilə gəlib, cərimə yazıb, getdilər - VİDEOGəncədə Dövlət Yol Polisinin atdığı addım sürücülərin narazılığına səbəb olub.
Oxu.Az avtosfer.az-a istinadən xəbər verir ki, həmin hadisə ilə bağlı video yayılıb.
Videodan görünür ki, “VAZ 2107” markalı avtomobildən düşən yol polisi əməkdaşları əllərində bort kompüter və telefonla dayanma-durma qaydalarını pozan avtomobilin şəklini çəkərək, hadisə yerindən uzaqlaşırlar.

www.oxu.az
"
"İcra Hakimiyyətinin avtomobili qəzaya düşdü: Xəsarət alan varMingəçevir şəhərində bir qadının xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə 20 Yanvar küçəsinin Heydər Əliyev prospekti ilə kəsişmə nöqtəsinə yaxın ərazisində qeydə alınıb.
Belə ki, “Mercedes” və “Mitsubishi” markalı avtomobillər toqquşub. Qəza nəticəsində “Mitsubishi”də olan mingəçevirli qadın Ağayeva Diliş Mehman qızı ağır xəsarət alıb. Yaralı taksi ilə şəhər xəstəxanasına çatdırılıb.
Məlumata görə, qəzanı törədən “66 AA 155” dövlət qeydiyyat nişanlı “Mercedes” Yevlax rayon İcra Hakimiyyətinə məxsus xidməti avtomobildir.
Hadisə ilə bağlı araşdırma aparılır.
www.oxu.az
"
"Hərəkət olmayan yola qadağanedici nişan qoyuldu – VİDEOBərdə rayonu Heydər Əliyev prospektində hərəkət olmayan yolda dayanma-durmanı qadağan edən yol nişanı qoyulub.
Oxu.Az Xəzər TV-yə istinadən xəbər verir ki, sakinlər bildirir ki, bir neçə ildir Rayon İcra Hakimiyyətinin qarşısından keçən yolda hərəkət yoxdur. Həmçinin, küçənin girişində və sonunda dayanma və durmanı qadağan edən nişan qoyulub. Burada avtomobil saxlayan sürücülər yol polisi tərəfindən cərimələnir.
Sakinlər bildirir ki, qadağanedici nişanlar əsasən avtomobillərin gediş-gəlişinə maneə yaranan ərazilərdə quraşdırılır. Heç bir hərəkət olmayan küçədə belə bir yol nişanının qoyulmasını doğru hesab etmirlər. Sakinlərin sözlərinə görə, ətrafda yaşayanlar avtomobili saxlamağa yer tapmır.
Məsələ ilə bağlı Bərdə rayon Dövlət Yol Polisi Bölməsindən bildirildi ki, sözügedən ərazidə həmin yol nişanı bir necə ildir ki, quraşdırılıb. Lakin nişanlarla bağlı bütün səlahiyyət ""Siqnal"" İdarəsinə məxsusdur. Rayon Siqnal İdarəsindən isə bildirdilər ki, şəhərdaxili bütün küçə və prospektlərə yol nişanlarının yerləşdirilməsi İcra Hakimiyyətinin məktubu və icazəsi əsasında həyata keçirilir.

A.M.
www.oxu.az
 
"
"Yol polisi: Piyadaların cərimələnməsi qəzaların sayının azalmasına daha çox təsir edir""Bakı şəhərində yol hərəkətinin tənzimlənməsi üçün çoxsaylı işlər görülür, yeni yol qovşaqları tikilir, qaydaları pozan piyadalar inzibati məsuliyyətə cəlb edilir. Lakin piyadaların üzərinə düşən vəzifələrin icrasında çətinliklər hələ də qalır. Piyadalar qanunla üzərilərinə qoyulmuş vəzifələri yerinə yetirməyə könülsüz yanaşır"".
Oxu.Az-ın məlumatına görə, bu barədə Bakı şəhər Dövlət Yol Polisi İdarəsinin yaydığı açıqlamada bildirilir. 
Qanunvericiliyə görə, avtomobil yolunun hərəkət hissəsini, küçələri yeraltı və yerüstü keçidlərlə keçmək lazımdır, piyada isə yolu istədiyi yerdən keçir. Qaydalara görə, piyadalar yalnız hərəkətin təhlükəsizliyinə əmin olduqdan sonra işıqforun siqnalını nəzərə almaqla yolu keçməyə davam edə bilərlər: ""Amma bu qaydalara əməl edən piyadaların sayı o qədər də çox deyil. Təkcə onu qeyd etmək kifayət edər ki, bu ilin 8 ayı ayında 80 minə yaxın piyadaya yol hərəkət qaydasını pozduğuna görə inzibati protokol tərtib edilib. Qayda pozuntusuna görə ən çox zərər görən elə piyadaların özləridir. Onlar ya qanunla müəyyən edilmiş məbləğdə cərimə ödəməli olurlar, ya da daha pis aqibətlə üzləşirlər – xəsarət alır, həyatlarını itirirlər. Yollarda piyada ölümü nəticədir. Bunun əvəzinə piyada mədəniyyətinin tam formalaşmamasının səbəblərini – qanuna hörmət etməyi öyrənmək daha çox faydalı ola bilər, çünki şəxsi təhlükəsizlik hamının düşünməli olduğu ilkin şərtdir"".
DYP piyadaları ictimai qınaq mexanizmindən istifadə etməyə də çağırıb: ""Əgər piyada qaydaları pozduğuna görə ilk növbədə ətrafdakıların qınağına məruz qalacağını bilsə, bəlkə də, yola addım atmazdan öncə düşünər. İctimai qınağın tərbiyə etmək gücü böyükdür. Bəzən yollarda baş verənlər elə təəssürat yaradır ki, sanki insanlar müdaxilə üçün kimisə gözləyir. Əgər avtobus sürücüsü hərəkət vaxtı telefonla danışırsa və ya sərnişinlə dolu avtobusla yanacaqdoldurma məntəqəsinə daxil olursa, buna sərnişindən daha tez kim reaksiya verə bilər? Digər tərəfdən, piyadaların vurulmasını önləmək üçün polis inzibati üsullardan onsuz da istifadə edir. Hazırda piyadaların saxlanılaraq cərimələnməsi qəzaların sayının azalmasına təsir edir, görünən odur ki, elə bu prosesdə nisbətən işə yarayan da inzibati metodlardır. İctimai qınaq institutu isə hələ də işə düşməyib"".
E.Ə.
www.oxu.az
"
"Ağdamda avtomobil 15 yaşlı qızı vurduBu gün Ağdamda ölümlə nəticələnən yol-nəqliyyat hadisəsi baş verib.
Oxu.Az xəbər verir ki, APA-nın Qarabağ bürosunun məlumatına görə, rayonun Xındırıstan kəndində Heydərov Saday Arif oğlu idarə etdiyi “VAZ-2107” markalı, 10 MD 477 nömrə nişanlı avtomobillə 15 yaşlı Qasımova Humay Firdovsi qızını vurub. Yeniyetmə aldığı xəsarətdən hadisə yerində ölüb.
Hazırda hüquq-mühafizə orqanlarının əməkdaşları hadisə yerindədirlər.
E.Ə.
www.oxu.az
"
"Bakı prospektində 3 avtomobil toqquşdu: Ölən varDünən səhər saatlarında Bərdə şəhərində ağır yol qəzası baş verib.
Oxu.Az Lent.az-a istinadən xəbər verir ki, Bakı prospektində “Mercedes” markalı iki minik avtomobili toqquşub. Daha sonra avtomobillərdən biri yolun kənarında dayanmış “VAZ 21 011”-ə çırpılıb.
Bu zaman hərəkətə gələn “VAZ 21 011” avtomobilin qarşısında dayanmış 1956-cı il təvəllüdlü Niftəliyev Arif Alı oğlunu vurub. 61 yaşlı kişi aldığı xəsarətlərdən vəfat edib.
Araşdırma aparılır.
E.Ə.
www.oxu.az
"
"Bakı metrosunda sıxlıq problemiYeni tədris ilinin başlanması ilə sentyabrın 18-dən “Bakı Metropoliteni” qış qrafikinin tətbiqinə başlayıb. 
Oxu.Az xəbərinə görə, qurum bəyan edib ki, qeyd edilən qrafikə əsasən, qatarların hərəkət intervalı gur saatlarda 2 dəqiqəyə endirilib, xətlərdəki qatarların sayı 30-a çatdırılıb.
Nəticədə, “Həzi Aslanov-28 May” sahəsində qatarlar arasında interval gur saatlarda 2 dəqiqəyə endirilib. Bu prinsiplə gur saatlarda xətlər üzrə hərəkətin bir-birindən ayrı təşkil edildiyi “28 May-Dərnəgül” və “28 May-İçərişəhər” sahələrində qatarlar arasında interval 4 dəqiqə müəyyən edilib.
Qatar sayının artırılması və intervalın azaldılmasına baxmayaraq, günün pik saatlarında sərnişinlər sıxlıqdan qatara minməkdə çətinlik çəkirlər. Vəziyyətdən çıxış yolu kimi “Bakı Metropoliteni” QSC-nin mətbuat xidmətinin rəhbəri Nəsimi Paşayev Modern.az-a intervalın azaldılmasının mümkünsüz olduğunu bildirib: “Çünki interval maksimum azaldılıb. Xəttə bundan artıq qatar da buraxa bilmərik. Yəni bu qatar azlığı ilə bağlı da deyil. “28 May” stansiyasında yaşıl və qırmızı xətlərin kəsişməsi intervalı bundan artıq azaltmağa imkan vermir”.
N.Paşayev səhər saatlarında qatarların 4-5 dəqiqəyə qədər gecikməsinə də aydınlıq gətirib:
“Səhər, pik saatlarda “Neftçilər” stansiyasında dalandan bir neçə boş qatarı xəttə buraxırıq. Çünki çox vaxt həmin stansiyaya çatana qədər vaqonlar sərnişinlərlə dolmuş olur. Bu cür dalan metronun “Memar əcəmi” stansiyasında da var. Maksimum dərəcədə sərnişinlərin rahatlığını təmin etməyə çalışırıq”.
Qurum rəsmisi deyib ki, yalnız “Bakmil” stansiyasından qatarlar xəttə daxil olduğu zaman interval “Həzi Aslanov-Ulduz” sahəsində fərqli ola bilər. 
Sərnişinlərin nəzərinə çatdırırıq ki, “Həzi Aslanov-28 May” sahəsində, sərnişin axınının tələbləri əsas götürülməklə, qeyri-gur saatlarda hərəkət intervalı 2,5 dəqiqə, sərnişinlərin əsaslı şəkildə azaldığı müşahidə olunan axşam saatlarından gecəyə doğru 3 dəqiqə və daha çox olur. Onu da əlavə edək ki, şənbə və bazar, eləcə də, bayram günlərində fərqli hərəkət qrafiki tətbiq olunur”.
Məlumat üçün bildiririk ki, metropolitendə hərəkət qrafiki il ərzində iki dəfə dəyişdirilir. Yay mövsümündə əhalinin istirahət məqsədilə daha çox şəhərdən kənara üz tutması, ələlxüsus tədris ilinin başa çatması ilə metropolitendə nisbətən yüngülləşdirilmiş qrafik tətbiq olunur. Yeni qrafik 2018-ci ilin yayına qədər tətbiq ediləcək.
E.Ə.
www.oxu.az
"
"Gədəbəydə məktəbə gedən şagirdi avtomobil vurduGədəbəy rayonunda məktəbə gedən 10-cu sinif şagirdini avtomobil vurub.
Oxu.Az Report-a istinadən xəbər verir ki, hadisə rayon ərazisində baş verib. 
Belə ki, rayon sakini, 2009-cu il təvəllüdlü Çinarə Rzayevanı yolu keçmək istəyən zaman avtomobil vurub. Sürücü hadisə yerindən qaçıb. Yaralı ətrafdakıların köməyi ilə xəstəxanaya çatdırılıb. Onun vəziyyətinin ağır olduğu bildirilir. 
Məktəblini avtomobillə vuraraq, hadisə yerindən qaçan sürücü Şəmkir rayonu ərazisində Yol Patrul Xidmətinin əməkdaşları tərəfindən saxlanılıb.
Faktla bağlı araşdırmalara başlanılıb. 
E.Ə.
www.oxu.az
"
"Bakıda 36 yaşlı qadını avtomobil vurduBakıda 36 yaşlı qadının xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Nizami rayonunda qeydə alınıb.
Belə ki, İsmayıl Məmmədov küçəsində piyada zolağı ilə hərəkət edən 1981-ci il təvəllüdlü Hüseynova Xumar Teyyub qızını minik avtomobili vurub. Nəticədə qadın ağır xəsarət alıb. Yaralı təcili tibbi yardım vasitəsilə xəstəxanaya yerləşdirilib.
Faktla bağlı Nizami Rayon Polis İdarəsində araşdırma aparılır.
Sürücünün saxlanılması istiqamətində tədbirlər davam etdirilir.
A.M.
www.oxu.az
 
"
"Rusiya-Azərbaycan sərhədində avtomobil körpüsü tikiləcəkRusiyanın Dövlət Ekspertiza Baş İdarəsi ölkənin Azərbaycanla sərhədində Samur çayı üzərində avtomobil körpüsünün tikinti layihəsinə müsbət rəy verib.
Oxu.Az-ın Trend-ə istinadən verdiyi məlumata görə, yeni transsərhəd avtomobil körpüsü hazırda fəaliyyət göstərən körpüdən 60 metr məsafədə tikiləcək. Layihəyə əsasən, 1957-ci ildə tikilmiş körpü və ətraf infrastruktur da rekonstruksiya ediləcək.
Körpünün uzunluğu 325,3, eni 17,3 metr təşkil edəcək. Körpünün seysmik davamlılığı 9 bala bərabər olacaq.
A.M.
www.oxu.az
 
"
"Azərbaycanda qayda pozmayan sürücülərə mükafat verilməsi təklif edilirAzərbaycanda hər ay 60 nəfər yol qəzalarında dünyasını dəyişir. Rəsmi statistikaya görə bu ilin 8 ayı ərzində Azərbaycanda baş vermiş yol qəzaları zamanı 471 nəfər ölüb, 1148 nəfər isə yaralanıb. Dünyanın müxtəlif ölkələrində bu cür insan itkilərinin qarşısını almaq üçün mütəmadi olaraq sosial layihələr həyata keçirilir.
Oxu.Az-ın baku.ws-ə istinadən verdiyi məlumata görə, bu cür sosial layihələr Azərbaycanda da təşkil edilə bilər. Qayda pozan sürücülərin cəzalandırılmaları ilə yanaşı məsuliyyətli sürücülərin evlərinə ən azından Türkiyədə olduğu kimi “Təşəkkür məktubu” göndərilə bilər.
Türkiyədə həmçinin hər il və ya hər həftə nümunəvi sürücülər müxtəlif verilişlərə çağırılaraq və ya tədbirlərdə ictimaiyyət qarşısında Dövlət Yol Polisi əməkdaşları tərəfindən mükafatlandırılır.
Dubayda isə nümunəvi sürücülərə qızıldan hazırlanmış oyuncaq avtomobil hədiyyə olunur.
Nəqliyyat məsələləri üzrə ekspert Ərşad Hüseynov açıqlamasında qeyd etdi ki, Azərbaycanda nümunəvi sürücülərə bahalı mükafatlar verilməsə də, ən azından onlara xüsusi formada təşəkkür edilməlidir.
“Bir neçə il bundan əvvəl bu barədə fikir irəli sürmüşdüm. Nümunəvi sürücülərin mükafatlandırılması, onlara diqqət göstərilməsi yol nəqliyyat hadisələrinin qarşısını almaqda böyük köməklik göstərəcək. Məsələn Türkiyədə son 10 ildə bu cür sosial layihələrin həyata keçirilməsi qəzaların xeyli aşağı düşməsinə səbəb olub. Nümunəvi sürücülərə yüksək məbləğdə mükafat verməyə də ehtiyac yoxdur. Misal üçün qiymətli əşya verilə və ya ictimaiyyət qarşısında hansısa formada ona xüsusi təşəkkür edilə bilər”, – deyə ekspert bildirdi.
Ə.Hüseynov qeyd etdi ki, DYP paytaxtda yol hərəkətinin təhlükəsizliyinin təmin edilməsi, yol-nəqliyyat hadisələrinin qarşısının alınması və ictimai qaydaların qorunması sahəsində belə sosial layihələrdən yararlana bilər: “Həmin sürücüləri tapmaq DYP üçün o qədər də çətin deyil. Çünki bütün məlumatlar onların əlində var”
Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev isə bildirdi ki, qaydaları pozmayan sürücülərin sağ qalması, cərimələnməməsi onlar üçün elə mükafatdır.
“Nümunəvi sürücünü müəyyən etmək də çətin məsələdir. Amma onu deyə bilərəm ki, sürücü qaydanı pozmayıbsa, deməli ən az 40 manat onun cibində qalır. Və ya qəza törətməyibsə, deməli sağ-salamatdır. Bu onlar üçün mükafatdır. Nümunəvi sürücünün mükafatlandırılması praktikamızda yoxdur”, – deyə Kamran Əliyev bildirdi.
A.M.
www.oxu.az
 
"
"Qəzaya düşən bu uşağın valideynləri axtarılırSosial şəbəkələrdə avtomobil tərəfindən vurulan və xəsarət alan uşağın fotosu paylaşılıb.
Xırdalan şəhəri 1 saylı orta məktəbin 2-ci sinif şagirdi İldırım Heydərov hazırda Xırdalan şəhəri uşaq poliklinikasındadır.
www.oxu.az
"
"Türkiyədə iki avtobus qəzası: 40 yaralıTürkiyənin şimal-qərbində yerləşən Balıkesir vilayətində iki avtobus toqquşub. 
Oxu.Az Trend-ə istinadən xəbər verir ki, insident nəticəsində 41 nəfərin xəsarət aldığı bildirilir.
Hadisə yerinə dərhal təcili tibbi yardım və polis cəlb olunub.
Məlumata görə, xəsarət alanlar arasında qadın və uşaqlar da var.
Hazırda qəzanın baş vermə səbəbləri araşdırılır, polis araşdırmalara başlayıb.
E.Ə.
www.oxu.az
"
"73 il göl dibində qalan ""Bugatti"" inanılmaz qiymətə satıldı - FOTOUzun illər Major gölünün dibində batıb-qalmış ""Bugatti"" aşkar edilərkən şinlərində hava qaldığı və kuzovda orijinal göy rəngini qoruyub saxladığı müşahidə edilib.
73 il gölün dibində qalan avtomobil sudan çıxarılıb və hərracda 360 min dollara satılıb. Məbləğ gözləniləndən qat-qat yüksək olub. ""Bugatti""ni alan şəxs isə ABŞ-ın Kaliforniya ştatının Oksnarda şəhərindən olan sahibkar Mullin Museumdur. 























C.İ.
www.oxu.az
"
"Biləsuvarda ağır qəza: 5 ölü, 1 yaralı – YENİLƏNİBBiləsuvarda 5 nəfərin ölümü ilə nəticələnən ağır yol-nəqliyyat hadisəsi ilə bağlı bir nəfər saxlanılıb.
Oxu.Az xəbər verir ki, bu barədə Trend-ə Baş Dövlət Yol Polisi İdarəsindən məlumat verilib.
Məlumatda bildirilir ki, hadisə ""Mercedes C-Class"" markalı avtomobilin sürücüsünün digər avtomobilə yol verməməsi səbəbindən baş verib. Belə ki, sentyabrın 20-də səhər saatlarında Bakı-Ələt-Astara yolu ilə hərəkət edən ""Mersedes E-Class"" markalı avtomobil ""Mercedes C-Class"" markalı avtomobili ötüb və həmin avtomobilin qarşısında hərəkət edən ""KamAZ"" markalı yük maşınını da keçmək istəyib. Bu an qarşı istiqamətdə hərəkət edən başqa bir minik avtomobili ilə qarşılaşıb və sürət həddini azaldaraq, ""KamAZ""-la ""Mercedes C-Class""ın arasına keçməyə cəhd edib. Həmin vaxt ""KamAZ""-ın arxasınca hərəkət edən ""Mercedes C-Class"" markalı avtomobilin sürücüsü ""Mercedes E-Class"" markalı avtomobilin sürücüsünə yol verməyib. Nəticədə ""E-Class"" ""KamAZ""-a çırpılıb və hadisə nəticəsində 5 nəfər həlak olub.
Faktla bağlı Daxili İşlər Nazirliyinin İstintaq və Təhqiqat Baş İdarəsinin Yol-nəqliyyat hadisələrinə dair işlər üzrə istintaq və təhqiqat şöbəsində Cinayət Məcəlləsinin 263.3-cü (yol hərəkəti və nəqliyyat vasitələrinin istismarı qaydalarını pozmaq, ehtiyatsızlıqdan iki və daha artıq şəxsin ölümünə səbəb olma) maddəsi ilə cinayət işi başlanıb. Hadisəni törətməkdə təqsirli bilinən ""Mercedes C-Class"" markalı avtomobilin sürücüsü saxlanılaraq, istintaqa cəlb edilib.
Xatırladaq ki, bu gün səhər saatlarında Ələt-Astara yolunun Biləsuvar rayonu ərazisindən keçən hissəsində ""Mercedes E-Class"" markalı minik avtomobili və ""KamAZ"" markalı yük maşınının toqquşması nəticəsində 5 nəfər ölüb.
Hadisə nəticəsində ölənlər Lənkəranın Gərmətük kənd sakinləri - Samir Əzizulla oğlu Qasımov və Çingiz Xudaverdi oğlu Nağıyev, Kosalar kənd sakinləri - Əhmədov Mahir Bəşir oğlu, onun anası Pəri Əhmədov və qohumu İlhamə Kazımovadır.
09:44
Biləsuvarda baş verən ağır qəzada ölənlərdən iki nəfərin adı məlum olub.
Oxu.Az APA-ya istinadən xəbər verir ki, onlar Lənkəran sakinləri -  Samir Əzizulla oğlu Qasımov və Çingiz Xudaverdi oğlu Nağıyevdir. Ölən digər iki nəfərin və xəsarət alan şəxsin kimliyi dəqiqləşdirilir.
08:44
Biləsuvarda baş verən ağır yol qəzası nəticəsində 4 nəfər ölüb, 1 nəfər xəsarət alıb.
Oxu.Az-ın APA-ya istinadla verdiyi məlumata görə, hadisə Ələt-Astara yolunun Biləsuvar rayonu ərazisindən keçən hissəsində qeydə alınıb. “Mercedes” markalı minik avtomobili və “KamAZ” markalı yük maşınının toqquşması nəticəsində 4 nəfərin öldüyü və bir nəfərin xəsarət aldığı bildirilir.
Məlumata görə, yüksək sürətlə hərəkətdə olan “Mercedes” markalı minik avtomobili ötmə manevri edərkən əks hərəkət zolağına çıxıb, lakin idarəetməni itirərək, yol kənarında duran “KamAZ” markalı yük maşınına çırpılıb.   
Hadisə yerinə Biləsuvar və Salyan rayonlarının təcili tibbi yardım stansiyasının əməkdaşları çağırılıb. Ölən şəxslərin Lənkəran sakinləri olduğu bildirilir.
Ölən və xəsarət alan şəxslərin kimliyi və qəzanın digər  təfərrüatları müəyyənləşdirilir.  
A.S.
www.oxu.az
"
"İşıqforun qırmızı işığından keçən mopedi avtomobil vurdu – FOTOBakıda işıqforun qırmızı işığından keçən mopedi avtomobil vurub, xəsarət alan var.
Oxu.Az Report-a istinadən xəbər verir ki, yol-nəqliyyat hadisəsi paytaxtın Nəsimi rayonunda qeydə alınıb.
Belə ki, dönərxanın kuryeri kimi fəaliyyət göstərən 1997-ci il təvəllüdlü Quliyev Pənah Nizami oğlu idarə etdiyi mopedlə Səməd Vurğun küçəsində işıqforun qırmızı işığından keçib. Həmin vaxt 99-XL-071 dövlət qeydiyyat nişanlı, ""Lada Priora"" markalı avtomobili idarə edən 1988-ci il təvəllüdlü Quliyev İlqar Adil oğlu işıqforun yaşıl ışığından keçərkən mopedə çırpılıb. 
Nəticədə moped səkiyə çırpılıb və yararsız hala düşüb. Mopedi idarə edən P.Quliyev ağır xəsarət alaraq, xəstəxanaya yerləşdirib. Minik avtomobilinin sürücüsü İ.Quliyev bildirib ki, mopedi idarə edən şəxs onun avtomobillə hərəkətinə reaksiya verməyib: ""Yəni o, bilərəkdən qəfil yola çıxıb"".
Əraziyə Yol Patrul Xidmətinin əməkdaşları cəlb edilib. Araşdırma aparılır. 














E.Ə.
www.oxu.az
"
"Azərbaycanda bir gündə yol qəzalarında 9 nəfər öldüÖtən gün respublikanın avtomobil yollarında baş verən yol qəzalarının statistikası açıqlanıb.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, ötən gün respublikanın avtomobil yollarında 10 yol-nəqliyyat hadisəsi baş verib ki, nəticədə 5 nəfər ölüb, 13 nəfər xəsarət alıb.
Həmin qəzalardan ən ağırı Salyan rayonu ərazisində qeydə alınıb. Həmin qəzada 4 nəfər ölüb.
Bundan başqa, səhər saatlarında Biləsuvar rayonu ərazisində də ağır yol qəzası baş verib. Həmin qəzada 4 nəfər dünyasını dəyişib.
E.Ə.
www.oxu.az
"
"Lənkəran sakini avtobusdan yıxılaraq, ağır xəsarət alıbLənkəran rayonunda yerli sakin avtobusdan yıxılaraq, ağır xəsarət alıb.
Oxu.Az xəbər verir ki, Report-un Cənub bürosunun məlumatına görə, rayonun Ləj kəndindən şəhər istiqamətində hərəkətdə olan sərnişin avtobusu aeroport yaxınlığında saxlayıb və sərnişin düşürüb. 
Sərnişinlərdən biri - Bağdagül Qasımova avtobusdan düşərkən yıxılıb, nəticədə ağır xəsarət alıb.
Yaralı dərhal Lənkəran rayon Mərkəzi Xəstəxanasına yerləşdirilib. 
Xəstəxanadan bildirilib ki, yaralı kəllə-beyin travması alıb, vəziyyəti ağırdır.
E.Ə.
www.oxu.az
"
"Velosiped qəzalarında ölənlərin sayı açıqlandıBu ilin 8 ayı ərzində Azərbaycanda 21 velosiped qəzası baş verib.
Oxu.Az xəbər verir ki, bu barədə Trend-ə Daxili İşlər Nazirliyi (DİN) Respublika Baş Dövlət Yol Polisi İdarəsinin (DYP) İctimaiyyətlə əlaqələr şöbəsinin rəisi, polis polkovniki Kamran Əliyev deyib.
K.Əliyev bildirib ki, baş vermiş velosiped qəzaları nəticəsində 11 nəfər ölüb, 11 nəfər yaralanıb.
K.Əliyevin sözlərinə görə, hadisənin 4-ü velosipedçilərin təqsiri səbəbindən baş verib və nəticədə 2 nəfər ölüb, 2 nəfər yaralanıb. Digər hadisələr isə velosipedçilərin avtomobil tərəfindən vurulmasına görə baş verib.
Polis polkovniki bildirib ki, velosiped sürənlər bəzən təhlükəsizlik qaydalarına əməl etmir, dəbilqə taxmır, yolun əks istiqamətində hərəkət edir, işıqlandırıcı vasitələrdən istifadə etmirlər: “Yol hərəkəti haqqında” qanunun 38-ci maddəsində deyilir ki, mühərriksiz velosipedi idarə edən şəxs xüsusi velosiped zolaqları ilə, bunlar olmadıqda isə yolun, küçənin hərəkət hissəsinin kənarı və ya yol çiyinləri ilə hərəkət etməlidir. Velosiped sürən şəxs texniki baxımdan saz və lazımi təchizatlı velosipeddən istifadə etməli, velosipedi idarə etməyə mane olan yük və ya sərnişin daşımamalıdır. Velosiped nəqliyyat vasitəsi hesab edildiyindən onu sürənlərin də avtomobil yollarından istifadə etmək hüquqları var”.
A.S.
www.oxu.az
 
"
"Ələt-Astara yolunda dəhşətli qəza: 4 qadın öldü, 3 nəfər yaralandı – VİDEO + YENİLƏNİBSentyabrın 19-da axşam saatlarında işdən qayıdarkən avtomobil qəzası nəticəsində həyatlarını itirmiş 4 nəfər salyanlı qadının şəxsiyyəti müəyyənləşdirilib.
Oxu.Az Virtualaz.org-a istinadən onların siyahısını təqdim edir:
1.   Əhmədova Arzu Ağahüseyn qızı. 1980-ci il, Salyan şəhəri, 20 Yanvar küçəsi.
2.   Baxşıyeva Sevinc İbrahim qızı. 1965-ci il, Salyan şəhəri, 20 Yanvar küçəsi.
3.   Qasımova Vəfa Əhəd qızı. 1984-cü il, Salyan şəhəri, Ə.Quliyev küçəsi.
4.   Əhədova Gilas Məhərrəm qızı. 1958-ci il, Salyan şəhəri, 20 Yanvar küçəsi.

19.09.2017 (23:15)
Fövqəladə Hallar Nazirliyi Ələt-Astara yolunda 4 nəfərin ölümü ilə nəticələnən qəza ilə bağlı məlumat yayıb.
Oxu.Az-ın FHN-nin saytına istinadən verdiyi xəbərə görə,  Böhran Vəziyyətlərində İdarəetmə Mərkəzinə daxil olmuş məlumata əsasən, Ələt-Astara magistral avtomobil yolunun Salyan rayonu ərazisindən keçən hissəsində “VAZ” və “Mercedes” markalı iki minik avtomobili toqquşub. Fövqəladə Hallar Nazirliyinin Muğan Regional Mərkəzinin xilasediciləri dərhal hadisə yerinə cəlb olunub. Xilasedicilər sıxılmış vəziyyətdə qalmış 4 nəfərin cəsədini “VAZ” markalı minik avtomobilindən çıxarıb və aidiyyəti üzrə təhvil veriblər. Əməliyyat saat 21:10-da başa çatıb.
22:47
Yeni inşa olunan Ələt-Astara avtomobil yolunda ""Mercedes"" və ""VAZ 2106"" markalı iki avtomobilin toqquşması nəticəsində 4 qadın hadisə yerində ölüb, 3 nəfər xəsarət alıb.
Oxu.Az APA-ya istinadən xəbər verir ki, hadisə Ələt-Astara yolunun Salyan rayonu ərazisindən keçən hissəsində baş verib.
Məlumata görə, hadisə yeni inşa olunan magıstral yolun istismara verilməyən hissəsində baş verib.
Xəsarət alanlardan iki nəfərin kimliyi bəlli olub. Salyan xəstəxanasına yerləşdirilən yaralılar “Mercedes”in sərnişini  Cəlilabad sakini 1990-cı il təvəllüdlü Əzimov Fərid Habil oğlu və “VAZ 2106” markalı avtomobilin sərnişini Sabirabad sakini 27 yaşlı Hüseynov Babək Xanəhməd oğludur.
Hadisənin təfərrüatları müəyyənləşdirilir.
A.M.
www.oxu.az
"
" Sürücülərin nəzərinə: Kəmər taxmayan sürücü “radar”a düşür – FOTOArtıq minlərlə sürücü kəmər taxmadığına görə elektron protokolla cərimə edilib.Ötən həftə təhlükəsizlik kəmərindən istifadə etməyən sürücülərə elektron protokollar tərtib olunacağı barədə məlumat verildi.
Oxu.Az-ın Avtosfer.az-a istinadən verdiyi məlumata görə, Baş Dövlət Yol Polisi İdarəsi də bu xəbəri təsdiq etdi və bildirildi ki, artıq minlərlə sürücü kəmər taxmadığına görə elektron protokolla cərimə edilib.
Buna sübut olaraq təhlükəsizlik kəmərindən istifadə etməyən sürücüyə tərtib olunmuş protokolun fotoşəklini təqdim edir.
Bir daha sürücülərin və sərnişinlərin nəzərinə çatdırırıq ki, təhlükəsizlik kəmərindən istifadə etmək lazımdır. Bu sizin təhlükəsizliyiniz üçün çox önəmlidir. Kəmər taxmamağa görə cərimə 40 manatdır.








A.M.
www.oxu.az
 
"
"Biləsuvarda fəhlələrlə dolu olan mikroavtobus aşdı: Onlarla yaralı var – FOTOBiləsuvar rayonunda mikroavtobusun aşması nəticəsində 22 nəfər müxtəlif dərəcəli bədən xəsarətləri alıb.
Oxu.Az Report-a istinadən xəbər verir ki, yol-nəqliyyat hadisəsi rayonun Nəsimikənd kəndində qeydə alınıb.
Fəhlələr pambıq yığımından qayıdırlarmış.
Yaralılar Biləsuvar Rayon Mərkəzi Xəstəxanasına çatdırılıb.
Faktla bağlı araşdırma aparılır.











A.M.
www.oxu.az
"
"Saatlıda qəza: Ölən və xəsarət alanlar varSaatlıda ölümlə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, sentyabrın 18-də, saat 20:00 radələrində Saatlı rayonunun Azadkənd kəndi ərazisində kənd sakinləri Şakir Cabbarovun idarə etdiyi “VAZ-2106” markalı avtomobillə Salman Qasımovun idarə etdiyi “Belarus-80” markalı traktor toqquşub.
Nəticədə Ş.Cabbarov hadisə yerində ölüb, 3 sərnişini xəstəxanaya yerləşdirilib. 
Saatlı RPŞ tərəfindən araşdırma aparılır. 
E.Ə.
www.oxu.az
"
"Ekspert: Yanacaqdoldurma məntəqəsində sürücüləri aldadırlarÖmründə bircə dəfə yanacaqdoldurma məntəqəsində olmuş şəxslər bilir ki, bəzi sürücülər yanacaq doldurularkən avtomobili tərk edirlər. Bəziləri təhlükəsizlik üçün, bəziləri operatora inamsızlıq səbəbindən və sair. Bəs sürücü avtomobilə yanacaq doldurularkən hansı qaydalara əməl etməlidir? Ümumiyyətlə, yanacaqdoldurma məntəqəsində sürücünün avtomobili tərk etməsi ilə bağlı hansısa təlimat, qayda mövcuddurmu?
Oxu.Az xəbər verir ki, Ölkə.Az bu suallarla tanınmış ekspertlərə müraciət edib. 
Ekspert Ərşad Hüseynov bildirir ki, bununla bağlı hər hansı təlimat nəzərdə tutulmayıb: ""Yanacaqdoldurma məntəqəsində sürücünün yanacaq götürməklə bağlı, sürücünün xüsusi davranışına dair təlimat yoxdur. Təhlükəsizliklə bağlı təlimat var ki, orada da texniki təhlükəsizlik və yanğından mühafizə öz əksini tapıb. Əslində, Azərbaycanda biz sürücülər pis öyrənmişik. Dünyanın heç bir yerində ""sürücü sükan arxasında otursun, kimsə gəlib onun avtomobilinə yanacaq vursun"" söhbəti yoxdur. Əksər ölkələrdə sürücü yanacaqdoldurma məntəqəsinə gəlir, oradakı qurğudan öz avtomobilinə yanacaq vurur, elektron ödənişini edib gedir. Dünyanın heç yerində operatorları görə bilməzsiniz. Qurğu elədir ki, özün yaxınlaşıb çənin ağzını açıb, istədiyin qədər vurub, pulunu ödəyib, getməlisən. Hətta İranda, Rusiya və Türkiyə belədir. Avropa isə çoxdan bu metodla işləyir. Mühərrik söndürülməlidir. Yanğın törədə biləcək hərəkətlər edilməməlidir. Hətta mobil telefondan istifadə etmək olmaz"".
""Avtostop"" radiolayihəsinin müəllifi və aparıcısı DJ Tural isə hesab edir ki, Azərbaycanda sürücülərin yanacaqdoldurma məntəqəsində avtomobili tərk etməsinin başqa səbəbləri var: ""Avtomobildən düşüb özün yanacaq doldurursansa, buna özünəxidmət deyirlər. Məsələn, Avropanın yanacaqdoldurma məntəqələrində özünəxidmətdir. Şərq ölkələrində, postsovet məkanında isə operator benzini vurur. Bizdə avtomaşını təhlükəsizlik məsələlərinə görə tərk etmirlər. Onlar, sadəcə, aparata baxırlar ki, görsünlər yanacağı düz vururlar, ya yox (gülür)"".
Bəs aparıcının şəxsi qənaəti necədir? Avtomobili tərk etmək daha doğrudur, yoxsa əksinə? Yəni biz doğrusunu edirik, yoxsa avropalılar?
DJ Tural cavab verir: ""Bizim beyinlərimiz arasında fərq var. İstəyirik ki, bizə xidmət göstərsinlər. Azərbaycanda hansısa yanacaqdoldurma məntəqəsi özünəxidmət üsuluna keçsə, işləyə bilməyəcək. Bu, bizim mentallığa daha uyğundur. Bəlkə, nə zamansa dəyişə bilər"".  
Avtosfer.az saytının baş redaktoru Elməddin Muradlı isə məsələyə bir qədər də fərqli aspektdən yanaşır və detalları izah edir: ""Qanunvericilikdə bununla bağlı heç bir məhdudiyyət yoxdur. Sadəcə, yanacaqdoldurma məntəqələrində sürücülərin etməməli olduqları davranışlar var. Mobil telefondan istifadə etmək, siqaret çəkmək olmaz. Amma yanacaqdoldurma məntəqələrində sürücülərə qarşı o qədər fırıldağa əl atırlar ki, sürücü məcburən avtomobili tərk edir. Çünki təkcə monitora baxmaq kifayət etmir. ""Tapança""nın tutulmasından tutmuş, operatorun davranışına qədər hər şeyə fikir vermək lazımdır ki, aldatmasınlar. Tapançanı oynadıb, öz çirkin işlərini görə bilirlər. Əksəriyyətimiz monitora baxırıq ki, filan qədər vurdu, qiyməti bu qədər elədi. Amma elə deyil. 
Həm də yanacaqdoldurma məntəqələrinin kafesi, marketi, təbii ehtiyacları ödəmək üçün yerləri var. Sürücü də vaxt itirməmək üçün bəzən avtomobildən düşür, lazım olan şeyi alır, yaxud təbii ehtiyacını ödəyir. Bunu vaxta qənaət etmək üçün edirlər. Əksər sürücülər isə aldanmamaq üçün avtomobili tərk edirlər. Operatorlar deyirlər ki, avtomaşını bir az qabağa ver. Belə olan halda sən monitoru da görə bilmirsən. Yanacaq tam getməmiş ""tapança""ya yüngülcə toxunurlar, taqqıltı gəlir, elə bilirsən ki, yanacaq çəni tam doldu. Amma tərpənəndən sonra başa düşürsən ki, aldanmısan. Halbuki o şlanq avtomobilin başına tam dolanar. Başın musiqiyə, telefona qarışır, dolmadan tapançaya əl vururlar, çənin ağzını bağlayıb yola salırlar"". 
Ekspertin fikrincə sürücülər hər on litrdə 1-2 litr yanacaq itirmiş olurlar: ""İndiki dövrdə on litrdə bir litr ""vuran"" insaflı yanacaqdoldurma məntəqəsi sayılır. Hətta bu ""insaflılıqlarına"" görə sürücülər onlara təşəkkür edirlər. Elə yanacaqdoldurma məntəqələri var ki, hər on litrdə iki litr aldadırlar"".
Beləliklə, ekspertlərin rəyini ümumiləşdirsək, deyə bilərik ki, yanacaqdoldurma məntəqəsində sürücünün avtomobili tərk etməsi qaydası yoxdur. Sadəcə, məntəqələrin özlərində sürücülərə qarşı qurulmuş ""tələ""dən xilas olmaq üçün onlar məcburən belə etməli olurlar. 
E.Ə.
www.oxu.az
"
"Sürücülərin diqqətinə! Hansı halda avtomobiliniz evakuasiya edilə bilər?Bakıda küçələrdə düzgün parklanmayan avtomobillər cərimə meydançalarına aparılır. Bunun üçün əksər hallarda sürücülərə xəbərdarlıq edilmir. Əksər hallarda bu prosesdə sürücü ilə yol polisləri arasında mübahisələr yaranır. Bir sıra hallarda sürücü avtomobilinin qanunsuz aparıldığını, yol polisi isə sürücünün qanunsuz parklanma etdiyini iddia edir. Bu isə sürücü və yol polisi arasında anlaşılmazlığa səbəb olur.
Bu proses necə həyata keçirilməlidir? Yol polisinin sürücüyə xəbərdarlıq etmədən avtomobili cərimə meydançasına aparmaq hüququ varmı? Ümumiyyətlə, yol polisi hansı hallarda avtomobili cərimə meydançasına apara bilər?
Oxu.Az-ın məlumatına görə, nəqliyyat üzrə ekspert Ərşad Hüseynov Trend-ə açıqlamasında bildirib ki, dövlət yol polisi müəyyən olunmamış ərazidə parklanan avtomobilləri cərimə meydançasına apararkən sürücünü axtarmamalıdır: ""Amma burada bir məqam var. Yol polisi sübut etməlidir ki, həmin avtomobil yolda tıxac yaradır, digər avtomobillərin hərəkətinə mane olur və sair. İnzibati Xətalar Məcəlləsinin (İXM) 24-cü maddəsinə əsasən, əgər yol polisi avtomobilin dayanma-durma qaydasını pozduğunu görürsə və sürücü yanında yoxdursa, foto və ya video çəkiliş etdikdən sonra elektron protokol tərtib edir və prosesi qiymətləndirir. Əgər həmin avtomobil tıxac yaranmasına səbəb olubsa, yaxud ikinci cərgədə parklanmaqla digər avtomobilin park yerindən çıxmasına, hərəkətinə mane olursa, bu halda avtomobil evakuasiya edilə bilər. Bu halda yol polisi avtomobilin sürücüsünü axtarmalı deyil"".
Ə.Hüseynov qeyd edib ki, müəyyən edilməmiş yerlərdə parklanan avtomobil tıxac yaratmırsa, hərəkətə maneçilik törətmirsə, yol polisinin həmin avtomobili evakuasiya etmək ixtiyarı yoxdur: ""Məsələn, avtomobil müəyyən edilməmiş yerdə saxlanılıb, lakin digər maşınların və piyadaların hərəkətinə mane olmursa, onda yol polisi həmin avtomobili cərimə meydançasına evakuasiya edə bilməz. Yəni, avtomobil kiminsə darvazasının qarşısında, hansısa giriş-çıxışa mane olan yerdə, tıxac yaratmayan ərazidə qanunsuz parklanıbsa, bu halda yol polisi həmin avtomobili cərimə meydançasına aparmamalıdır. Bu situasiyada yol polisi çəkiliş etməli, elektron protokol yazaraq avtomobilin üzərinə qoymalıdır. Belə hallarda yol polisinin avtomobili evakuasiya etməsi qanunsuzluqdur"".
Ekspert deyib ki, Bakıda bəzi yerlərdə yol polisləri bu qaydalara əməl edirlər: ""Məsələn, İçəri Şəhər ərazisində və digər bir-neçə istiqamətdə yol polisi ərazidə xidmət apararkən avtomobillərə tıxac yaratmayan ərazidə qanunsuz parklanma görəndə, həmin avtomobili evakuasiya etmir. Onlar elektron protokol tərtib edərək, həmin avtomobilin şüşəsinə yapışdırır"".
A.M.
www.oxu.az
 
"
"Bakıda sərnişin avtobus sürücüsünü vəhşicəsinə döydü – VİDEOBakıda daha bir avtobus sürücüsü vəhşicəsinə döyülüb.
Oxu.Az Qafqazinfo-ya istinadən xəbər verir ki, bu gün saat 17:30-da Memar Əcəmi metrostansiyasının yaxınlığındakı dayanacaqda 135 saylı, “10 TG 034” nömrə nişanlı avtobusun sürücüsü Kərimov Qüdrət Xanzalı oğlu sərnişin tərəfindən döyülüb.
İnsident nəticəsində xəsarət alan sürücü təcili tibbi yardım avtomobili ilə 1 saylı Kiliniki Tibbi Mərkəzə (Semaşko) aparılıb, onun qaşına tikiş qoyulub.
Faktla bağlı araşdırma aparılır.
Qeyd edək ki, son günlər paytaxtda avtobus sürücüləri ilə sərnişinlər arasında tez-tez belə hadisələr baş verir.

A.M.
www.oxu.az
 
"
"Saatlıda avtomobil aşdı: Sürücü ölübSaatlı rayonunda ölümlə nəticələnən yol qəzası baş verib.
Oxu.Az APA-ya istinadən xəbər verir ki, hadisə rayonun Fətəlikənd kəndində qeydə alınıb.
Kənd sakini, 1957-ci il təvəllüdlü Cabbarov Şakir Əlipaşa oğlu idarə etdiyi minik avtomobili ilə hərəkətdə olarkən qəflətən idarəetməni itirib və avtomobil yoldan çıxaraq aşıb. Qəza nəticəsində sürücü ölüb.
Faktla bağlı Saatlı rayon Polis Şöbəsində araşdırma aparılır.
A.M.
www.oxu.az
 
"
"Oğlu ""Lexus""la adam öldürən baş həkim danışdı: Dilinə içki dəyməyibBiləsuvar rayon Mərkəzi Xəstəxanasının baş həkimi Nizami Mehdizadə oğlunun qəza törətməsindən danışıb. 
Oxu.Az unikal.org-a istinadən xəbər verir ki, o, açıqlamasında bildirib ki, övladı qəza törədən zaman içkili olmayıb, hadisə piyadanın günahı ucbatından baş verib: ""Övladım işıqfordan tərpənib sola dönəndə, piyada yolun qanunla nəzərdə tutulmayan hissəsində qaçarkən hadisə baş verib. Hadisə piyadanın günahı səbəbindən baş verib. Övladım hadisə baş verən ərazidən qaçmayıb. Polis əraziyə gəlib araşdırma aparıb. İçkili olub-olmamasını araşdırıb. Övladımın indiyədək dilinə içki dəyməyib. Araşdırmadan da məlum olub ki, o, içkili olmayıb. Araşdırmanın yekun nəticəsindən asılı olaraq, qanun nəyi tələb edirsə, o da olacaq. Hazırda övladım saxlanılıb”.
Xatırladaq ki, paytaxtın Teymur Əliyev küçəsində 10-SD-908 dövlət qeydiyyat nişanlı, ""Lexus"" markalı avtomobili idarə edən Mehdizadə Toğrul Nizami oğlu yolu keçən 1986-ci il təvəllüdlü Ağayev Ramin Ramiz oğlunu vurub. Nəticədə piyada ağır xəsarət alıb. Yaralı xəstəxanaya çatdırılarkən yolda dünyasını dəyişib. Faktla bağlı Nərimanov rayon Polis İdarəsində cinayət işi başlanılıb və sürücü saxlanılıb.
Qeyd edək ki, hadisəni törədən T.Mehdizadə Biləsuvar rayon Mərkəzi Xəstəxanasının baş həkimi Nizami Mehdizadənin oğludur. N.Mehdizadə baş həkim vəzifəsinə bu ilin iyun ayında təyin edilib.
www.oxu.az
"
"Bakıda qadın taksi sürücüsü: Bu, özümə də ləzzət elədi – VİDEOBakıda Günel adlı sürücü 4 ildir ki, taksi sürdüyünü və başına maraqlı hadisələrin gəldiyini deyir.
Oxu.Az Yeni Avaz-a istinadən xəbər verir ki, Zaqataladan olan sürücü Günel deyir ki, 16 ildir avtomobil idarə edir.
“Amma 4 ildir taksi sürücüsü kimi işləyirəm. Ailəmdə icazə vermirdilər, amma taksi sürməyə başladım. Çünki bu sənətə böyük həvəsim var. Ailəm sonradan mənə dəstək oldu”, - deyə Günel bildirib.
Onun sözlərinə görə, bu sənətdə çətinliklər çoxdur.
“Hər cür adama rast gəlirsən. 4 gün əvvəl sərnişinlərdən biri əsəblərimlə oynadı. Sulutəpəyə gedirdi. Vurub onu avtomaşından saldım. Bu hərəkətimdən xoşum gəldi. Özümə ləzzət elədi”, - deyə sürücü Günel deyib.

E.Ə.
www.oxu.az
"
"Salamzadə küçəsi genişləndirilibBakının Yasamal rayonunda, Əbdülvahab Salamzadə küçəsində genişləndirilmə işləri aparılıb. 
Bu barədə Oxu.Az-a “Azəravtoyol” ASC-nin Mətbuat xidmətindən məlumat verilib.
Məlumata görə, genişləndirilən yol hissəsinin uzunluğu 400 metrdir. Küçənin “Qələbə dairəsi”nə doğru olan hissəsində əsas yolla köməkçi yolu ayıran ayrıcı zolaq ləğv edilib. Nəticədə sözügedən istiqamətdə avtonəqliyyat vasitələrinin rahat və maneəsiz hərəkəti təmin olunub, həmçinin əlavə daha 1 hərəkət zolağı yaranıb.
Genişləndirmə işləri aparılan hissəyə 2 qat olmaqla, yeni asfalt-beton örtüyü döşənib və yola üfüqi nişanlanma xətləri çəkilib.
E.Ə.
www.oxu.az
"
"Bakıda baş həkimin oğlu piyadanı vuraraq öldürdü – YENİLƏNİBBakıda baş həkimin oğlu piyadanı vuraraq öldürüb.
Oxu.Az Report-a istinadən xəbər verir ki, hadisə Nərimanov rayonunda qeydə alınıb.
Belə ki, Teymur Əliyev küçəsində 10-ST-908 dövlət qeydiyyat nişanlı, ""Lexus"" markalı avtomobili idarə edən Mehdizadə Toğrul Nizami oğlu yolu keçən 1986-ci il təvəllüdlü Ağayev Ramin Ramiz oğlunu vurub. Nəticədə piyada ağır xəsarət alıb. Yaralı xəstəxanaya çatdırılarkən yolda dünyasını dəyişib.
Faktla bağlı Nərimanov rayon Polis İdarəsində cinayət işi başlanılıb və sürücü saxlanılıb.
Qeyd edək ki, hadisəni törədən T.Mehdizadə Biləsuvar rayon Mərkəzi Xəstəxanasının baş həkimi Nizami Mehdizadənin oğludur. N.Mehdizadə baş həkim vəzifəsinə bu ilin iyun ayında təyin edilib.
11:32
Bakıda piyadanın vurulması ilə nəticələnən yol qəzası baş verib.
Oxu.Az APA-ya istinadən xəbər verir ki, hadisə paytaxtın Nərimanov rayonu ərazisində qeydə alınıb.
Toğrul Mehdizadə idarə etdiyi “Lexus” markalı, 10 ST 908 dövlət nömrə nişanlı avtomobillə yolu keçən 1987-ci il təvəllüdlü Ramil Ağayevi vurub. Nəticədə xəstəxanaya yerləşdirilən piyada orada ölüb.
Faktla bağlı araşdırma aparılır.
E.Ə.
www.oxu.az
"
"Tələbənin həyatını xilas edən yol polisi: Bu, hər bir vətəndaşın borcudurSentyabrın 17-də Yevlaxdan Bakı istiqamətində hərəkət edən marşrut avtobusunda halı pisləşən tələbəyə yardım edərək, onu xidməti avtomobili ilə 1 saylı Kliniki Tibbi Mərkəzə çatdıran yol polisi Anar Abdullayev hadisə barədə Trend-ə açıqlama verib.
Oxu.Az xəbər verir ki, 11 il yol polisi sistemində xidmət edən Respublika Dövlət Yol Polisinin xüsusi tağımının inspektoru A.Abdullayev bildirib ki, hadisə ani vəziyyətdə baş verib.
O qeyd edib ki, günorta saatlarında ərazidə xidmət apararkən Nəvai postuna yaxınlaşanda orada sıxlıq gördüm: ""Hadisə yerinə çatanda gənc bir xanımın halının pisləşdiyinin şahidi oldum. Xəstənin yanındakılar ona yardım etmək istəsələr də, müdaxilə nəticə vermirdi. Yaxınlaşıb xəstəni postunun istirahət otağına götürdüm, orada ona yardım etdik və mən təcili tibbi yardım çağırdım. Təcili Tibbi Yardım briqadası gəlib xəstəyə ilkin tibbi yardım göstərdi. Lakin xəstənin vəziyyəti tam normallaşmadı. Təcili yardım əməkdaşları xəstəni öz avtomaşınları ilə xəstəxanaya aparmaq istədilər. Amma xəstədə tez-tez qıcolmalar olduğundan onun həyatını xilas etmək üçün təcili yardım maşını ilə xəstəxanaya çatdırmaqda gecikə bilərdik. Buna görə xəstəni xidməti avtomobilimlə xəstəxanaya tez çatdırmaq qərarına gəldim. Bunun üçün rəhbərliyə məruzə edib icazə istədim. Rəhbərlik dərhal müsbət cavab verdi"".
A.Abdullayev bildirib ki, rəhbərlikdən icazə alan kimi dərhal vaxt itirmədən xəstəni xəstəxanaya çatdırmaq üçün yola düşüb: ""Xəstənin valideyni ilə birlikdə xidməti avtomobilimə dəvət etdim, yüklərini avtomobilə yerləşdirib birbaşa Bakıya - 1 saylı Kliniki Tibbi Mərkəzə gətirdim. Yolda xəstədə iki dəfə yenidən qıcolma baş verdi, özümü itirməyib müdaxilə etdim. Sağ olsun həkimlərimiz, xəstəyə vaxtında yardım etdilər. Bu, həm polis, həm də bir vətəndaş kimi borcumdur. Bu, hər bir vətəndaşın borcudur"".
E.Ə.
www.oxu.az
"
"Cərimələri ödəməyən sürücülərin nəzərinə - REYDLƏR BAŞLADIBaş Dövlət Yol Polisi İdarəsi rəhbərliyinin müvafiq tapşırığına əsasən yol hərəkəti təhlükəsizliyinin təmin edilməsi, barələrində tərtib olunmuş elektron protokollar üzrə təyin edilən cərimələri vaxtında ödəməyən, kobud qayda pozuntularına yol verən, avtomobilləri sərxoş vəziyyətdə idarə edən sürücülərin müəyyən edilməsi məqsədilə profilaktik tədbirlər davam etdirilir.
Daxili İşlər Nazirliyinin mətbuat xidmətindən Oxu.Az-a verilən məlumata görə, bu istiqamətdə növbəti tədbir Xəzər rayon Polis İdarəsi Dövlət Yol Polisi Şöbəsinin əməkdaşları tərəfindən həyata keçirilib. Reyd zamanı saxlanılan sürücülərin ödənilməyən cərimələrinin olub-olmaması patrul avtomobillərində olan xüsusi bort kompüterlər vasitəsilə yoxlanılıb.
Həmçinin reyd zamanı cərimələri mərkəzi məlumat xidmətində qərarsız kimi qeyd olunan sürücülər də saxlanılaraq, onlara pozduqları yol hərəkəti qaydaları barədə yerindəcə müvafiq sənədlər təqdim olunub.
Tərtib olunmuş inzibati protokol üzrə təyin edilən cəriməni 2 ay müddətində ödəməyən sürücünün nəqliyyat vasitəsinin mühafizə olunan müvəqqəti duracağa yerləşdirilməsi barədə qərar qəbul olunur. Təşkil olunan reyd zamanı bu tipli qayda pozuntularına yol verən sürücülərin də avtomobilləri cərimə meydançasına yerləşdirilib.
Qeyd edək ki, bu ilin 8 ayı ərazində Xəzər rayon DYPŞ-nin əməkdaşları tərəfindən yol hərəkəti qaydalarını pozan sürücü və piyadalara qarşı ümumilikdə 7970 inzibati protokol tərtib edilib. Həmçinin xüsusi texniki vasitələrin köməyi ilə qaydaları pozan 25000 hərəkət iştirakçısı inzibati qaydada cərimələnib. Qeyd edilən dövrdə Xəzər rayonu ərazisində kobud qayda pozuntularına yol verən 1251, həmçinin sərxoş vəziyyətdə avtomobil idarə edən 170 sürücü müəyyən edilərək barələrində qanuni tədbir görülüb.
www.oxu.az
"
"Azərbaycan yollarında həftə sonu: 8 ölü, 38 yaralıİstirahət günlərində Azərbaycanda baş vermiş yol qəzalarında 8 nəfər ölüb. 
Oxu.Az Lent.az-a istinadən xəbər verir ki, şənbə günü respublika yollarında 15 yol qəzası baş verib ki, nəticədə 5 nəfər ölüb, daha 24 nəfər isə xəsarət alıb. 
Bazar günü isə baş vermiş 12 yol-nəqliyyat hadisəsi 3 nəfərin ölümünə, daha 14 nəfərin xəsarət almasına səbəb olub.
Hər bir faktla bağlı araşdırma aparılır.
E.Ə.
www.oxu.az
"
"Heydər Əliyev prospektində ağır qəza: Ölən varXırdalanda piyadanın ölümü ilə nəticələnən yol qəzası baş verib.
Oxu.Az lent.az-a istinadən xəbər verir ki, Heydər Əliyev prospektində 99 CP 033 dövlət qeydiyyat nişanlı, “Mercedes” markalı minik avtomobili ilə 99 HA 526 nömrəli “Ford” toqquşub.
“Mercedes” daha sonra yolun kənarı ilə hərəkət edən 1971-ci il təvəllüdlü Ağazadə Səmayə Adil qızını vurub. Ağır xəsarət alan qadın xəstəxanada vəfat edib.
 Faktla bağlı araşdırma aparılır.
www.oxu.az
"
"Xırdalanda piyadanın ölümünə səbəb olan sürücü xəstəxanadan qaçdı - FOTOAbşeron rayonunda piyadanın ölümünə səbəb olan sürücü xəstəxanaya yerləşdirilib və oradan yaralı vəziyyətdə qaçıb.
Oxu.Az-ın Report-a istinadla xəbərinə görə, piyadanın ölümü ilə nəticələnən yol qəzası Xırdalan şəhərində baş verib.
Belə ki, Heydər Əliyev prospektində təxminən 25 yaşlı Orxan (soyadı hələlik məlum deyil) idarə etdiyi 99-CP-033 dövlət qeydiyyat nişanlı, “Mercedes” markalı avtomobillə əvvəlcə yolu keçən 1971-ci il təvəllüdlü Ağazadə Səmayə Adil qızını vurub. Daha sonra avtomobil yol kənarındakı hasara çırpılıb. Piyada hadisə yerində ölüb. Sürücü isə açıq kəllə-beyin travması alaraq, 1 saylı Kliniki Tibbi Mərkəzə yerləşdirilib. Lakin o, həkimlərin ilkin tibbi yardımı zamanı xəstəxananın pəncərəsindən qaçıb.
Hazırda Abşeron rayon Polis İdarəsinin əməkdaşları hadisəni törədən sürücünün axtarışına başlayıb.














A.S.
www.oxu.az
"
"Aeroport yolunda dəhşətli qəza: 2 nəfər öldü – FOTOBakıda dəhşətli qəza baş verib.
Oxu.Az ölkə.az-a istinadən xəbər verir ki, aeroport yolunda ağır yol qəzası baş verib.
Belə ki, iki “Mercedes” markalı avtomobilin toqquşması nəticəsində baş vermiş qəzada 2 nəfərin öldüyü, 2 nəfərin isə yaralandığı bildirilir.
Qəzaya səbəb kimi ötmə zamanı yüksək sürət həddinin olması və idarəetmənin itirilməsi göstərilir. Hadisə yerinə polis və təcili tibbi yardım əməkdaşları cəlb edilib.








A.M.
www.oxu.az
 
"
"Şəkidə bıçaqlanan sürücü qəzaya uğradı – VİDEOŞəkidə bıçaqlanma hadisəsi baş verib.
Oxu.Az ARB TV-yə istinadən xəbər verir ki, hadisə Sabit Rəhman küçəsində yerləşən bazar ətrafı yaşayış binasının həyətində qeydə alınıb.
Şəki şəhər sakini 1981-ci il təvəllüdlü Əbdurəhmanov Etibar Rəhim oğlu 90 MC 583 nömrəli “Opel” markalı avtomobili ilə hərəkətdə olarkən anidən qarşısını hələlik adı məlum olmayan Şəki sakini kəsərək bıçaqlayıb. Sürücü idarə etməni itirib və avtomobili maneəyə vurub. İstəyinə tam çata bilmiyən şəxs hadisə yerindən dərhal qaçıb.
Yaralı Təcili Tibbi Yardımla Şəki Mərkəzi rayon Xəstəxanasına çatdırılıb. Sağ qolun üçdə birinin kəsilmiş yarası diaqnozu qoyulub və ambulator müalicə üçün evə buraxılıb. Bıçaqılayan şəxsin axtarışları davam etdirilir.

A.M.
www.oxu.az
"
"Birinci sinifə getdiyi gün vəfat edən Ucal və qardaşının acı taleyi – VİDEOSentyabrın 15-də axşam saatlarında Bakı-Qazax magistralının Kürdəmir rayonunun Qarabucaq və Ucarın Müsüslü kəndləri arasındakı hissəsində 2 azyaşlı qardaşın ölümü ilə nəticələnən dəhşətli yol qəzasının bəzi detalları üzə çıxıb.
Oxu.Az Lent.az-a istinadən xəbər verir ki, Bakı şəhər Qaradağ rayon sakini Elmin Hüseynovun idarə etdiyi “Toyota Previa” markalı minivan tipli avtomobilin yolun ortasındakı arakəsməyə çırpılaraq aşması nəticəsində ölən sürücünün oğlu Ucal Hüseynov elə həmin gün Sahil qəsəbəsindəki orta məktəbin birinci sinfinə gedibmiş. Günortadan sonra uşaq məktəbdən qayıdandan sonra onlar Bərdədə keçiriləcək toy mərasimində iştirak etmək üçün yola çıxıblar.
Qeyd edək ki, Elmin Hüseynova məxsus 7 oturacaqlı avtomobildə 2 azyaşlı oğlu ilə yanaşı anası, həyat yoldaşı, bacısı, bacısının yoldaşı və onların iki övladı da olub. Onlar Bərdədə Elminin xalası oğlunun toyunda iştirak etmək üçün yola çıxıblar. Lakin Kürdəmirlə Ucarın arasında hərəkətdə olarkən avtomobil idarəetmədən çıxaraq yolun ortasındakı beton arakəsməyə çırpılıb. Daha sonra yoldan çıxıb aşan avtomobilin qapısı açılıb və sürücünün 6 yaşlı oğlu Ucal ilə 4 yaşlı oğlu Firdovsi ağır xəsarət alaraq vəfat ediblər. Sürücünün bacısının 6 yaşlı qızı Alsu isə Kürdəmir rayon Mərkəzi Xəstəxanasına yerləşdirilib.
Faktla bağlı araşdırma aparılır.









A.M.
www.oxu.az
 
"
"Göyçayda ağır qəza: 2 yaralıGöyçayda 2 nəfərin ağır xəsarət alması nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə bu gün səhər saat 9:00 radələrində Bakı-Şamaxı-Yevlax avtomobil yolunun 212-ci kilometrliyində, Göyçayın Qarabaqqal kəndi ərazisində qeydə alınıb.
“VAZ 2106” markalı minik avtomobili qarşı tərəfdən gələn “QAZ 53” markalı yük avtomobili ilə toqquşub. Hadisə nəticəsində “VAZ 2106”nın sürücüsü, Qarabaqqal kənd sakini 1982-ci il təvəllüdlü Musayev Səbuhi Şəmsəddin oğlu və həmkəndlisi olan sərnişini 1995-ci il təvəllüdlü Həsənov Elçin Ayaz oğlu ağır bədən xəsarətləri ilə aldığı üçün Göyçay rayon Mərkəzi Xəstəxanasına yerləşdirilib. Hazırda hər iki xəstənin vəziyyəti ağır olaraq qalır.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
A.M.
www.oxu.az
 
"
"Abşeronda ağır avtobus qəzası: 7 yaralıAbşeron rayonunda xəsarətlə nəticələnən yol qəzası baş verib.
Oxu.Az Report-a istinadən xəbər verir ki, rayonun Atyalı qəsəbəsi ərazisində 114 saylı marşrut xətti üzrə hərəkət edən sərnişin avtobusunun sürücüsü idarəetməni itirərək önündə gedən minik avtomobilinə (taksi – red.) çırpılıb.
Nəticədə 7 nəfər sərnişin xəsarət alıb. Onlardan 6-sı Müşviqabaq qəsəbəsində yerləşən poliklinikaya yerləşdirilib. Bir nəfərin - 1996-ci il təvəllüdlü Rəsulov Rəsul Mirələm oğlunun vəziyyəti ağır olduğundan o, 1 saylı Kliniki Tibbi Mərkəzə aparılıb. Həkimlər onun vəziyyətini orta-ağır kimi qiymətləndirirlər.
A.M.
www.oxu.az
 
"
"İsmayıllıda qəzada iki nəfər ölübİsmayıllı rayonunda ağır yol-nəqliyyat hadisəsi baş verib.
Oxu.Az-ın APA-ya istinadən xəbərinə görə, bu gün saat 15:30 radələrində Şamaxı-Muğanlı-İsmayıllı avtomobil yolunun İsmayıllı şəhəri ərazisindən keçən hissəsində “Mercedes” və “VAZ 21015” markalı minik avtomobilləri toqquşub.
Qəza nəticəsində 2 nəfər ölüb, 4 nəfər ağır xəsarət alıb. Xəsarət alan şəxslər İsmayıllı rayon Mərkəzi Xəstəxanasına yerləşdirilib.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  
S.B.
www.oxu.az
"
"İlk dərs günü qəzaya qurban getdilər Dünən Ucar rayonunda baş verən dəhşətli qəzada həyatını itirən iki azyaşlının fotosu yayılıb.
Oxu.Az Axar.Az-a istinadən bildirir ki, sentyabrın 15-də saat 17 radələrində Ucar rayonunun Müsüslü kəndində dəhşətli yol-nəqliyyat hadisəsi baş verib. 
Bakı şəhər sakini Elmin Hüseynovun idarə etdiyi “Toyota” markalı avtomobili yolayırıcısına çırpılıb.
Nəticədə avtomobildə olan sərnişinlərdən 6 yaşlı Ucal Elmin oğlu Hüseynov və 4 yaşlı Firdovsi Elmin oğlu Hüseynov hadisə yerində ölüblər. Digər 2 sərnişin isə xəstəxanaya yerləşdirilib. Məlumata görə, 6 yaşlı Ucal dünən ilk dəfə məktəbə gedibmiş.
Baş İstintaq və Təhqiqat İdarəsi tərəfindən araşdırma aparılır.
S.B.
www.oxu.az
"
"Piyadanın ölümünə səbəb olan qəzada iştirak edən sabiq nazirdən – AÇIQLAMAAzərbaycanın sabiq xarici işlər naziri Tofiq Zülfüqarov yol-nəqliyyat hadisəsi törətməsi barədə yayılan məlumatlara aydınlıq gətirib.
Oxu.Az-ın məlumatına görə, bu barədə APA-ya açıqlama verən sabiq nazir qeyd edib ki, o bu hadisədə şahid qismində istintaqa cəlb olunub:
“Yayılan məlumatlar həqiqətə uyğun deyil. Həmin şəxs yolu keçərkən sərxoş vəziyyətdə olub. Hadisə baş verən ərazidən 10 metr kənarda yerüstü piyada keçidi var. Lakin piyada həmin keçiddən istifadə etməyib. Ölən şəxs içkili vəziyyətdə avtobusdan düşərək səkkiz zolaqlı yolu qaçmağa başlayıb. Bu zaman avtomobilimin yan güzgüsünə dəydi. Sonradan isə digər avtomobil onu vuraraq öldürdü. Bütün bunları əks etdirən görüntülər də var. Mən də polisə şahid qismində ifadə verdim. Hər şeyi olduğu kimi danışdım”.
T. Zülfüqarov həmçinin qeyd edib ki, o, qayda pozuntusuna yol verməyib: 
“Məni tibbi müayinədən də keçirdilər. Mən nə sərxoş olmuşam, nə də sürət həddini aşmışam”.
Qeyd edək ki, Daxili İşlər Nazirliyi məlum yol qəzası ilə bağlı sentyabrın 15-də məlumat yayıb. Məlumatda qeyd olunur ki, sentyabrın 14-də saat 19 radələrində Xətai rayonunun Zığ yolu küçəsində Bakı şəhər sakini Rasim Əsgərov idarə etdiyi “Ford” markalı avtomobillə yolu keçən İmişli rayon sakini Uğur Vəliyevi vurub və nəticədə piyada hadisə yerində ölüb. Bu gün isə mətbuatda piyadanın T. Zülfüqarov tərəfindən vurulması barədə məlumat yayılıb.
S.B.
www.oxu.az
"
"Keçmiş nazir Tofiq Zülfüqarov piyadanın ölümündə ittiham olunurBakı şəhəri, Xətai rayonunda ölümlə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, piyada Uğur Vəliyev naməlum avtomobilin sürücüsü tərəfindən vurulub və o, hadisə yerində ölüb.
Hüquq-mühafizə orqanlarının araşdırması nəticəsində piyadanın əvvəlcə Azərbaycanın keçmiş xarici işlər naziri Tofiq Zülfüqarovun idarə etdiyi “Mercedes” markalı avtomobilin yan güzgüsü ilə vurulduğu, daha sonra piyadanın üstündən Rasim Əskərovun idarə etdiyi “Ford” markalı yük maşınının keçdiyi məlum olub.
Polis faktla bağlı araşdırma aparır.
Məsələ ilə bağlı T.Zülfüqarovdan münasibət öyrənmək mümkün olmayıb.
www.oxu.az
"
"Bakıda qadını avtomobil vurubBakıda qadını avtomobil vurub.
Oxu.Az Report-a istinadən xəbərinə görə, hadisə Nərimanov rayonunda baş verib.
Belə ki, Ziya Bünyadov prospektində yolu keçmək istəyən 1976-cı il təvəllüdlü Sadıqova Lamiyə İdeal qızını minik avtomobili vurub. Nəticədə qadın ağır xəsarət alıb. O, hadisəni törədən sürücü tərəfindən xəstəxanaya yerləşdirilib. 
Həkimlər L.Sadıqovanın vəziyyətini orta-ağır kimi qiymətləndirir.
Faktla bağlı Nərimanov Rayon Polis İdarəsində araşdırma aparılır.
www.oxu.az
"
"Kürdəmirdə ağır qəzada iki azyaşlı qardaş öldüKürdəmirdə iki qardaşın ölümü, bir nəfərin xəsarəti ilə nəticələnən yol qəzası baş verib.
Oxu.Az-ın APA-ya istinadən xəbərinə görə, hadisə bu gün axşam saatlarında Bakı- Qazax əsas magistral yolunun Ucar-Kürdəmir sərhədində qeydə alınıb. 
Bakı şəhərinin Qaradağ rayon sakini Elmin Hüseynova məxsus “Toyota” markalı minik maşınının idarəetmədən çıxaraq səkiyə çırpılıb.
Nəticədə sürücünün 2011-ci il təvəllüdlü oğlu Ucal Elmin oğlu Hüseynov, 2013-cü il təvəllüdlü Firdovsi Elmin oğlu Hüseynov və maşında olan digər sərnişin, 2011-ci il təvəllüdlü Alsu Feyruz qızı Fərzəliyeva müxtəlif xəsarətlərlə Kürdəmir Rayon mərkəzi Xəstəxanasına yerləşdiriliblər.
Həkimlərin səyinə  baxmayaraq Ucal və Firdovsi qardaşları xəstəxanada ölüb.
Faktla bağlı Baş Dövlət Yol Polisinin İstintaq və Təhqiqat Şöbəsində araşdırma aparılır.
S.B.
www.oxu.az
"
"Bakıda uşağına görə canını fəda edən ananın görüntüsü yayıldı – FOTOÖtən gün Bakıda gənc ana faciəvi şəkildə həlak olub. 
Oxu.Az-ın Criminal.az saytına istindən məlumatına görə, 29 yaşlı Günel Əsgərova sərnişin avtobusu sürücüsünün səhlənkarlığının qurbanı olub. 
Ən dəhşətlisi odur ki, ana öz canı bahasına qucağındakı bir yaşlı balasını xilas edib. Avtobusun onu vurduğunu görüb və qucağındakı uşağı kənara ataraq, onun həyatını qurtarsa da, özü avtobusun altında can verib. Uşaq yüngül xəsarətlə qurtulub. 
Gənc ananın ölümünə səbəb olan sürücü Saatov Hakim Aslan oğlu hadisə yerindən qaçsa da, artıq tutulub.
Oxu.Az balasına görə özünü fəda edən ananın fotosunu təqdim edir:



E.Ə.
www.oxu.az
"
"Bakı polisinin sözçüsünün oğlu həbs edildi - İKİ NƏFƏRİN ÖLÜM İŞİNƏ GÖRƏBakı şəhər Baş Polis İdarəsinin mətbuat xidmətinin rəhbəri Qalib Rəhimovun oğlu həbs edilib.
Oxu.Az xəbər verir ki, bu barədə APA-ya Səbail rayon Məhkəməsindən bildirilib.  
Məlumata görə, sentyabrın 7-də paytaxtın Səbail rayonunda iki nəfərin ölümü, üç nəfərin yaralanması ilə nəticələnən yol qəzası ilə bağlı başlanmış cinayət işi üzrə “Subaru” markalı avtomobilin sürücüsü Arif Rəhimov təqsirləndirilən şəxs qismində cəlb edilməklə, barəsində məhkəmənin qərarı ilə 4 ay müddətinə həbs-qətimkan tədbiri seçilib.
Daxili İşlər Nazirliyinin yaydığı məlumata görə, Səbail rayonu ərazisində Bakı şəhər sakini Arif Rəhimov idarə etdiyi “Subaru” markalı avtomobili yolun kənarında dayanan, paytaxt sakini Seymur Məmmədova məxsus “Toyota Prado” markalı avtomobilə vurub və idarəetməni itirdiyindən avtomobil Lerik rayon sakini Füzuli Məmiyevin idarə etdiyi “Opel” markalı avtomobilə çırpılıb.
F. Məmiyev və sərnişinlərindən həmyerlisi Kamal Məmmədov hadisə yerində ölüb, digər 2 sərnişini, A. Rəhimov və  1 sərnişini xəstəxanaya yerləşdiriliblər.
A. Rəhimova xəstəxanada ilkin tibbi yardım göstərildikdən sonra buraxılıb.
A. Rəhimov Bakı şəhər Baş Polis İdarəsinin mətbuat xidmətinin rəhbəri Qalib Rəhimovun oğludur.



www.oxu.az
"
"Bakı-Şamaxı yolunda dəhşətli qəza: sürücü ağır yaralandı - VİDEOBakı-Şamaxı yolunda dəhşətli qəza baş verib. 
Oxu.Az baku.ws-ə istinadən xəbər verir ki, ""Shagman""la ""VAZ 2107"" toqquşub. Hadisə zamanı daha iki maşın da bir-birinə dəyib və zəncirvari qəza baş verib.
Kadrlardan göründüyü kimi ""VAZ 2107"" tamam yararsız hala düşüb və sürücü qanlar içində təcili yardımın gəlməsini gözləyir. ""Shagman"" və digər maşınlara yüngül zərər dəyib. 
Baş verən dəhşətli qəzanın görüntüsünü təqdim edirik: 

www.oxu.az
"
"DİN: Piyadanı öldürən avtobus sürücüsü keçmiş məhkumdurDaxili İşlər Nazirliyi (DİN) 39 saylı avtobusun piyadanı vurub öldürməsi ilə bağlı rəsmi məlumat yayıb.
Oxu.Az DİN-in rəsmi saytına istinadən xəbər verir ki, sentyabrın 14-də, saat 7:00 radələrində Yasamal rayonunun A.Şərifzadə küçəsində “Daewoo” markalı avtobusla yolun kənarında dayanan Bakı şəhər sakini Günel Əsgərova vurulub. 
Xəstəxanaya yerləşdirilən G.Əsgərova orada ölüb.
Yasamal rayon Polis İdarəsinin 29-cu Polis Bölməsinin əməkdaşlarının keçirdikləri əməliyyat tədbirləri ilə hadisəni törətməkdə şübhəli bilinən Şəki şəhər sakini, əvvəllər məhkum olunmuş Hakim Saatov tutulub.
E.Ə.
www.oxu.az
"
"Kürdəmirdə mikroavtobus qəzaya düşdü: Ölən varKürdəmir rayonunun Xırdapay kəndi ərazisində yol-nəqliyyat hadisəsi baş verib.
Oxu.Az DİN-ə istinadən xəbər verir ki, sentyabrın 14-də, saat 3:00 radələrində Kürdəmir rayonunun Xırdapay kəndi ərazisində Laçın rayon sakini Bünyad Əliyev idarə etdiyi “Mercedes” markalı mikroavtobusu qarşıda gedən Tərtər rayon sakini Mobil Abbasovun idarə etdiyi “KAMaz” markalı avtomobilin qoşqusuna vurub. 
Nəticədə B.Əliyevin sərnişinlərindən Gəncə şəhər sakini Amaliya Mansurova hadisə yerində ölüb, özü və digər 8 sərnişini isə xəstəxanada ilkin tibbi yardım göstərildikdən sonra buraxılıblar.
Baş İstintaq və Təhqiqat İdarəsi tərəfindən araşdırma aparılır.
E.Ə.
www.oxu.az
"
"Bakıda avtomobil aşdı – FOTOBakıda avtomobil aşıb.
Oxu.Az APA-ya istinadən xəbər verir ki, bu gün saat 10:30 radələrində paytaxtın Heydər Əliyev prospektində “Ford” markalı, 99 KX 316 dövlət nömrə nişanlı avtomobil idarəetməni itirərək aşıb.
Nəticədə xəsarət alan olmayıb.
Faktla bağlı yol polisi tərəfindən araşdırma aparılır. 




















E.Ə.
www.oxu.az
"
"Azərbaycanda toy yasa çevrildiHacıqabulda iki piyadanın ölümü ilə nəticələnən yol-nəqliyyat hadisəsi baş verib.
Oxu.Az Lent.az-a istinadən xəbər verir ki, hadisə Bakı-Qazax magistral yolunun Hacıqabul rayonu ərazisindən keçən hissəsində yerləşən körpünün üstündə baş verib. Ağcabədi sakini Məmmədov Əhədin idarə etdiyi  99 XA 337 dövlət nömrə nişanlı, ""İnfiniti"" markalı avtomobil yolu keçən iki piyadanı vurub. 
Hadisə nəticəsində ağır bədən xəsarətləri alan Hacıqabul sakinləri 1961-ci il təvəllüdlü  Ağayev İmran Əlipaşa oğlu və onun həyat yoldaşı, 1966-cı il təvəllüdlü Əliyeva Rəqiyyə Əziz qızı hadisə yerində keçiniblər. 
“İnfiniti” markalı avtomobilin vurduğu 1961-ci il təvəllüdlü Ağayev İmran Əlipaşa oğlu və onun həyat yoldaşı 1966-cı il təvəllüdlü Əliyeva Rəqiyyə Əziz qızı Bakıda yaşayırmış. 
Onlar Hacıqabula İmran Ağayevin qardaşının övladının toy məclisinə gediblər. Toydan sonra ər və arvadı Bakı-Qazax magistralının Hacıqabul şəhəri ərazisindən keçən hissəsindəki körpüyə gəliblər. Burada onlar taksi tutaraq Bakıya qayıtmaq istəyiblər. Lakin dayanacağa getmək üçün yolu keçməyə çalışan şəxslər Ağcabədi rayon sakini Əhəd Məmmədovun idarə etdiyi “İnfiniti”nin altında qalıblar. Hər iki şəxs aldıqları xəsarətdən hadisə yerindəcə keçinib.
Qeyd edək ki, hadisədən bir qədər sonra İ.Ağayevin toy keçirilmiş qardaşının evinə bu barədə xəbər verilib. 
E.Ə.
www.oxu.az
"
"Hacıqabulda avtomobil ər və arvadı vurub öldürübHacıqabulda iki piyadanın ölümü ilə nəticələnən yol-nəqliyyat hadisəsi baş verib. 
Oxu.Az-ın APA-ya istinadən  xəbərinə görə, hadisə Bakı-Qazax magistral yolunun Hacıqabul rayonu ərazisindən keçən hissəsində yerləşən körpünün üstündə baş verib. Ağcabədi sakini Məmmədov Əhədin idarə etdiyi  99 XA 337 dövlət nömrə nişanlı ""İnfiniti"" markalı avtomobil yolu keçən iki piyadanı vurub. 
Hadisə nəticəsində ağır bədən xəsarətləri alan Hacıqabul sakinləri Ağayev İmran Əlipaşa oğlu və onun həyat yoldaşı Əliyeva Rəqiyyə Əziz qızı hadisə yerində keçiniblər. 
Sürücü saxlanılıb. Hadisə ilə bağlı araşdırma aparılır.  
S.B.
www.oxu.az
"
"Masallıda “SHACMAN” motosikletlə toqquşub, ölən varMasallıda rayonunda ölümlə nəticələnən yol-nəqliyyat hadisəsi baş verib.
Oxu.Az-ın APA-ya istinadən məlumatına görə, hadisə Ələt-Astara yolunun Sərçuvar kəndi ərazisindən keçən hissəsində qeydə alınıb. 
Belə ki, “SHACMAN” markalı yük maşını ilə Masallının Qızılağac kənd sakini Hüseyn Ağabba oğlu Ağayevin idarə etdiyi motosiklet toqquşub. 
Nəticədə ağır yaralanan H.Ağayev dərhal Masallı Rayon Mərkəzi Xəstəxanasına çatdırılıb. Həkimlərin səyinə baxmayaraq, onun həyatını xilas etmək mümkün olmayıb.
Faktla bağlı araşdırma aparılır.
S.B.
www.oxu.az
"
"Bu yolda yağış kanalizasiya sistemi yenidən qurulur – VİDEOBakı şəhərində yağış kanalizasiya sisteminin təkmilləşdirilməsi ilə bağlı dövlət başçısının imzaladığı sərəncama əsasən “Azəravtoyol” ASC “Azərsu” ASC ilə birgə kompleks tədbirlər həyata keçirir.
“Azəravtoyol” ASC-dən Oxu.Az-a verilən məlumata görə, bu tədbirlər intensiv yağıntılar zamanı yağış və ərimiş qar sularının yığılması nəticəsində ciddi problemləri olan şəhər avtomobil yollarında aparılır. Bu cür yollardan biri Binəqədi şosesidir.
Binəqədi şosesi boyu səth suların yolun hərəkət hissəsindən kənarlaşdırılması məqsədilə müxtəlif diametrli borularla 2,8 km uzunluğunda yeni kollektor tikilib. Yağıntılar zamanı Binəqədi şosesində yığılan sular yeni inşa olunmuş kollektorla Böyükşor gölünə axıdılacaq.
Bundan başqa 4-cü qapı küçəsi ilə kəsişmədə tullantı suların axıdılması üçün nəzərdə tutulmuş kanalın suyunu Binəqədi şosesinin altından ötürülməsi üçün nəzərdə tutulmuş borunun köhnəlməsi və ötürmə qabiliyətinin itirməsi nəticəsində intensiv yağıntılar zamanı sözügedən ərazi də yağış sularının altında qalırdı. Bunun qarşısını almaq məqsədi ilə hazırda yolun altından yeni 35 metr uzunluğunda borunun quraşdırılması işləri də aparılır.
Yoldan səth sularının kənarlaşdırılması istiqamətində aparılan işlər imkan verir ki, intensiv yağıntılar zamanı yolun hərəkət hissəsinin su ilə dolmasının və nəticədə hərəkətin iflic olmasının qarşısı alınsın.
Bundan başqa su xətlərinin köhnəlməsi tez-tez yol boyu borularda sızmaların baş verməsinə gətirib çıxarırdı. Bu isə öz növbəsində yol örtüyünə ziyan vururdu. Bunun da qarşısını almaq məqsədi ilə yol boyu köhnə su xətləri ləğv edilərək 3 km uzunluğunda yeni xətlər çəkilib. Həmçinin yeni qaz xətləri də çəkilib, elektrik və rabitə xətləri yolun hərəkət hissəsindən kənarlaşdırılaraq yeniləri ilə əvəz olunub.
Aidiyyəti qurumlarla birgə aparılmış bu işlər gələcəkdə yolun tez bir zamanda sıradan çıxmasının sığortalamış olacaq.
Yaxın günlərdə isə “Azəravtoyol” ASC tərəfindən yolun əsaslı şəkildə bərpasına başlanılacaq. Yolda tam müasir yol infrastrukturu yaradılacaq. 2 gediş, 2 gəliş olmaqla 4 hərəkət zolağından ibarət olacaq yol boyu avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədi ilə yeni “cib”li dayanacaqlar, həmçinin avtomobillərin müvəqqəti dayanması üçün kiçik parkinq yerləri yaradılacaq, vətəndaşların avtomobil yolunun kənarı ilə rahat və təhlükəsiz hərəkətinin təşkili üçün yeni piyada səkiləri inşa ediləcək.

A.M.
www.oxu.az
 
"
"Yasamalda avtobusun vurduğu qadın öldü – FOTO + YENİLƏNİBBakının Yasamal rayonunda marşrut avtobusunun vurduğu qadın dünyasını dəyişib.
Oxu.Az-ın Trend-ə istinadən məlumatına görə, hadisə nəticəsində xəsarət alan 1988-ci il təvəllüdlü Əsgərova Günel Adəm qızı aldığı xəsarətlərdən dünyasını dəyişib.
Hadisə nəticəsində qadının qucağında olan 1 yaşlı uşaq isə yüngül xəsarət alıb. Avtobusun sürücüsünün hadisə yerindən qaçdığı bildirilir.
39 saylı marşrut avtobusunun sahibkarı Araz Mirzəyev bildirib ki, hadisəni törədən sürücü Saatov Hakim Aslan oğlu saxlanılıb.
Faktla bağlı Yasamal rayon Prokurorluğunda Cinayət Məcəlləsinin 263.2-ci (Yol hərəkəti və nəqliyyat vasitələrinin istismarı qaydalarını pozma, eyni əməllər zərərçəkmiş şəxsin ölümünə səbəb olma) və 264-cü (Yol nəqliyyat hadisəsi yerindən qaçma) maddələrilə cinayət işi başlanılıb.
Qeyd edək ki, bu gün səhər saatlarında paytaxtın Yasamal rayonu ərazisində, ""İnşaatçılar"" metrostansiyasının qarşısında 39 saylı xətt marşrutu üzrə hərəkət edən 99 XV 274 dövlət nömrə nişanlı, ""DAEWO"" markalı avtobus dayanacağa çırpılıb. Həmin vaxt dayanacaqda olan qadın və 1 yaşlı uşaq xəsarət alıb.
09:48
Bu gün səhər saatlarında Bakının Yasamal rayonunda ağır yol-nəqliyyat hadisəsi baş verib.
Oxu.Az Trend-ə istinadən xəbər verir ki, hadisə ""İnşaatçılar"" metrostansiyasının yanında qeydə alınıb.
39 saylı sərnişin avtobusu metrostansiyanın yaxınlığındakı dayanacağa çırpılıb. Hadisə nəticəsində bir qadının ağır yaralandığı bildirilir.
Sürücü hadisə yerindən qaçıb. Hazırda hadisə yerinə yol polisi əməkdaşları və təcili tibbi yardım cəlb olunub.
Qəzanın baş vermə səbəbi dəqiq məlum deyil, araşdırma başlayıb.














E.Ə.
www.oxu.az
"
"Binəqədi yolunda iş sürətləndirildiBinəqədi şosesi boyu səth sularının yolun hərəkət hissəsindən kənarlaşdırılması məqsədilə müxtəlif diametrli borularla 2,8 km uzunluğunda yeni kollektor tikilib. Yağıntılar zamanı Binəqədi şosesində yığılan sular yeni inşa olunmuş kollektorla Böyükşor gölünə axıdılacaq. 
Oxu.Az xəbər verir ki, “Azəravtoyol”un yaydığı məlumata görə, bundan başqa, 4-cü qapı küçəsi ilə kəsişmədə tullantı suların axıdılması üçün nəzərdə tutulmuş kanalın suyunu Binəqədi şosesinin altından ötürülməsi üçün nəzərdə tutulmuş borunun köhnəlməsi və ötürmə qabiliyyətini itirməsi nəticəsində intensiv yağıntılar zamanı sözügedən ərazi də yağış sularının altında qalırdı.
Bunun qarşısını almaq məqsədi ilə hazırda yolun altından yeni 35 metr uzunluğunda borunun quraşdırılması işləri də aparılır.
Yoldan səth sularının kənarlaşdırılması istiqamətində aparılan işlər imkan verir ki, intensiv yağıntılar zamanı yolun hərəkət hissəsinin su ilə dolmasının və nəticədə hərəkətin iflic olmasının qarşısı alınsın.
Yaxın günlərdə isə “Azəravtoyol” ASC tərəfindən yolun əsaslı şəkildə bərpasına başlanılacaq. Yolda tam müasir yol infrastrukturu yaradılacaq. 2 gediş, 2 gəliş olmaqla, 4 hərəkət zolağından ibarət olacaq yol boyu avtobusların ümumi hərəkətə maneə yaratmadan dayanacaqlara giriş-çıxışını təmin etmək məqsədilə yeni “cib”li dayanacaqlar, həmçinin avtomobillərin müvəqqəti dayanması üçün kiçik parkinq yerləri yaradılacaq, vətəndaşların avtomobil yolunun kənarı ilə rahat və təhlükəsiz hərəkətinin təşkili üçün yeni piyada səkiləri inşa ediləcək.
E.Ə.
www.oxu.az
"
"Pirallahıda 1168 sürücü cərimələndi – FOTOPirallahı rayonunda vaxtı keçmiş cərimələri ödəməyən sürücülərin aşkar edilməsi məqsədi ilə reydlərə başlanılıb.
Daxili İşlər Nazirliyindən Oxu.Az-a verilən məlumata görə, Baş Dövlət Yol Polisi İdarəsi rəhbərliyinin müvafiq tapşırığına əsasən, yol hərəkəti təhlükəsizliyinin təmin edilməsi, barələrində tərtib olunmuş elektron protokollar üzrə təyin edilən cərimələri vaxtında ödəməyən sürücülərin müəyyən edilməsi məqsədi ilə profilaktik tədbirlər davam etdirilir.
Bu istiqamətdə növbəti reyd Pirallahı Rayon Polis Şöbəsi Dövlət Yol Polisi Bölməsinin əməkdaşları tərəfindən həyata keçirilib. Reyd zamanı saxlanılan sürücülərin cərimələrinin olub-olmaması patrul avtomobillərində olan xüsusi bort kompüterlər vasitəsi ilə yoxlanılıb. Həmçinin, cərimələri mərkəzi məlumat xidmətində qərarsız kimi qeyd olunan sürücülər də saxlanılaraq onlara pozduqları yol hərəkəti qaydaları barədə yerindəcə müvafiq sənədlər təqdim olunub.
Tərtib olunmuş inzibati protokol üzrə təyin edilən cəriməni 2 ay müddətində ödəməyən sürücünün nəqliyyat vasitəsinin mühafizə olunan müvəqqəti duracağa yerləşdirilməsi barədə qərar qəbul olunur. Təşkil olunan reyd zamanı bu tipli qayda pozuntularına yol verən sürücülərin də avtomobilləri cərimə meydançasına yerləşdirilib.
Qeyd edək ki, bu ilin 8 ayı ərazində Pirallahı rayon DYPB-nin əməkdaşları tərəfindən yol hərəkəti qaydalarını pozan sürücü və piyadalara qarşı ümumilikdə 1083 inzibati protokol tərtib edilib. Həmçinin xüsusi texniki vasitələrin kömkliyi ilə qaydaları pozan 1168 hərəkət iştirakçısı inzibati qaydada cərimələnib.

















A.M.
www.oxu.az
"
"Yevlax-Zaqatala-Gürcüstan sərhədi yolu bağlandıYevlax-Zaqatala-Gürcüstan Respublikası dövlət sərhədi yolunun Zaqatala şəhəri ərazisindən keçən hissəsi bağlanıb.
Oxu.Az APA-ya istinadən xəbər verir ki, Zaqatala şəhərinin girişindəki Tala çayı üzərindəki körpünün əsaslı təmiri ilə əlaqədar ötən gün axşam saatlarından yolda hərəkət məhdudlaşdırılıb.
Balakən və əks istiqamətdə hərəkət edən yüngül tonnajlı (16 tonadək) avtomobillər digər körpüdən istifadə edəcək. Ağır tonnajlı yük avtomobilləri üçün isə həmin körpünün yanında çaydan yol açılıb.
14 saylı Yol İstismar İdarəsinin müdiri Mövlud Qəhrəmanov bildirib ki, təmirə bağlanan körpü 1967-ci ildə istifadəyə verilib. Körpünün uzunluğu 132 metr, eni 7 metrdir. Təmirdən sonra körpüdə hərəkət zolağının eni 10 metr, piyada zolaqları isə 3 metr təşkil edəcək. Qrafik əsasında körpüdə aparılan təmir işlərinin 20 gün müddətinə başa çatdırılması nəzərdə tutulub.
Qeyd edək ki, Azərbaycan prezidenti İlham Əliyev M-5 Yevlax-Zaqatala-Gürcüstan Respublikası dövlət sərhədi avtomobil yolunun Zaqatala-Balakən-Mazımçay hissəsinin əsaslı təmiri ilə bağlı əlavə tədbirlər haqqında sərəncam imzalayıb.
Bu məqsədlə “Azəravtoyol” Açıq Səhmdar Cəmiyyətinə 24,6 milyon manat ayrılıb.
Yevlax-Zaqatala-Gürcüstan Respublikası ilə dövlət sərhədi magistral yolunun 124 və 164-cü km-lərində əsaslı təmir işlərinə artıq başlanılıb.
A.M.
www.oxu.az
"
"Kürdəmirdə ölümlə nəticələnən yol qəzası baş verdiBakı-Qazax yolunda ağır yol qəzası baş verib.
Fövqəladə Hallar Nazirliyindən Oxu.Az-a verilən məlumata görə, Böhran Vəziyyətlərində İdarəetmə Mərkəzinə daxil olmuş məlumata əsasən, Bakı-Qazax yolunun Kürdəmir rayonu ərazisindən keçən hissəsində “Mercedes“ markalı mikroavtobus ilə “Kamaz” markalı yük avtomobilinin toqquşması nəticəsində yol qəzası baş verib.
Dərhal Fövqəladə Hallar Nazirliyinin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunub. “Mercedes“ markalı mikroavtobusda sıxılmış vəziyyətdə qalmış sərnişinin cəsədi çıxarılaraq, aidiyyəti üzrə təhvil verilib.
Əməliyyat saat 04:00-da başa çatıb.
A.M.
www.oxu.az
"
"Ziya Bünyadov prospektində qəza – VİDEOBakının Binəqədi rayonu ərazisində, Ziya Bünyadov prospektində yerləşən körpünün altındakı dairədə yol-nəqliyyat hadisəsi baş verib.
Oxu.Az Report-a istinadən xəbər verir ki, 20 Yanvar metrostansiyası istiqamətində hərəkətdə olan ""Toyota Prado"" markalı avtomobil dairədə gözləməyərək, öz yolu ilə gedən ""Mercedes""ə çırpılıb.
Zərbənin təsirindən ""Mercedes"" yol kənarındakı səkiyə çırpılaraq dayanıb. Qəza zamanı avtomobillər deformasiyaya uğrasa da, xəsarət alan olmayıb. Polis əməkdaşları hadisə yerində olublar. Sürücülərin ifadələri alınıb.
Faktla əlaqədar avtotexniki ekspertiza təyin edilib.
Araşdırmalar davam edir.

E.Ə.
www.oxu.az
"
"Yol polisi iş rejimini dəyişirSentyabrın 15-də respublika ərazisində dövlət yol polisi əməkdaşları gücləndirilmiş iş rejimində işləyəcək.
Oxu.Az xəbər verir ki, bu barədə Trend-ə açıqlamasında Respublika Dövlət Yol Polisi İdarəsinin mətbuat xidmətinin rəhbəri, polis polkovniki Kamran Əliyev deyib.
K.Əliyev bildirib ki, həmin gün yol polisi ilə yanaşı, evakuasiya xidməti də gücləndirilmiş iş rejimində xidmət aparacaq: ""Əsasən şəhərlərdə, xüsusilə də paytaxt Bakıda intensiv hərəkət olan, yol kənarında yerləşən məktəbyanı ərazilərdə dayanma-durma, parklanma qaydalarını pozan sürücülərin nəqliyyat vasitələri təxliyyə olunacaq və sürücülər inzibati məsuliyyətə cəlb olunacaq. Ona görə də sürücülərdən xahiş edirik ki, sentyabrın 15-də səhər saatlarında məktəbyanı ərazilərdə avtomobillərini hərəkətə maneçilik törədən yerlərdə saxlamasınlar və bilsinlər ki, bu cür qayda pozuntularına yol verdikləri halda onların nəqliyyat vasitələri evakuasiya olunacaq"".
E.Ə.
www.oxu.az
"
"Bakıda qoyun sürüsünü avtomobillə vuran şəxs döyüldü - FOTOBakının Xəzər rayonunda döyülmə ilə nəticələnən yol-nəqliyyat hadisəsi baş verib.
Oxu.Az Report-a istinadla xəbər verir ki, hadisə Qala qəsəbəsində qeydə alınıb.
1973-cü il təvəllüdlü Şəfiyev Elman Bəhmən oğlu ""90-LC-587"" dövlət qeydiyyat nişanlı, ""VAZ-2107"" markalı avtomobillə qəfil qarşısına çıxan qoyun sürüsünü vurub. Nəticədə 10 baş heyvan tələf olub, eyni zamanda, avtomobilə ziyan dəyib.
E.Şəfiyev sürü sahibinə öldürdüyü xırdabuynuzlu heyvanlara görə pul ödəcəyini bildirib və öz aralarında razışlaşmalarını istəyib. Lakin heyvan sahibi hadisənin baş verdiyi əraziyə bir neçə nəfər tanışını çağırıb. Bu zaman tərəflər arasında mübahisə düşüb. Əlbəyaxa dava zamanı E.Şəfiyev onlar tərəfindən döyülüb.
Hadisənin baş verdiyi əraziyə təcili yardım maşını və Post Patrul Xidmətinin əməkdaşları gəlib. Döyülərək, xəsarət alan şəxs xəstəxanaya yerləşdirilib.
Həkimlərin verdiyi məlumata görə, E.Şəfiyevin vəziyyəti ağırdır. Onun burun sümüyünün sınığı və açıq kəllə-beyin travması aldığı məlum olub.
Faktla bağlı Xəzər Rayon Polis İdarəsində araşdırma aparılır.








A.S.
www.oxu.az
"
"Şəmkirdə avtomobillə vurulan piyada xəstəxanada ölübŞəmkirdə ölümlə nəticələnən ağır yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, hadisə Bakı-Qazax magistralının Şəmkir rayonunun Könüllü kəndi ərazisindən keçən hissəsində qeydə alınıb.
“Mercedes” markalı avtomobil 1998-ci il təvəllüdlü Seyfəli kənd sakini Musayev Çingiz Gündüz oğlunu adlı şəxsi vurub.
Gəncə şəhər Təcili Tibbi Yardım xəstəxanasına yerləşdirilən gəncin həyatını xilas etmək mümkün olmayıb.
Faktla bağlı araşdırma aparılır.
S.B.
www.oxu.az
"
"Sürücünün sərxoşluğu necə ölçülməlidir? – VİDEOBiri az içdiyini, digəri isə sadəcə pivə içdiyini deyir. Sürücülərlə yol polisi arasında belə mübahisələr demək olar ki, bütün reydlərdə adət halını alıb. 
Oxu.Az Xəzər TV-yə istinadən məlumat verir ki, sürücülər bu sözlərlə yol polisinə sərxoş olmadıqlarını deyərək məsuliyyətdən azad olmaq istəyirlər. Amma əslində bu, belə deyil.
Alkoqol Səxroşluğunu Təyin Etmə Məntəqəsinin həkim-narkoloqu Nadir Rzayev deyir ki, sərxoşluğu müayinə edilən hər bir sürücü “alkotestrin'”  göstəricilərinə baxmalıdır. Yəni bir bakal pivə belə testırda sürücünü sərxoş kimi göstərə bilər. Bu, onun içdiyi spirtin dozasından asılıdır.
 
Bəzi hallarda isə sürücülər yol polisi ilə mübahisə edirlər ki, onlar spirtli içkini axşam qəbul ediblər. Amma yol polisi sürücüdən spirtli içki iyi gəldiyini deyərək onu cərimələyir. Bəs belə olduqda necə? Axşam spitrli içki qəbul edən sürücü səhər saatlarında sərxoş ola bilərmi?
 
Narkoloqun sözlərinə görə, 100 qram arağın tərkibində təxminən 40 qram spirt olur. Onu da qəbul edən şəxsin qanından təxminən 4 saatdan sonra spirt çəkilir.
 
Ancaq istənilən halda sərxoş vəziyyətdə sükan arxasına keçməyin ki, yol polisi ilə belə mübahisələr yaşamayasınız. Dünya təcrübəsi də göstərir ki, ən ağır və ya bir neçə nəfərin ölümü ilə nəticələnən qəzaların çoxu spirtli içkinin təsiri altında olan sürücülərə görə baş verir.

S.B.
www.oxu.az
"
"Piyadaların ən çox etdiyi beş səhv – VİDEOKimi yola baxmır, kimi isə piyada keçidi olsa belə ondan istifadə eləmir. 2017-ci ilin son 6 ayı ərzində baş verən yol qəzalarının 50 faizində piyadalar vurulub. Bəzi qəzalarda səhv piyadaların özlərində olur.
Oxu.Az-ın Xəzər TV-yə istinadən məlumatına görə, yol hərəkəti üzrə ekspert Tural Yusifov Azərbaycanda piyadaların ən çox etdiyi beş səhvi açıqlayıb .Onun sözlərinə görə baş verən qəzaların əksəriyyəti elə bu səhvlər səbəbindən olur.
Sürücülər üçün ən təhlükəli piyadalar yolun yarısına qədər gəlib keçməkdə tərəddüd edənlərdi.
Piyadaların ən çox etdiyi səhvlərdən daha biri isə səki ilə deyil yolun hərəkət hissələrindən istifadə etmələridir.
Bəzi piyadalar həmçinin keçiddən istifadə etməyərək özlərini təhlükəyə atırlar. Bəziləri isə qarşıdan gələn yalnız birinci avtomobili nəzərə alırlar, lakin onun arxasınca gələn digər nəqliyyat vasitələrini fikirləşmirlər. 
Ən təhlükəli məqamlardan biri piyadaların etdikləri bu səhvlərə öz övladlarını da ortaq etmələridir. Nəticədə valideynindən bu yanlış addımı öyrənənlərin də gələcəkdə həyatlarını təhlükəyə atmaları qaçınılmazdır. 

S.B.
www.oxu.az
"
"Bakı-Şamaxı-Yevlax avtomobil yolunun bir hissəsi yenidən quruldu – VİDEOBakı-Şamaxı-Yevlax avtomobil yolunun Müşviqabad qəsəbəsindən keçən 1,9 km-lik hissəsinin iki hərəkət zolağından 6 hərəkət zolağı enində genişləndirilərək tikintisi işləri yekunlaşdırılıb.
""Azəravtoyol"" ASC-dən Oxu.Az-a daxil olan məlumata görə, layihə sözügedən yolun 23,3-25,1-ci km-lik (1,85 km) hissəsini əhatə edir və icrasına ötən ilin avqust ayında start verilib. Aparılan yenidənqurma işləri zamanı yolun hərəkət hissəsinin eni 7,5 m-dən 22,5 metrə qədər genişləndirilib. 1 metr enində ayrıcı zolaq və 1,5 metr enində piyada səkiləri də daxil olmaqla, yol yatağının ümumi eni 29,5 metr təşkil edir.
Tikinti işləri çərçivəsində yol boyu 80 min kubmetr qazma-dolğu işləri görülüb, əsasın tikintisində 36 min kubmetr optimal qırmadaş və qum-çınqıl materialından istifadə olunub, daha sonra yola 3 qat olmaqla (33 sm) 40 min ton yeni asfalt-beton örtük döşənib. Bundan başqa, layihəyə uyğun olaraq, 54 ədəd kommunikasiya xətləri köçürülüb, 3 km uzunluğunda suötürücü beton kanal inşa edilib və yol kənarına 8 500 poqon metr səki daşı düzülüb.
Qəsəbədən avtonəqliyyat vasitələrinin yola asan girişini təmin etmək məqsədi ilə hər iki istiqamət üzrə 4,5 metr enində kollektor yolların inşası, Müşfiqabad qəsəbəsinə daha təhlükəsiz giriş-çıxışını təmin etmək üçün mövcud yol ötürücüsündən istifadə etməklə 300 metr uzunluğunda qəsəbədaxili yolun, həmçinin drenaj şəbəkəsinin yenidən qurulması işləri də yerinə yetirilib.
İki yerdə, yolun 23,5-ci və 24,4-cü km-lik hissəsində metal konstruksiyalı yeni yerüstü piyada keçidləri inşa edilib. Metal konstruksiyalı və orta dayaqlı keçidlər dəmir-beton özül dayaqlar üzərində qurulub. Üstübağlı olan keçidlərin hər birinin uzunluğu 38 metr təşkil edir. Pilləkən hissələr də daxil olmaqla keçidlərin ümumi uzunluğu 72,8 metr, qalereyasının eni isə 3,7 metrdir. Keçidlərin yol səthindən hündürlüyü 5,5 metr təşkil edir.
Layihə çərçivəsində 5 avtobus dayanacağı, həmçinin zəruri olan yerlərdə 130 yol nişanı və məlumatverici lövhə quraşdırılıb. Yolun sutkanın qaranlıq saatlarında işıqlandırılması üçün 9 və 12 metr hündürlükdə 83 işıq dirəyi quraşdırılıb.
Qeyd edək ki, “Regionların 2014-2018-ci illər sosial-iqtisadi inkişafı Dövlət Proqramı” çərçivəsində “Azəravtoyol” ASC tərəfindən mühüm əhəmiyyətə malik Bakı-Şamaxı-Yevlax avtomobil yolunun 13,3-91-ci km-lik ( 77,7 km ) layihə hissəsinin I texniki dərəcəyə uyğun olaraq 2 hərəkət zolağından 4 hərəkət zolağına (bəzi hissələrdə 6 zolaq) genişləndirilməsi uğurla icra olunaraq yekunlaşdırılır.
Bu avtomobil yolu 4 hissə üzrə yenidən qurulur. Artıq yolun 23,3-25,1 və 54,6-77,5-ci km-lik hissəsində yenidənqurma işləri tam olaraq yekunlaşdırılıb. Yolun 77,5-101-ci km-lik hissəsində son tamamlanma işləri aparılır, 25,1-54,6-cı km-lik hissədə isə işlər davam etdirilir və yaxın aylar ərzində bu hissədə də işlər yekunlaşdırılacaq.
Ümumilikdə, Bakı-Şamaxı-Yevlax avtomobil yolunun 23,3-101-ci km-lik hissəsində layihə çərçivəsində Ceyrankeçməz çayı üzərində 2 yeni avtomobil körpüsü, 123 dairəvi boru, 14 düzbucaqlı su keçidi, 20 yeraltı keçid və 26 drenaj boru inşa edilib, 11 geri dönməni təmin etmək üçün xüsusi hissə və 8 yerüstü piyada keçidi isə inşa edilir. Yaxın müddət ərzində isə yolun 101-117-ci km-lik (16 km) hissəsinin də yenidən qurulmasına başlanılacaq.  

E.Ə.
www.oxu.az
"
"“Bugatti”dən yeni rekord – VİDEO""Bugatti Chiron"" avtomobili 400 km/saat sürəti cəmi 41 saniyəyə yığaraq yeni rekorda imza atıb.
Oxu.Az “Dailymail”ə istinadən xəbər verir ki, sükan arxasında “Formula 1”in eks pilotu kolumbiyalı Xuan Pablo Montoya oturub. Saatda 400 km sürətə o cəmi 32,6 saniyəyə çatıb və bunun üçün 2,6 km məsafə qət edib. Bundan sonra sürəti salmağa başlayan sürücü, avtomobili tam olaraq 9,3 saniyədən sonra, 491 metr məsafə qət etdikdən sonra saxlaya bilib.

 
E.C.
www.oxu.az
"
"Bakıda gənc oğlanı avtomobil vurdu – VİDEOBakıda gənc oğlanı avtomobil vurub.
Oxu.Az Report-a istinadən xəbər verir ki, hadisə Sabunçu rayonunda baş verib.
Zabrat qəsəbəsində yolu keçmək istəyən 26 yaşlı Anar Bəxtiyar oğlunu ""BMW"" markalı, 10-TL-098 seriya nişanlı avtomobil vurub. Hadisədən dərhal sonra sürücü yaralını xəstəxanaya çatdırıb. Yaralıya dərhal tibbi yardım göstərilib. Həkimlər kəllə-beyin travması alan yaralının vəziyyətini orta ağır kimi qiymətləndirib.
Hadisə yerinə Sabunçu Rayon Dövlət Yol Polis Şöbəsinin əməkdaşları cəlb edilib. Sürücü saxlanılaraq, ifadəsinin alınması üçün Sabunçu Rayon Polis İdarəsinə aparılıb.
Faktla əlaqədar cinayət işi başlanılıb.

A.M.
www.oxu.az
 
"
"Bakıda 3 qadını avtomobil vurubBakıda 3 qadını avtomobil vurub.
Oxu.Az Report-a istinadən xəbər verir ki, piyada vurulması ilə nəticələnən hadisələr Nizami, Sabunçu, Xəzər rayonlarında qeydə alınıb.
Belə ki, Nizami rayonu ərazisində, metronun ""Koroğlu"" stansiyasının yaxınlığında yolu keçən Ələkbərova Ərkinaz Nağı qızını ""Opel"" markalı avtomobil vurub. Hadisəni törədən sürücü yaralını xəstəxanaya yerləşdirib. Həkimlər onun vəziyyətini orta-ağır kimi qiymətləndirir.
Digər hadisə isə Sabunçu rayonu, Maştağa qəsəbəsi ərazisində qeydə alınıb.
Xəlilova Sevda Ağabəy qızı qəsəbə ərazisində yolu keçmək istəyərkən, onu minik avtomobili vurub. Qadın xəstəxanaya yerləşdirilib.
Piyadanın xəsarət alması ilə nəticələnən daha bir hadisə isə Xəzər rayonunun Mərdəkan qəsəbəsində qeydə alınıb. 1964-cü il təvəllüdlü Abdullayeva Mülayim Əsgər qızı yolu keçərkən onu minik avtomobili vurub. Yaralı xəstəxanaya yerləşdirilib.
Hər üç faktla bağlı araşdırma aparılır.
A.M.
www.oxu.az
 
"
"Sürücüləri çaşdıran yol nişanları: Diqqətli olun! – VİDEOYolda avtomobillərin ötməsini bildirən xətlər olsa da, digər tərəfdən ""Ötmə qadağandır"" nişanı qoyulub. Mövcud vəziyyət Cəlilabad rayonunun mərkəzi prospektindədir.
Oxu.Az Xəzər TV-yə istinadən xəbər verir ki, 4 zolaqlı, iki hərəkət istiqamətli yol bir müddət əvvəl yenicə əsaslı təmir olunduqdan sonra burada eyni vaxtda bir istiqamətdə iki nəqliyyat vasitəsinin hərəkət etməsi üçün yol zolaqları çəkilib. Lakin yol kənarında bunun tam əksini göstərən yol nişanının - “Ötmə qadağandır” nişanın olması sürücüləri çaş-baş salır. Bir müddət öncə sözügedən yolda sağdakı avtomobili ötən rayon sakini Əbülfət Həsənovun övladına da yol polisi məhz bu məsələyə görə cərimə protokolu tərtib edib.
Əbülfət Həsənov iddia edir ki, burada yola çəkilmiş hərəkət zolaqlarını bildirən xətlə yol nişanı bir-birinin tam əksidir.
Sözügedən yolda hərəkət edən digər sürücülər də mövcud vəziyyətin onları çaş-baş saldığını etiraf edirlər.
Baş dövlət yol polisi idarəsinin şöbə müdiri Kamran Əliyev bildirdi ki, həmin yolda nişanın tələbi qüvvədədir. Ona görə də xətlər qırıq olsa belə, ötmək qadağandır.

A.M.
www.oxu.az
"
"Kürdəxanıdakı qəzada ölənlərin sayı üçə çatıb – VİDEOBakının Kürdəxanı qəsəbəsində baş vermiş ağır qəzada ölənlərin sayı 3-ə çatıb.
Oxu.Az-ın Report-a istinadən məlumatına görə, hadisə zamanı ağır xəsarət almış və 3 saylı Kliniki Tibbi Mərkəzə yerləşdirilmiş 1999-cu il təvəllüdlü Həsənov İbrahim Bəhruz oğlu həkimlərin səyinə baxmayaraq dünyasını dəyişib.
Qeyd edək ki, qəza zamanı ağır xəsarət almış 1994-cü il təvəllüdlü Səmədova Sevinc Şahin qızı dünən xəstəxanada ölüb.
Ağır qəzada xəsarət almış digər şəxslər - özəl klinikaya köçürülmüş 1986-cı il təvəllüdlü Məmmədov Rəşad Nurəddin oğlu və 3 saylı Kliniki Tibbi Mərkəzə köçürülmüş 1991-ci il təvəllüdlü Qocayev Elxan Məmməd oğlu koma vəziyyətindədir.
Qeyd edək ki, qəzaya səbəb ""188"" evakuator xidmətinə məxsus ""90-JZ-887"" dövlət qeydiyyat nişanlı ""MAN"" markalı yük maşını yol hərəkətini pozması olub.
Faktla bağlı Sabunçu Rayon Polis İdarəsində cinayət işi başlanıb.

S.B.
www.oxu.az
"
"Bakı-Şamaxı yolunda sürüşmə baş verdiBakı-Şamaxı avtomobil yolunun 106-111-ci km-də uçqun, çökmə, axıntı tipli sürüşmə prosesi baş verib.
Oxu.Az xəbər verir ki, bunu Trend-ə Ekologiya və Təbii Sərvətlər Nazirliyinin (ETSN) Milli Geoloji Kəşfiyyat Xidmətinin geoloji planlama ekspedisiyasının rəisi Əziz Qaralov deyib.
Onun sözlərinə görə, sürüşmənin məhsulları yola tökülüb.
Ə.Qaralov qeyd edib ki, bundan başqa, Şamaxı rayonunda bir necə il əvvəl inşa olunan Çuxuryurd-Qızmeydan yolunun 2-4-cü km-də sürüşmə sahəsində aktivlik müşahidə edilir.
Ə.Qaralov əlavə edib ki, Bakı-Ağsu magistral yolunun 132-156-cı km-də yenə də lokal tipli müəyyən çökmələr, torpaq uçqunları baş verib: “Bu yollardakı sürüşmə əraziləri yeni əmələ gəlməyib. Burada zaman-zaman həmişə sürüşmələr baş verir"".
E.Ə.
www.oxu.az
"
"Cərimələri ödəməyən sürücülərin NƏZƏRİNƏ - FOTOYasamal rayon DYPŞ-də vaxtı keçmiş cərimələri ödəməyən sürücülərin aşkar edilməsi məqsədi ilə operativ qərargah yaradılıb.
Daxili İşlər Nazirliyindən Oxu.Az-a verilən məlumata görə, yol hərəkətinin təhlükəsizliyinin təmin edilməsi, həmçinin qəzaların qarşısının alınması, barələrində tərtib olunmuş inzibatı protokollar üzrə təyin edilən vaxtı keçmiş cərimələrin sürücülər tərəfindən ödənilməsini təmin etmək məqsədi ilə Baş Dövlət Yol Polisi İdarəsi, Bakı Şəhər Dövlət Yol Polisi İdarəsi, eləcə də, şəhər, rayon yol polisi şöbə və bölmələri tərəfindən profilaktik tədbirlər davam etdirilir.
Bu istiqamətdə Yasamal Rayon Polis İdarəsi (RPİ) Dövlət Yol Polis Şöbəsi əməkdaşları tərəfindən (DYPŞ) inzibati protokollar üzrə təyin edilən vaxtı keçmiş cərimələri ödəməyən sürücülərin aşkar edilməsi məqsədilə operativ qərargah yaradılıb, belə hərəkət iştirakçılarına qarşı mütəmadi olaraq reydlər təşkil edilir.
Bu ilin 8 ayı ərazində Yasamal rayon DYPŞ-nin əməkdaşları tərəfindən yol hərəkəti qaydalarını pozan sürücü və piyadalara qarşı ümumilikdə 18 min 791 ədəd inzibati protokol tərtib edilib. Həmçinin xüsusi texniki vasitələrin köməkliyi ilə qaydaları pozan 127 min 573 hərəkət iştirakçısı inzibati qaydada cərimələnib.
Bu dövrdə Yasamal rayon DYPŞ-nin əməkdaşları tərəfindən qeyd edilən sayda inzibatı protokolların 95 faizi barəsində qanuna müvafiq qərar qəbul edilərək, icrası təmin edilib. Yasamal rayon DYPŞ əməkdaşları tərəfindən yanvar-avqust ayı ərazində 2334 sürücü cərimələri vaxtında ödəmədiyi üçün avtomobilləri mühafizə olunan müvəqqəti duracağa yerləşdirilib.
Yasamal rayon DYPŞ-nin əməkdaşları tərəfindən kobud qayda pozuntularına yol verən, avtomobili sərxoş vəziyyətdə idarə edən, sürücülük vəsiqəsində nəzərdə tutulan cərimə balı həddini keçən 812 sürücü barəsində tərtib edilən protokollar müvafiq qərar qəbul edilməsi üçün məhkəmələrə göndərilib və bu sürücülərdən 237-nin sürücülük hüququ məhdudlaşdırılıb.
Sürücülər arasında aparılan profilaktik tədbirlər nəticəsində bu ilin 8 ayı ərzində Yasamal rayonu ərazisində ötən ilin müvafiq dövrü ilə müqayisədə 15 yol nəqliyyat hadisəsi az, yəni 22 qəza qeydə alınıb.
Qeyd edək ki, Yasamal rayonu ərazisində kobud qayda pozuntularına yol verən, cərimələri vaxtında ödəməyən sürücülərə qarşı reydlər bundan sonra da mütəmadi olaraq davam etdiriləcək.




















S.B.
www.oxu.az
"
"Təhlükəsizlik kəməri sürücünü belə qoruyur – VİDEOAzərbaycanda ilk dəfə baş tutan “BMW” festivalı zamanı “Hed Academy Azerbaijan” şirkəti kəmər simulyatorlarından istafadə edərək, insanları yol təhlükəsizliyi qaydaları və təhlükəsizlik kəmərinin əhəmiyyəti haqqında məlumatlandırıb. 
Oxu.Az Avtosfer.az-a istinadən xəbər verir ki, festival zamanı “Aşma” simulyatoru avtomobilin aşma anını simulyasiya edərək, insanlara qəza anında kəmərin sürücünü necə qoruduğunu əyani göstərib. “Zərbəyə qarşı” simulyatoru isə 5-8 km/saat sürətlə sabit dirəyə çırpılmaqla, simulyatorda əyləşmiş insana kəmərin onu necə qoruduğunu əyani hiss etdirib.
Simulyatolarda əyləşən Avtosfer.az  saytının rəhbəri Elməddin Muradlı simulyatorların qəza anında insanların kəmərsiz olduqları halda, necə zərbə alacaqlarını real hiss etdirdiyini bildirib. Bu simulyatorların insanların mariflənməsi üçün əhəmiyyətini qeyd edib.
Qeyd edək ki, “BMW” festivalı Azərbaycanda ilk dəfə  “BMW club Azerbaijan” və “Çıraq Studion”un təşkilatçılığı, “HED Academy”nin dəstəyi ilə Olimpiya Stadionunda baş tutub.

S.B.
www.oxu.az
"
"Kürdəmirdə baş vermiş qəzanın anbaan VİDEOSU Kürdəmirdə yol qəzası baş verib.
Oxu.Az ARB TV-yə istinadən xəbər verir ki, hadisə şəhərin Heydər Əliyev prospektində qeydə alınıb.
Kürdəmir rayon sakini, 50 yaşlı Cəlil Mehdiyevin idarə etdiyi ""Mercedes"" markalı avtomobil yolda dönmə əməliyyatını yerinə yetirərkən həmin istiqamətdə hərəkət edən 21 yaşlı Orxan Ələkbərlinin idarə etdiyi eyni markalı avtomobillə toqquşub.
Cəlil Mehdiyev - Sürücü: “Körpünün altından çıxdım, nəqliyyat vasitələrinə yol verəndən sonra gəldim, burada avtomobillər gəlirdi. Yol verdim, avtomobillər qurtaran kimi rolu döndərəndə, bir də gördüm, sürətlə gəldi, vurdu”.
Qəza nəticəsində xəsarət alan olmasa da, avtomobillərə ciddi ziyan dəyib.
Faktla bağlı Kürdəmir Rayon Polis Şöbəsində araşdırma aparılır.

A.M.
www.oxu.az
"
"Ağdamda avtomobil səkiyə çırpıldıAğdamda yol qəzası qəza olub.
Oxu.Az APA-ya istinadən xəbər verir ki, hadisə rayonun Quzanlı qəsəbəsində qeydə alınıb.
“Mercedes” markalı, 99 BK 666 dövlət nömrə nişanlı avtomobil idarəetməni itirərək, səkiyə çırpılıb. Nəticədə avtomobildə olan 3 nəfər xəsarət alıb.
Faktla bağlı yol polisi tərəfindən araşdırma aparılır.
A.M.
www.oxu.az
"
"Nüşabə Ələsgərli Bakıda ağır yol qəzası törətdi Bakıda zəncirvari yol qəzası baş verib.
Oxu.Az Metbuat.az-a istinadla xəbər verir ki, müğənni Nüşabə Ələsgərli Yasamal rayonundakı 3 saylı “ASAN Xidmət”in qarşısında qəza törədib.
Müğənni saytımıza açıqlamasında qəza ilə bağlı bunları deyib: “Mənə yol verməyən avtomobilə çırpıldım, o da digər avtomobilə dəydi. Hazırda hər şey normaldır”.
A.S.
www.oxu.az
"
"Goranboyda ağır yol qəzasında 7 nəfər xəsarət aldı – SİYAHIGoranboy rayonunda ağır yol-nəqliyyat hadisəsi baş verib.
Oxu.Az Report-a istinadən rayonun Abbasqulular kəndində qeydə alınan qəzada 7 nəfər xəsarət alıb.
Belə ki, 1973- cil təvəllüdlü Razim Nəcəfqulu oğlu Nəcəfovun idarə etdiyi ""VAZ-2015"" markalı avtomobil qarşı tərəfdən gələn, Goranboy rayon sakini, 1951-ci il təvəllüdlü Eldar Hüseyn oğlu Xəlilovun idarə etdiyi ""Mercedes"" markalı avtomobillə toqquşub. Nəticədə hər iki sürücü və ""Mercedes"" markalı maşında olan sürücünün ailə üzvləri xəsarət alıblar.
Yaralılar:
1951-ci il təvəllüdlü Eldar Hüseyn oğlu Xəlilov,
1980-ci il təvəllüdlü Elnarə Sərdar qızı Xəlilova,
2005-ci il təvəllüdlü Gülşanə Eldar qızı Xəlilzadə,
2011-ci il təvəllüdlü Cəsur Eldar oğlu Xəlilzadə,
1971-ci il təvəllüdlü Aybəniz Fabrəddin qızı Nəbiyeva,
1973- cil təvəllüdlü Razim Nəcəfqulu oğlu Nəcəfov,
1957-ci il təvəllüdlü Kifayət Səfər qızı Qasımlı Goranboy Rayon Mərkəzi Xəstəxanasına yerləşdiriliblər.
Faktla bağlı Goranboy Rayon Polis Şöbəsində araşdırma aparılır.
A.M.
www.oxu.az
 
"
"Bu il avtoqəzalarda xəsarət alanların sayı artdı“Bu il avtoqəza zamanı xəsarət alanların sayı 1587 nəfər təşkil edib. Onlardan 1393 nəfəri  hospitalizasiya edilərək, xəstəxanalara yerləşdirilib”.
Oxu.Az APA-ya istinadən xəbər verir ki, Bakı şəhər Təcili və Təxirəsalınmaz Tibbi Yardım Stansiyasının (BŞTTTYS) baş həkiminin müavini Murad Mirzəzadə bildirib ki, bu sayda keçən illə müqayisədə artım qeydə alınıb. M.Mirzəzadə qeyd edib ki, həmin artım cüzidir.
Onun sözlərinə görə, ümumilikdə sutka ərzində təcili yardıma 2000 çağırış daxil olur və onlara 138 briqada tərəfindən yardım göstərilir. M.Mirzəzadə qeyd edib ki, bu gün təcili tibbi yardım briqadaları paytaxtda qeydiyyatda olan əhalinin sayına uyğundur: “Əgər ölkənin digər yerlərindən paytaxta gələnlər qeydiyyata düşsə, onlara lazımi yardım göstərmək mümkün olar. Çox zaman əhalinin yaşadığı ünvanları düzgün bildirməməsi, özləri barədə məlumat vermək istəməmələri sonradan müxtəlif problemlər yaradır. Bu gün təcili yardım göstərilməsi üçün lazımi qədər dərman ehtiyatı, avadanlıqlar, sanitar maşınlar var”.
Baş həkimin müavini çox zaman təcili yardıma gedən həkimlərin, tibb bacıları, sürücülərin döyülməsi hallarının baş verdiyini qeyd edib. Onun sözlərinə görə, bu kimi vəziyyətlər, adətən, təcili yardımın gecikməsi hallarında qeydə alınır: “Gecikmə halları isə vətəndaşlar ünvanı düzgün vermədikdə qeydə alınır. Əhali arasında bununla bağlı məlumatlandırma çox azdır. Vətəndaşlar bilməlidirlər ki, həkim hansısa sualı verəndə orada müəyyən məntiq var. Həkimin yaxınları sualı cavablandırmaqdan imtina edərək, onun əvəzində xəstənin təcili xəstəxanaya çatdırılmasını tələb edir, olmadıqda isə müxtəlif təzyiqlər göstərilir. Təcili yardım həkimləri təzyiqə məruz qalır, döyülür və ya təhqir edilir”.
A.M.
www.oxu.az
"
"Bakıda iki avtomobil toqquşdu: 2 nəfər öldüBakıda ölümlə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, sentyabrın 10-da, saat 15:00 radələrində Xəzər rayonunun Qala qəsəbəsi ərazisində Bakı şəhər sakinləri Ələddin Şovqatovun idarə etdiyi “VAZ-2106” və Rac Əliyevin idarə etdiyi “Daewoo” markalı avtomobillər toqquşub.
Nəticədə Ə.Şovqatovun sərnişinlərindən nəvəsi Müsab hadisə yerində ölüb, özü və digər 3 sərnişini, habelə R.Əliyev və 5 sərnişini xəstəxanaya yerləşdiriliblər. R.Əliyevin sərnişinlərindən Sevda Abdullayeva orada ölüb, digərlərinə ilkin tibbi yardım göstərildikdən sonra buraxılıblar.
A.M.
www.oxu.az
"
"Azərbaycanda bir gündə yol qəzalarında ən azı 5 nəfər öldüDünən Azərbaycanda baş vermiş yol qəzalarında 5 nəfər vəfat edib.
Oxu.Az Lent.az-a istinadən xəbər verir ki, sentyabrın 11-də respublika yollarında 10 ağır yol-nəqliyyat hadisəsi qeydə alınıb və nəticədə 25 nəfər xəsarət alıb.
Həftənin ilk günündə Sabirabad şəhərində avtobusun idarəetmədən çıxaraq, ağaca çırpılması nəticəsində 2 nəfər ölüb, 9 nəfər isə xəsarət alıb. Lənkəran və Sumqayıtda isə minik avtomobillərinin toqquşması insan itkisi ilə nəticələnib. Bundan başqa, Gəncə şəhərinin Kəpəz rayonunda avtomobilin vurduğu piyada da ölüb.
Hər bir faktla bağlı araşdırma aparılır.
A.M.
www.oxu.az
"
"Sumqayıtda ölümlə nəticələnən ağır qəzaSumqayıtda ölümlə nəticələnən yol qəzası baş verib.
Oxu.Az Lent.az-a istinadən xəbər verir ki, şəhər ərazisində ""VAZ 2107"" və ""Mercedes"" markalı iki minik avtomobili toqquşub. Nəticədə ""VAZ 2107""-də olan 60 yaşlı qadın aldığı xəsarətlərdən vəfat edib.
Faktla bağlı cinayət işi açılıb, araşdırma aparılır.
A.M.
www.oxu.az
"
"Mərdəkanda zəncirvari qəza oldu, ölənlər var - FOTOSentyabrın 11-i gecə saatlarında paytaxtın Xəzər rayonu ərazisində baş vermiş ağır yol qəzası nəticəsində ölənlərin sayı 2 nəfərə çatıb.
Oxu.Az Report-a istinadla xəbər verir ki, Mərdəkan qəsəbəsində 3 avtomobilin toqquşması nəticəsində yaralanan 10 nəfərdən 1-i – 1959-cu il təvəllüdlü Abdullayeva Sevda Xudaverdi qızı 3 saylı Kliniki Tibbi Mərkəzdə dünyasını dəyişib.
Qəza zamanı “VAZ-2106” markalı avtomobil yolun sağına dönmə əməliyyatını yerinə yetirərkən sol zolaq ilə qarşı tərəfdən gələn “VAZ-2104” markalı avtomobil də həmin istiqamətdə dönüb və ona çırpılıb. Ardınca arxadan gələn və sağdan ötmə əməliyyatı etmək istəyən “Daewoo” da “VAZ-2106”-ya çırpılıb. Nəticədə “VAZ- 2106”-da olan bir yaşlı körpə ölüb. Qəza zaman, o cümlədən hər üç avtomobildə xəsarət alanlar olub. Belə ki, üçü azyaşlı olmaqla 10 nəfər xəsarət alaraq xəstəxanaya yerləşdirilib. Həkimlərin verdiyi məlumata görə, uşaqların vəziyyətləri ağırdır.
Yaralıların siyahısı:
Behbudova Lalə Alı qızı – 28 yaş
Əliyev Rac Fikrət oğlu - 38 yaş
Şövqətova Səriyyə Rəcəb qızı – 60 yaş
Şövqətov Əllədin Hüseynqulu oğlu - 65 yaş
Şövqətova Əminə Zöhrab qızı - 34 yaş
Şövqətova Zaur Əllədin oğlu - 35 yaş
Əliyeva Nəzrin Rac qızı - 11 yaş
Hacıyev Yusif Anar oğlu - 5 yaş
Hacıyev Adəm Bəhrəm oğlu - 3 yaş
Faktla bağlı Xəzər Rayon Polis İdarəsində araşdırma aparılır.









































A.S.
www.oxu.az
"
"Lənkəranda iki avtomobil toqquşub, ölən var – YENİLƏNİB + FOTOLənkəranda baş verən ağır yol qəzasının bəzi təfərrüatları, həmçinin ölən və yaralananların adları məlum olub.
Oxu.Az Report-a istinadən xəbər verir ki, hadisə eyni toyda iştirak edən maşınların toqquşması nəticəsində baş verib.
Avtomobillərdən biri toydan çıxıb evə gedən zaman digər avtomobil həmin şənlikdə iştirak edən qızını götürməyə gəlirmiş.
Qəza zamanı “VAZ 2106” markalı minik avtomobilinin sürücüsü Əliyev Qalib Fərəməz oğlu ölüb, qızı Əliyeva Rumiyyə isə xəsarət alıb.
Digər yaralı isə “Mercedes”in sürücüsü Rzayev Zaur Kamal oğludur. Onların hər üçü Lənkəran rayon Avrora kənd sakinləridirlər.
22:23
Lənkəranda ölümlə nəticələnən ağır yol qəzası baş verib.
Oxu.Az-ın APA-ya istinadən məlumata görə, hadisə Ələt-Astara yolunun Gərmətük kəndi ərazisindən keçən hissəsində qeydə alınıb.
İlkin məlumata əsasən, “VAZ 2106” və “Mercedes” markalı avtomobillərin toqquşması nəticəsində 1 nəfər ölüb, 2 nəfər xəsarət alıb. Hadisənin təfərrüatları müəyyənləşdirilir.











S.B.
www.oxu.az
"
"Binəqədi şosesi bağlanır
Binəqədi şosesində hərəkət 2 günlük məhdudlaşdırılır.
""Azəravtoyol""dan Oxu.Az-a verilən məlumata görə, yeraltı kommunikasiya xətlərinin dəyişdirilməsi ilə əlaqədar olaraq, sentyabr ayının 12-dən 13-nə keçən gecədən etibarən Binəqədi şosesinin Binəqədi-Biləcəri yolu (4-cü qapı küç.) ilə kəsişməsindən Biləcəri-Baksol yolunun kəsişməsinədək olan hissəsində 2 gün ərzində avtonəqliyyat vasitələrinin hərəkəti tam olaraq dayandırılacaq.
Göstərilən müddət ərzində sürücülər alternativ olaraq Biləcəri-Baksol, Binəqədi-Biləcəri (4-cü qapı küç.), Xırdalan-Binəqədi-Balaxanı, Binəqədi-Mehdiabad avtomobil yollarından, həmçinin Binəqədi və Biləcəri qəsəbələrinin daxili yollarından istifadə edə bilərlər.
E.Ə.
www.oxu.az

"
"Bakıda evakuator sürücüsünün özbaşınalığı ölümə səbəb oldu – VİDEOBakı şəhəri, Sabunçu rayonu, Kürdəxanı qəsəbəsində bir nəfərin ölümü, 4 nəfərin yaralanması ilə nəticələnən qəzanın videosu yayılıb.
Oxu.Az-ın Report-a istinadən verdiyi məlumata görə, hadisə evakuatorun sürücüsünün əks yola çıxması səbəbindən baş verib.
Belə ki, “90-NF-513” dövlət qeydiyyat nişanlı, “Mercedes” markalı avtomobil öz zolağı ilə hərəkətdə olarkən “188” evakuator xidmətinə məxsus, “90-JZ-887” dövlət qeydiyyat nişanlı, “MAN” markalı yük maşını yol nişanının tələbini pozub, qəfil dönmə əməliyyatını yerinə yetirərək, “Mercedes”in yoluna çıxıb. Nəticədə “Mercedes” evakuatorun arxa hissəsinə çırpılıb.
Qəza zamanı “Mercedes”də olan 22 yaşlı Cəfərova Ramilə Ramiz qızı hadisə yerində dünyasını dəyişib. 4 nəfər isə ağır vəziyyətdə 3 saylı Kliniki Tibbi Mərkəzə çatdırılıb. Hazırda onlar koma vəziyyətində xəstəxanın reanimasiya şöbəsindədir.

A.M.
www.oxu.az
"
"Şəhriyar Əbilov və dostu polis əməkdaşları tərəfindən cərimələndi - FOTOTanınmış aparıcı, aktyor Şəhriyar Əbilov və dostu “99- KK-610” dövlət nişanlı, “Niva” markalı avtomobillə Bakı-Ələt yolunun 48-ci kilometrliyində yol hərəkəti qaydalarını pozub. 
Oxu.Az xəbər verir ki, teleaparıcı bu barədə sosial şəbəkədə məlumat yayıb.
“Bizim polislərin gözündən heç nə qaçmır. Bu şəklə görə təşəkkürümüzü bildiririk. Özü də “Instagram”da “Stories” bölməsi üçün görüntü çəkən yerdə”, - deyə o paylaşımında bildirib.
Hadisə Lənkərana toya gedərkən baş verib.



A.S.
www.oxu.az
 
"
"Zaqatalada vəzifəli şəxsin avtomobili yandıZaqatalada avtomobil yanıb.
Oxu.Az APA-ya istinadən xəbər verir ki, hadisə bu gün saat 13:40 radələrində Kənd Təsərrüfatı Nazirliyinin Elmi-Tədqiqat Əkinçilik İnstitutunun nəzdindəki  Zaqatala Bölgə Təcrübə Stansiyası ərazisində qeydə alınıb.
Stansiyanın direktoru Nəbi İsmayıl oğlu Kərimova  məxsus “Niva” markalı, 10 TT 849 dövlət nömrə nişanlı minik avtomobili dayandığı yerdə qəfildən yanmağa başlayıb.
Hadisə yerinə Fövqəladə Hallar Nazirliyinin Zaqatala rayon Dövlət Yanğından Mühafizə Hissəsinin texnikaları və canlı qüvvəsi cəlb edilib. Yanğın nəticəsində avtomobilin yanar konstruksiyaları  içərisində olan sənəd və əşyalarla birlikdə yanıb. Yanğın zamanı xəsarət alan olmayıb.
Faktla bağlı araşdırma aparılır.
A.M.
www.oxu.az
 
"
"Sabirabadda mikroavtobus aşdı: Ölənlər var – YENİLƏNİBSabirabad rayonunda baş verən yol-nəqliyyat hadisəsi zamanı ölən və yaralananların adı məlum olub.
Oxu.Az Report-a istinadən xəbər verir ki, 1949-cu il təvəllüdlü Xələf Əsgəralı oğlu Məstəliyev idarə etdiyi sərnişin mikroavtobusu ilə hərəkətdə olan zaman idarə etməni itirib və mikroavtobusu aşırıb.
Nəticədə iki nəfər ölüb, 8 nəfər xəsarət alıb.
Ölənlər:
1946-cı il təvəllüdlü Teymur Zərbəliyev;
1993-cü il təvəllüdlü Gülzar Abbasova.
Yaralılar:
1949-cu il təvəllüdlü Xələf Əsgəralı oğlu Məstəliyev;
1974- cü il təvəllüdlü Bəylər Dədəkişi oğlu Quluzadə;
1991- cu il təvəllüdlü Kamran Rail oğlu Ələkbərov;
1992- ci il təvəllüdlü Amil Məmməd oğlu Əhmədov;
1968- ci il təvəllüdlü Şəhla Məmmədağa qızı Abbasova;
1957- ci il təvəllüdlü Böyükkişi Böyükağa oğlu Ağayev;
1963 - cü il təvəllüdlü Zeynəb Sadıq qızı Novruzova;
1988-ci il təvəllüdlü Şakir Həsən oğlu Hüseynov.
Qeyd edək ki, yaralılardan dördünün vəziyyətinin ağır oğlduğundan Bakıdakı özəl klinikalardan birinə köçürlüb.
12:44
Sabirabad rayonunda mikroavtobus aşıb.
Oxu.Az-ın APA-ya istinadən verdiyi xəbərə görə, hadisə Sabirabad rayon mərkəzinə gedən yolda qeydə alınıb.
Mikroavtobusun aşması nəticəsində iki nəfərin öldüyü, 7 nəfərin xəsarət aldığı bildirilir.
A.M.
www.oxu.az
"
"Heydər Əliyev prospektində ağır qəza: Ölən varBakıda ölümlə nəticələnən yol qəzası baş verib.
Oxu.Az Daxili İşlər Nazirliyinin mətbuat xidmətinə istinadən xəbər verir ki, sentyabrın 11-nə keçən gecə Sabunçu rayonu ərazisində İmişli rayon sakini Müşviq Mikayıl idarə etdiyi “Mitsubishi” markalı avtomobillə yolu keçən Bakı şəhər sakini Malik Rəcəbovu vurub və nəticədə, piyada hadisə yerində ölüb.
Sabunçu RPİ tərəfindən araşdırma aparılır.
E.Ə.
www.oxu.az
"
"Azərbaycanda baş verən qəzaların ölkəyə vurduğu ziyan açıqlandı2017-ci ilin 6 ayı ərzində respublikanın avtomobil yollarında 244 yol-nəqliyyat hadisəsi baş verib.
Oxu.Az-ın məlumatına görə, “Azəravtoyol” ASC mətbuat xidmətinin rəhbəri Anar Nəcəfli Trend-ə açıqlamasında bildirib ki, baş verən yol qəzaları nəticəsində 3621 p/m əyrixətli tirlər, 12 işıq dirəyi, 30,0 p/m körpü məhəccəri, 22,3 p/m istinad divarı və 4 yol nişanı yararsız hala düşüb.
Ümumilikdə, yol təsərrüfatına 313,7 min manat məbləğində maddi ziyan dəyib. Dəymiş ziyanın 192,1 min manatı ödənilib.
A.M.
www.oxu.az
"
"Bakıda Moldova səfirliyinin avtomobili qəzaya düşdüBakıda səfirlik avtomobili qəzaya uğrayıb.
Oxu.Az APA-ya istinadən xəbər verir ki, hadisə paytaxtın Yasamal rayonu ərazisində qeydə alınıb.
Moldovanın Bakıdakı səfirliyinə məxsus “Toyota Prado” markalı, 040 D 001 dövlət qeydiyyat nişanlı avtomobil “İnfiniti” markalı, 10 KH 066 dövlət nömrə nişanlı avtomaşınla toqquşub.
Qəza nəticəsində ölən və xəsarət alan olmayıb.
Faktla bağlı Dövlət Yol Polisi İdarəsi tərəfindən araşdırma aparılır.
A.M.
www.oxu.az
 
"
"Piyada keçidi təhlükə mənbəyinə çevrildi – VİDEOPiyada keçidini bildirən nişan sərt döngədə quraşdırılıb. Görüntülər Sumqayıt şəhəri Heydər Əliyev prospektindəndir.
Oxu.Az-ın Xəzər TV-yə istinadən verdiyi məlumata görə, piyada keçidini bildirən nişan sərt döngədə və ağacların arasında quraşdırılıb. Bu da sürücülərin nişanı görmələrinə mane olur.
Sürücülər piyada keçidinin sərt döngədə qoyulmasını düzgün hesab etmirlər. Bildirirlər ki, sürücü hansı sürət həddini seçməsindən asılı olmayaraq, həmin keçiddə təhlükə ilə üzləşə bilər. Bu səbəbdən də mövcud piyada keçidinin yeri dəyişdirilməlidir.
Sakinlərin sözlərinə görə, bəzi sürücülər ərazidə piyada keçidinin olmasından belə xəbərsizdir. Bu da qəza şəraitini qaçılmaz edir.
Sumqayıt şəhər “Siqnal” İxtisaslaşdırılmış Layihə İstehsalat İdarəsindən isə məsələyə münasibət bildirən olmayıb.

A.M.
www.oxu.az
"
"Bu sürücülərə yol polisi saxlamadan da cərimə yazılacaqAzərbaycanda yol hərəkəti qaydalarının pozulması hallarının kameralar vasitəsilə aşkar olunması istiqamətində işlər davam edir.İki ay əvvəl icbari sığortası olmayan nəqliyyat vasitələrinin sürücülərinə elektron protokol tətbiq edilməsinə başlanmışdı. Artıq bir neçə gündür ki, təhlükəsizlik kəmərini taxmayan sürücülər də kameralar vasitəsilə aşkar olunaraq, elektron protokolla cəzalandırılır. Artıq bir neçə sürücüyə bu tip elektron protokollar və ya protokol barədə SMS vasitəsilə bildirişlər gəlməyə başlayıb. Avtosfer.az-a müraciət edən Kənan adlı sürücü bildirib ki, dünən ona belə bir SMS gəlib. SMS-də sürücünün İnzibati Xətalar Məcəlləsinin 329.1-ci maddəsinin tələbini pozduğu üçün MMX protokol tərtib edildiyi qeyd olunur.
Oxu.Az xəbər verir ki, avtosfer.az-ın bir neçə sürücü arasında keçirdiyi sorğudan da məlum olub ki, həqiqətən də, son günlər bu tip SMS-lər göndərilir.
Qeyd edək ki, kəmər taxmayanların elektron protokolla cərimə edilməsi yenilik deyil və qanunsuz sayılmır. Belə ki, ötən ilin martında qəbul edilən yeni İnzibati Xətalar Məcəlləsində bu məsələ aydın şəkildə əksini tapıb. Həmin maddəni olduğu kimi təqdim edirik:
Maddə 329. Təhlükəsizlik kəmərlərindən, motodəbilqələrdən, işıq cihazlarından və səs siqnallarından istifadə qaydalarının pozulması.
329.1. Təhlükəsizlik kəmərini bağlamadan nəqliyyat vasitəsini idarə etməyə görə 40 manat məbləğində cərimə edilir.
329.2. Motodəbilqə taxmadan və ya onu düymələmədən motosikleti idarə etməyə, yaxud motodəbilqəsi olmayan və ya onu düymələməyən sərnişinləri motosikletdə daşımağa görə 40 manat məbləğində cərimə edilir.
329.3. İşıq cihazlarından və səs siqnallarından istifadə qaydalarını pozmağa görə 30 manat məbləğində cərimə edilir.
Qeyd: Foto və ya videoqeydiyyat funksiyalarına malik xüsusi texniki vasitələrin köməyi ilə aşkar edilmiş bu Məcəllənin 329.1-ci maddəsində nəzərdə tutulmuş xətanın gün ərzində təkrar törədilməsinə görə şəxs bu Məcəllənin 122 və 123-cü maddələrində müəyyən edilmiş qaydada inzibati məsuliyyətə cəlb oluna bilməz. Bu, həmin xəta hadisəsinin səlahiyyətli vəzifəli şəxs tərəfindən bilavasitə aşkar edilərək, xətanı törətmiş şəxsin inzibati məsuliyyətə cəlb olunması hallarını istisna etmir.
Bu, o deməkdir ki, sürücü təhlükəsizlik kəmərini taxmadan avtomobil idarə edirsə, kamera vasitəsilə dayanmadan, yəni ard-arda bir neçə kameranın yanından keçərkən hər dəfə cərimə oluna bilməz. Lakin kamera çəkib elektron prtokol tərtib edilməklə yanaşı, sürücünü yolda xidmət aparan inspektor da saxlayıb, cərimə yaza bilər.
Odur ki, sükan arxasına əyləşən kimi təhlükəsizlik kəmərini taxmağı unutmayın. Kəməri cərimədən yaxa qurtarmaq üçün yox, özünüzün və sevdiklərinizin təhlükəsizliyini qorumaq üçün taxın...
A.M.
www.oxu.az
"
"Evakuator sürücülərinin özbaşınalığı – VİDEOHələ də kobud qayda pozuntusuna yol verən evakuator sürücüləri var.
Oxu.Az Xəzər TV-yə istinadən məlumat verir ki, söhbət dayanma və durma qaydasını pozan avtomobillərin evakuasiyasından gedir.
Bu ilin iyul ayının 1-də İnzibati Xətalar Məcəlləsinin 124-cü maddəsinə dəyişiklik edildi ki, əgər sürücü digər nəqliyyat vasitələrinə və piyadaya mane yaratmadan dayanma və durma qaydasını pozursa, onun avtomobili evakuasiya edilə bilməz. Amma görünən odur ki, buna əməl edən yoxdur.
Sürücülərin sözlərinə görə, belə hallar, əsasən, şəhərin mərkəzi yerlərində olur. Kortəbii şəkildə avtomobilə yaxınlaşıb, necə gəldi, evakuatorun yedəyinə alaraq, ərazidən uzaqlaşırlar. Halbuki, inzibati xətalar məcəlləsinin 124-cü maddəsində də var ki, əgər sürücü dayanma və durma qaydasını pozmaqla piyadaların və yaxud nəqliyyat vasitələrinin hərəkətinə mane yaratmaqla tıxaca səbəb olursa, yol polisi həmin avtomobilin şəklini çəkməklə, ona elektron protokol tərtib etməlidir. Bundan sonra avtomobil təhlükəsizlik qaydasına əməl edilməklə, müvəqqəti duracağa aparıla bilər.
Belə olduqda da sürücülər 20 manat dayanma və durma qaydasını pozduğuna görə, 20 manat da evakuator pulu ödəyir. Yol hərəkəti üzrə ekspert Ərşad Hüseynov da qaydalar dəyişdirildikdən sonra evakuator sürücülərinin özbaşnalığını ciddi qanun pozuntusu hesab edir.
Ekspert deyir ki, əgər hansısa sürücü belə halla rastlaşsa, ərazidə xidmət aparan yol polisi barədə Daxili İşlər Nazirliyinə müraciət edə bilər. Bundan başqa, sürücü məhkəməyə müraciət etməklə, ona dəymiş maddi və mənəvi ziyanı ödətdirə bilər.

A.M.
www.oxu.az
 
"
"Aeroport yolunda ölümlə nəticələnən dəhşətli qəza – VİDEO (18+)Bu gecə saat 00:20 radələrində şəhərdən aeroport istiqamətinə, “Razin” adlanan qəsəbəyə gedən yol ayrıcında avtomobil piyadanı vurub.
Oxu.Az ölkə.az-a istinadən xəbər verir ki, 99-DF-602 dövlət qeydiyyat nişanlı, “Mitsubishi” markalı cip avtomobili 40-45 yaşlarında kişini yoldan keçərkən vurub.
Hadisə yerinə təcili tibbi yardım maşını gəlsə də, piyadanın həyatını xilas etmək mümkün olmayıb. Vurulan şəxs zərbədən hadisə yerindəcə keçinib.
Əraziyə Dövlət Yol Polisi əməkdaşları gəlib. Sürücü saxlanılıb.
Qeyd edək ki, piyadanın vurulduğu yerdə üst piyada keçidi mövcuddur.


A.M.
www.oxu.az
"
"Saatlıda ölümlə nəticələnən ağır qəzaSaatlı rayonunun Əlisoltanlı kəndi ərazisində “Mercedes” markalı minik avtomobili yoldan çıxaraq aşıb.
Oxu.Az APA-ya istinadən xəbər verir ki, avtomobilin sürücüsü 1984-cü il təvəllüdlü Hüseynov Zabit Eldar oğlu hadisə yerində həyatını itirib.
Qəza nəticəsində xəsarət alan 3 sərnişin xəstəxanaya yerləşdirilib.
Faktla bağlı Baş Dövlət Yol Polis İdarəsi tərəfindən araşdırma aparılır.
A.M.
www.oxu.az
 
"
"Binəqədi-Mehdiabad yolunda taxta dolu yük maşını aşdı – VİDEOBinəqədi-Mehdiabad yolunda qəza baş verib.
Oxu.Az baku.ws-ə istinadən xəbər verir ki, sürətlə hərəkət edən yük maşını idarəetməni itirib.
Yük dolu nəqliyyat vasitəsi qəfil manevr edib və tarazlığını itirdiyi üçün aşıb. Taxta yüklənmiş iritonnajlı maşın aşaraq yolun bir hissəsini bağlayıb. Yük maşının üzərində olan taxta materiallar ətrafa dağılıb.
Hadisənin görüntülərini təqdim edirik:

A.M.
www.oxu.az
 
"
"Göyçayda ağır yol qəzası: 7-si bir ailənin üzvü olmaqla, 9 nəfər xəsarət aldıGöyçayda ağır avtomobil qəzası baş verib. Hadisə yerində xəsarət alan 9 nəfərin adları məlum olub. 
Oxu.Az-ın APA-ya istinadla xəbərinə görə, bu gün axşam saatlarında Bakı-Şamaxı-Yevlax avtomobil yolunun Göyçayın Bığır kəndi ərazisindən keçən hissəsində “Mercedes” və “VAZ 2107” markalı minik avtomobillərinin toqquşması nəticəsində “Jiquli”də olan 7 nəfər - Qobustan rayonu Poladlı kənd sakinləri, 1976-cı il təvəllüdlü Quliyev Feyzi Rəcəb oğlu, 1970-ci il təvəllüdlü Quliyev Cümşüd Rəcəb oğlu, 2013-cü il təvəllüdlü Quliyeva Səbinə Feyzi qızı, 1997-ci il təvəllüdlü Quliyeva Şəhanə Feyzi qızı, 1980-ci il təvəllüdlü Quliyeva Şəhla Hacıbala qızı, 2002-ci il təvəllüdlü Quliyev Fərasət Feyzi oğlu, 1970-ci il təvəllüdlü Quliyeva Şəhla Xası qızı ağır bədən xəsarətləri ilə Göyçay rayon Mərkəzi Xəstəxanasına yerləşdirilib.
“Mercedes”in sürücüsü, Bakı sakini Cavidan Ağazadə, sərnişini Göyçay sakini Natiq Məmmədov yüngül xəsarətlər aldığı üçün ona tibbi yardım göstərilərək evə buraxılıb. Sürücü Feyzi Quliyev vəziyyəti daha ağır olduğu üçün reanimasiya şöbəsinə yerləşdirilib. Yaralı Şəhla Quliyevanın hamilə olduğu bildirilir. Hazırda yaralıların vəziyyəti ağır olaraq qalır.
Qeyd edək ki,  “Mercedes” markalı avtomobilin sərnişini Natiq Məmmədov Bakıdan Göyçaya, qardaşı Nicat Məmmədovun toy mərasiminə gedirmiş və yolda Qobustan sakininə məxsus “VAZ 2107” markalı minik avtomobili ilə toqquşub.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  
A.S.
www.oxu.az
 
"
"Binəqədi sakini: Dərs başlayacaq, əsl biabırçılıq onda olacaq – VİDEOBinəqədi rayonunda bir neçə gündür uzun tıxacların yaranması sakinlərin etirazına səbəb olub. Sentyabrın 7-i axşam saatlarında təmir olunan əsas yolun bir hissəsinin bağlanması marşrut avtobuslarının hərəkət cədvəlininn pozulmasına səbəb olmuşdu və “Azadlıq prospekti” metrostansiyasından çıxan yüzlərlə qəsəbə sakini yolda qalmışdı. Bir saatdan çox gözləyən vətəndaşlar evlərinə piyada getməyə məcbur olmuşdu.
Oxu.Az-ın xəbərinə görə, hər gün bu yolla işə gedib gələn Binəqədi sakini S.Cavadov “Qafqazinfo”ya bildirib ki, Binəqədi şossesində tıxac tez-tez olur:
“Yol qazılıb, borular çəkilib, amma elə-belə üstü örtülüb. Hər dəfə saatlarla marşrut gözləyirik. Bir neçə gün əvvəl tıxac vaxtı orada yol polisi də var idi, amma kənarda dayanmışdılar, avtomobillər bir-birinə girmişdi deyə heç nə edə bilmirdilər.
Yolu düzəltmirlər, qaz, su çəkənlər işləmir, qazıb çıxıb gedirlər. Neçə aydır işi bitirə bilmirlər, dərs başlayacaq, əsl biabırçılıq onda olacaq. Bir yeri sökürlər, sonra üstünü örtürlər, 2 gündən sonra eyni yeri yenidən sökürlər. Marşrutlarda qapı və pəncərə bağlanmadığı üçün söküntünün bütün tozu avtomobilə dolur”.
Bəs qəsəbənin əsas yolunda uzun müddət davam edən problemlər aradan qaldırılmamasının səbəbi nədir?
Qazıntı işlərini “Azərsu” ASC həyata keçirir. Özünü təqdim etməyən iş icraçısı bildirib ki, onlar işə bu gündən başlayıblar və tıxac olan gün həmin yolda heç bir təmir işləri aparılmayıb. İcraçı qeyd edib ki, 200 metrlik su borusu çəkəcəklər və bu işlər təxminən 2 günə yekunlaşacaq.
Hazırda qazıntı aparılan yerdən şəhər istiqamətində yolun sağ tərəfi təxminən 3 metr enliyində qaşınaraq avtomobillər üçün yarasız hala salınıb və bir neçə nöqtədə yola iri daş parçaları atılıb. Bu daş parçaları isə daha irihəcmli avtomobillərin də hərəkətini mümkünsüz edib.
Sentyabrın 7-də həmin yolda təmir işləri aparılmayıbsa, saatlarla davam edən tıxaca nə səbəb olub?
Bu suala cavab tapmaq üçün bir neçə müvafiq quruma müraciət etdik.
“Azəravtoyol”un mətbuat katibi Anar Nəcəfli açıqlamasında bildirib ki, həmin tarixdə yolda təmir aparılması üçün hər hansı məlumatı yoxdur:
“Əslində orada kommunikasiya xətlərinin çəkilməsi yay ayında bitməli idi, sonra biz yenidənqurma işlərini sentyabradək bitirməli idik. Çünki yol bərbad vəziyyətdədir. Amma kanalizasiya, su, qaz və digər yeraltı xətlərin çəkilməsi başa çatmadığı üçün biz əsaslı təmirə başlaya bilmədik.
O yolda bir müddət əvvəl qazıntı işləri aparıldığını yolun hərəkət hissəsinin yarısında avtomobillər hərəkət edə bilmir. Günün pik saatlarında avtomobillərin sayı artdığı üçün ola bilsin ki, yol polisi tərəfindən bir istiqamət üzrə yol bağlanılıb. Çünki hər iki istiqamətdən avtomobillər gəlib yola daxil olsa, hər iki yolda hərəkət tamamilə dayana bilərdi”.
Tıxacdan bir gün sonra işə başlayan “Azərsu” ASC-nin mətbuat katibi Anar Cəbrayıllı da açıqlamasında deyib ki, sentyabrın 7-də Binəqədi şossesində heç bir təmir işi aparmayıblar:
“Tıxacın səbəbi nə su, nə də kanalizasiya xətlərinin çəkilməsi ilə bağlıdır. Biz həmin yolda yağış kollektorları tikib bitirmişik. Hazırda kiçik bir su xətti çəkilir, bu da yolun kənarındadır, avtomobillərin hərəkətinə mane olmur. “Azərsu” həmin yoldakı işlərini maksimum 1 aya tamamlayacaq. Tıxacın səbəbi ilə bağlı isə yol polisi məlumat verə bilər”.

S.B.
www.oxu.az
"
"Bakı-Şamaxı yolunda sürüşmə sahəsi artıbAvqust ayı ərzində Bakı-Şamaxı avtomobil yolunda sürüşmənin parametrlərində ciddi artım müşahidə edilib, Bakı-Ağsu magistral yolunda isə lokal sürüşmə sahələri qeydə alınıb.
Oxu.Az-ın xəbərinə görə, Ekologiya və Təbii Sərvətlər Nazirliyinin (ETSN) Milli Geoloji Kəşfiyyat Xidmətinin geoloji planlama ekspedisiyasının rəisi Əziz Qaralov Trend-ə deyib ki, avqustda Bakı-Şamaxı avtomobil yolunun 106-111-ci km-də sürüşmə sahəsinin bir neçə yerində uçqun-töküntü, axma tipli sürüşmə sahəsi qeydə alınıb. Nəticədə burada sürüşmənin parametrlərində ciddi artım baş verib.
Bundan başqa, Bakı-Ağsu magistral yolunun 132-156-cı km-də sürüşmə prosesi aktivləşib və nəticədə uçqun-töküntü hadisələri qeydə alınıb. Ərazidə bir neçə yerdə yol boyu lokal sürüşmə sahələri yaranıb.
Ə.Qaralov qeyd edib ki, Quba-Qonaqkənd avtomobil yolunun 37-46-cı km-də və Muğanlı-İsmayıllı avtomobil yolunun 2-11, 23-24, 27-29-cu km-də sürüşmə sahələrində nisbi aktivlik, Şamaxı rayonunda Çuxuryurd-Qızmeydan yolunda, İsmayıllı rayonunun Basqal-Sulut avtomobil yolunun 10-cu km-dəki sürüşmə sahəsində aktivləşmə qeydə alınıb.
Cəlilabad rayonunun Cəlilabad-Cəngan-Soltankənd avtomobil yolunun 17-ci km-də mövcud olan sürüşmə sahəsinin paramentrlərində və prosesin dinamikasında, Lənkəran-Lerik yolunun 17-19-cu km-liyinin sürüşmə sahəsində atmosfer çöküntülərinin təsirindən sürüşmə prosesinin dinamikasında aktivlik qeydə alınıb. Avqustda Lerik rayonunda Lənkəran-Lerik yolunun 27-29-cu km-liyinin sürüşmə sahəsində nisbi aktivlik, Lerik- Qoşmalyan-Kəlvəz avtomobil yolunun 10-cu km-liyində uçqun hadisəsinin dinamikasında, Astara rayonunun Pəlikeş avtomobil yolunun 5, 7, 8 və 10-cu km-liyində - mövcud sürüşmə və uçqun sahələrində isə nisbi aktivlik qeydə alınıb.
S.B.
www.oxu.az
"
"Qəzaya uğramış sürücüyə kömək edən insanların üstündən yük maşını keçdi – VİDEOBraziliyanın San-Paulu ştatının San-Joze-dus-Kampus şəhərində yol qəzası zamanı xəsarət alan motosiklet sürücüsünə kömək edən insanları yük maşını vurub.
Oxu.Az-ın xəbərinə görə, hadisənin görüntüləri YouTube portalında yerləşdirilib.
İnsident nəticəsində dörd nəfər ölüb. Sürücü hadisə yerindən qaçıb. Hazırda polis onun məsuliyyətə cəlb edilməsi üçün əməliyyat-axtarış tədbirləri həyata keçirir.

S.B.
www.oxu.az
"
"Bakıda 6 avtomobil toqquşdu – FOTOBu dəqiqələrdə paytaxtın Ziya Bünyadov prospektində zəncirvari qəza baş verib.
Oxu.Az Qafqazinfo-ya istinadən xəbər  verir ki, 6 avtomobilin toqquşması prospektdə böyük tıxac yaradıb.
Qeyd edək ki, qəzaya düşən nəqliyyat vasitələrindən biri “Hyundai” markalı səfirlik avtomobilidir. Qəzada zərər çəkən digər avtomobillər isə “Audi”, “Mercedes”, “Prado” və “Opel” markalı olub.








E.Ə.
www.oxu.az
"
"Sumqayıtda avtobus qaçırıldıDünən Sumqayıt şəhərində avtobus qaçırılıb. 
Oxu.Az Daxili İşlər Nazirliyinin saytına istinadən xəbər verir ki, şəhər ərazisindən Əspan Mahmudovun idarə etdiyi “Otoyol M-29” markalı avtobus qaçırılıb. Aparılan araşdırmalar zamanı qaçırılan avtobusun şəhər ərazisində hərəkətdə olması müəyyən edilib. 
DYP və PPX-nin əməkdaşları tərəfindən avtobusa “saxla” işarəsi verilib, lakin sürücü tabe olmayaraq, hərəkətini davam etdirib.
Görülən tədbirlərlə avtobus Novxanı bağları sahəsində saxlanılıb və sürücü - şəhər sakini İlkin İsamayılovla birlikdə 4-cü PB-yə təhvil verilib.
Araşdırma aparılır.
E.Ə.
www.oxu.az
"
"DİN Qalib Rəhimovun oğlunun törətdiyi qəza ilə bağlı məlumat yaydıDaxili İşlər Nazirliyi (DİN) Bakıda baş vermiş yol qəzası ilə bağlı rəsmi məlumat yayıb.
Oxu.Az-ın xəbərinə görə, məlumatda bildirilib ki, sentyabrın 7-də, saat 16:00 radələrində Səbail rayonu ərazisində Bakı şəhər sakini Arif Rəhimov idarə etdiyi “Subaru” markalı avtomobili yolun kənarında dayanan paytaxt sakini Seymur Məmmədova məxsus “Toyota Prado” markalı avtomobilə vurub və idarəetməni itirdiyindən avtomobil Lerik rayon sakini Füzuli Məmiyevin idarə etdiyi “Opel” markalı avtomobilə çırpılıb.
F.Məmiyev və sərnişinlərindən həmyerlisi Kamal Məmmədov hadisə yerində ölüb, digər 2 sərnişini, A.Rəhimov və 1 sərnişini xəstəxanaya yerləşdiriliblər.
A.Rəhimova xəstəxanada ilkin tibbi yardım göstərildikdən sonra buraxılıb.
Faktla bağlı Səbail Rayon Polis İdarəsində araşdırma aparılır.
Qeyd edək ki, qəzanın səbəbkarı olan A.Rəhimov Bakı Şəhər Baş Polis İdarəsinin Mətbuat xidmətinin rəhbəri Qalib Rəhimovun (Qalib Arif) oğludur.
E.Ə.
www.oxu.az
"
"Bərdədə vəzifəli şəxs faciəvi şəkildə öldüBərdədə ağır yol qəzası baş verib.
Oxu.Az lent.az-a istinadən xəbər verir ki, Bərdə-Ağdam yolunda “Mercedes E240” markalı avtomobil Bərdə Qan Bankının bölmə müdiri, 1959-cu il təvəllüdlü İbrahim Muradovu vurub. Ağır xəsarət alan bölmə müdiri xəstəxanada vəfat edib.
Faktla bağlı Bərdə rayon Polis Şöbəsində cinayət işi açılıb, hadisəni törədən sürücü saxlanılıb.
Qeyd edək ki, İ.Muradovun rəhbərlik etdiyi qan bankı cəbhədə yaralanan hərbçilərin müalicəsində müstəsna rol oynayır.
www.oxu.az
"
"Avtomobili lazımsız yerə az sürətlə sürənlərdən özünüzü qoruyun – VİDEOYol hərəkəti haqqında qanunda bildirilir ki, avtomobili lazımsız yerə az sürətlə hərəkət etməklə başqa nəqliyyat vasitələri üçün maneə yaratmaq qadağandır. 
Oxu.Az-ın Xəzər TV-yə istinadən məlumatına əsasən, inzibati xətalar məcəlləsində bununla bağlı cərimə nəzərdə tutulmayıb.
Ekspertlərə görə, bu boşluqdan sui-istifadə edən sürücülər var. Buna görə də, qanunun təkmilləşdirilməyə ehtiyacı var.
Bəzi sürücülər də elə bu şəxs kimi edir. Yəni sürət həddi 120-lik yolda 80-lə, 100-lük yolda isə 60-la avtomobil  sürənlər az deyil. Bu isə digər nəqliyyat vasitələrinə maneələr yaratmaq deməkdir.
Ekspert Azər Allahverənovun sözlərinə görə, Yol hərəkəti haqqında qanuna görə, lüzumsuz olaraq həddindən az sürətlə hərəkət etməklə başqa nəqliyyat vasitələri üçün maneə yaratmaq qadağandır.
Ekspertin fikrincə, məcəllədə bu qadağa ilə bağlı sanksiyanın nəzərdə tutulmaması sürücülər tərəfindən sui-istifadə hallarına gətirib çıxarır
Azər Allahverənov qeyd edir ki, bu kimi sui-istifadə hallarının qarşısını almaq üçün mütləq qanunvericilik təkmilləşdiriləmlidir və bəzi qadağalara görə, cərimə nəzərdə tutulmalıdır.
Sürücülərin bu cür qadağalara məhəl qoymaması qəzaların sayının artmasını qaçılmaz edə bilər.

S.B.
www.oxu.az
"
"Bakıda ağır qəza : İki nəfər ölüb – YENİLƏNİBFövqəladə Hallar Nazirliyi Bakının Səbail rayonunda iki nəfərin ölümü ilə nəticələnən yol qəzası haqqında məlumat yayıb.
FHN-dən Oxu.Az-a verilən xəbərdə bildirilir ki, Nazirliyin Böhran Vəziyyətlərində İdarəetmə Mərkəzinə Bakı şəhərinin Səbail rayonunda, Bakı-Ələt magistral avtomobil yolunun 18-ci kilometrliyində “Opel” və “Subaru” markalı iki minik avtomobilin toqquşması haqqında məlumat daxil olub.
Qəza nəticəsində iki nəfər ölüb, daha iki nəfər isə xəsarət alıb.
Hadisə yerinə cəlb olunan Xüsusi Riskli Xilasetmə Xidmətinin xilasediciləri “Opel” markalı avtomobilin sürücüsü, 1971-ci il təvəllüdlü Məmiyev Füzuli Mədət oğlunun və sərnişin, 1966-cı il təvəllüdlü Məmmədov Kamal Nəcəf oğlunun cəsədlərini deformasiyaya uğramış nəqliyyat vasitəsindən çıxarıb, aidiyyəti üzrə təhvil veriblər.
Qeyd edək ki, “Subaru” markalı avtomobili idarə edən Arif Rəhimov Bakı Şəhər Baş Polis İdarəsinin mətbuat xidmətinin rəhbəri Qalib Rəhimovun oğludur. O, qəza nəticəsində yüngül xəsarət alıb. 
17:17
Bakıda ağır yol qəzası baş verib.
Oxu.Az Trend-ə istinadən xəbər verir ki, hadisə paytaxtın Səbail rayonu ərazisində Salyan şosesində baş verib. Yolda hərəkətdə olan ""Opel"" və ""Mercedes"" markalı avtomobillər toqquşub.
Qəza nəticəsində 2 nəfərin öldüyü, 3 nəfərin isə xəsarət aldığı bildirilir.
Hadisə ilə əlaqədar yolda böyük tıxac yaranıb. Hazırda yol polisləri ərazidə hərəkətin bərpasına və tıxacın aradan qaldırılmasına çalışır.
www.oxu.az
"
"Bakıda DYP-yə məxsus avtomobil qəza törətdiBakıda yol polisi avtomobili sığorta şirkətinə məxsus avtomaşınla toqquşub.
Oxu.Az-ın APA-ya istinadla məlumatına görə, hadisə paytaxtın Yasamal rayonunda qeydə alınıb. 
Bakı şəhər Dövlət Yol Polisi İdarəsinə məxsus, polis inspektoru Nizami Məmmədovun idarə etdiyi 99 YP 496 dövlət qeydiyyat nişanlı avtomobil “Azsığorta” ASC-ə məxsus, Natiq Məmmədovun idarə etdiyi “Toyota Prado” markalı nəqliyyat vasitəsi ilə toqquşub. 
Qəza nəticəsində xəsarət alan olmayıb.
Faktla bağlı araşdırma aparılır.
E.Ə.
www.oxu.az
"
"Bakıda yol polisi qəza törətdiBakının Səbail rayonunda yol qəzası baş verib.
Oxu.Az Report-a istinadən xəbər verir ki, Badamdar qəsəbəsində 1987-ci il təvəllüdlü çavuş İsmayılov Vüsal Şəmsəddin oğlu idarə etdiyi Yol Patrul Xidmətinə məxsus xidməti motosikleti aşırıb.
Sürət yüksək olduğundan V.İsmayılov motosikletdən yerə yıxılıb və ağır xəsarət alıb.
Yaralı Daxili İşlər Nazirliyinin hospitalına yerləşdirilib.
A.M.
www.oxu.az
"
"Bakıda minik avtomobili ilə evakuator toqquşdu: Ölən var – FOTO + YENİLƏNİBBakının Sabunçu rayonu ərazisində 1 nəfərin ölümü ilə nəticələnmiş yol qəzasında yaralanan 4 nəfər hazırda 1-ci dərəcəli koma vəziyyətindədir.
Oxu.Az-ın xəbərinə görə, bu barədə Report-a yaralıların yerləşdirildiyi 3 saylı Kliniki Tibbi Mərkəzdən məlumat verilib.
Qəza Kürdəxanı qəsəbəsində baş verib. “90-NF-513” dövlət qeydiyyat nişanlı “Mercedes” markalı avtomobil yüksək sürətlə hərəkətdə olarkən “188” evakuator xidmətinə məxsus “90-JZ-887"" dövlət qeydiyyat nişanlı “MAN” markalı yük maşının arxadan çırpılıb. Hadisə “MAN” dönmə əməliyyatı edərkən baş verib.
Nəticədə “Mercedes""də olan 22 yaşlı Cəfərova Ramilə Ramiz qızı hadisə yerində dünyasını dəyişib.
Əraziyə Fövqəladə Hallar Nazirliyinin Xüsusi Riskli Xilasetmə Xidmətinin əməkdaşları cəlb olunub. Onlar qəza zamanı avtomobildə sıxılıb qalmış 4 nəfəri çıxardaraq aidiyyəti üzrə təhvil veriblər.
Ağır xəsarət alan Kürdəxanı qəsəbə sakinləri, 1986-cı il təvəllüdlü Məmmədov Rəşad Nurəddin oğlu, 1991-ci il təvəllüdlü Qocayev Elxan Məmməd oğlu, 1994-cü il təvəllüdlü Səmədova Sevinc Şahin qızı və 1999-cu il təvəllüdlü Həsənov İbrahim Bəhruz oğlu 3 saylı Kliniki Tibbi Mərkəzə yerləşdirilib.
Faktla bağlı Sabunçu Rayon Polis İdarəsində cinayət işi başlanıb.














06.09.2017 13:25
Fövqəladə Hallar Nazirliyinin Böhran Vəziyyətlərində İdarəetmə Mərkəzinə daxil olmuş məlumata əsasən, Bakı şəhəri, Sabunçu rayonunda “Mercedes” markalı minik avtomobili və “Mercedes” markalı evakuator toqquşub.
Oxu.Az-ın nazirliyin saytına istinadən verdiyi xəbərə görə, hadisə yerinə cəlb olunan Xüsusi Riskli Xilasetmə Xidmətinin xilasediciləri minik avtomobilinin sərnişini, 1994-cü il təvəllüdlü Cəfərova Rumiyə Ramiz qızının cəsədini nəqliyyat vasitəsindən çıxarıblar. Onun meyiti aidiyyəti üzrə təhvil verilib.
A.M.
www.oxu.az
 
"
"Bakıda 61 yaşlı kişi yol qəzasının qurbanı olubBakının Yasamal rayonu ərazisində piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən məlumatına görə, hadisə Şəfayət Mehdiyev küçəsində, Lider TV-nin yaxınlığında qeydə alınıb. Sürücü Sərxan Hüseynov idarə etdiyi minik avtomobili ilə 1956-cı il təvəllüdlü İslamov Eldar Zahid oğlunu vurub.
Yaralı 1 saylı Şəhər Kliniki Xəstəxanasına çatdırılsa da, onun həyatını xilas etmək mümkün olmayıb.
Sürücü Yasamal Rayon Polis İdarəsinin əməkdaşları tərəfindən saxlanılıb. Faktla bağlı araşdırma aparılır.
S.B.
www.oxu.az
"
"Rusiya vətəndaşı Siyəzəndə ağır qəzada öldü – FOTO + YENİLƏNİBBakı-Quba yolunda bu gün baş verən yol-nəqliyyat hadisəsində xəsarət alan Rusiya vətəndaşlarından biri ölüb. 
Oxu.Az-ın APA-ya istinadən xəbərinə görə, Siyəzən Regional Diaqnostika Mərkəzinə yerləşdirilən 1974-cü il təvəllüdlü Esmira Abdullayeva orada dünyasını dəyişib.











16:01
Bu gün Bakı-Quba yolunda yol-nəqliyyat hadisəsi qeydə alınıb. 
Oxu.Az xəbər verir ki, APA-nın şimal bürosunun verdiyi məlumata görə, hadisə magistralın Siyəzən rayonu ərazisindən keçən hissəsində baş verib.
Avtomobilin aşması nəticəsində Bakı şəhər sakini, 1975-ci il təvəllüdlü İbrahim İbrahimov, Rusiya vətəndaşları - 1994-cü il təvəllüdlü Sədulla Maqomedov, 1972-ci il təvəllüdlü Sayadxanım Aşurbekova və 1974-cü il təvəllüdlü Esmira Abdullayeva xəsarət alıb.
Xəsarət alan şəxslər Siyəzən Regional Diaqnostika Mərkəzinə yerləşdiriliblər.
Faktla bağlı araşdırmalar aparılır.
E.Ə.
www.oxu.az
"
"Avtomobil bazarında son durumAvqust ayı ərzində həm ənənəvi avtomobil bazarında, həm də “online” avtomobil satışında aktivlik aşağı səviyyədə olub. 
Oxu.Az xəbər verir ki, bu barədə Trend-ə daşınmaz əmlak üzrə ekspert Vaqif Hüseynov deyib.
Onun sözlərinə görə, avqustun sonlarında aktivlik, demək olar ki, sıfıra bərabər olub. Onun sözlərinə görə, alıcılıq aşağı olsa da, qiymətlər, demək olar ki, stabil qalıb.
V.Hüseynov bildirib ki, qiymətlərin sabit qalması bazar iştirakçılarının alverçilərdən ibarət olması ilə bağlıdır: “Hazırda bazarda avtomobil satanların çoxu alverçilərdir. Onlar üçün də avtomobili ucuz qiymətə satmaq əlverişli deyil. Ona görə də qiymətlərdə ciddi ucuzlaşma müşahidə edilməyib”.
Ekspertin sözlərinə görə, sentyabrın 15-dən sonra avtomobil bazarında müəyyən canlanma gözlənilir, ancaq bir şərtlə ki, qiymət enməsi müşahidə olunsun: “Ənənəvi bazarda üstünlük alverçilərin əlindədir və ona görə də ucuzlaşma ehtimalı azdır, ancaq “online” avtomobil bazarında insanlar özləri avtomobillərini satışa çıxardıqlarına görə müəyyən qiymət azalması müşahidə olunacaq. Bu da öz növbəsində ənənəvi avtomobil bazarına da təsir edəcək”.
E.Ə.
www.oxu.az
"
"Samuxda vəzifəli şəxs yol qəzasında öldü – FOTO + YENİLƏNİBSamux rayonunda baş verən ağır yol-nəqliyyat hadisəsi zamanı vəzifəli şəxs ölüb. 
Oxu.Az Report-a istinadən xəbər verir ki, ""Hyundai"" markalı, 51-BE-382 dövlət qeydiyyat nömrə nişanlı avtomobil idarəetmədən çıxaraq, yolun kənarındakı ağaca çırpılıb. 
Nəticədə avtomobildə olan iki nəfər ölüb. Ölənlərdən birinin Gəncə Aqrar Elm və İnformasiya Məsləhət Mərkəzinin direktoru, 1958-ci il təvəllüdlü İlqar Zeynal oğlu Zeynalov olduğu bildirilir. 


























17:09
Samuxda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, Gəncə-İmamzadə yolunun İnstitut qəsəbəsi ərazisindən keçən hissəsində hərəkətdə olan “Hyundai” markalı avtomobil idarəetmədən çıxaraq, yolun kənarındakı ağaca çırpılıb. Nəticədə avtomobilin sürücü və sərnişini hadisə yerində ölüblər.
Faktla bağlı Samux rayon Polis şöbəsində araşdırma aparılır.
A.M.
www.oxu.az
"
"Gədəbəydə avtomobil 7 yaşlı uşağı vurduGədəbəydə avtomobil 7 yaşlı uşağı vurub.
Daxili İşlər Nazirliyinin mətbuat xidmətindən Oxu.Az-a verilən məlumata görə, sentyabrın 5-də, saat 16:00 radələrində Gədəbəy rayonunun Arıqdam kəndində rayon sakini Cavid İsgəndərov idarə etdiyi “Hyundai” markalı avtomobillə yolu keçən həmyerlisi 7 yaşlı İlham Hüseynlini vurub.
Nəticədə xəstəxanaya yerləşdirilən uşaq orada ölüb.
Faktla bağlı Gədəbəy RPŞ tərəfindən araşdırma aparılır.
A.M.
www.oxu.az
"
"Bakıda yolu keçmək istəyən ər və arvadı avtomobil vurubBakının Nizami rayonu ərazisində iki piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Qara Qarayev prospektində yolu keçmək istəyən ər və arvad – 1964-cü il təvəllüdlü Rəhimova Aygün Aleksandr qızı və 1963-cü il təvəllüdlü Azadov Fərahim Azad oğlunu minik avtomobili vurub.
Ağır xəsarət alan hər iki şəxs xəstəxanaya yerləşdirilib.
S.B.
www.oxu.az
"
"Goranboyda avtomobil piyadanı vurub öldürübGoranboyda ölümlə nəticələnən yol qəzası baş verib. 
Oxu.Az-ın APA-ya istinadən məlumatına görə, hadisə Naftalan Qızılhacılı avtomobil yolunda qeydə alınıb. Hərəkətdə olan “Mercedes” markalı avtomobil əvvəlcə 30 yaşlı Naftalan şəhər Qaşaltı kənd sakini Məmməd Qocayevi vurub. Daha sonra “Mercedes” “VAZ 21011“ markalı avtomobilə çırpılıb. Qəza zamanı piyada hadisə yerində ölüb.
Faktla bağlı hüquq-mühafizə orqanları tərəfindən araşdırma aparılır.
S.B.
www.oxu.az
"
"Benzin almaq istəyən sürücü zəncirvari qəzaya səbəb oldu – VİDEOSabunçu rayonunda zəncirvari yol qəzası baş verib. 
Oxu.Az ARB TV-yə istinadən xəbər verir ki, hadisə aeroport yolunda qeydə alınıb.
Mərdəkan istiqamətində hərəkətdə olan “Mercedes” markalı avtomobilin yanacağı bitib. 
Sürücü nəqliyyat vasitəsini yolun hərəkətdə olan hissəsində saxlayaraq yanacaq almaq üçün yanacaqdoldurma məntəqəsinə yollanıb. 
Bu vaxt arxadan gələn 26 yaşlı Tərlan Kazımov idarə etdiyi “KİA” markalı avtomobili yolda hərəkətsiz dayanan “Mercedes”lə toqquşub, ardınca isə taksi sürücüsü idarəetməni itirərək avtomobili “KİA”-ya çırpıb.
Hadisə zamanı “KİA”nın sürücüsü Tərlan Kazımov ağır xəsarətlərlə xəstəxanaya çatdırılıb. Vəziyyəti orta-ağırdır.
Fakt bağlı araşdırma aparılır.

S.B.
www.oxu.az
"
"Azərbaycan yollarında faciə: 6 nəfər öldü, 51 nəfər yaralandıBayram günləri Azərbaycan ərazisində qeydə alınan yol-nəqliyyat hadisələrinin statistikası açıqlanıb.
Baş Dövlət Yol Polisi İdarəsindən Oxu.Az-a verilən məlumata görə, son 4 gündə respublikanın avtomobil yollarında 39 yol-qəza hadisəsi qeydə alınıb.
Nəticədə 6 nəfər ölüb, 51 nəfər xəsarət alıb.
A.M.
www.oxu.az
 
"
"Bakı-Ələt yolundakı dəhşətli qəzanın görüntüləri yayıldı – VİDEOÖtən gün baş verən dəhşətli qəzanın görüntüləri yayılıb.
Oxu.Az baku.ws-ə istinadən xəbər verir ki, Bakı-Ələt yolunda yol nəqliyyat hadisəsi baş verib.
Qəza nəticəsində yolda hərəkət məhdudlaşdırılıb. Yanan avtomobil FHN əməkdaşları tərəfindən söndürülüb.
Qəzanın hansı səbəbdən baş verdiyi hələlik məlum deyil.

A.M.
www.oxu.az
"
"Astarada avtomobil aşdı, xəsarət alan var – YENİLƏNİBFaktla bağlı araşdırmalara başlanılıb.Astara rayonunda baş verən qəzada ağır bədən xəsarətlləri alan sürcünün kimliyi məlum olub.
Oxu.Az Report-a istinadən xəbər verir ki, bu, rayonun Taxtanəkəran kənd sakini, 1972-ci il təvəllüdlü Nazim Əzizağa oğlu İbrahimovdur.
N.İbrahimov idarə etdiyi “Niva” markalı avtomobillə hərəkətdə olarkən idarəetməni itirib və qəza törədib. Xəstəxanadan bildirilib ki, onun bel-fəqərə sümüyü sınıb.
09:10
Astara rayonunda avtomobil aşıb, sürücü xəsarət alıb.
Oxu.Az Report-a istinadən xəbər verir ki, hadisə rayonun Miki kəndi ərazisində baş verib.
Belə ki, rayonun Taxtanəkəran kənd sakini “Niva” markalı avtomobillə hərəkətdə olarkən idarəetməni itirib və avtomobili dərəyə aşırıb. Nəticədə ağır bədən xəsarətləlri alan sürücü Lənkəran Rayon Mərkəzi Xəstəxanasına yerləşdirilib.
Faktla bağlı araşdırmalara başlanılıb.
A.M.
www.oxu.az
"
"Bakının ən böyük prospektlərindən birində zəncirvari qəzaHadisə nəticəsində yolda tıxac yaranıb.Bakıda zəncirvari qəza baş verib.
Oxu.Az Trend-ə istinadən xəbər verir ki, hadisə bu gün səhər saat 08:35 radələrində paytaxtın Nobel prospektində, “Ağ şəhər” İnzibati Binasının qarşısında baş verib.
Prospektlə hərəkət edən avtomobillərdən biri idarəetməni itirib və digər avtomobilə çırpılıb. Hadisə nəticəsində digər avtomobillər də həmin avtomobillərə dəyib və nəticədə 4 avtomobil toqquşub.
Hadisə nəticəsində yolda tıxac yaranıb.
Hazırda yol polisləri əraziyə cəlb olunub, yolda hərəkətin tənzimlənməsi üçün tədbirlər görür.
A.M.
www.oxu.az
"
"Bakıda 9 yaşlı uşağı avtomobil vurduBakıda 9 yaşlı uşağı avtomobil vurub.
Oxu.Az Report-a istinadən xəbər verir ki, yol-nəqliyyat hadisəsi Sabunçu rayonunda baş verib.
Belə ki, rayon ərazisində yolu keçən 9 yaşlı Sadıqov Sənan Sarvan oğlunu minik avtomobili vurub. Nəticədə o, xəsarət alıb. S. Sadıqov xəstəxanaya yerləşdirilib.
Fakt araşdırılır.
A.M.
www.oxu.az
"
"Benzinin bahalaşması avtomobil bazarını “öldürüb” – VİDEOSon aylar avtomobil bazarında kəskin qiymət artımı müşahidə olunur. Benzinin bahalaşmasınan sonra yanacağa qənaət etməyə çalışan sürücülər avtomobillərini dizellə işləyən və ya az yanacaq yandıran kiçik həcmli mühərriklərə malik avtomobillərlə dəyişmək istədiyindən bazarda təklif artıb, sözügedən avtomobillərin qiyməti isə bahalaşıb. Ən çox dəyər qazanan avtomobillər isə dizellə işləyənlərdir. 
Oxu.Az xəbər verir ki, Musavat.com-un müxbiri şənbə və bazar günləri fəaliyyət göstərən avtomobil bazarına baş çəkib, qiymətlərin son durumu ilə maraqlanıb.
Bazarda kifayət qədər alıcı gözə dəysə də, qiymətlərin kəskin artımı bir çoxlarının əliboş qalmasına səbəb olub. 
Satıcıların sözlərinə görə, bahalaşmanın əsas səbəbi ölkəyə köhnə avtomobillərin idxalının məhdudlaşdırılmasıdır. İstehsal tarixi 2006-cı ildən aşağı olan avtomobillər ölkəyə buraxılmır.
Avtomobilini iki həftədir sata bilməyən satıcılar müştərilərin daha çox alman istehsalı olan “Mercedes” seriyasından olan avtomobillərə üstünlük verdiklərini bildirirlər: 
“Bazarda ən çox bu markadan olan avtomobillər liderlik edir. Mənim avtomobilim “KİA”dır. Çox az sayda maraqlanan var. Səhər tezdən bazardayam, cəmi 5-10 nəfər maraqlanıb. Real qiymət təklif edən yoxdur. 2010-cu ilin avtomobilidir, saz vəziyyətdədir, 16 min manat qiymət deyirəm. Özüm ötən il 23 min manata almışam. Lakin hələ də real alıcıya rastlaşmamışam. Ətrafımda 1997-99-cu ilin “çeşka”sını (C klass), “dördgözü”nün üstündə alverçilər baş yarır. Axı, bu avtomobildə nə görüblər?”.
Bazara “VAZ 21 07”markalı avtomobilini satmağa gətirən şəxs isə müştərilərin çox olduğunu desə də, alıcılığın o qədər də yüksək səviyyədə olmadığını bildirdi. Onun sözlərinə görə, avtomobil alanların əksəriyyəti daha çox bazar alverçiləridir: 
“Bu bazarda alıcıdan çox avtomobil dəllallarına rast gəlinir. Onlar avtomobilini bazara gətirənlərdən ucuz qiymətə alıb, yaxşı qiymətə satmağı bacarırlar. Avtomobillərin qiyməti ilə istədikləri kimi oynayırlar. 2-3 ay öncəsi ilə müqayisədə avtomobillərin qiymətində hiss olunacaq dərəcədə artım müşahidə edirik. Təqribən 30-a yaxın alıcı qiymətlə maraqlanıb, lakin qiymətdə razılaşmamışıq. Son qiymət kimi 3600 manat demişəm, hələ ki, bu məbləği verən yoxdur. Lakin alverçi 8 min manata aldığı avtomobili, asanlıqla 9000-9500 manata sata bilir”.
Dizellə işləyən “Mercedes” markalı avtomobil Benzinlə işləyən eyni markalı avtomobildən minimum 1000-1500 manat bahadır. 
Qiymətlərə gəlincə, 2012-ci il istehsalı olan “Hundai Santafe” markalı avtomobil 22-24 min manat arasında təklif olunur. 2017-ci il istehsalı olan ikinci əl “Niva”-nın qiyməti isə 16-18 min manatdır. Yaxşı vəziyyətdə olan 1999-2000 –ci ilin “Mercedes E 240” markalı avtomobilin qiyməti isə 12-14 min manat civarındadır. 2011-ci ilin “KİA Sportage” markalı avtomobili 19-22 min manat, 1998-2000-cil Mercedes C 200, C180 markalı avtomobillərin qiyməti 8 min manat,- (əla vəziyyətdə) 11 min manat. Digər irihəcmli mühərrikli avtomobillərin qiymətində elə də bahalaşma müşahidə olunmur. Qiymətlə ötən aylarla müqayisədə dəyişməz olaraq qalır. 

S.B.
www.oxu.az
"
"Azərbaycan vətəndaşı Türkiyədə motosiklet qəzasında ölübTürkiyədə yaşayan Azərbaycan vətəndaşı qəzaya düşüb.
Oxu.Az-ın Report-a istinadən məlumatına görə, hadisə dünən Kırklarəli əyalətinin Dəmirköy qəsəbəsində baş verib.
Belə ki, Qazax sakini, 1979-cu il təvəllüdlü Hüseynov Elçin Rövşən oğlu motosiklet idarə edərkən qarşısına çıxan avtomobillə toqquşmamaq üçün sükanı yan tərəfə döndərib. Nəticədə o, motosikletlə birlikdə divara çırpılıb. E.Hüseynov aldığı xəsarətlərdən hadisə yerində dünyasını dəyişib.
Mərhumun həyat yoldaşı açıqlamasında sənədləşmə işləri üçün sabah, sentyabrın 5-də İstanbula gedəcəyini deyib. Bu işlər başa çatdıqdan sonra cənazənin Qazax rayonuna gətirilməsi üçün Azərbaycanın İstanbuldakı konsulluğuna müraciət olunacaq.
Qeyd edək ki, cütlük bir ildir Türkiyədə yaşayırmış. E.Hüseynov inşaat sektorunda çalışırmış.
S.B.
www.oxu.az
"
"Samuxda qaçırılan qız faciəvi şəkildə ölüb – YENİLƏNİBSamux rayonunda 20 yaşlı qızın qaçırılması zamanı baş verən yol-nəqliyyat hadisəsi zamanı xəsarət alan üç nəfərin adı məlum olub.
Oxu.Az-ın Report-a istinadən məlumatına görə, T.İsgəndərovanın öldüyü qəzada üç nəfər xəsarət  alıb.
Şəmkir rayon Çinarlı kənd sakini, 1988-ci il təvəllüdlü Müşfiq Vidadi oğlu Nağıyev;
Şəmkir rayon Könüllü kənd sakini, 1981-ci il təvəllüdlü Zaur Muxtar oğlu Mehdiyev;
Samux rayon Sərkər kənd sakini, 1985-ci il təvəllüdlü Eldəniz Həsən oğlu Musayev.
Xəsarət alanlar Gəncə şəhər Təcili Tibbi Yardım Xəstəxanasına yerləşdiriliblər.
10:10
Samux rayonunda qaçırılan zaman avtomobil qəzasına düşən qız ölüb.
Oxu.Az-ın Report-a istinadən məlumatına görə, Samux-Əhmədbəyli yolunda “VAZ-2107” markalı avtomobilin kanala düşməsi nəticəsində ağır bədən xəsarətləri alan Göygöl rayon sakini, 20 yaşlı Türkan İsgəndərova Gəncə Şəhər Təcili Tibbi Yardım Xəstəxanasına aparılıb. 
Orada vəziyyəti daha da ağırlaşan 20 yaşlı qız “Təcili yardım” maşını ilə Gəncə şəhərində yerləşən Mərkəzi Klinikaya aparılarkən yolda dünyasını dəyişib.
Faktla bağlı araşdırma aparılır.
S.B.
www.oxu.az
"
"Goranboyda toya gedən musiqiçilərin avtomobili dərəyə aşdıGoranboy rayonunda bir neçə nəfərin xəsarət alması ilə nəticələnən avtomobil qəzası baş verib.
Oxu.Az Report-a istinadən xəbər verir ki, hadisə rayonun Ağcakənd kəndində baş verib.
Kəlbəcər rayon sakini, 1976-ci il təvəllüdlü Ceyhun Telman oğlu Verdiyevin idarə etdiyi dövlət qeydiyyat nişanı 99-GB-781 olan “Nissan” markalı avtomobil idarəetmədən çıxaraq yol kənarına aşıb. Nəticədə sürücü və onun sərnişini, Goranboyun Qaraçınar kəndində məskunlaşmış Kəlbəcər rayon sakini, 1979-cu il təvəllüdlü Hümbət Çingiz oğlu Salahov müxtəlif dərəcəli bədən xəsarətləri alıb. Yaralılar xəstəxanaya yerləşdirilib.
Onlar el şənliyində iştirak edən musiqiçilər olub və toya gedirlərmiş.
Faktla bağlı araşdırma aparılır.
A.M.
www.oxu.az
"
"Bəy-gəlin avtomobili piyadanı vurduBakıda gəlin və bəyi aparan avtomobil yolu keçən piyadanı vuraraq öldürüb.
Oxu.Az Report-a istinadən xəbər verir ki, hadisə Nizami rayonu ərazisində baş verib.
Belə ki, 10-UA-071 dövlət qeydiyyat nişanlı, “Mercedes” markalı avtomobil yolu keçən 1989-cu il təvəllüdlü Şahəddin Əhədovu vurub. Nəticədə Ş.Əhədov aldığı ağır xəsarətdən hadisə yerində ölüb.
Hadisəni törətmiş sürücü Nizami Rayon Polis İdarəsinin əməkdaşları tərəfindən saxlanılıb.
Faktla bağlı araşdırma aparılır.
A.M.
www.oxu.az
"
"Azərbaycanda yeni yollar istifadəyə verildi – FOTOSentyabrın 2-də Azərbaycan Prezidenti İlham Əliyev əsaslı şəkildə yenidən qurulan Ələt-Astara-İran İslam Respublikası ilə dövlət sərhədi avtomobil yolunun 32,2 kilometrlik Masallı-Cəlilabad hissəsinin açılışında iştirak edib.
Oxu.Az-ın məlumatına görə, “Azəravtoyol” Açıq Səhmdar Cəmiyyətinin sədri Saleh Məmmədov görülən işlərlə bağlı dövlətimizin başçısına məlumat verib.
Bildirilib ki, Ələt-Astara–İran İslam Respublikası ilə dövlət sərhədi avtomobil yolunun 31-ci kilometrliyindən başlayaraq Astaraya qədər inşa olunan yeni yolun bir çox hissəsində tikinti işləri artıq yekunlaşıb. Yolun ümumi uzunluğu 173,6 kilometrdir. Layihəyə əsasən yeni yol 1-ci texniki dərəcəyə uyğun olaraq inşa edilir. 
Yol iki gediş və iki gəliş olmaqla dörd hərəkət zolağından ibarətdir. Yolun hərəkət hissəsinin eni 15 metrdir. Bu avtomobil yolu bir neçə hissə üzrə inşa olunur. Bunlar 25 kilometrlik Yenikənd-Salyan, 24,8 kilometrlik Salyan-Şorsulu, 30,1 kilometrlik Şorsulu-Cəlilabad, 32,2 kilometrlik Masallı-Cəlilabad və 61,4 kilometrlik Masallı-Astara hissələridir. Yolun Salyan-Şorsulu və Şorsulu-Cəlilabad hissələrində işlər sürətlə və yüksək keyfiyyətlə davam etdirilir. 
Şorsulu-Cəlilabad hissəsində 12,5 kilometrlik yol Mahmudçala və Ağçala bataqlıq-göl ərazilərindən keçdiyi üçün burada yol yatağı torpağın xüsusi bərkitmə texnologiyası əsasında inşa edilib. Bu ərazilərdə heç vaxt məskunlaşma və yol strukturu olmadığından yol yatağının tikintisi üçün əraziyə qaya-daş parçaları gətirilib. Ümumilikdə magistral yolun 55 kilometr uzunluğunda bu iki hissəsi üzrə tikinti işləri gələn il yekunlaşdırılacaq.
Diqqətə çatdırılıb ki, burada işlər texnoloji ardıcıllığa uyğun qaydada aparılıb. Ələt-Astara-İran İslam Respublikası ilə dövlət sərhədi avtomobil yolunun 32,2 kilometrlik Masallı-Cəlilabad hissəsi müasir səviyyədə yenidən qurulub. 
Avtomobil yolunun tikintisi Prezident İlham Əliyev tərəfindən təsdiq edilmiş “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı”na uyğun olaraq aparılıb. Yol birinci texniki dərəcəyə aiddir. Dörd hərəkət zolaqlı yolun eni 26,5 metrdir. Layihəyə əsasən, yol boyu 14 yeni körpü və 2 tunel də tikilib, 5 yerdə mal-qara keçidi yaradılıb. Hazırda mövcud olan Ələt-Astara–İran İslam Respublikası ilə dövlət sərhədi avtomobil yolunun ümumi uzunluğu 243 kilometrdir. İnşası aparılan yeni yol istifadəyə verildikdə isə bu məsafə 38 kilometr qısalaraq 205 kilometr olacaq.
Prezident İlham Əliyev yolun rəmzi açılışını bildirən lenti kəsib.

Sentyabrın 2-də Azərbaycan Prezidenti İlham Əliyev həmçinin Ələt-Astara-İran İslam Respublikası ilə dövlət sərhədi avtomobil yolunun 22,2 kilometrlik Lənkəran-Masallı hissəsinin açılışında iştirak edib. 
Oxu.Az-ın məlumatna görə, dövlət başçısı yolun texniki-iqtisadi göstəricilərini əks etdirən stendlərə baxıb.
“Azəravtoyol” Açıq Səhmdar Cəmiyyətinin sədri Saleh Məmmədov dövlətimizin başçısına görülən işlər barədə məlumat verib.
Bildirilib ki, Ələt-Astara-İran İslam Respublikası ilə dövlət sərhədi avtomobil yolunun tikintisi regionların 2014-2018-ci illərdə sosial-iqtisadi inkişafı Dövlət Proqramına uyğun olaraq, Azərbaycan Hökuməti ilə Asiya İnkişaf Bankı arasında 2008-ci ildə imzalanmış saziş əsasında aparılır. Yolun 22,2 kilometrlik Lənkəran-Masallı hissəsinin tikintisi yüksək keyfiyyətlə həyata keçirilib. 1B texniki dərəcəli və dörd hərəkət zolağından ibarət yolun eni 26,5 metrdir. Layihə çərçivəsində yol üzərində 10 körpü tikilib,142 dairəvi və düzbucaqlı boru inşa olunub, mal-qara keçidləri quraşdırılıb. Bu, yolda avtomobillərin rahat hərəkətinin tam təmin edilməsinə şərait yaradır.
Ümumiyyətlə, ölkəmizdə regionların sosial-iqtisadi inkişafı Dövlət proqramlarına uyğun olaraq, avtomobil yollarının tikintisi və yenidən qurulması işlərinin həcmi ildən-ilə artır. Hazırda respublikanın nəqliyyat-yol infrastrukturunun yenidən qurulması və təkmilləşdirilməsi ilə bağlı beynəlxalq maliyyə qurumlarının əsaslı vəsait qoyuluşları ilə yanaşı, dövlət büdcəsi vəsaiti hesabına da irimiqyaslı layihələr uğurla icra olunur. Prezident İlham Əliyevin sərəncam və göstərişlərinə əsasən, indi əsas diqqət regionlarda kənd və qəsəbələri birləşdirən magistralların, həmçinin yaşayış məntəqələrinin daxili yollarının təmirinə və yenidən qurulmasına yönəldilib. Belə layihələr sırasında Ələt-Astara-İran İslam Respublikası ilə dövlət sərhədi avtomobil yolunun 22,2 kilometr uzunluğunda Lənkəran-Masallı hissəsinin tikintisi xüsusi əhəmiyyəti ilə seçilir.
Prezident İlham Əliyev yolun rəmzi açılışını bildirən lenti kəsib.

S.B.
www.oxu.az
"
"Aeroport yolunda ağır qəza – VİDEOBu gün səhər saatlarında aeroport yolunda ağır yol-nəqliyyat hadisəsi baş verib. 
Oxu.Az Big.Az-a istinadən xəbər verir ki, 99-KB-810 dövlət nömrə seriyalı, qara rəngli “Mercedes Benz E-Class” markalı avtomobil idarəetməni itirərək yol kənarına və digər nəqliyyat vasitələrinə çırpılıb. 
Hadisə nəticəsində 99-LM-518 dövlət nömrə seriyalı, ağ rəngli digər “Mercedes Benz S-Class” zədələnib. Xəsarət alanların olduğu bildirilir. Onlardan birinin vəziyyəti ağırdır.
Qəza yerinə dərhal Yol Patrul əməkdaşları və Təcili Tibbi Yardım maşınları cəlb edilib. 
Sözügedən istiqamətdə nəqliyyatın hərəkatı qismən məhdudlaşıb. 
   
 

S.B.
www.oxu.az
"
"Yol polisi yarım milyon cərimə yazdı - RəsmiPaytaxtda hərəkətin təhlükəsizliyinin təmin edilməsi ilə bağlı bu il yanvarın 1-dən avqustun 26-dək Bakıda keçirilən tədbirlər nəticəsində 451 min 918 inzibati protokol tərtib edilib.
Oxu.Az Azərtac-a istinadən xəbər verir ki, Bakı Şəhər Dövlət Yol Polisi İdarəsinin bölmə rəisi, polis polkovniki Vaqif Əsədov bildirib ki, protokollardan 9182-si avtomobilin sərxoş vəziyyətdə idarə edilməsi, 19 min 856-sı svetoforun qırmızı işığında keçmə, 4238-i sərnişindaşıma qaydalarının pozulması, 883-ü dövlət nömrə nişanı olmadan avtomobili idarə etmə, 4509-u ötmə, manevr etmə qaydalarının pozulması, 89 min 495-i yolayrıcını keçmə qaydalarının pozulması, 490-nı avtoxuliqanlıq, 1379-u isə nəqliyyat vasitəsinin sənədsiz idarə edilməsi ilə bağlıdır.
Qalanları isə digər qayda pozuntusuna görə tərtib edilən protokollardır.
Bundan başqa, 455 min 730 elektron protokol tərtib edilib ki, bu da mərkəzi məlumat sistemində avtomatik olaraq yerləşdirilib.
www.oxu.az
"
"Diqqət: Bu avtomobillərin spidometri geri çəkilir – VİDEOAvtomobilin yürüş məsafəsi artdıqca onun qiyməti aşağı düşür. Amma bəzi işbazlar maşını baha satmaq üçün nəqliyyat vasitəsinin hərəkətinin ani sürətini təyin edən ölçü cihazına müdaxilə edirlər. Yəni, kilometrajı geri çəkirlər.
Oxu.Az ARB-yə istinadən xəbər verir ki, mütəxəssislərin sözlərinə görə, ikinci əl xarici avtomobillərin əksəriyyətində kilometraj geri çəkilir. Buna daha çox alman maşınlarında rast gəlinir. Bu cür işbazların qurbanına çevrilməmək üçün bəzi nüansları bilməkdə fayda var. 
Avtomobilin kilometrajını geri çəkən usta və yaxud etdirən şəxs Cinayət Məcəlləsinin 200, istehlakçıları aldatma maddəsinə əsasən məsuliyyətə cəlb oluna bilər. Onu da qeyd edək ki, əməl külli miqdarda ziyan vurmaqla törədildikdə 5 min manatdan 7 min manatadək miqdarda cərimə və ya 6 ayadək müddətə azadlıqdan məhrumetmə ilə cəzalandırılır. 
Törədilən əməl zərərçəkmiş şəxsin sağlamlığına az ağır və ya ağır zərər vurulmasına səbəb olduqda həmin şəxs 10 min manatdan 15 min manatadək miqdarda cərimə və ya 3 ilədək müddətə azadlıqdan məhrum etmə ilə cəzalandırılır.

S.B.
www.oxu.az
"
"Xaçmazda ağır qəzada bir nəfər ölübXaçmazda ölümlə nəticələnən ağır yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 31-də saat 19 radələrində Xaçmaz rayonunun Yergüc kəndində rayon sakinləri Ənvər Abdullayevin idarə etdiyi “VAZ-2106” və Sahib Həsənovun idarə etdiyi “KamAZ” markalı avtomobillər toqquşub. 
Nəticədə Ə.Abdullayev xəstəxanaya aparılarkən yolda ölüb.
Faktla bağlı araşdırma aparılır.
S.B.
www.oxu.az
"
"Bakıda iki sərnişin avtobusu toqquşdu: 10-dan çox yaralı var – YENİLƏNİBBakıda iki sərnişin avtobusunun toqquşması nəticəsində xəsarət alan 11 nəfərin şəxsiyyəti və qəzanın səbəbi məlum olub.
Oxu.Az Report-a istinadən xəbər verir ki, qəza 198 saylı marşrut avtobus sürücüsünün telefonla danışdığı üçün qarşısında gedən 173 saylı sərnişin avtobusuna arxadan çırpılması nəticəsində baş verib.
Xəsarət alanlardan biri körpədir.
1987-ci il təvəllüdlü Hüseynova Gülanə
1987-ci il təvəllüdlü Hüseynov Rauf
1952-ci təvəllüdlü Əliyev Nurəddin
1965-ci il təvəllüdlü Bayramov Vidadi
1971-ci il təvəllüdlü Mehdiyev Sahib (Vəziyyəti olduqca ağırdır)
1995-ci il təvəllüdlü İsgəndərli Günel
1970-ci il təvəllüdlü İsmayılov Binnət
1960-cı il təvəllüdlü Səmədova Gülzar
1996-ci il təvəllüdlü Hüseynov Mahir
2003-cü il təvəllüdlü Xalıqov Fərhad Zəkulla oğlu
2016-cı il təvəllüdlü Hüseynli Həsən Rauf oğlu
Yaralılardan 9 nəfəri artıq evə buraxılıb. Üç  nəfər - Sahib Mehdiyev, yeniyetmə Xalıqov Fərhad Zəkulla oğlu və 1 yaşlı Hüseynli Həsən Rauf oğlu müalicəsini davam etdirir.   
31.08.2017 22:13
Paytaxtın Sabunçu rayonunda iki sərnişin avtobusu toqquşub.
Oxu.Az Report-a istinadən xəbər verir ki, Zabrat qəsəbəsində 173 və 98 saylı marşrut avtobusların toqquşması nəticəsində 11 nəfər xəsarət alıb.
Yaralılardan ikisinin vəziyyəti ağırdır. Onlar xəstəxananın reanimasiya şöbəsinə yerləşdiriliblər. 
Hazırda yaralıların şəxsiyyəti müəyyənləşdirilir.
Faktla bağlı araşdrıma aparılır.
S.B.
www.oxu.az
"
"Bakıda kürəkən general qayınatasının ""Gelandewagen""inin təkərlərini deşdiBakıda bahalı avtomobillərin təkərlərinin deşilməsi ilə bağlı hadisə baş verib.
Oxu.Az Qafqazinfo-ya istinadən xəbər verir ki, bu haqda avtomobillərin sahibi Etibar Hüseynov adlı şəxs polisə müraciət edib. 
O bildirib ki, ötən gün günorta saatlarında qızının həyat yoldaşı, Bakı şəhər sakini, 1982-ci il təvəllüdlü Abdiyev Kamran Lətif oğlu ona məxsus, Badamdar qəsəbəsində yerləşən fərdi yaşayış evinin həyətinə daxil olub. Bu zaman o idarə etdiyi ""Hundai” markalı avtomaşınla həyətin darvazasını qırıb. Daha sonra həyətdəki E. Hüseynova məxsus olan, 90 FH 018 nömrəli BMW, 90 FG 494 nömrəli ""Toyota” və 90 VX 949 nömrəli ""Mercedess Galendevagen” markalı avtomaşınların təkərlərini bıçaqla deşib.
Xəbərdə bildirilir ki, hadisəyə ailədaxili münaqişə səbəb olub. Belə ki, E. Hüseynovun qızı boşanmaq istəsə də, həyat yoldaşı buna razı olmayıb və bu hadisəni törədib. 
E. Hüseynov general-mayor rütbəsinə sahibdir və hüquq-mühafizə orqanlarında yüksək vəzifə tutub. Eyni zamanda, o, Azərbaycanın keçmiş hərbi komissarı, Milli Məclisin deputatı, general-leytenant Əliağa Hüseynovun əmisi oğludur.
E. Hüseynovun qızı hazırda insident yaşadığı kürəkəni ilə ötən il ailə qurub.
E.Ə.
www.oxu.az
"
"Bakıda 300-dən artıq sürücü cərimə meydançasına aparıldı Bakıda törətdiyi yol xətasına görə yazılmış cəriməni təyin edilmiş müddətdə ödəməyən 300-dən artıq sürücünün cəriməni ödəməsi təmin edilib.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, təyin edilmiş cərimə məbləğini ödəməyən sürücülər aşkarlanırsa, barələrində ciddi tədbirlər görülür: “Gecikdirilmiş cərimə faizi ilə birgə ödənilmədikdə avtomobil yol hərəkətindən kənarlaşdırılır və müvəqqəti mühafizə olunan dayanacağa yerləşdirilir. Eyni zamanda, sürücünün 6 ay sürücülük hüququndan məhrum edilməsi ilə bağlı vəsatət qaldırılır"".
V.Əsədov həmçinin xatırladıb ki, təyin edilmiş cərimə məbləği birinci 5 iş günü müddətində ödənilirsə, avtomatik olaraq 10 faiz güzəşt olunur, təyin olunan müddətlərdə ödənilmirsə, cərimənin üstünə artıq faiz gəlir.
www.oxu.az
"
"DYP-dən Qurban bayramı ilə bağlı – XƏBƏRDARLIQSentyabrın 1-də Qurban bayramı ilə bağlı paytaxtdakı məscidlərin ətrafındakı küçə və prospektlərdə avtomobillərin hərəkəti məhdudlaşdırılmayacaq.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
Qurum rəsmisi bildirib ki, həmin gün paytaxtda fəaliyyət göstərən məscidlərdə bayram namazı qılınması ilə əlaqədar bu ərazilərə nəzarət gücləndiriləcək: ""Hələlik yolların bağlanması barədə qərar qəbul olunmayıb. Amma yol polisi bu ərazilərdə nəzarəti gücləndirəcək. Sürücülərdən xahiş edirik ki, bayram namazına gələrkən müəyyən edilməmiş yerlərdə avtomobilləri park etməsinlər. Bu, həm küçələrdə sıxlıq, həm də yol qəzalarına səbəb ola bilər"".
V.Əsədov bildirib ki, həmin gün qurbanlıq heyvanlar satılan ərazilərə də yol polisi nəzarəti gücləndirəcək: ""Bir daha sürücülərdən xahiş edirik ki, qurbanlıq heyvanların satış mərkəzləri yaradılan ərazilərdə yolların kənarlarında ikinci cərgələrdə avtomobilləri saxlamasınlar. Bu inzibati xəta ilə yanaşı, həm də digər avtomobillər üçün təhlükə yaradır"".
E.Ə.
www.oxu.az
"
"Siyəzəndə iki yük avtomobili toqquşub: Ölən varBu gecə Fövqəladə Hallar Nazirliyinin Böhran Vəziyyətlərində İdarəetmə Mərkəzinə Bakı-Quba magistral avtomobil yolunun 84-cü km-də, Siyəzən rayonu ərazisində “Ford” və “MAN” markalı iki yük avtomobilinin toqquşması nəticəsində yol-nəqliyyat hadisəsinin baş verməsi barədə məlumat daxil olub.
Oxu.Az-ın nazirliyin saytına istinadən verdiyi xəbərə görə, Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunub. “
MAN” markalı avtomobildə sıxılmış vəziyyətdə qalmış 1962-ci il təvəllüdlü Sederenko Viktor Andreyeviçin cəsədi çıxarılaraq, aidiyyəti üzrə təhvil verilib. 
Əməliyyat saat 03:30-da başa çatıb.
E.Ə.
www.oxu.az
"
"Postda yol polisinin üzərinə avtomobil sürən sürücü həbs edildi – VİDEOXəbər verildiyi kimi, ötən gün stasionar postda bir sürücü yük avtomobilini polislərinin üzərinə sürüb.
Oxu.Az-ın Avtosfer.az-a istinadən xəbərinə görə, hadisə ilə bağlı Baş Dövlət Yol Polisi İdarəsi tərəfindən araşdırma aparılıb və sürücü saxlanılıb. 
Məlum olub ki, “Mercedes” markalı yük avtomobilini idarə edən Laçın rayon sakini Novruzov Əlisultan Ələmşad oğludur. 
O, mal-qara daşıdığı həmin yük avtomobili ilə Bərdə rayonu istiqamətində hərəkətdə olarkən yol polisi əməkdaşları tərəfində “saxla” işarəsi verilib, lakin sürücü polisin əmrinə tabe olmayaraq hərəkəti davam etdirib. 
DYP-nin stasionar postunda dayanan yol polislərini aldadaraq və onlardan birinin üzərinə avtomobili sürərək dayanmadan hərəkəti davam etdirib. Onu təqib edən patrul avtomobilinə də qəza şəraiti yaradıb, hətta polis avtomobilinin üzərinə sürüb. Lakin polis əməkdaşlarının səyi nəticəsində onun idarə etdiyi avtomobil saxlanılıb.
Məhkəmənin qərarı ilə sürücü Əlisultan Novruzov İnzibati Xətalar Məcəlləsinin 511.1-ci maddəsinə əsasən avtoxuliqanlıqda təqsirli bilinərək 15 gün inzibati həbs edilib və sürücülük hüququ 1 il müddətinə məhdudlaşdırılıb.

S.B.
www.oxu.az
"
"Avtomobillərin texniki baxışı ilə bağlı – YENİ QAYDALARAzərbaycanda avtomobillərin texniki baxışdan keçirilməsinə dair tələblər sərtləşdirilib.
Oxu.Az-ın APA-ya istinadən məlumatına görə, Nazirlər Kabineti bununla bağlı “Mexaniki nəqliyyat vasitələrinin və onların qoşqularının müəyyən edilmiş qaydada dövlət qeydiyyatından keçirilməsi və dövlət qeydiyyatı üzrə uçota alınması haqqında Əsasnamə”də müvafiq dəyişikliklər edib.
Dəyişikliyə əsasən bundan sonra nəqliyyat vasitəsi dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədi ilə müayinə edildikdən sonra texniki baxışdan keçiriləcək.
Minik avtomobilləri istehsal olunduqları vaxtdan dörd il keçməyibsə, dövlət qeydiyyatının aparılması və daimi uçota alınması ilə əlaqədar texniki baxışdan keçirilmir. Texniki baxış zamanı nəqliyyat vasitələrinin əyləc və sükan idarə mexanizmlərində  nasazlıqlar aşkar edildikdə, ərizəçiyə məlumat veriləcək və bunlar aradan qaldırıldıqdan sonra nəqliyyat vasitəsi dövlət qeydiyyatından keçiriləcək və daimi uçota alınacaq.
S.B.
www.oxu.az
"
"Bakıda ilk yarımildə qəzalarda ölənlərin sayı açıqlandı2017-ci il yanvarın 1-dən avqustun 26-dək Bakı şəhəri üzrə 375 yol qəzası qeydə alınıb.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
Onun sözlərinə görə, bu hadisələr nəticəsində 110 ölüm, 340 xəsarət baş verib. V.Əsədov bildirib ki, ötən ilin müvafiq dövrü ilə müqayisədə 60 hadisə, 6 ölüm, 117 xəsarət faktı azalıb, eyni zamanda, xəsarət dərəcələri yüngülləşib.
V.Əsədov bildirib ki, hadisələrin 32 faizi sürət həddinin aşılması səbəbindən baş verib. 62 faiz qəzalar isə piyadaların vurulması ilə nəticələnib.
A.M.
www.oxu.az
"
"Şəkidə televiziya əməkdaşı qəzaya düşdü – FOTO""ARB Şəki"" televiziyasının Xəbərlər xidmətinin müxbiri İlqar Səmədov qəzaya düşüb. 
Oxu.Az xəbər verir ki, bu barədə Report-un Şimal-qərb bürosuna jurnalistin dostu və həmkarı Pərviz İmranoğlu məlumat verib. 
Onun sözlərinə görə, hadisə avqustun 29-da, axşam saatlarında Şəki rayonunun Orta-Zəyzid kəndi ərazisində qeydə alınıb: ""Belə ki, 1990-cı il təvəllüdlü İlqar Yaşar oğlu Səmədov idarə etdiyi 10-LD-533 dövlət nömrə nişanlı, ""VAZ-2107"" markalı avtomobillə hərəkətdə olarkən əyləc sistemində yaranmış nasazlıq nəticəsində qarşıdan gələn ""VAZ-2106"" markalı avtomobillə toqquşub. Qəzadan sonra hər iki sürücü Şəki Rayon Mərkəzi Xəstəxanasına çatdırılıb. Onların vəziyyəti orta-stabil olaraq qiymətləndirilir"".
Faktla bağlı araşdırma aparılır.
Qeyd edək ki, 27 yaşlı İlqar Səmədov 5 ildir ""ARB Şəki"" televiziyasında müxbir-aparıcı kimi fəaliyyət göstərir.








E.Ə.
www.oxu.az
"
"Azərbaycanda tələbələrə nəqliyyat güzəşti verilə bilərTələbələr cəmiyyətin aktiv üzvləri və ölkənin gələcək taleyini həll edən təbəqədir. Bu baxımdan, dünyanın müxtəlif ölkələrində həmin təbəqəyə dəyər verilir və onlar üçün müəyyən güzəştlər nəzərdə tutulur. Məsələn, qonşu Türkiyədə təkcə tələbələrə deyil, məktəblilərə də güzəştlər var. 
Oxu.Az modern.az-a istinadən xəbər verir ki, xərclərin kifayət qədər çox olduğu vaxtda məktəbli və tələbələr üçün ictimai nəqliyyatın pulsuz olması yükü bir qədər azalda bilər.
Bəs Azərbaycanda tələbələr üçün hansısa güzəşt nəzərədə tutulubmu?
“Azərbaycan tələbə kartından Avropada istifadə etmək  mümkündür”
Milli Məclisin deputatı, Azərbaycan Tələbə Gənclər Təşkilatları İttifaqının sədri Şahin İsmayılov Modern.az-a açıqlamasında bildirib ki, Azərbaycanda tələbələr üçün güzəşt kartı var. 
Onun sözlərinə görə, hazırda bu istiqamətdə müəyyən danışıqlar aparılır: ""Tələbələrə güzəştlə bağlı məsələlərə gəldikdə, bunun xaricdə ən geniş yayılmış növü tələbə kartlarıdır.  Xaricdə olan tələbələr bu kartdan istifadə edərək, uzunmüddətli endirim əldə edirlər. Azərbaycanda 2015-ci ilin aprel ayında bir qrup gəncin ölkə prezidenti ilə görüşü olmuşdu. Həmin görüşdə tələbə endirim kartlarının təklifi verilmişdi.
Azərbaycan gəncliyi 2011-2015-ci illərdə” Dövlət Proqramına əsasən, bütün tələbələrə dövlət hesabına tələbə  endirim kartları paylanıldı. Bu layihədə Avropa Gənclər Kartı Assosiasiyasının (EYCA) loqosu vasitəsilə Azərbaycan tələbə kartından ölkə ilə yanaşı, Avropada da istifadə etmək mümkündür"".
Sentyabrda kartların tələbələrə verilməsinin yeni mərhələsi başlayacaq
Ş.İsmayılov qeyd edib ki, artıq 10 minə yaxın tələbəyə Azərbaycan tələbə kartı paylanılıb: “Ötən il tələbə kartının yeni dizaynının təqdimatını həyat keçirdik. Həmin vaxtdan bu yana bizə artıq 20 minə yaxın  müraciət daxil olub. Həmin müraciətlərə əsasən, 10 minə yaxın kart hazırlanıb, tələbələrə paylanılıb. Sentyabrdan kartların tələbələrə verilməsinin yeni mərhələsi başlayacaq. Kartın yenilənmiş versiyasında biz tələbələrin  daha çox üz tutacağı məkanları onlar arasında keçirdiyimiz sorğu əsasında müəyyənləşdirdik. Bu məkanlarla müqavilələr bağladıq. Bu, davamlı prosesdir və sentyabrdan etibarən məkanların siyahısını genişləndirməyi düşünürük. Həmçinin, yarana biləcək texniki məsələlərin həlli istiqamətində fəaliyyət göstərəcəyik.  Hazırda bir sıra qurumlarla danışıqlar gedir”.
Tələbələr nəqliyyat vasitələrindən pulsuz istifadə edə biləcəklərmi?
Deputat bildirib ki, bu istiqamətdə ciddi işlər görülür: “Biz artıq bir neçə  müddətdir ki, bu məsələ üzərində ciddi şəkildə danışıqlar aparırıq. Həm hava nəqliyyatı, həm avtobusla sərnişindaşıma şirkətləri, həm də digər nəqliyyat qurumları ilə danışıqlarımız başlayacaq. Əlbəttə, burada Tarif Şurasının mövqeyi vacibdir. Bu barədə biz rəsmi müraciətimizi edəcəyik.  O cümlədən Bakı Nəqliyyat Agentliyi ilə də danışıqlar olub. Yəqin ki, bu yaxınlarda nəticə olacaq”.
E.Ə.
www.oxu.az
"
"Ağstafada ağır qəza: Avtomobil ana və yeniyetmə qızını vurduAğstafa rayonunda ana və yeniyetmə qızını avtomobil vurub.
Oxu.Az Report-a istinadən xəbər verir ki, naməlum avtomobil ana və qızını vuraraq hadisə yerindən qaçıb.
Belə ki, rayon sakini Gülnar Mehdiyeva və onun 11 yaşlı qızı Türanə Səttar qızı Mehdiyeva yolu keçmək istəyərkən avtomobil onları vurub. Yaralılar Ağstafa Rayon Mərkəzi Xəstəxanasına yerləşdirilib.
Faktla bağlı araşdırma aparılır.
A.M.
www.oxu.az
 
"
"Tovuzda polislər qəzaya düşdüGecə saatlarında Tovuz rayonunun Öysüzlü kəndində Polis Patrul Xidməti avtomobilinin iştirakı ilə qəza baş verib.
Oxu.Az Report-a istinadən xəbər verir ki, qəza nəticəsində 1993-cü il təvəllüdlü Məmmədov Xəyal Tahir oğlu və Qazqulu kənd sakini, 1991-ci il təvəllüdlü Qəhrəmanov Arzu Xaliq oğlu xəsarət alaraq, xəstəxanaya yerləşdirilib.
Hadisə avtomobilin sürətlə hərəkətdə olarkən işıq dirəyinə çırpılması nəticəsində baş verib.
Faktla bağlı araşdırma aparılır.
E.Ə.
www.oxu.az
"
"Bakıda avtomobil piyadanı vurub öldürüb – FOTOBakının Nəsimi rayonu ərazisində piyadanın ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Ziya Bünyadov prospektində yolu keçmək istəyən yaşlı kişini Etibar İsgəndərovun idarə etdiyi 
“90-ZR-927” dövlət qeydiyyat nişanlı “Daewoo” markalı avtomobil vurub.
Piyada hadisə yerində keçinib. Sürücü Nəsimi Rayon Polis İdarəsinin əməkdaşları tərəfindən saxlanılıb.

















S.B.
www.oxu.az
"
"27 yaşlı piyada yol qəzasının qurbanı olubKürdəmirdə piyadanın ölümü ilə nəticələnən yol qəzası baş verib. 
Oxu.Az-ın APA-ya istinadən xəbərinə görə,  hadisə gecə saatlarında Ağsu- Kürdəmir-İmişli yolunun Kürdəmir rayonundan keçən hissəsində qeydə alınıb. Kürdəmir rayon sakini,  1966-ci il təvəllüdlü Oruc Ələkbər oğlu Ələkbərov idarə etdiyi “Mercedes” markalı minik maşını ilə yolu keçən piyada Ucar rayonun Bərgüşad kənd sakini, 1990-cı il təvəllüdlü Ceyhun Hüseyn oğlu Mehbudovu vurub.
Piyada  aldığı xəsarətlərdən hadisə yerində ölüb.
Faktla bağlı Rayon Polis Şöbəsində araşdırma aparılır.
S.B.
www.oxu.az
"
"Yol polisinin reydində gərginlik yaşandı – VİDEO“Təmiz hava” aylığı çərçivəsində Daşkəsən Rayon Polis Şöbəsinin Dövlət Yol Polisi Bölməsi və Ekologiya və Təbii Sərvətlər Nazirliyinin yerli qurumlarının əməkdaşları rayon ərazisində reydlər keçiriblər.
Oxu.Az ARB TV-yə istinadən xəbər verir ki, əsas hədəf sükan arxasına sərxoş əyləşən sürücülər olub. Amma bir neçə saat davam edən kütləvi yoxlanış zamanı belə hal qeydə alınmayıb.
Əvəzində isə əsas qayda pozuntuları sərnişindaşıma ilə bağlı olub. Qaydalara əməl etməyən sükan sahiblərinə cərimə yazılıb.

S.B.
www.oxu.az
"
"Türkiyədə zəncirvari qəza - İki Azərbaycan vətəndaşı ağır yaralandıTürkiyədə zəncirvari qəza nəticəsində 2 Azərbaycan vətəndaşı ağır yaralanıb.
Oxu.Az-ın alanyapostasi.com.tr-yə istinadən verdiyi məlumata görə, hadisə Antalya-Alanya magistral yolunda baş verib.
Belə ki, Manavqat şəhərindən Alanya istiqamətində hərəkət edən avtomobilin sürücüsü idarəetməni itirib və yolun ortasındakı maneəni aşaraq qarşı tərəfə çıxıb. Bu zaman Alanyadan gələn digər 2 avtomobillə toqquşub.
Qəza nəticəsində iki Azərbaycan vətəndaşı - Leyla və Ziya Səfərovlar daxil olmaqla, dörd nəfər ağır xəsarət alıb. Ziya Səfərovun ayağını sındırdığı bildirilir. Yaralılardan biri - Adem Çolakoğlu tibbi müdaxiləyə baxmayaraq, dünyasını dəyişib. Həyatının təhlükə altında olduğu bildirilən Leyla Səfərova əməliyyat olunacaq. Qəza nəticəsində magistral yolda tıxac yaranıb.
İ.F.
www.oxu.az
"
"Bakıda sürücünü cərimələyən yol polisi özü qanun pozdu – VİDEOBakıda yol polisi motosiklet sürücüsünü qayda pozduğuna görə saxlayıb.
Oxu.Az xəbər verir ki, BAKU.WS-in məlumatına görə, yol polisi sürücünün motosikletinə minərək cərimə meydançasına yollanıb. Bu qəribə mənzərə ətrafdan keçən insanların marağına səbəb olub.
Adətən, bu cür hallarda motosiklet evakuator vasitəsilə cərimə meydançasına aparılır. Ancaq bu dəfə yol polisi şəxsən motosikletə minərək cərimə meydançasına yollanıb.
Məsələ ilə bağlı Baş Dövlət Yol Polisi İdarəsinin şöbə rəisi Kamran Əliyev bildirib ki, yol polisi əməkdaşı motosikletə minərək nəqliyyat vasitəsini cərimə meydançasına apara bilər: ""Ancaq bu halda mütləq yol polisi əməkdaşı başına dəbilqə taxmalıdır. Bununla yanaşı, sürücünün pozduğu qaydaya uyğun olaraq bu prosedur dəyişə bilər. Məsələn, sürücülük vəsiqəsində problem varsa, bu halda mütləq digər üsullardan istifadə edilməlidir"".

E.Ə.
www.oxu.az
"
"Hüquqşünas qudurğan məmur “gülbala”larından qorunmaq üçün yolları açıqladıTanınmış hüquqşünas, yol-nəqliyyat sahəsi üzrə ekspert Ərşad Hüseynov son günlər məmur uşaqlarının vüsət alan kriminal əməllərinə münasibət bildirib.
Oxu.Az xəbər verir ki, bu barədə sosial şəbəkədə yazan ekspert bildirib ki, iri məmur uşaqlarının rezonans doğuran kriminal əməllləri sistemli xarakter alıb: “Hətta onları, xüsusən onlara aid nəqliyyat vasitələrini xüsusi təhlükə mənbəyi kimi fərqləndirənlər də çoxalır. Məncə, bununla bütün istiqamətlərdə səmərəli mübarizə olmalıdır. İlk növbədə qanun çərçivəsində. Yaxşı presedent yaradılmalıdır ki, əsl xəbərdaredici effekt versin.
Məsələn, cinayət və cinayət-prosessual qanunvericilikdə belə bir qəti tələb var ki, konkret kriminal hadisəni araşdıran müstəntiq, prokuror və ya hakim onun törədilməsinin səbəb və şəraitini də aydınlaşdırmalıdır (CPM-in 221-ci maddəsi və s.). Bu zaman həmin səbəb və şərait fərqli hüquq pozuntuları ilə bağlı olduqda, onlar da müvafiq hüquqi prosedurlara uyğun araşdırılmalı və onlara da hüquqi qiymət verilməlidir. Qanunun bu tələbi konkret hal üçün o deməkdir ki, həmin “gülbala”ların avtomobil kolleksiyasının mənbəyi, onların belə dəbdəbəli həyat tərzinin digər elementləri də hüquq müstəvisində araşdırılmalıdır.
Əminəm ki, bu edilsə, həmin şəxslərin avtomobil kolleksiyasının müsadirəsindən tutmuş onları hərtərəfli himayə edərək “gülbala”ya döndərənlərin korrupsiya cinayətlərində ittiham edilməsinədək çox şeyə şahid olarıq”.
E.Ə.
www.oxu.az
"
"Avtoxuliqanlar polislə əlbəyaxa davaya çıxdı – VİDEOPolisin qanuni tələbinə əməl etməyənlər elə qanun çərçivəsində də cəzalandırılıblar. Gədəbəydə gənclər rayon ərazisində yol polisinin tələbinə tabe olmadığı üçün həbs ediliblər. Bir neçə gün öncə polislə əlbəyaxa olmaqdan belə çəkinməyən gənclər dəmir barmaqlıqlar arxasında düşdükdən sonra əməllərini xatırlamadıqlarını deyirlər.
Oxu.Az ARB TV-yə istinadən xəbər verir ki, görüntülər avqust ayının 25-də Baş Dövlət Yol Polisi İdarəsinin Yol Patrul Xidməti Alayı ilə Gədəbəy rayon Dövlət Yol Polisi əməkdaşlarının birgə keçirdiyi reyddə qeydə alınıb. Həmin vaxt yol polislərinin qanuni tələblərini yerinə yetirməyən sürücü, Söyüdlü kənd sakini Samir Ələkbərov və onun sərnişini Gədəbəy şəhər sakini Pənah Bayramlı asayiş keşikçilərini təhqir etməkdən belə çəkinmədilər. Hadisədən sonra ərazini tərk edən hər iki şəxs məsuliyyətdən yayınmağa çalışıblar. Ancaq Gədəbəy rayon polis şöbəsi əməkdaşlarının keçirdikləri əməliyyat-axtarış tədbirləri nəticəsində saxlanılan gənclər cəzadan yaxa qurtara bilməyiblər.
Seymur Quliyev - Gədəbəy Rayon DYP bölməsinin rəisi: “Gədəbəy şəhər sakini Bayramlı Pənah Ramiz oğlu və Ələkbərov Samir Fərhad oğlu sonuncuya məxsus “Toyota” Prado markalı, 99 FN 962 dövlət nömrə nişanlı avtomobillə polisin qanuni tələbinə əməl etməyərək, tədbir yerindən yayınıblar. Sonradan həmin şəxslər saxlanılaraq, barələrində rayon məhkəməsinin qərarı ilə 30 gün müddətinə inzibati qaydada tədbir görülüb”.
Saxlanılan Pənah Bayramlı həmin gün yaxın qohumunun toy məclisində xeyli miqdarda spirtli içki qəbul etdiyini etiraf edib. Sərxoş olduğundan baş verənləri yaxşı xatırlamayan gənc peşmanlığını da gizlətməyib.
Pənah Bayramlı - saxlanılan şəxs: “Mən toyda içmişdim. Bilmirəm, necə oldu, bu hadisə baş verdi. Əməlimdən çox peşmanam”.
Sürücü Samir Ələkbərov isə hadisə vaxtı sərxoş olmadığını deyib. Ələkbərov, sadəcə, əsəblərini cilovlaya bilmədiyini və bu səbəbdən də arzulamadığı hadisə ilə qarşılaşdığını qeyd edib.
Samir Ələkbərov - saxlanılan şəxs: “Mən ayıq olmuşam. Sadəcə, bir anlıq əsəbləşdim. İstəmədən oldu, çox peşmanam”.
İçkinin və əsəbin toruna düşən hər iki şəxsin sonrakı peşmanlığı isə faydasız olub.

A.M.
www.oxu.az
 
"
"Sədərəkdə ölümlə nəticələnən qəza
Naxçıvanda ölümlə nəticələnən yol qəzası baş verib.
Oxu.Az lent.az-a istinadən xəbər verir ki, Sədərəkdə “Mercedes” markalı minik avtomobili sürücünün idarəetməsindən çıxaraq aşıb. Nəticədə avtomobili idarə edən 35 yaşlı kişi aldığı xəsarətlərdən vəfat edib.
Araşdırma aparılır.
A.M.
www.oxu.az
 
"
"Azərbaycanda DYP postunda sürücü avtomobilini polisin üstünə sürdü – VİDEO""Qazel"" markalı nəqliyyat vasitəsinin görüntüsü böyük marağa səbəb olub.
Azərbaycanda ""Qazel"" markalı avtomobilin sürücüsünün etdiyi hərəkətlər marağa səbəb olub.
Oxu.Az xəbər verir ki, ""Qazel"" markalı nəqliyyat vasitəsinə polis ""Saxla"" əmri versə də, yük maşını postda saxlamaqdan imtina edib və sürətlə oradan uzaqlaşıb.
Bunu görən DYP əməkdaşları onu təqib etməyə başlayıblar.
Oxu.Az həmin görüntüləri təqdim edir:

A.M.
www.oxu.az
 
"
"Ələt-Astara avtomobil yolunun əsas hissəsi istifadəyə hazırdır – VİDEO + FOTOƏlət-Astara–İran İslam Respublikası ilə dövlət sərhədi avtomobil yolunun 31-ci km-dən başlayaraq Astarayadək inşa olunan yeni yolun bir çox hissəsində tikinti işləri yekunlaşıb.
Oxu.Az-ın ""Azəravtoyol"" ASC-yə istinadən verdiyi xəbərə görə, bu 25 km-lik Yenikənd-Salyan (Kür körpüsü 1.6 km), 24.8 km-lik Salyan-Şorsulu, 30.1 km-lik Şorsulu-Cəlilabad, 32.2 km-lik Cəlilabad-Masallı və 61.4 km-lik Masallı-Astara hissələridir.
Yolun ümumi uzunluğu 173.6 km təşkil edir. Layihə çərçivəsində yeni yol 1b texniki dərəcəyə uyğun olaraq inşa olunur. Yol 2 gediş və 2 gəliş olmaqla, 4 hərəkət zolağından ibarətdir. Ümumilikdə yol yatağının eni 26.5 metr təşkil edir. Bura 15 metr enində hərəkət hissə, 4 metr ayrıcı zolaq və 3.75 metr enində çiyinlər daxildir.
Ötən il prezident İlham Əliyevin iştirakı ilə yolun 23.4 km-lik Yenikənd-Salyan hissəsinin və bu hissədə yerləşən Kür çayı üzərində yeni inşa edilmiş 363 metr uzunluğunda körpünün (yanaşma yolları 1.2 km) açılış mərasimi keçirilib. Sözügedən hissədə 86 dairəvi boru və düzbucaqlı su keçidi, 12 yeraltı keçid, 2 körpü, həmçinin 1 tunel də inşa olunub.
Yeni magistral yolun 24.8 km-lik Salyan-Şorsulu və 30.1 km-lik Şorsulu-Cəlilabad hissələrində işlər sürətlə və yüksək keyfiyyətlə davam etdirilir. Sözügedən hissələrdə yol əsasının inşası, asfalt-beton örtüyünün döşənməsi, yamacların bərkidilməsi və dəmir-beton baryerlərin qoyulması işləri aparılır.
Salyan-Şorsulu və Şorsulu-Cəlilabad hissələrində 179 dairəvi boru və düzbucaqlı su keçidi, 21 yeraltı keçid, 5 körpü, həmçinin 1 tunel inşa olunub.
Bundan başqa, Şorsulu-Cəlilabad hissəsində 12.5 km-lik yol trassası Mahmudçala və Ağçala bataqlıq-göl ərazilərindən keçdiyi üçün burada yol yatağı torpağın xüsusi bərkitmə texnologiyası əsasında inşa edilib. Bu ərazilərdə heç vaxt məskunlaşma və yol strukturu olmadığından yol yatağının tikintisi üçün əraziyə 70 km-lik məsafədən qaya-daş parçaları gətirilib. Bundan başqa, tikinti normalarına uyğun drenaj sistemi qurulub və daş dolğudan istifadə edilərək, yol əsası inşa olunub. Yolun bataqlıq ərazidən keçən hissənin tikintisi üçün 1.2 mln. ton qaya-daş dolğusundan istifadə olunub.                                                                      
Ümumilikdə magistral yolun 55 km-lik ərazisini əhatə edən hər iki hissə üzrə tikinti işləri gələn il ərzində yekunlaşdırılacaq. 
Yeni magistral yolun 32.2 km-lik Cəlilabad-Masallı və 61.4 km-lik Masallı-Astara layihəsinin 41.5 km-lik hissəsində aparılan işlər texnoloji ardıcıllığa riayət olunmaqla, yüksək keyfiyyətlə icra olunaraq yekunlaşdırılıb.
Tikintisi yekunlaşmış 73.7 km-lik hissələrdə ümumilikdə 303 dairəvi boru və düzbucaqlı su keçidi inşa olunub, 22 yeraltı keçid, 2 tunel, həmçinin 31 körpü inşa olunub. Bura Lənkəran çayı üzərində yerləşən və 205 metr uzunluğa malik yeni avtomobil körpüsü də daxildir. Bundan başqa, yol boyu zəruri olan yerlərdə yol nişanları və məlumatverici lövhələr quraşdırılıb, yolun işıqlandırılması, yolcizgi və yolgöstərici xətlərinin çəkilişi işləri də görülüb.
Masallı-Astara layihəsinin qalan sonuncu 19.9 km-lik hissəsində isə son tamamlanma işləri görülür. Sözügedən hissədə 125 dairəvi boru və düzbucaqlı su keçidi inşa olunub, 10 yeraltı keçid, həmçinin 8 körpü inşa olunub, digər işlər isə davam etdirilir. Magistral yolun bu kəsiyində işlərin yaxın müddət ərzində yekunlaşdırılması planlaşdırılır.
Beləliklə, yolun tikintisi davam edən 55 km-lik və ötən il açılışı keçirilmiş 23.4 km-lik hissələri istisna olmaqla, daha 93.6 km-lik əsas hissəsi yaxın müddətdə sürücülərin istifadəsinə veriləcək.
Qeyd edək ki, hazırda mövcud olan Ələt-Astara-İran İslam Respublikası ilə dövlət sərhədi avtomobil yolunun ümumi uzunluğu 243 km təşkil edir. İnşası aparılan yeni yol istifadəyə verildikdə isə bu məsafə 38.4 km qısalaraq 204.6 km olacaq. Böyük əhəmiyyətə malik yolun tikintisi turizmin və kənd təsərrüfatının inkişafına gətirib çıxaracaq.
Bundan başqa, şimaldan cənuba doğru və əksinə avtomobil yükdaşımaları dəhlizinin əsas elementlərindən biri olan Ələt-Astara avtomobil yolu ilə daşımaların daha rahat şəkildə həyata keçirilməsi mümkün olacaq. Bu amil isə yükdaşımaların həcminin artmasına gətirib çıxaracaq.
 




































İ.F.
www.oxu.az
"
"Reyddə maraqlı anlar: Allah haqqı çox içməmişəm – VİDEOSərxoş halda sükan arxasında əyləşərək özü, sərnişinlər və ətrafdakılar üçün təhlükə yaradanlar bu dəfə də yol polisi əməkdaşlarının hədəfində olub.
Oxu.Az-ın ARB TV-yə istinadən xəbər verir ki, Göygöldə keçirilən reyd zamanı spirtli içki qəbul edən sürücülərlə qanun keşikçiləri arasında mübahisə yaranıb.
Yol polisinin mütəmadi profilaktik tədbirlərinə baxmayaraq, hələ də bəzi şəxslərin spirtli içki qəbul edərək nəqliyyat vasitələrini idarə etməsi hallarına rast gəlinir.
Baş Dövlət Yol Polisi İdarəsinin, Yol-Patrul Xidməti Alayının xüsusi bölüyünün əməkdaşlarının reydi nəticəsində nəqliyyat vasitəsini sərxoş vəziyyətdə idarə edən 13 nəfər aşkar olunub. Onlar inzibati məsuliyyətə cəlb edilib.
Yol polisləri həmçinin yol-hərəkəti qaydalarını pozan, avtomobili sənədsiz idarə edən sükan sahiblərinə qarşı da barışmaz mövqe tutublar. 
Baş Dövlət Yol Polisi İdarəsi bir daha sürücülərə yol hərəkəti qaydalarının tələblərinə ciddi əməl etməyi, xüsusən də sərxoş vəziyyətdə sükan arxasına keçməməyi tövsiyə edir.

S.B.
www.oxu.az
"
"Şəmkirdə ağır qəza – 5 yaralıŞəmkir rayonunda beş nəfərin xəsarət alması ilə nəticələnən yol qəzası baş verib.
Oxu.Az-ın APA-ya istinadən məlumatına görə, hadisə rayonun Çardaxlı kəndində qeydə alınıb.
“VAZ 2106” və “Niva” markalı avtomobillərin toqquşması nəticəsində 5beş nəfər müxtəlif bədən xəsarətləri alaraq Şəmkir Mərkəzi Rayon xəstəxanasına yerləşdiriliblər. Onlardan bəzilərinin vəziyyətinin orta-ağır, digərlərinin normal olduğu bildirilir. Qəzanın təfərrüatları müəyyənləşdirilir.
Faktla bağlı araşdırma aparılır. 
S.B.
www.oxu.az
"
"Sürücü mikroavtobusla həyəcanlı anlar yaşatdı – VİDEOAzərbaycanda magistral yolda sürücü mikroavtobusu təhlükəli sürərək özü ilə yanaşı, digər sürücülərin də həyatını təhlükəyə atıb. 
Oxu.Az xəbər verir ki, hadisənin videosunu BAKU.WS-ə göndərən hadisə şahidləri bildirir ki, mikroavtobusla bu cür manevrin edilməsi ilə 3-cü dəfədir ki, qarşılaşırlar. 
Şəmkirdən Tovuz istiqamətində hərəkət edən mikroavtobusun sürücüsü qarşısındakı avtomobillərin sağ tərəfindən ötmə əməliyyatı edib. 
Sürücü bunu edərkən yoldan kənara çıxıb. 
Həmin görüntüləri təqdim edirik: 

E.Ə.
www.oxu.az
"
"Astarada yol tikintisi üçün 8.5 milyon manat ayrıldıPrezident İlham Əliyev Astara rayonunun Taxtanəkəran-Miki və Taxtanəkəran-Toradi avtomobil yollarının tikintisi ilə bağlı əlavə tədbirlər haqqında sərəncam imzalayıb.
Oxu.Az-ın xəbərinə görə, sərəncama əsasən, on iki min nəfər əhalinin yaşadığı 38 yaşayış məntəqəsini birləşdirən Taxtanəkəran-Miki və Taxtanəkəran-Toradi avtomobil yollarının tikintisinin başa çatdırılması məqsədilə Azərbaycan Respublikasının 2017-ci il dövlət büdcəsinin dövlət əsaslı vəsait qoyuluşu xərclərinin bölgüsündə avtomobil yollarının tikintisi və yenidən qurulması üçün nəzərdə tutulmuş vəsaitin 8,5 milyon (səkkiz milyon beş yüz min) manatı “Azəravtoyol” Açıq Səhmdar Cəmiyyətinə ayrılıb.
Maliyyə Nazirliyinə göstərilən məbləğdə maliyyələşməni təmin etmək, Nazirlər Kabinetinə bu sərəncamdan irəli gələn məsələləri həll etmək tapşırılıb.
A.M.
www.oxu.az
"
"Qəza törətmiş icra başçısı müavininin oğlu həbs olundu – YENİLƏNİBAğdaş rayonunda sərxoş vəziyyətdə yol-nəqliyyat hadisəsi törədən sürücü inzibati qaydada cəzalandırılıb.
Baş Prokurorluğun mətbuat xidmətindən Oxu.Az-a verilən məlumata görə, avqustun 27-də, saat 00:35-də Ağdaş şəhər sakini, 1990-cı il təvəllüdlü İlqar Həsənov idarə etdiyi və özünə məxsus olan “Infiniti FX35” markalı, 90-ZM-111 dövlət qeydiyyat nişanlı avtomobillə Ağdaş şəhəri ərazisində hərəkətdə olarkən idarəetməni itirərək mağazanın qarşısındakı soyuducu kameralara, daha sonra işıq dirəyinə və 5 saylı orta məktəbin daş hasarına dəyməklə, yol nəqliyyat hadisəsi törədib.
Hadisə ilə əlaqədar Ağdaş Rayon Polis Şöbəsinin Dövlət Yol Polis Bölməsi tərəfindən aparılan araşdırmalarla müəyyən edilib ki, İ.Həsənov nəqliyyat vasitəsini idarə etmək hüququna malik olsa da, avtomobili sərxoş vəziyyətdə idarə edib. Hadisə zamanı İ.Həsənov avtomobildə tək olub və heç bir xəsarət almayıb.
Yol nəqliyyat hadisəsi nəticəsində fərdi sahibkarlıq fəaliyyəti ilə məşğul olan Şahin İbrahimova və “Mərkəzi Aran” Regional Enerji Təchizatı və Satışı İdarəsinin Ağdaş Elektrik Şəbəkəsinə maddi ziyan vurulması müəyyən edildiyindən İ.Həsənovun barəsində İnzibati Xətalar Məcəlləsinin 333.3-cü (Nəqliyyat vasitəsini idarə etmək hüququ olan şəxs tərəfindən nəqliyyat vasitəsini alkoqoldan istifadə olunması nəticəsində sərxoş vəziyyətdə idarə edilməsi, zərər çəkmiş şəxsə maddi zərər vurduqda) maddəsinə əsasən, inzibati xəta haqqında protokol tərtib olunub.
Ağdaş rayon məhkəməsinin qərarı ilə İ.Həsənov İnzibati Xətalar Məcəlləsinin qeyd edilən maddəsi ilə təqsirli bilinib nəqliyyat vasitəsini idarə etmək hüququ 2 il müddətinə məhdudlaşdırılmaqla, 30 gün müddətinə inzibati həbs edilib.
Qeyd edək ki, İlqar Həsənov Ağdaş rayon İcra Hakimiyyətinin Ərazi idarəetmə və yerli özünüidarəetmə orqanları ilə iş şöbəsinin müdiri Əsgərxan Həsənovun oğludur.
15:35
Ağdaş Rayon İcra Hakimiyyəti başçısının müavini Əsgərxan Həsənovun oğlu İlqar Həsənov 30 gün müddətinə həbs edilib.
Oxu.Az xəbər verir ki, bu barədə virtualaz.org-a hüquq-mühafizə orqanlarındakı mənbələr bildiriblər.
Belə ki, Ağdaş Rayon Məhkəməsi dünən törətdiyi qəzadan sonra İlqar Həsənovun inzibati həbsi haqqında qərar qəbul edib.
Bundan başqa, məhkəmənin qərarı ilə İlqar Həsənov iki il müddətinə avtomobil idarə etmək hüququndan da məhrum edilib.
Xatırladaq ki, İlqar Həsənov 90 ZM 111 dövlət nömrə nişanlı, “İnfiniti” markalı aavtomobili yüksək sürətdə idarə edərkən qəza törədib. Avtomobil əvvəlcə mağazaya çırpılıb, daha sonra işıq dirəyini yerindən qopararaq, rayondakı 5 nömrəli məktəbin həyətinə girib.
Onun qəza törədərkən içkili vəziyyətdə olduğu bildirilir.
A.M.
www.oxu.az
"
"Kürdəmirdə Türkiyə vətəndaşı qəza törətdi: Ölən varKürdəmirdə 1 nəfərin ölümü, 4 nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi xəbərə görə, bu gün rayonun Atakişili kəndində Türkiyə vətəndaşı Seyfəddin Oksunun idarə etdiyi “Volvo” markalı yük maşını 1958-ci il təvəllüdlü Vahid Tofiq oğlu Mehdiyevin idarə etdiyi “Hyundai” markalı minik avtomobili ilə toqquşub.
Nəticədə minik avtomobilində olan sərnişin, Bakı şəhər sakini, 1961-ci il təvəllüdlü Qətibə Mehbalı qızı Mehdiyeva hadisə yerində ölüb. Sürücü V. Mehdiyev və digər sərnişinlər -  Bakı şəhər sakinləri, 1984-cü il təvəllüdlü Elza Vahid qızı Qədirzadə, 2004-cü il təvəllüdlü Züleyxa Əbülfəz qızı Qədirzadə və 2002-ci il təvəllüdlü Abbas Əbülfəz oğlu Qədirzadə müxtəlif bədən xəsarətləri ilə  Kürdəmir Mərkəzi Rayon xəstəxanasına yerləşdirilib.
Faktla bağlı Kürdəmir Rayon Polis şöbəsində araşdırma aparılır.
A.M.
www.oxu.az
"
"Azərbaycan-Rusiya sərhədində avtomobillərin hərəkəti bərpa olundu – YENİLƏNİBBu gün səhərdən etibarən Azərbaycan-Rusiya sərhədində normal hərəkət bərpa olunub. 
Oxu.Az xəbər verir ki, bu barədə Report-un Rusiya bürosuna Dərbənd Azərbaycanlıları Milli-Mədəni Muxtariyyətinin rəhbəri Telman Hacəliyev bildirib.
Qeyd edək ki, daha əvvəl Dağıstan Daxili İşlər Nazirliyinin nümayəndəliyi Azərbaycanla sərhəddə minik və yük maşınlarından ibarət böyük tıxacın yarandığını bəyan etmişdi. ""Ənənəvi olaraq avqustun sonlarında Rusiyada yaşayan azərbaycanlıların istirahət üçün gedikləri öz ölkələrindən geri dönməsi vəziyyəti qəlizləşdirmişdi. Bu vaxtlar sərhəddə həmişə tıxaclar yaranır"", - T.Hacəliyev vurğulayıb.
Onun sözlərinə görə, hazırda sərhəddə bir çox azərbaycanlı taksi sürücüsü fəaliyyət göstərir və onlar vətəndaşlara daşınma ilə bağlı yaranmış problemləri həll etməyə yardım göstərir.
""Bu gün səhərdən hər şey normal axarına düşüb. Bunu bilavasitə sərhəddə çalışan taksi sürücüləri də təsdiq edir"", - Dərbənddəki Azərbaycan diasporunun rəhbəri bildirib
08:37
Azərbaycan-Rusiya sərhədində avtomobil tıxacı yaranıb. Hazırda onun səbəbləri araşdırılır.
Oxu.Az Report-a istinadən xəbər verir ki, bu barədə Rusiyanın Dağıstan üzrə Daxili İşlər Nazirliyi məlumat yayıb.
“Azərbaycan və Dağıstan sərhədində avtomobillərin hərəkəti xeyli çətinləşib, tıxac yaranıb”, - deyə məlumatda bildirilir.
Əraziyə Dövlət Yol Hərəkəti Təhlükəsizliyi Müfəttişliyinin əməkdaşları cəlb olunub.
Səhər saatlarında Azərbaycanda hərbi hissənin ərazisində baş verən partlayış səbəbindən Bakı-Quba yolunda hərəkət məhdudlaşdırılıb. Lakin axşam saatlarında məhdudiyyət aradan qaldırılıb.
A.M.
www.oxu.az
"
"Bakıda işləməyən bəzi işıqforlar sürücülərə problemlər yaradıb – VİDEOBakıda daha bir ərazidə gecə işıqforların işləməməsi sürücülərə problemlər yaradıb.
Oxu.az report.az-a istinadən xəbər verir ki, şəhərin əsas küçələrindən biri olan Fətəli xan Xosyski və Həsənoğlu küçələrinin kəsişməsində quraşdırılmış işıqforlar işləməyib.
Bu da hərəkətin intensiv olduğu ərazidə qəza vəziyyətlərinin yaranmasına səbəb olub.
Həmin videonu təqdim edirik:

C.İ.
www.oxu.az
"
"Daha bir məmur oğlu bahalı avtomobillə qəza törətdi – YENİLƏNİBAğdaş rayon İcra Hakimiyyətinin Ərazi idarəetmə və yerli özünüidarəetmə orqanları ilə iş şöbəsinin müdiri Əsgərxan Həsənovun oğlu ağır qəza törədib. Ə.Həsənovun oğlu İlqar Həsənovun idarə etdiyi avtomobil 5 nömrəli məktəbin həyətinə girib.
Oxu.Az bildirir ki, məsələ ilə bağlı publika.az-a məlumat verən məktəbin direktoru İradə Məmmədova bildirib ki, hadisə gecə saatlarında baş verdiyindən xəsarət alan olmayıb.
“Hadisə avqustun 27-si, gecə saat 1-2 radələrində baş verib. Məktəbin binasına ziyan dəyməyib. Sadəcə, hasarın küncündə işıq dirəyinə çırpılan avtomobil onu yerə aşırıb. Hasarın künc divarını uçurub. Hadisə yerinə baxış keçirilib. İşıq dirəyi bərpa edilib, yəqin ki, məktəbin hasarı ilə bağlı da tədbir görüləcək”.
İ.Məmmədova hadisə baş verən zaman gözətçinin məktəbdə olduğunu deyib: “Gözətçi zərbə səsinə çölə çıxıb, bir avtomaşının hasara çırpıldığını görüb. Nəqliyyat vasitəsinin məktəbin binasına daxil olmasına az məsafə qalıb. Məktəbimiz yol kənarındadır, amma, yəqin ki, sürət həddi yüksək olub. Çünki bizim məktəbdən başqa yaxınlıqdakı ərzaq mağazasının həyətdəki soyuducusuna da zərər vurub. Dərhal hadisə yerinə sürücünün qohumları gəlib. Sürücünün 23-24 yaşı olar, içkili olduğu deyilir. Çünki o sürətlə normal insan avtomobil idarə etməz”.
27.08.2017 (12:11)
Ağdaş rayon icra hakimiyyəti başçısının müavini Əsgərxan Həsənovun oğlu ağır yol qəza hadisəsi törədib.
Oxu.Az xəbər verir ki, “Qafqazinfo”nun əldə etdiyi məlumata görə, hadisə bu gecə saat 2 radələrində baş verib.
Məmurun oğlu İlqar Həsənov 90 ZM 111 dövlət nömrə nişanlı “Infiniti” markalı avtomobili yüksək sürətdə idarə edərkən qəza törədib. Nəqliyyat vasitəsi əvvəlcə mağazaya çırpılıb, daha sonra işıq dirəyini yerindən qoparaq rayondakı 5 nömrəli məktəbin həyətinə girib.
Sürücünün hadisə zamanı içkili vəziyyətdə olduğu bildirilir.
Qeyd edək ki, məmur oğlu hazırda heç bir yerdə işləmir. Əvvəllər polis sistemində çalışıb.
S.B.
www.oxu.az
"
"Beyləqanda qəza: İki nəfər ölübBeyləqan şəhərində ağır yol qəzası baş verib.
Oxu.Az APA-ya istinadən xəbər verir ki, hadisə şəhərin Nəriman Nərimanov prospektində qeydə alınıb.
Rayon sakini, 1986-cı il təvəllüdlü Elşad Talıbovun idarə etdiyi “Hyundai” markalı, 10 OK 610 dövlət nömrə nişanlı avtomobil idarəetmədən çıxaraq işıq dirəyinə çırpılıb.
Nəticədə sürücü və avtomobildə olan sərnişin, 1986-cı il təvəllüdlü Hikmət Mahmudov aldıqları xəsarətdən ölüb.
Faktla bağlı cinayət işi başlanıb, istintaq gedir. 
E.Ə.
www.oxu.az
"
"Şəmkirdə ağır qəza: Xəstəxananın laborantı öldüŞəmkir rayonunda yol qəzası baş verib.
Oxu.Az APA-ya istinadən xəbər verir ki, Şəmkir rayonunun Yeni Həyat kəndi ərazisində “NAZ Lifan” markalı avtomobillə “Mercedes” markalı avtomobil toqquşub.
Nəticədə “NAZ Lifan”ın sərnişini, 1964-cü il təvəllüdlü Aslanova Bəsti Qüdrət qızı hadisə yerində ölüb, avtomobildə olan daha bir sərnişin müxtəlif bədən xəsarətləri ilə xəstəxanaya çatdırılıb.
Ölən qadın Şəmkir Mərkəzi Rayon Xəstəxanasının laborantı olub.
Polisdən bildirilib ki, ilkin məlumata görə, qəza “Naz Lifan”ın sürücü Arzuman Allahverdiyevin günahı ucbatından baş verib.
A. Allahverdiyev bundan əvvəl də yol-hərəkəti qaydalarını dəfələrlə pozduğuna görə cəzalandırılıb.
A.M.
www.oxu.az
"
"Sürücülərin nəzərinə: Bu avtomagistralda ötmə əməliyyatı qadağandır – VİDEO10 kilometrədək yolda ötmə əməliyyatı qadağandır.
Oxu.Az-ın Xəzər TV-yə istinadən verdiyi məlumata görə, görüntülər Bakı-Quba yolundandır.
Magistral yolun Sumqayıtın Hacı Zeynalabdin Tağıyev qəsəbəsi ərazisinə düşən hissəsində 10 kilometrədək məsafədə qoşa xətt çəkilib. Sürət həddi bəzi yerlərdə 70, digər ərazidə isə 60 kilometr/ saat müəyyən edilib. 10 kilometrədək məsafədə isə ötmək üçün yer qoyulmayıb.
Bu da yolda nəqliyyat vasitələrinin normal hərəkətinə mane olur.
Sürücülər deyirlər ki, həmin yolda sənaye müəssisələri çoxluq təşkil etdiyindən bu ərazidə iri tonnajlı nəqliyyat vasitələri, traktor və digər yük avtomobilləri istədikləri sürət həddini seçirlər. Məhz ona görə də sürücülər bəzi hallarda qarşıdakı nəqliyyat vasitəsini keçmək məcburiyyətində qalırlıar. Bu da onların cərimələnməsi ilə nəticələnir.
Yol hərəkəti üzrə ekspertlər isə bildirirlər ki, 10 kilometrə yaxın məsafədə ötməni qadağan etmək düzgün deyil. Bu, həmin yolda nəqliyyat vasitələrinin sürətinə təsir edir və tıxacların yaranmasına səbəb olur.

A.M.
www.oxu.az
"
"Qiymət baha, alıcı yox: Maşın bazarında son vəziyyət - VİDEOAvtomobil bazarında durğunluq hökm sürür. Bazarda təklif çox olsa da, alıcı azdır.
Buna səbəb kimi isə qiymətlərin yüksək olması göstərilir. Ekspertlər isə bildirirlər ki, potensial alıcıların çoxu münasib qiymətə istədikləri avtomobili internetdəki elanlar vasitəsi ilə alır.
İstənilən markada və qiymətdə maşın var, amma alıcı tapılmır. Maşın bazarında bir neçə həftədir ki, qiymətlərin qalxması bazarda durğunluq yaradıb.
Oxu.Az-ın məlumatına görə, satıcılar xəzərxəbər.az-a bildiriblər ki,maşınların qiyməti əvvəlki aylara nisbətən 1500 manata qədər bahalaşıb.Elə buna görə də bazara gələn qiyməti soruşub gedir.
Son bir neçə ildir ki ,ən çox satılan azhəcmli mühərriki olan alman avtomobilləri də alıcısız qalıb. Bu avtomobillərə hər zaman tələbat olduğundan qiymətlər də ən çox bu maşınlarda artıb.Alıcılar isə daha çox dizellə işləyən avtomobillərə üstünlük verir.
Həftələrlə bazarda münasib qiymətə avtomobil axtarıb tapa bilməyənlər də var. Bir neçə həftə öncə normal qiymətə təklif edilən maşınların birdən birə bahalaşması alıcıları da şoka salıb.
Ekspertlər isə bildirirlər ki potensial alıcıların çoxu münasib qiymətə istədikləri avtomobili internetdəki elanlar vasitəsi ilə alır. Çünki, həm əlvaə xərclər həm də adətən alverçilərin vasitəçiliyi olduğundan bazarlarda qiymət yüksək olur. 

www.oxu.az
"
"Yol polisi: Nəzarət gücləndirilib, sürücülər cərimələnirBakıda minik avtomobillərini texniki baxışdan keçməyən sürücülərlə bağlı həyata keçirilən tədbirlər davam etdirilir.
Oxu.Az-ın məlumatına görə, Bakı Şəhər Dövlət Yol Polisi İdarəsinin bölmə rəisi, polis polkovniki Vaqif Əsədov bizimyol.info-ya bildirib ki, avqustun 1-dək bütün növ MDB və xarici ölkə istehsalı olan bütün növ yüngül minik avtomobillərinin texniki baxışdan keçmə müddəti tam başa çatıb. Hazırda bu tələbləri yerinə yetirməyən avtomobil sürücüləri yol polisləri tərəfindən aşkarlandıqca məsuliyyətə cəlb edilir.
Avqustun 1-dən bu günə qədər avtomobilini texniki baxışdan keçirməyən 400-ə yaxın sürücü inzibati məsuliyyətə cəlb edilib. Bu istiqamətdə nəzarət gücləndirilib.
V.Əsədov deyib ki, texniki baxışdan keçməməyə görə fiziki şəxslər 50, vəzifəli şəxslər 100, hüquqi şəxslər isə 300 manat məbləğində cərimə olunur. Yl hərəkətində istismar edilən nəqliyyat vasitəsi texniki cəhətdən saz olmalıdır. Texniki cəhətdən saz olmayan avtomobillərin yol hərəkətində idarə edilməsi yol-nəqliyyat hadisələrinin yaranmasına səbəb olur. Eyni zamanda, həmin avtomobillərin hərəkət etdikləri istiqamətlərdə müxtəlif problemlər yaranır.
Nəqliyyat vasitələrinin texniki baxışdan keçirilməsi Daxili İşlər Nazirliyinin Bakı-Zabrat-Maştağa yolunun 1-ci kilometrliyində yerləşən Baş Dövlət Yol Polisi İdarəsinin Diaqnostika Mərkəzində həyata keçirilir.
www.oxu.az
"
"Paytaxtda klassik avtomobillərin yürüş və sərgisi keçirilib – FOTOBakıda avqustun 26-da klassik avtomobillərin yürüş və sərgisi keçirilib.
Oxu.Az-ın xəbərinə görə, Azərbaycan Avtomobil Federasiyasnın (AAF) təşkilatçılığı ilə keçirilən tədbirdə 1980-cı ilədək istehsal olunmuş 150-dək çox klassik avtomobil iştirak edib.
Bu həm yürüş qeydiyyatından keçən şəxsi avtomobillər, həm də  Heydər Əliyev Mərkəzində nümayiş etdirilən klassik avtomobil sərgisinin eksponatları olan nəqliyyat vasitələri olub.
Yürüşdə iştirak edən ən qədim avtomobil 1937-ci il istehsalı olan “Opel Olimp” olub. Müxtəlif illərin istehsalı olan ayrı-ayrı markalı avtomobillər Bakı küçələrində əsl nostaljı hisslər yaradaraq yürüş ediblər.
Avtoyürüş bu marşrut üzrə həyata keçirilib: Heydər Əliyev Mərkəzi-Koroğlu Rəhimov küç.-Fətəli xan Xoyski küç.-Vagif prospekti -Səməd Vurğun küç.- Ənvər Qası0mzadə küç.-Abbasqulu Ağa Bakıxanov küç.- İnşaatçılar prospekti-Akademik Lev Landau küç- Teymur Elçin küç- Mixail Lermontov küç-Niyazi küç-Azneft meydanı-Neftçilət prospekti -Yusif Səfərov küç-Heydər Əliyev prospekti- Heydər Əliyev Mərkəzi.
Sonda avtomobillər Mərkəzin parkında sərgilənib.
Yürüşdən sonra Heydər Əliyev Mərkəzinin parkında müxtəlif yaş qrupları üçün əyləncə proqramları, Birinci beynəlxalq çərpələng festivalı və konsert təşkil olunub.
Çərpələng festivalında 7 ölkə - Azərbaycan, Finlandiya, Litva, Latviya, Ukrayna, Danimarka və Monqolustandan ümumilikdə 10 rəssamı iştirak edib. Rəssamların üzərinə müxtəlif rəsmlər çəkdiyi, fərqli ölçü və formalı 50 çərpələng ""küləklər şəhəri"" Bakının səmasını bəzəyib və rəngarəng palitra yaradaraq tamaşaçılara unudulmaz təəssürat bəxş edib. Festival çərçivəsində həvəskar uşaqlar da səmaya 200-dək çərpələng uçurublar.
Parallel olaraq Heydər Əliyev Mərkəzinin parkında azyaşlılar üçün müxtəlif əyləncə proqramları təqdim olunub.
""Sevimli bala"" uşaq klubunun dəstəyi ilə qurulan oyun zonasında balacalar şar və köpük şouları, batut, sürüşkənlər, böyük ölçüdə yumşaq konstruktorlar və plastmas şahmatlar ilə vaxt keçiriblər.
""The Entertainer"" oyuncaq mağazasının iştirakı ilə hazırlanan oyuncaq zonasında futbol, basketbol və diqər oyun meydançaları qurulub. Burada uşaqlar həmçinin masaüstü oyunlar oynayıblar.
Balacalar üçün sehrbazın fokus və illüziyalardan ibarət müxtəlif şoular təqdim edib.
Uşaqlar Mərkəzin parkında həmçinin müxtəlif nağıl personajları ilə şənlənib, üzlərini arzu etdikləri rəsmlərə boyatdırıb, karikaturalarını çəkdiriblər.
Azyaşlılar üçün bu əyləncə növləri ilə yanaşı ""Azəri inciləri"" qrupu və balaca ifaçı Nuray Rəhmanovanın konserti keçirilib.
Əyləncə proqramında Bakının müxtəlif uşaq evlərində məşkunlaşan valideyn himayəsindən məhrum və xüsusi qayğıya ehtiyacı olan uşaqlar da iştirak edib. Heydər Əliyev Fondunun daimi qayğısı ilə əhatə edilən uşaqlar fərqli əyləncələrdə asüdə vaxtlarını keçirib, birlikdə rəqs ediblər.
Günün sonunda H.Əliyev Mərkəzin parkında əməkdar artist Röya Ayxan və Miri Yusifin konserti keçirilib. Konsertdə müğənnilər tamaşaçılara maraqlı repertuar təqdim ediblər.
Qeyd edək ki, Heydər Əliyev Mərkəzi həftəsonları müxtəlif əyləncə və konsert proqramları təşkil edir.



















































































































































































































































































İsmayıl Fətəliyev
Foto: Ehtiram Cəbi
www.oxu.az
"
"Bakı-Quba yolunda nəqliyyatın hərəkəti bərpa olunub – FOTO + VİDEO + YENİLƏNİBMüdafiə Nazirliyinin “N” saylı hərbi hissəsinin silah-sursat anbarında baş vermiş partlayışla əlaqədar bağlanan Bakı-Quba yolu açılıb. 
Oxu.Az Report-a istinadən xəbər verir ki, yolda yaranan avtomobil sıxlığı tədricən aradan qalxıb.
Xızı rayonu ərazisində yaranmış təhlükə ilə əlaqədar Bakı-Quba avtomobil yolunun 28-ci km-dən, eləcə də həmin yolun Qubadan paytaxt istiqamətində 78-ci km-dən nəqliyyat vasitələrinin hərəkəti müvəqqəti olaraq tam məhdudlaşdırılmışdı. 
DİN BDYPİ qeyd olunanları nəzərə alaraq, sürücülərdən həmin istiqamətlərdə səfərlərini müvəqqəti olaraq təxirə salmalarını xahiş etmişdi.

12:25
Xızı rayonu ərazisində yaranmış təhlükə ilə əlaqədar Bakı-Quba avtomobil yolunun 28-ci km-dən, eləcə də həmin yolun Qubadan paytaxt istiqamətinə 78-ci km-dən nəqliyyat vasitələrinin hərəkəti müvəqqəti olaraq tam məhdudlaşdırılıb. 
Bu barədə Oxu.Az-a Baş Dövlət Yol Polisi İdarəsinin ictimaiyyətlə əlaqələr şöbəsindən məlumat verilib.
Sürücülərdən xahiş olunur ki, həmin istiqamətlərdə səfərlərini müvəqqəti olaraq təxirə salsınlar.
11:45
Azərbaycanın strateji yollarından sayılan Bakı-Quba-Rusiya avtomagistralının Xızı rayonu ərazisindən keçən hissəsində nəqliyyatın hərəkəti məhdudlaşdırılıb.
Oxu.Az in hadisə yerində olan müxbirinin verdiyi məlumata görə, buna Xızı rayonu, Giləzi qəsəbəsi ərazisində olan hərbi hissənin silah anbarında baş verən partlayiş səbəb olub. 
Avtomagistral yalnız yanğınsöndürən və təcili tibbi yardım briqadaları üçün açıqdır.

Qeyd olunanları nəzərə alaraq Baş Dövlət Yol Polisi sürücülərdən xahiş edir ki, həmin istiqamətlərdə səfərlərini müvəqqəti olaraq təxirə salsınlar.
Xatırladaq ki, hadisə bu gün səhər saatlarında Müdafiə Nazirliyinin N saylı hərbi hissəsində qeydə alınıb. 
İndiyə olan məlumata görə həlak olan və xəsarət alan yoxdur.
İnsidentin baş vermə səbəbləri araşdırılır. 


A.M.
www.oxu.az
"
"Bakıda retro avtomobillərin yürüşü – VİDEO + FOTOBu gün Azərbaycan Avtomobil Federasiyası (AAF) klassik avtomobillərin yürüş və sərgisini təşkil edib.
Oxu.Az Qafqazinfo-ya istinadən xəbər verir ki, Heydər Əliyev Mərkəzinin qarşısında keçirilən sərgidə 1980-ci ilədək istehsal olunan klassik avtomobillər nümayiş olunub.
Yürüşdə Dövlət Təhlükəsizlik Xidmətinin rəisi, general Mədət Quliyev də iştirak edib.
Sərgidən maraqlı fotoları təqdim edirik:
















































www.oxu.az
"
"Şamaxıda avtomobil yeniyetməni vuraraq öldürübŞamaxı rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə bu gün saat 18.00 radələrində Bakı-Şamaxı avtomobil yolunun 118-ci kilometrliyində Muğanlı kəndi ərazisində baş verib. 
“VAZ 2106” markalı minik avtomobili yolu keçən 14 yaşlı oğlanı vurub. Sürücü yaralını öz avtomobili ilə Şamaxı Rayon Mərkəzi Xəstəxanasına apararkən, o yolda dünyasını dəyişib. Ölən yeniyetmənin kimliyi müəyyənləşdirilir.
Faktla bağlı Baş Dövlət Yol Polisi İdarəsinin İstintaq və Təhqiqat Şöbəsində araşdırma aparılır.  
www.oxu.az
 
"
"Şirvanda 10 yaşlı qızı avtomobil vurubŞirvanda azyaşlı piyadanın vurulması ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən məlumatına görə, “Mercedes” markalı, 10 VV 887 dövlət nömrə nişanlı avtomobil Şirvan sakini, 2007-ci il təvəllüdlü Niftiyeva Mədinə Azad qızını vurub.
Azyaşlı Şirvan Şəhər Xəstəxanasının travmatologiya şöbəsinə yerləşdirilib.
Faktla bağlı araşdırma aparılır.
S.B.
www.oxu.az
"
"Bərdədə avtomobil kanala düşdü – İki uşaq boğuldu - YENİLƏNİBBərdədə Yuxarı Qarabağ kanalında batan qardaşlardan birinin meyiti Ağcabədidə tapılıb.
Oxu.Az-ın APA-ya istinadən xəbərinə görə, Bəcirəvan kəndi ərazisində “VAZ 21011” markalı maşının kanala düşməsi nəticəsində boğulan qardaşlardan 11 yaşlı Asif Əsədovun meyiti hadisənin baş verdiyi yerdən 25 km aralıda - Ağcabədi rayonun “4 Yol” adlanan ərazisində sudan çıxarılıb.
Meyit ailəyə təhvil verilib.
Hazırda Fövqəladə Hallar Nazirliyinin Kiçik həcmli Gəmilərə Nəzarət və Sularda Xilasetmə Dövlət Xidmətinin dalğıc-xilasediciləri digər qardaşın - 13 yaşlı Mirələm Əsədovun meyitini tapılması istiqamətində əməliyyat axtarış tədbirlərin i davam etdirirlər.
11:06
Bərdə rayonunda avtomobilin kanala aşması nəticəsində boğulan uşaqların adı məlum olub.
Oxu.Az APA-ya istinadən xəbər verir ki, hadisə nəticəsində iki qardaş - 11 yaşlı Əsədov Asif Qulu oğlu və 13 yaşlı Əsədov Mirələm Qulu oğlu kanalda boğulub.
Hazırda onların axtarışları davam edir.
10:34
Bərdə rayonunda avtomobilin kanala aşması nəticəsində iki uşaq boğulub.
 Oxu,Az APA-ya istinadən verir ki, Bərdə rayon Bəcirəvan kənd sakini Abdullayev Akif Şahmalı oğlunun idarə etdiyi ""VAZ 21011"" markalı avtomobil kəndin ərazisindən keçən Yuxarı Qarabağ kanalına aşıb.
A. Abdullayev sudan çıxa bilsə də, avtomobildə olan nəvələri boğulub.
 10 və 11 yaşında oğlanların axtarışı aparılır.
 Ağcabədidə yaşayan nəvələrin Bərdə rayonuna - bablarıgilə qonaq gəldiyi bildirilir.
www.oxu.az
  
"
"Tovuzda iki uşağı vurub qaçan sürücü tutulduTovuz rayonunun polis və prokurorluq əməkdaşları tərəfindən həyata keçirilmiş təxirəsalınmaz istintaq və əməliyyat-axtarış tədbirləri nəticəsində rayon ərazisində yol nəqliyyat hadisəsi törədərək hadisə yerindən qaçmış sürücü tutulub.
Baş Prokurorluğun mətbuat xidmətindən Oxu.Az-a verilən məlumata görə, avqustun 25-də saat 20 radələrində Qovlar-Zəyəm avtomobil yolunun Tovuz rayonunun Əyyublu kəndindən keçən hissəsində naməlum avtomobilin sürücüsünün yol hərəkəti və nəqliyyat vasitələrinin istismarı qaydalarını kobud surətdə pozaraq azyaşlı piyadalar - 2005-ci il təvəllüdlü Kərimov Pərvin Habil oğlunu və 2007-ci il təvəllüdlü Məmmədova Əfsanə Elşən qızını vurub hadisə yerindən qaçması və onların aldığı xəsarətlərdən vəfat etmələri faktına görə rayon Polis Şöbəsində Cinayət Məcəlləsinin 263.3 (yol hərəkəti və nəqliyyat vasitələrinin istismarı qaydalarını pozma iki və ya daha çox şəxsin ölümünə səbəb olduqda) və 264-cü (yol nəqliyyat hadisəsi yerindən qaçma) maddələri ilə cinayət işi başlanmış, müvafiq ekspertizalar təyin edilib və digər zəruri istintaq və əməliyyat-axtarış tədbirləri həyata keçirilib.
Həyata keçirilmiş təxirəsalınmaz istintaq və əməliyyat-axtarış tədbirləri nəticəsində yol nəqliyyat hadisəsinin ""VAZ 2107"" markalı, 44 BO 067 dövlət qeydiyyat nömrəli avtomobilin sürücüsü, Şəmkir rayonunun, Sabirkənd kənd sakini, 1953-cü il təvəllüdlü Vəliyev Əbülfət Hüseyn oğlu tərəfindən törədilməsində əsaslı şübhələr olduğundan o, şübhəli şəxs qismində tutularaq istintaqa cəlb edilib.
Hazırda cinayət işi üzrə istintaq tədbirləri davam etdirilir.
www.oxu.az
"
"300 manat cərimələnə bilərsiniz - Yol polisindən növbəti xəbərdarlıqBakı Şəhər Baş Polis İdarəsinin Dövlət Yol Polisi İdarəsi yük avtomobillərinin və avtobusların texniki baxışdan keçməsi ilə bağlı xəbərdalıq edib.
Oxu.Az xəbər verir ki, idarənin ictimaiyyətlə əlaqələr bölməsinin rəisi Vaqif Əsədov Trend-ə deyib ki, təyin edilmiş qrafikə uyğun olaraq bütün növ yük avtomobilləri və avtobuslar texniki baxışdan keçməlidir.
V.Əsədov bildirib ki, texniki baxışdan keçmək üçün müraciət edənlərin sayı olduqca azdır:
""Bir daha bütün növ yük və avtobus tipli nəqliyyat vasitələrinin sahiblərinə bildiririk ki, texniki baxışdan keçməyə tələssinlər. Unutmayın ki, texniki baxışdan təyin edilən müddətdə keçmədikdə fiziki şəxslər 50 manat, vəzifəli şəxslər 100 manat, hüquqi şəxslər isə 300 manat məbləğində cərimə edilir"".
Qeyd edək ki, yük avtomobilləri və avtobusların texniki baxışı 1 avqust-31 oktyabr tarixləri aralığında baş tutacaq. İcazə verilən müksimum kütləsi 3.5 ton və daha az olan yük avtomobilləri istehsal olunduqdan sonra 5-ci, 7-ci, 9-cu, 11-ci il və sonra hər il texniki baxışdan keçməlidir. İcazə verilən kütləsi 3.5 tondan yuxarı olan yük avtomobilləri isə istehsal olunduqdan sonra 2-ci il və hər il texniki baxışdan keçməlidir. Avtobuslar da istehsal olduqdan sonra 2-ci il və daha sonra hər il texniki baxışdan keçməlidir.
www.oxu.az
"
"Qubada reyd: Meymunluq eləmə, yekə kişisən – VİDEOQuba rayonunda keçirilən reyd gecə saatlarına qədər davam etdi.
Oxu.Az ARB TV-yə istinadən xəbər verir ki, 2 sürücü avtomobili sürücülük hüququ olmadan idarə etdiyinə, 42 sürücü isə digər qayda pozuntularına görə cərimələndi.
Bəzi avtomobillər müvəqqəti olaraq dayanacağa aparıldı.
Turistlərin daha çox üz tutduğu Qubada reydlər bundan sonra da mütəmadi olaraq davam edəcək.

S.B.
www.oxu.az
"
"Bakıda 55 yaşlı qadını avtomobili vurduBakıda 55 yaşlı qadının xəsarət alması ilə nəticələnmiş yol-nəqliyyat hadisəsi baş verib.
Oxu.Az report-a istinadən xəbər verir ki, hadisə Nizami rayonunda qeydə alınıb.
Belə ki, 1962-ci il təvəllüdlü Mehdiyeva Yeganə Arif qızı yolu keçərkən onu minik avtomobili vurub. Nəticədə o, xəsarət alıb. Yaralı 3 saylı Kliniki Tibbi Mərkəzə yerləşdirilib.
Faktla bağlı araşdırma aparılır.
www.oxu.az
"
"Sərxoş sürücülərin şousu: Kim içkilidir? Gəl gedək – VİDEOBaş Dövlət Yol Polisi İdarəsi ötən gecə Gədəbəydə reyd keçirib.
Oxu.Az ARB TV-yə istinadən xəbər verir ki, reyd zamanı yol polisi qanunun tələblərini izah etməyə, sürücü isə sərxoş olduğundan özünə haqq qazandırmağa çalışıb.
Xəbərdə deyilir ki, yay mövsümündə avtomobillərin intensivliyi müşahidə olunan Gədəbəydə sərxoş sürücülərin çoxluğu Baş Dövlət Yol Polisi İdarəsi əməkdaşlarının diqqətindən yayınmayıb.
Çox təəssüf ki, bu dəfə də özlərinin və digər şəxslərin həyatını təhlükə altına atan “sürücülərə” rast gəlinib. Sürücülük vəsiqəsi olmadan avtomobili idarə edən bəzi maşın sahibləri polisə müqavimət göstərməkdən belə çəkinməyib. Amma Gədəbəy Rayon Polis Şöbəsinin əməkdaşları tərəfindən həmin şəxslər barəsində müvafiq tədbirlər görülüb.
Yol polisi qaydaları pozan, təhlükəsizlik kəmərindən istifadə etməyən, sürət həddini aşan, avtomobili sənədsiz idarə edən və ən əsası da spirtli içki qəbul edərək sükan arxasında əyləşən sürücülərə qarşı tədbirləri davam etdirir.

S.B.
www.oxu.az
"
"Küçədə oynayan iki uşağı avtomobil vurub öldürdüTovuzda ölümlə nəticələnən yol-nəqliyyat qəzası baş verib.
Oxu.Az-ın APA-ya istinadən məlumatına görə, hadisə rayonun Əyyublu kəndində qeydə alınıb.
“VAZ” markalı avtomobil Əyyublu kənd sakini, 2005-ci il təvəllüdlü Kərimov Pərvin Habil oğlu və Bayramlı kənd sakini, Əyyublu kəndində qonaq gələn 2007-ci il təvəllüdlü Qəfərova Əfsanə Elşən qızını vuraraq öldürüb, sonra isə hadisə yerindən qaçıb. Hadisə uşaqlar küçədə oynayarkən baş verib.
Faktla bağlı araşdırma aparılır. 
S.B.
www.oxu.az
"
"Bakıda böyük tıxac, sərnişinlər avtobusları tərk edirlərBu saatlarda paytaxtın “Azadlıq” prospektində böyük tıxac yaranıb.
Oxu.Az-ın xəbərinə görə, bu barədə Milli.Az nəşri məlumat yayıb.
Prospektin “Rəsulzadə” qəsəbəsinə düşən hissəsində, Binəqədi kəndinə gedən yolda sərnişinlər avtobusları tərk edərək yola piyada davam edirlər.
Qeyd edək ki, sözügedən ərazidə son zamanlar böyük tıxaclar yaranır.
S.B.
www.oxu.az
"
"Bərdədə piyadanın ölümünə səbəb olan sürücü həbs edildiAvqustun 20-də, saat 11:00 radələrində Bərdə-Tərtər avtomobil yolunun Bərdə rayonu ərazisindən keçən hissəsində Nəriman Nərimanlının idarə etdiyi “VAZ-21154” markalı, 90-NN-695 dövlət qeydiyyat nişanlı avtomobillə Malik Əliyevin idarə etdiyi “VAZ-21061” markalı, 32-BC-306 dövlət qeydiyyat nişanlı avtomobil toqquşduqdan sonra “VAZ-21154” markalı avtomobil yolun kənarında dayanmış piyadalar Sərvər Məmmədov, Aygün Səmədova və Ağapəri Məmmədovanı vurub.
Baş Prokurorluğun Mətbuat xidmətindən Oxu.Az-a verilən məlumata görə, yol-nəqliyyat hadisəsi nəticəsində A.Məmmədova aldığı xəsarətlərdən hadisə yerində vəfat edib, digər piyadalar isə müxtəlif dərəcəli xəsarətlərlə Bərdə Mərkəzi Rayon Xəstəxanasına yerləşdiriliblər.
Faktla bağlı Daxili İşlər Nazirliyinin Baş İstintaq və Təhqiqat İdarəsində Cinayət Məcəlləsinin 263.2-ci (yol hərəkəti və ya nəqliyyat vasitələrinin istismarı qaydalarını pozma ehtiyatsızlıqdan zərərçəkmiş şəxsin ölümünə səbəb olduqda) maddəsi ilə cinayət işi başlanıb.
Hadisə yerinə baxış keçirilməklə sxem tərtib olunub, fotoşəkillər çəkilib, məhkəmə tibbi, kompleks məhkəmə-trassoloji və məhkəmə yol-nəqliyyat hadisələri ekspertizası təyin edilib, şahidlərin və sürücünün ifadəsi alınıb, hadisənin başvermə şəraitini özündə əks etdirən videogörüntülər əldə olunaraq cinayət işinə əlavə olunub və digər zəruri istintaq hərəkətləri yerinə yetirilib.
N.Nərimanlı iş üzrə təqsirləndirilən şəxs qismində cəlb edilərək, ona Cinayət Məcəlləsinin qeyd edilən maddəsi ilə ittiham elan edilib və barəsində məhkəmənin qərarı ilə həbs-qətimkan tədbiri seçilib.
Hazırda cinayət işi üzrə istintaq tədbirləri davam etdirilir.
E.Ə.
www.oxu.az
"
"Piyadanı vuraraq hadisə yerindən qaçan sürücü saxlanıldıPiyadanı vuraraq hadisə yerindən qaçan sürücü saxlanılıb.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 24-də saat 4 radələrində Səbail rayonu ərazisində bir nəfər piyadanın yolu keçərkən vurulması ilə nəticələnən yol-nəqliyyat hadisəsi baş verib.
Müəyyən edilməmiş avtomobilin vurduğu Şirvan şəhər sakini Fazil Hüseynov aldığı ağır bədən xəsarətindən elə hadisə yerində ölüb. Bu barədə Səbail RPİ-yə məlumat daxil olan kimi polis əməkdaşaları dərhal hadisə yerinə gəlib. Hadisəni törədən nəqliyyat vasitəsinin və onu idarə edən şəxsin müəyyən edilməsi üçün təxirəsalınmaz tədbirlərə başlanılıb.
Bakı Şəhər Baş Polis İdarəsi Təhlükəsiz Şəhər Xidmətinin əməkdaşları tərəfindən hadisənin “Renault” markalı avtomobillə törədilməsi müəyyən edilərək aidiyyatı üzrə məlumat verilib.
Səbail RPİ 39-cu PB-nin əməkdaşları tərəfindən görülən tədbirlərlə həmin avtomobili Bakı şəhər sakini Teymur Hüseynovun idarə etdiyi müəyyən edilib. Keçirilən tədbirlərlə avtomobil sürücüü ilə birlikdə saxlanılıb.
www.oxu.az
"
"Qusar-Xudat avtomobil yolunda təmir-bərpa işləri davam etdirilir – VİDEO + FOTOBakı-Quba-Rusiya Federasiyası magistral yolunun hissəsi olan Qusar-Xudat avtomobil yolunda yenidənqurma işləri davam etdirilir.
Oxu.Az  “Azəravtoyol” ASC-yə istinadən xəbər verir ki, təmir-bərpa işləri zamanı yolun 10.7 km-lik hissəsi 6 m-dən 7 m-ə qədər, 3 km-lik hissəsi isə 5 m-dən 11 m-ə qədər genişləndirilib. Genişləndirilmiş hərəkət hissə yol boyu avtonəqliyyat vasitələrinin rahat və təhlükəsiz şəkildə idarə edilməsinə gətirib çıxarır.
Aparılan işlər çərçivəsində yolun köhnə asfat-beton örtüyünün üst qatı frezlənərək kənara daşınıb, genişləndirilmiş və zəruri olan digər hissələrə yararlı material tökülərək kipləşdirmə işləri aparılıb. Hazırda yol boyu asfaltlanma işləri görülür. Artıq yolun 9 km-lik hissəsində asfaltlanma işləri tam olaraq yekunlaşdırılıb. Ümumilikdə yola 2 qat və 12 sm qalınlığında yeni asfalt-beton örtüyü döşənir.
 Asfaltlanma işlərinə paralel olaraq zəruri olan yerlərə səki daşları düzülür. Piyada səkilərinin və yol kənarına ümumilikdə 7 min p/metr səki daşı düzüləcək. Yola 120 ədəd yol nişanı və məlumatverici lövhələr quraşdırılacaq, 41 min m2 yolcizgi və yolgöstərici xətlərinin çəkilişi işləri aparılacaq.
Bakı-Quba-Rusiya Federasiyası ilə dövlət sərhədi avtomobil yolunun 188-ci km-nə çıxışı təmin edən sözügedən yolun ümumi uzunluğu 13.7 km təşkil edir. 2 hərəkət zolaqlı olan yolun 2-2.5 m enində çiyinlər də daxil ümumi eni 11-12 m təşkil edir.
Qeyd edək ki, 1967-1968-ci illərdə salınan Qusar-Xudat avtomobil yolunun əsaslı şəkildə təmir edilməsi yük və sərnişin daşınmasını xeyli asanlaşdıracaq, yol boyu yerləşən yaşayış məntəqələrinin on minlərlə sakininin gediş-gəlişini rahatlaşdıracaq.


















İ.F.
www.oxu.az
 
"
"Gədəbəydə ağır qəza: Sürücü komaya düşdüGədəbəy rayonunun mərkəzində 1 nəfərin xəsarət alması ilə nəticələnən yol qəzası baş verib.
Oxu.Az report.az-a istinadən bildirir ki, 1986-ci il təvəllüdlü Abbasov Elvin Bakir oğlu ""VAZ-21011"" markalı avtomobillə hərəkətdə olan zaman idarəetməni itirib və nəticədə avtomobil aşıb.
Sürücü açıq kəllə-beyin travması alıb və onun onurğa sümüyü sınıb. O, Bakıya özəl xəstəxanaların birinə çatdırılıb. Həkimlərin verdiyi məlumata görə, sürücü koma vəziyyətdindədir.
Faktla bağlı Gədəbəy rayon Polis şöbəsində araşdırma aparılır.
www.oxu.az
"
"Reyd zamanı gərginlik: Əlimdə işim var – VİDEORespublika ərazisində atmosferi çirkləndirən sürücülərə qarşı tədbirlər davam etdirilir. 
Oxu.Az ARB TV-yə xəbər verir ki, növbəti reyd ucqar dağ rayonu olan Gədəbəydə keçirilib. Yoxlamalar zamanı 10-dan çox avtomobildə texniki nasazlıq aşkarlanıb.
Gədəbəy rayon Dövlət Yol Polisi Bölməsinin əməkdaşları “Təmiz hava"" aylığı çərçivəsində rayonun müxtəlif ərazilərində, reydlər keçiriblər. Bir neçə saat davam edən reyd zamanı göstəriciləri normativlərə uyğun gəlməyən nəqliyyat vasitələrinin sahibləri müvafiq qaydada cərimələniblər. Avtomobilləri texniki tələblərə cavab verməyən sürücülər yazılan 50 manatlıq cərimə protokolunu birmənalı qarşılamayıblar.
Etirazlara baxmayaraq sürücülərə qanunun tələbləri izah olunmaqla barələrində müvafiq tədbir görülüb.
Ümumilikdə gün ərzində 30-a yaxın avtomobil yoxlanılıb. 12 avtomobilin havanı çirkləndirdiyi müəyyən edilib.
“Qoy gedək işimizi görək. Əlimdə işim var. Xarabdır deyə aparıb qapıya ataq?”, - sürücülərdən biri deyib.
Dövlət Yol Polisi Bölməsinin əməkdaşları texniki cəhətdən saz vəziyyətdə olmayan avtomobil sürücülərinə bir daha xəbərdarlıq edərək onları qaydalara əməl etməyə çağırırlar. Reydlər avqustun sonunadək davam edəcək.

S.B.
www.oxu.az
"
"Neftçala sakini traktorun altında qalaraq ölübNeftçala rayonunda bədbəxt hadisə baş verib. 
Oxu.Az-ın Report-a istinadən məlumatına görə, hadisə bu gün axşam saatlarında rayonun Xolqarabucaq kəndində qeydə alınıb. 
Həmin kəndin sakini, 64 yaşlı İbad Əliağa oğlu Rzayev idarə etdiyi “Jiquli” markalı avtomobillə hərəkətdə olarkən 25 yaşlı həmkəndlisi Şamil Xaqani oğlu Quliyev idarə etdiyi traktorun altında qalıb. 
Belə ki, sürücünün idarəetməni itirməsi nəticəsində yol kənarında təmir işləri aparan traktor avtomobilə doğru hərəkət edib. “Jiquli”nin sürücüsü xilas olmaq üçün avtomobilin qapısını açıb bayıra atılmaq istəyərkən traktorun altında qalaraq dünyasını dəyişib.
Faktla bağlı araşdırma aparılır. 
S.B.
www.oxu.az
"
"Bakının Heydər Əliyev prospektində “Prado” aşdıBakının Heydər Əliyev prospektində yol-nəqliyyat hadisəsi baş verib.
Oxu.Az APA-ya istinadən xəbər verir ki, bir qədər əvvəl Heydər Əliyev prospektində, metronun ""Koroğlu"" stansiyası istiqamətində əsas yolda “Prado” markalı nəqliyyat vasitəsi aşıb. 
Hazırda prospektin həmin hissəsində sıxlıq var.
E.Ə.
www.oxu.az
"
"Bakıda 370-dən artıq sürücü cəzalandıMüəyyən edilən qrafikə uyğun olaraq texniki baxışdan keçməyən minik avtomobilləri ilə bağlı Bakıda həyata keçirilən tədbirlər gücləndirilib.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, avqustun 1-dən bu günə qədər avtomobilini texniki baxışdan keçirməyən 370-dən artıq sürücü inzibati məsuliyyətə cəlb edilib və bu gün də bu istiqamətdə nəzarət gücləndirilib.
Bölmə rəisi bildirib ki, texniki baxışdan keçməməyə görə fiziki şəxslər 50 manat, vəzifəli şəxslər 100 manat, hüquqi şəxslər isə 300 manat məbləğində cərimə olunur.
Qeyd edək ki, minik avtomobilləri 1 may-31 iyul tarixləri aralığında texniki baxışdan keçməlidir. Qanunvericiliyə əsasən, minik avtomobilləri istehsal olunduğu vaxtdan hesablanmaqla, 5-ci, 7-ci, 9-cu, 11-ci ildə və bundan sonrakı müddətdə hər il texniki baxışdan keçirilməlidir.
E.Ə.
www.oxu.az
"
"Benzinlə işləyən, yoxsa hibrid avtomobillər? – SORĞUOxu.Az xəbər verir ki, “ACT Azərbaycan”  19 aprel - 1 may tarixlərində Bakı şəhərində apardığı sorğunun nəticələrini təqdim edir.
Bakıda avtomobillərin sayı artdıqca yanacağa tələbat və yollarda tıxaclar da artır. Bundan başqa, avtomobillərdən xaric olan zəhərli qazlar ekologiyanı korlayır.
Bütün sadalananların qarşısını almaq üçün inkişaf etmiş ölkələrdə qənaətli və azlitrajlı nəqliyyat vasitələrindən, xüsusən də alternativ yanacaqla işləyən (hibrid, elektromobil) avtomobillərdən istifadə olunur. Bəs paytaxt əhli avtomobil dünyasında baş verən son texnoloji nailliyyətlərdən xəbərdardırmı ?
Sorğu nəticəsində məlum oldu ki, böyük əksəriyyət hibrid avtomobillərin mövcudluğundan xəbərsizdir (73%).
“Avtomobil alarkən hansını seçərsiniz - ənənəvi, yoxsa alternativ enerjiylə çalışanını?” sualına böyük əksəriyyət cavab verə bilməyib (45%). Cavab verənlər isə benzinlə işləyən ənənəvi avtomobilləri tərcih ediblər (31%).
Sorğu 19 aprel – 1 may tarixlərində Bakı şəhərində 400 respondent arasında telefon vasitəsilə həyata keçirilib. Sorğu nəticələrinin yanlışlıq həddi maksimum 4.9%-dir.



www.oxu.az
"
"Paytaxtda “avtoş” saxlanıldı – VİDEO + FOTO Bakı Şəhər Baş Polis İdarəsi (BŞBPİ) Dövlət Yol Polisi İdarəsinin (DYPİ) əməkdaşları paytaxt ərazisində polisin qanuni “saxla” əmrinə tabe olmayaraq, avtoxuliqanlıq edən və bununla da başqa hərəkət iştirakçılarının həyatına ciddi təhlükə yaradan daha bir sürücünü saxlayıb.
İdarədən Oxu.Az-a bildirilib ki, avqustun 23-də Yasamal rayonu Kənar Dairəvi yolda vətəndaş Seymur Hənifəyevin idarə etdiyi “Vaz 2107” markalı 07-BF-711 dövlət qeydiyyat nişanlı avtomobilin konstruksiyasında dəyişiklik edildiyi üçün yol polisi tərəfindən sürücüyə “saxla” əmri verilib.
Ancaq sürücü bu əmrə tabe olmayaraq, hərəkətə davam etdiyindən yol polisi sürücünü təqib etməyə başlayıb. Təqib zamanı dəfələrlə edilən çağırışlara baxmayaraq, sürücü ictimai qaydanı və əhalinin dincliyini nümayişkəranə şəkildə pozaraq, cəmiyyətə açıqca hörmətsizlik edən, yol hərəkəti qaydalarını müxtəlif üsullarla davamlı olaraq pozulması ilə müşayiət olunan qərəzli hərəkətlərə yol verərək avtoxuliqanlıq edib.
Sürücünü görülən tədbir nəticəsində Lökbatan qəsəbəsində digər yol polislərinin köməyi ilə süni tıxac yaradılandan sonra dayandırmaq mümkün olub.
Yasamal Rayon Məhkəməsinin qərarı ilə sürücü S. Hənifəyev Azərbaycan Respublikası İnzibati Xətalar Məcəlləsinin 342.2.3, 327.3 və 511.1-ci maddələrində nəzərdə tutulan inzibati xətaları törətməkdə təqsirli bilinərək həmin məcəllənin 34.3-cü maddəsinə əsasən onun nəqliyyat vasitələrini idarə etmək hüququ 1 il müddətinə məhdudlaşdırılmaqla 15 gün müddətində inzibati həbs edilib.












E.Ə.
www.oxu.az
"
"Xaçmazda avtomobil aşıb, ölən və yaralanan varXaçmaz rayonu ərazisində ölümlə nəticələnən yol-nəqliyyat hadisəsi qeydə alınıb.
Oxu.Az APA-ya istinadən xəbər verir ki, Xudat-Yalama yolunun 3-cü km-də Xudat şəhər sakini, 1970-ci il təvəllüdlü Ələkbərov İlqar Ələkbər oğlunun idarə etdiyi “Daewoo” markalı, 10 LC 160 dövlət nömrə qeydiyyatlı avtomobil idarəetmədən çıxaraq, aşıb.
Nəticədə sürücü hadisə yerində ölüb, avtomobildə olan sərnişin, Xudat şəhər sakini, 1990-cı il təvəllüdlü Abdullayev Orxan Saməddin oğlu ağır bədən xəsarətləri alaraq Xudat şəhər xəstəxanasına yerləşdirilib, vəziyyəti orta ağırdır.
Faktla bağlı araşdırmalar davam etdirilir.
www.oxu.az
"
"Bakıda klassik avtomobillərin yürüşü keçiriləcəkAzərbaycan Avtomobil Federasiyasının (AAF) təşkilatçılığı ilə avqustun 26-da Bakıda klassik avtomobillərin yürüş və sərgisi keçiriləcək.
Heydər Əliyev Mərkəzinin mətbuat xidmətindən Oxu.Az-a verilən məlumata görə, tədbirdə 1980-ci ilədək istehsal olunan 100-dən çox klassik avtomobil iştirak edəcək. Bunlar yürüş üçün qeydiyyatdan keçən avtomobillər, həmçinin, Heydər Əliyev Mərkəzində nümayiş olunan Klassik avtomobil sərgisinin eksponatları olan nəqliyyat vasitələridir.
Yürüş avqustun 26-da saat 16.00-da Heydər Əliyev Mərkəzinin qarşısından start götürəcək. Klassik avtomobillər Heydər Əliyev Mərkəzi - Koroğlu Rəhimov küçəsi - Fətəli Xan Xoyski küçəsi - Vaqif prospekti - Səməd Vurğun küçəsi - Ənvər Qasımzadə küçəsi - Abbasqulu ağa Bakıxanov küçəsi - İnşaatçılar prospekti - Akademik Lev Landau küçəsi - Hüseyn Cavid prospekti - Parlament prospekti - Mehdi Hüseyn küçəsi - Teymur Elçin küçəsi - Mixail Lermontov küçəsi - Niyazi küçəsi - Azneft meydanı - Neftçilər prospekti - Yusif Səfərov küçəsi - Heydər Əliyev prospekti -Heydər Əliyev Mərkəzi marşrutu üzrə yürüş edəcək və sonda mərkəzin parkında sərgilənəcək.
Qeydiyyatdan keçən avtomobil və sahibləri avqustun 26-da saat 15.30-da mərkəzin qarşısında olmalıdır.
Yürüşdən sonra Heydər Əliyev Mərkəzinin parkında müxtəlif yaş qrupları üçün əyləncə proqramları, çərpələng festivalı və konsert təşkil olunacaq.
E.Ə.
www.oxu.az
"
"Yarım milyon əhalinin yaşadığı ərazinin yol problemi həll edilir – FOTOAzərbaycan prezidentinin sərəncamına əsasən, bir neçə avtomobil yoluna çıxışı təmin etmək (Bakı-Sumqayıt, Binəqədi-Novxanı, Mehdiabad-Fatmayı-Goradil, Zabrat-Maştağa) və bu yollar üzərində yerləşən qəsəbələrə gediş-gəlişi rahatlaşdırmaq baxımından xüsusi əhəmiyyətə malik olan Xırdalan-Binəqədi-Balaxanı avtomobil yolunun yenidən qurulması işləri sürətlə və yüksək keyfiyyətlə davam etdirilir.
“Azəravtoyol” ASC-dən Oxu.Az-a verilən məlumata görə, 2 hərəkət zolaqlı olan yolun uzunluğu 19,5 km, eni isə 8-10 metr arası dəyişir.
Layihə çərçivəsində yolun Balaxanı qəsəbəsindən keçən 4,5 km-lik hissəsinə artıq 2 qat olmaqla yeni asfalt-beton örtüyü döşənib. Hazırda yolun ""Təmiz Şəhər"" ASC-nin qarşısından Mehdiabad qəsəbəsinədək olan 5,5 km-lik hissəsinin asfaltlanması işləri görülür. Növbəti mərhələdə isə sözügedən yolun Mehdiabad-Binəqədi hissəsinin yenidən qurulmasına başlanılacaq.
Ümumilikdə yola 12 sm qalınlığında 175 min kv.m yeni asfalt örtüyü döşənəcək.
Yenidənqurma işləri zamanı yolun köhnə asfalt-beton örtüyünün üst qatı frezlənərək kənara daşınır, zəruri olan yerlərdə yolun yararsız qruntu qazılaraq çıxarılır, bunun əvəzinə yararlı material tökülərək yenidən kipləşdirmə işləri görülür.
Layihəyə uyğun olaraq vətəndaşların rahat və təhlükəsiz hərəkətini təmin etmək məqsədi ilə yolun yaşayış məntəqələrindən keçən hissələrində 1,5 m enində yeni piyada səkiləri inşa olunacaq, kənarlarına isə səki daşları düzüləcək.
Tikinti işləri yekunlaşdırıldıqdan sonra zəruri olan yerlərə 100 ədəd yağış sularının kənarlaşdırması üçün yağış barmaqlıqları qoyulacaq, 150 ədəd yol nişanı və məlumatverici lövhə quraşdırılacaq, yolcizgi və yolgöstərici xətlərinin çəkilişi işləri aparılacaq.
Qeyd edək ki,  Xırdalan-Binəqədi-Balaxanı avtomobil yolu bu il reallaşdırılan 40 kənd və qəsəbələrarası avtomobil yolu layihəsi çərçivəsində yenidən qurulur. Yolun yenidən qurulması bir-neçə qəsəbəni birləşdirməklə həm yol boyu yerləşən qəsəbələrin on minlərlə sakinin, həm də bu yoldan istifadə edən digər vətəndaşların rahat gediş-gəlişini təmin edəcək, yük və sərnişin daşımasını asanlaşdıracaq.























S.B.
www.oxu.az
"
"Kamran Əliyevdən ""Satılır"" qadağası ilə bağlı – AÇIQLAMABir neçə gündür ki, mətbuatda avtomobillərin üzərində ""Satılır” elanının yazılmasının qadağan edilməsi ilə bağlı müzakirələr gedir. Qeyd edək ki, belə bir açıqlama Baş Dövlət Yol Polisi İdarəsinin şöbə rəisi Kamran Əliyevin adından yayılıb.
Ekspertlər isə bu qadağaya etiraz edərək, bunun hər hansı hüquqi əsasının olmadığını bildiriblər. Belə ki, şəxsin öz avtomobilini satması kommersiya fəaliyyəti hesab olunmadığından ""Reklam haqqında"" qanunun tələbləri ona şamil oluna bilməz.
Oxu.Az xəbər verir ki, ""Yeni Müsavat”ın müxbiri mətbuatda gedən təndiqlər və müzakirələrlə bağlı DYP-nin mövqeyini öyrənmək üçün Kamran Əliyevlə əlaqə saxlayıb.
Kamran Əliyev isə belə bir açıqlamadan xəbərsiz olduğunu bildirib: ""Mən 15 gündür məzuniyyətdəyəm, ölkədə deyiləm. Belə bir açıqlamadan və müzakirələrdən xəbərim yoxdur. Avtomobilin üzərinə, sadəcə, ""Satılır” sözünün yazılması niyə qadağan olunmalıdır ki?.. Mənim adımdan bu açıqlamanın necə yayılması haqqında isə heç nə deyə bilmərəm”.
E.Ə.
www.oxu.az
"
"Bakıda tıxaca düşmədən mərkəzə aparan unudulmuş yol – VİDEOBakıda yeni istifadəyə verilmiş küçələrdən biri də general Hüseyn Rəsulbəyov küçəsidir. Maraqlısı ondadır ki, bu küçə yeni salınmasına baxmayaraq, sürücülər bu yola üstünlük vermir.
Oxu.Az baku.ws-ə istinadən xəbər verir ki, sözügedən yol sürücülərə tıxaca düşmədən asanlıqla şəhərin mərkəzinə getməyə imkan yaradır.
Belə ki, yeni yol avtonəqliyyat vasitələrinin birbaşa Yusif Səfərov küçəsinə daxil olmadan Heydər Əliyev prospektindən Kövkəb Səfərəliyeva küçəsinə, oradan da Dilarə Əliyeva küçəsi ilə şəhərin mərkəzinə doğru hərəkət etməsinə əlverişli imkan yaradır.
Həmçinin Heydər Əliyev prospektindən gələn sürücülər Yusif Səfərov küçəsinə daxil olmadan metronun ""28 May"" stansiyası və Heydər Əliyev Sarayı istiqamətinə rahat hərəkət edə bilər.

E.Ə.
www.oxu.az
"
"Tesla Lamborgini Aventador-u ötüb – VİDEO
Tesla Model X krossoveri ilə Lamborghini Aventador SV Palm Beach İnternation Raceway yarışması çərçivəsində yarış ediblər. 
Oxu.Az xarici mətbuata istinadən məlumat verir ki, İlon Maskın elektrokarı kiçik fərqlə idman maşınını qabaqlayıb. Elektrokar 190 km/s sürət ilə 400 metrlik məsafəni 11,4 saniyəyə qət edərək dünyanın ən sürətli krossoveri olub. Lamborghini Avendator SV rəqibindən 0,5 saniyə geri qalıb.
Maraqlısı odur ki, Model X – qiyməti 165 min dollar olan adi ailə avtomobilidir, Lamborghini isə 530 min dollar dəyəri olan idman maşınıdır.

 
E.C.
www.oxu.az

"
"Bayram Kürdəxanılını avtomobillə vuran şəxs Ağamirzənin qohumudur? – FOTOXəbər verdiyimiz kimi, tanınmış meyxana ustası Bayram Kürdəxanılı (Bayramqulu Quliyev) avtomobil vurması nəticəsində ölüb.
Oxu.Az-ın Yenicag.az-a istinadla məlumatına görə, mərhum saat 14:00-da Kürdəxanı qəbiristanlığında dəfn olunacaq. Qonşuların dediyinə görə, hadisə B.Kürdəxanılı qəsəbədəki toy mərasimindən evinə qayıdarkən baş verib.
Meyxanaçını avtomobillə vuran sürücü Emin Fərhadov Maştağa kənd sakini imiş. Kənd camaatının sözlərinə görə, həmin şəxs meyxanaçı Ağamirzənin qohumudur.











A.S.
www.oxu.az
 
"
"Bayram Kürdəxanılının ölümü ilə bağlı cinayət işi başlandıTanınmış meyxanaçı Bayram Kürdəxanılının (Bayramqulu Quliyev) ölümü ilə bağlı cinayət işi açılıb.
Oxu.Az xəbər verir ki, Sabunçu rayon Polis İdarəsindən APA-ya verilən məlumata görə, Bayram Kürdəxanılının avtomobillə vurulması faktı ilə bağlı Cinayət Məcəlləsinin 263.2-ci (yol hərəkəti qaydalarını pozma – ehtiyatsızlıqdan zərərçəkmiş şəxsin ölümünə səbəb olduqda) maddəsi ilə cinayət işi başlanıb, hadisəni törədən sürücü şübhəli şəxs qismində saxlanılıb.
Hazırda başlanmış cinayət işi üzrə istintaq hərəkətləri davam etdirilir.
Qeyd edək ki, Bayram Kürdəxanılı ötən gecə Kürdəxanı qəsəbəsində yolu keçərkən onu qəsəbə sakini Emin Fərhadovun idarə etdiyi ""Peugeot"" markalı avtomobil vurub. B.Kürdəxanılı ağır xəsarətlərlə 3 saylı Şəhər Kliniki Xəstəxanasına çatdırılsa da, onu xilas etmək mümkün olmayıb.
Məlumata görə, hadisə B.Kürdəxanılı qəsəbədəki toy mərasimindən evinə gedərkən baş verib.
www.oxu.az
"
"Bakıda iki ayağından əlil olan sürücü piyadanı vurduBakıda iki ayağından əlil olan sürücü piyadanı vurub.
Oxu.Az Report-a istinadla xəbər verir ki, yol-nəqliyyat hadisəsi Sabunçu rayonunda qeydə alınıb.
Belə ki, Maştağa qəsəbəsində yolu keçmək istəyən Məmmədov Qədir Fərxan oğlunu 78-80 yaşlı, iki ayağından əlil sürücü idarə etdiyi “Zaporojets” markalı avtomobillə vurub.
Nəticədə Q.Məmmədov ağır xəsarət alıb. O, 3 saylı Kliniki Tibbi Mərkəzə yerləşdirilib. Həkimlər Q.Məmmədovun vəziyyətini orta-ağır kimi qiymətləndirir.
Fakt Sabunçu Rayon Polis İdarəsində araşdırılır.
A.S.
www.oxu.az
 
"
"Bayram Kürdəxanılını avtomobil vuraraq öldürdü – YENİLƏNİB + FOTOMeyxana aləmində Bayram Kürdəxanılı kimi tanınan meyxana ustası Bayramqulu Quliyevi avtomobil vuraraq öldürüb.
Oxu.Az-ın Report-a istinadla məlumatına görə, hadisə Kürdəxanı qəsəbəsində baş verib.
Belə ki, toy mərasimindən evə qayıdan meyxana ustası qəsəbə ərazisində yolu keçərkən Emin Fərhadovun idarə etdiyi “Peugeot” markalı, 10-PS-782 dövlət seriya nişanlı avromobil onu vurub. Nəticədə meyxana ustası ağır xəsarət alıb.
Hadisəni törətmiş sürücü Bayram Kürdəxanılını 3 saylı Şəhər Kliniki Xəstəxanasına çatdırsa da, həkimlər onun həyatını xilas edə bilməyiblər.
Hadisəni törətmiş E. Fərhadov Sabunçu Rayon Polis İdarəsinin əməkdaşları tərəfindən saxlanılıb.
Faktla bağlı araşdırma aparılır.
02.46
Meyxana aləmində Bayram Kürdəxanılı kimi tanınan meyxana ustası Bayramqulu Quliyevi avtomobil vurub.
Oxu.Az-ın Report-a istinadən məlumatına görə, hadisə Kürdəxanı qəsəbəsində baş verib.
Belə ki, toy mərasimindən evə qayıdan meyxana ustası qəsəbədə yolu keçərkən Peugeot markalı, 10-PS-782 dövlət seriya nişanlı avtomobil vurub.
Nəticədə Bayram Kürdəxanılı ağır xəsarət alıb. Hadisəni törətmiş sürücü meyxana ustasını 3 saylı Şəhər Kliniki Xəstəxanasına çatdırıb və yaralıya ilk tibbi yardım göstərilib.
Meyxanaçının sənət yoldaşı və dostu, meyxana ustası Ağamirzə Məmmədov bildirib ki, Bayram Kürdəxanılı yolun piyadalar üçün nəzərdə tutulmayan hissəsində avtomobil tərəfindən vurulub.
Həkimlərin sözlərinə görə, Bayram Kürdəxanılı ağır kəllə-beyin travması və müxtəlif dərəcəli bədən xəsarətləri alıb. 3 Saylı Kliniki Tibbi Mərkəzin həkimləri onun vəziyyətini ağır kimi qiymətlənidirblər.











S.B.
www.oxu.az
"
"Bakıda “Naz Lifan”la “Mercedes” yarışa çıxdı – VİDEOAvqustun 2-də avtoxuliqanlıq edən iki məsuliyyətsiz sürücünün əməli kameralara düşüb.
Oxu.Az Avtosfer.az-a istinadən xəbər verir ki, 99-KC-997 qeydiyyat nişanlı ""Mercedes"" və 99-HF-560 dövlət qeydiyyat nişanlı ""Naz Lifan"" markalı avtomobilin sürücüləri Xırdalan şəhəri Zeynalabdin Tağıyev küçəsində yüksək sürətlə ötüşərək sərt manevrlər edib. 
Onlar sağdan ötmə həyata keçiriblər. Bundan sonra ayırıcı zolağın kəsiyində “Mercedes”in sürücüsü qəfildən sola dönərək qarşıdan gələn avtomobillərə, “Naz Lifan”ın sürücüsü isə yolun ortasında dayanaraq arxadan gələn avtomobillərə təhlükə yaradıb.
Qeyd edək ki, Azərbaycanda “Naz Lifan” markalı avtomobillərin əksəriyyəti Qarabağ əlillərinə verilib.

E.Ə.
www.oxu.az
 
"
"Sürücülərin diqqətinə: Bu yol təmirə bağlanırXırdalan-Mehdiabad-Balaxanı avtomobil yolunda aparılan təmir işləri ilə əlaqədar olaraq, 23 avqust tarixindən etibarən sözügedən yolun Mehdiabad-Balaxanı hissəsində avtonəqliyyat vasitələrinin hərəkəti müvəqqəti olaraq mədudlaşdırılacaq.
“Azəravtoyol” ASC-nin mətbuat xidmətindən Oxu.Az-a verilən məlumata görə, məhdudlaşdırma yolun “Təmiz şəhər” ASC-nin qarşısından Mehdiabad qəsəbəsinədək olan 5.5 m-lik hissəsini əhatə edəcək.
Sürücülərə əvvəlcədən hərəkət istiqamətlərinə uyğun alternativ yollardan istifadə etmələri tövsiyə olunur.
S.B.
www.oxu.az
"
"Ağstafada 15 saniyədə 5 dəfə qayda pozan polis – VİDEOAğstafa rayonunda qayda-qanunu saymayan polis əməkdaşının görüntüləri kameralara düşüb.
Oxu.Az avtosfer-a istinadən xəbər verir ki, avqustun 15-də Ağstafa rayonunda yerləşən körpünün üzərində hərəkətdə olan 20-DT-074 qeydiyyat nişanlı, ""VAZ-2170"" markalı avtomobilin sürücüsü sükan arxasında telefonla danışaraq hərəkət sürətini aşıb və 1.1 nişanlanma xəttinin tələbini pozaraq əks istiqamətli hərəkət zolağına çıxmaqla ötmə qaydasını pozub. 
Sürücü sükan arxasında polis formasında olub və Ağstafa rayon Polis Şöbəsinin əməkdaşıdır.
Ümumilikdə isə həmin sürücü eyni vaxtda 5 qayda pozur:
1) Hərəkət sürətini aşır.
2) Təhlükəsizlik kəmərindən istifadə etmir.
3) Sükan arxasında telefonla danışır.
4) Əks istiqamətə çıxır.
5) Dönmə işığını yandırmır.
Qeyd edək ki, həmin körpüdə həmişə ölümlə nəticələnən yol-nəqliyyat hadisələri baş verdiyinə görə həmin ərazidə hərəkət sürəti azaldılıb və ötmə qadağan olunub. Lakin buna baxmayaraq, polis əməkdaşı həmin qaydalara riayət etmir. Polis buna əməl etmirsə, digər sürücülər necə əməl etsin?!

E.Ə.
www.oxu.az
"
"Bakıda avtoxuliqanlıq edən sürücü saxlanıldı – VİDEOBakı Şəhər Baş Polis İdarəsi (BŞBPİ) Dövlət Yol Polisi İdarəsinin (DYPİ) əməkdaşları paytaxt ərazisində polisin qanuni “saxla” əmrinə tabe olmayaraq, avtoxuliqanlıq edən və bununla da başqa hərəkət iştirakçılarının həyatına ciddi təhlükə yaradan sürücünü saxlayıb.
DİN-in mətbuat xidmətindən Oxu.Az-a bildirilib ki, avqustun 18-də Rəşid Behbudov küçəsində vətəndaş Əlişan Qasımovun idarə etdiyi “Daewoo” markalı, 90 PX-543 dövlət qeydiyyat nişanlı avtomobilin dayandırılması barədə qərar olduğu üçün yol polisi tərəfindən sürücüyə “saxla” əmri verilib.
Ancaq sürücü əmrə tabe olmayaraq, hərəkətə davam etdiyindən yol polisi sürücünü təqib etməyə başlayıb. Təqib zamanı dəfələrlə edilən çağırışlara baxmayaraq, sürücü ictimai qaydanı və əhalinin dincliyini nümayişkaranə şəkildə pozaraq, cəmiyyətə açıqca hörmətsizlik edən, yol hərəkəti qaydalarını müxtəlif üsullarla davamlı olaraq pozulması ilə müşayiət olunan qərəzli hərəkətlərə yol verərək avtoxuliqanlıq edib.
Sürücünü görülən tədbir nəticəsində Xətai rayonu, Nobel prospektində digər yol polislərinin köməyi ilə süni tıxac yaradılandan sonra dayandırmaq mümkün olub.
Araşdırma zamanı Ə. Qasımovun sürücülük vəsiqəsinin etibarlılıq müddətinin 2016-cı il avqustun 10-da başa çatdığı və o vaxtdan avtomobili sürücülük hüququ olmadan idarə etdiyi məlum olub.
Xətai Rayon Məhkəməsinin qərarı ilə sürücü Ə. Qasımov Azərbaycan Respublikası İnzibati Xətalar Məcəlləsinin 327.1, 332.1, 332.2, 511.1-ci maddələrində nəzərdə tutulan inzibati xətaları törətməkdə təqsirli bilinərək Azərbaycan Respublikası İnzibati Xətalar Məcəlləsinin 34.3-cü maddəsinə əsasən ona nəqliyyat vasitələrini idarə etmək hüququ 1 il müddətinə məhdudlaşdırılmaqla, 1 ay müddətində inzibati həbs edilib.

E.Ə.
www.oxu.az
"
"Ağcabədidə qəza: Ölənlər və xəsarət alanlar varAğcabədidə 2 nəfərin ölümü, 2 nəfərin xəsarət alması ilə nəticələnən yol-nəqliyyat hadisəsi baş verib. 
Oxu.Az APA-ya istinadən xəbər verir ki, hadisə Ağcabədi şəhərində qeydə alınıb.
“VAZ 2107” və “VAZ 21011” markalı avtomobillərin toqquşması nəticəsində 46 yaşlı Əsgərova Mətanət Sabir qızı və 28 yaşlı Xəqani Əliyevin hadisə yerində öldüyü bildirilir.
Qəza nəticəsində xəsarət alan iki nəfər Ağcabədi Mərkəzi Rayon Xəstəxanasına yerləşdirilib.
E.Ə.
www.oxu.az
"
"Türkiyədə yol qəzasında xəsarət alan 7 Azərbaycan vətəndaşının səhhəti ilə bağlı AÇIQLAMATürkiyənin Muğla vilayətində yol qəzası nəticəsində xəsarət alan 7 Azərbaycan vətəndaşının vəziyyəti yaxşıdır.
Oxu.Az-ın Trend-ə istinadən verdiyi məlumata görə, zərərçəkənlərdən ikisi azyaşlıdır.
Xəsarət alan şəxslər - Leyla və Zərifə Şahverdiyevalar, Roza Muradlı, Fidan və Mahirə Muradovalar, həmçinin Məlahət Nuriyeva və Kamran Nuriyev xəstəxanaya çatdırılıb, onlara ilkin tibbi yardım göstərilib.
A.H.
www.oxu.az
 
"
"""Mercedes""dən möhtəşəm kabriolet – VİDEO + FOTOAlmaniyanın ""Daimler-Benz"" korporasiyası ""Mercedes-Maybach 6 Cabriolet"" konsept modelini təqdim edib.
Oxu.az Milli.az-a  istinadən bildirir ki, ""Mercedes""in baş dizayneri Qorden Veqenerin əsəri olan bu iki yerlik kabrioletin uzunluğu 5700 mm, eni 2100 mm, hündürlüyü 1340 mm-dir.
Avtomobil ötənilki ""Vision Mercedes-Maybach 6"" kupesinin bazasında hazırlanıb.
Yeni konsert modeldəki 747 at gücündə, 55-0 kVt-lıq 5 elektrik mühərriki 100 km/saat sürəti 3,8 saniyəyə əldə edir. Avtomobilin maksimal sürəti 250 km/saatdır.
Akkumulyatorları enerji ilə tam doldurulandan sonra avtomobil NEDC standartı ilə 500 km, EPA standardı ilə 322 km məsafə qət edir.
Dəbdəbəli yaxtanı xatırladan  ""Mercedes-Maybach 6 Cabriolet""in salonu çəhrayı qızılla bəzədilib. Təkərlərdə isə 24 düymlük yüngül disklər var.
Salondakı biometrik qurğular sürücünün və sərnişinin səhhətinin durumunu sürəkli monitorinq edir.
""Mercedes"" şirkəti bu avtomobili Ener-G-Force, AMG Vision Gran Turismo və Vision Tokyo konseptləri ilə bir tutur.
Sadalanan konseptlərin satışa çıxacağı günü gözləmək istəməyənlərsə ""Mercedes-Maybach S""-i ala bilərlər.
























































C.İ.
www.oxu.az

"
"Sürücü yol polisi postunda ""ruçnoy"" çəkdi – VİDEOBakı-Sumqayıt yolunda hərəkət edən toy karvanındakı avtomobillərdən birinin sürücüsü həbs edilib.
Oxu.Az avtosfer.az-a istinadən xəbər verir ki, buna səbəb həmin sürücünün avtoxuliqanlıq edərək yol hərəkəti qaydalarını kobud şəkildə pozmasıdır. İşin ən acınacaqlı tərəfi budur ki, sürücü bu hərəkəti iki dəfə və yol polisi postunun ərazisində təkrar edib.
Təqdim olunan videodan da aydın olur ki, hadisə avqustun 20-də, saat 13.29-da baş verib. Bakı-Sumqayıt yolu ilə hərəkət edən toy karvanı üzü Xırdalana tərəf hərəkət edən zaman ""VAZ-2106"" markalı, 10 ZO 751 dövlət nömrə nişanlı avtomobilin sürücüsü ""Ekologiya postu""nun ərazisində sağ-sol manevrlər edərək ""avtoş""luq edib.
Bu hadisə o qədər də diqqət çəkmədiyi üçün yola davam edib. Bundan ruhlanan sürücü toy karvanı geri qayıdarkən, saat 16.23-də düz postun ərazisində ""ruçnoy"" çəkərək əsl şou göstərib. Postun əməkdaşları sürücünün qaçmasına imkan verməyərək, dərhal avtomobili saxlayıblar. Məlum olub ki, ""VAZ-2106"" markalı, 10 ZO 751 dövlət nömrə nişanlı avtomobilin sürücüsü Abşeron rayonu, Hökməli qəsəbəsi sakini, 1984-cü il təvəllüdlü Coşqun Mətləb oğlu Məmmədovdur.
Onun barəsində İnzibati Xətalar Məcəlləsinin (İXM) 511.1-ci maddəsinə (avtoxuliqanlıq) əsasən protokol tərtib edilib və iş məhkəməyə göndərilib. İşə Abşeron rayon Məhkəməsində hakim İlham Kərimlinin sədrliyi ilə baxılıb. Məhkəmənin qərarı ilə sürücü bir ay müddətinə inzibati qaydada həbs edilib. Bundan başqa, Coşqun Məmmədovun sürücülük hüququ bir il müddətinə məhdudlaşdırılıb. 

E.Ə.
www.oxu.az
"
"Ramanada yerüstü piyada keçidindən keçməyən şəxs öldü – FOTOBakıda avtomobil yerüstü piyada keçidindən keçməyən şəxsi vuraraq öldürüb.
Oxu.Az Report-a istinadən xəbər verir ki, hadisə aeroport yolunun Suraxanı rayonu ərazisindən keçən hissəsində qeydə alınıb.
Belə ki, Ramana qəsəbəsi ərazisində yerüstü piyada keçidinin altında təxminən 40 yaşlı kişi yolu keçmək istəyən zaman onu Vüsal Hüseynovun idarəetməsində olan ""Naz Lifan"" markalı avtomobil vurub. 
Nəticədə şəxsiyyəti hələlik məlum olmayan şəxs hadisə yerində ölüb. Avtoqəzanın qeydə alındığı əraziyə yol patrul xidməti və polis əməkdaşları cəlb edilib. Sürücü V. Hüseynov Suraxanı Rayon Polis İdarəsinin əməkdaşları tərəfindən saxlanılıb.
Hadisə şahidlərinin verdiyi məlumata görə, piyada yolu keçərkən tək olmayıb. Onunla birlikdə yolu başqa bir nəfər də keçirmiş. Hər iki şəxs sərxoş imiş.
Faktla bağlı Suraxanı Rayon Polis İdarəsində cinayət işi başlanılıb.











E.Ə.
www.oxu.az
"
"Üç nəfərin öldüyü dəhşətli qəzanın görüntüləri – VİDEOÖtən gün Oğuzda baş verən ağır yol qəzasında 3 nəfər ölüb, 4 nəfər isə xəsarət alıb.
Oxu.Az ARB TV-yə istinadən xəbər verir ki, hadisə avqustun 20-i Qaraməryəm-İsmayıllı-Şəki magistral yolunun Oğuz rayonu Kərimli kəndi ərazisindən keçən hissəsində baş verib.
Şəki rayonu Aşağı Göynük kənd sakini, 46 yaşlı Vəlyəddin Hünmətovun idarə etdiyi “Mersedes”lə Oğuz rayonu Kərimli kənd sakini 27 yaşlı Cəmil Abdullayevin idarə etdiyi “Volkswagen Passat” markalı avtomobil toqquşub. Sərnişinlərdən biri Qəbələ rayon sakini Müzəffər Fətəliyev aldığı ağır bədən xəsarətlərindən hadisə yerində ölüb. Qəza nəticəsində müxtəlif dərəcəli bədən xəsarətləri alan 6 nəfər isə Oğuz MRX-a aparılıblar.
Yaralılar - Bakı şəhər sakinləri olan 53 yaşlı Məhsuma Kahraman, onun 12 yaşlı övladı Murad Kahraman, “Volkswagen Passat”ın sürücüsü Cəmil Abdullayev, onun anası 57 yaşlı Sədaqət Abdullayeva, “Mersedes”in sürücüsü Vəlyəddin Hünmətov və Şəkinin Şin kəndindən 54 yaşlı Şükür Ağamirzəyev Şəki MRX-a göndəriliblər
Vəlyəddin Hünmətov və Şükür Ağamirzəyev xəstəxanaya daxil olduqdan bir qədər sonra aldıqları ağır bədən xəsarətlərindən ölüblər.
Faktla bağlı DİN-nin Baş Dövlət Yol Polisi İdarəsinin Baş İstintaq və Təhqiqat bölməsində araşdırma aparılır.

S.B.
www.oxu.az
"
"Hacıqabul sakini avtomobilin altında qalaraq ölübHacıqabul rayonunda bədbəxt hadisə baş verib.
Oxu.Az-ın APA-ya istinadən məlumatına görə, 1988-ci il təvəllüdlü Ramazan Şıxəliyev yük avtomobilindən yerə tullanıb və hərəkətdə olan maşının altında qalaraq ölüb.
Faktla bağlı hüquq-mühafizə orqanları tərəfindən araşdırma aparılır.
S.B.
www.oxu.az
"
"Gəncədə bıçaqlanan sürücü avtomobili dairəyə çırpıb – VİDEOYeni Gəncə qəsəbəsində Nizami prospekti ilə şəhər istiqamətinə daxil olan sürücü “Honda”  markalı avtomobili adıçəkilən prospektlə 28 may küçəsində yol ayrıcındakı dairəyə çırpılıb.
Oxu.Az-ın ARB TV-yə istinadən məlumatına görə, qəzadan öncə Sərdar Məmmədov Məhsəti qəsəbəsində qohumu Azər Ələsgərov tərəfindən şəxsi münasibətlər zəminində bıçaqlanıb. 
Hadisə zamanı Azər Ələsgərov və qohumu Ramin Rəhimov da, yüngül bədən xəsarətləri alaraq xəstəxanaya çatdırılıblar.
Faktla bağlı Gəncə şəhər Baş Polis İdarəsində araşdırma aparılır. Hadisənin hansı səbəbdən baş verməsi aydınlaşdırılır.

S.B.
www.oxu.az
"
"Ələt-Astara yolunda bir neçə kilometrlik tıxac yarandıƏlət-Astara yolunun Biləsuvar rayonu ərazisindən keçən hissəsində, İranla sərhəddə bir neçə kilometr ərazidə asfalt yol sıradan çıxıb. Ərazidə tıxac yaranıb, ölkənin cənub rayonlarından paytaxta gediş-gəliş çətinləşib.
Oxu.Az xəbər verir ki, bu barədə virtualaz.org-a sakinlər məlumat veriblər.
""Azəravtoyol"" ASC-nin mətbuat xidmətinin rəhbəri Anar Nəcəfli açıqlamasında bildirib ki, bu yol ötən əsrin 70-ci illərdən istismar olunur. 
Yolun dağılmasının əsas səbəbi isə burada ağır tonnajlı avtomobillərin hərəkət intensivliyidir.
Qurumun əməkdaşları hazırda yolun bu hissəsində bərpa işlərini həyata keçirirlər. Yolun bərpası bir aydan sonra tamamilə bitəcək. Bundan başqa, ""Azəravtoyol""la paralel olaraq, ""İpək yolu"" layihəsi çərçivəsində də yolun tikintisi həyata keçirilir.
E.Ə.
www.oxu.az
"
"Avtomobilə ""Satılır"" elanı yazanlar cərimələnəcək""Avtomobillərdə reklam xarakterli informasiyasının yerləşdirilməsi qanunla ciddi tənzim olunur və bu qaydaları pozanlar cərimələnir. Avtomobil üzərində istənilən reklam xarakterli təsvirlər qanunla qadağan edilib"".
Oxu.Az-ın məlumatına görə, bu haqda Sputnik Azərbaycan-a Baş Dövlət Yol Polisi İdarəsinin şöbə rəisi Kamran Əliyev deyib.
Onun sözlərinə görə, reklam xarakterli informasiya olan təsvirlər üçün lazım olan sertifikatı almaq lazımdır.
""Avtomobilin şüşəsində ""Satılır"" yazısı yapışdırmaq da reklamdır. Avtomobilin hansı şirkətə məxsus olduğunu bildirən ad və ya loqotip reklam hesab edilmir"", - deyə K.Əliyev əlavə edib. 
O həmçinin qeyd edib ki, bütün deyilənlər yeni qanunvericilikdə öz əksini tapıb. Onun sözlərinə görə, ""Nəqliyyat vasitələrində reklam yerləşdirilməsi"" qaydaların pozulmasına görə, fiziki şəxslər üçün 50 manata qədər, vəzifəli şəxslər üçün 150-200 manat, hüquqi şəxslər üçün isə 500-2000 manat cərimə müəyyən edilib. 
Qeyd edək ki, normalara əsasən, nəqliyyat vasitələrində reklam ona mülkiyyət və ya sərəncam hüququ olan şəxslə reklam yayıcısı, yaxud reklam agenti arasında bağlanılan müqavilə əsasında yerləşdirilir. Nəqliyyat vasitələrində reklam yaradıcılıq, dizayn, çap keyfiyyəti baxımından, görüntüyə maneə törətməyən texniki hədlər daxilində nəqliyyat vasitələrinin üzərində və ya salonunda yerləşdirilir.
Nəqliyyat vasitələrində reklamın yerləşdirilməsinə razılıq Daxili İşlər Nazirliyinin hazırladığı reklama dair texniki şərtlər pasportu əsasında Daxili İşlər Nazirliyi tərəfindən verilir. Reklama dair texniki şərtlər pasportu mülkiyyətçiyə təqdim edildikdən sonra reklam yerləşdirilə bilər. Nəqliyyat vasitələrinin üzərində yerləşdirilən reklam nəqliyyat vasitəsinin əsas rəngi ilə kontrast yaradan rənglə çərçivəyə alınmalı, onun sahəsi reklam yerləşdirilməsi üçün tətbiq edilən səthin 60 faizindən çox olmamalıdır.
E.Ə.
www.oxu.az
"
"İsmayıllıda sürücü piyadanı vurubİsmayıllı rayonunda yol qəzası baş verib.
Oxu.Az-ın xəbərinə görə, bu barədə Trend-ə Daxili İşlər Nazirliyindən məlumat verilib. Belə ki, Avqustun 20-də, saat 21:00 radələrində İsmayıllı rayonunun Diyallı kəndində rayon sakini Aydən Məmmədli idarə etdiyi “Ford” markalı avtomobillə yolu keçən Sumqayıt şəhər sakini Xalid Mustafayevi vurub. Xəstəxanaya yerləşdirilən piyada orada ölüb.
Baş İstintaq və Təhqiqat İdarəsi tərəfindən araşdırma aparılır.
İ.F.
www.oxu.az
"
"Bakıda “Hummer”dən düşən yarıçılpaq qadın kimdir? — VİDEOAvqustun 20-də saat təxminən 17:07-də qeydə alınan bu görüntülər Bakı-Salyan yolundandır.
Oxu.Az avtosfer.az-a istinadən xəbər verir ki, Bibiheybət qəsəbəsinə gedən yolda - Salyan şosesində yolun sağ zolağında dayanmış “90 EP 099” dövlət nömrə nişanlı, “Hummer” markalı avtomobildən yarıçılpaq qadının düşdüyünü hadisə şahidləri lentə alıblar. Qadın təbii ehtiyacını ödəyərək yenidən avtomobilə minib və ərazidən uzaqlaşıblar.
Həmin görüntüləri təqdim edirik.

 

A.S.
www.oxu.az
"
"İstirahət günləri yol qəzalarında ölən və xəsarət alanların sayı açıqlandıİstirahət günləri respublika ərazisində baş verən yol-nəqliyyat hadisələrinin statistikası açıqlanıb.
Daxili İşlər Nazirliyindən Oxu.az-a verilən məlumata görə, şənbə-bazar günləri respublikanın avtomobil yollarında 13 yol-nəqliyyat hadisəsi qeydə alınıb. Nəticədə 11 nəfər ölüb, 17 nəfər xəsarət alıb.
A.S.
www.oxu.az
"
"Azərbaycanın tanınmış sehrbazı faciəvi şəkildə vəfat etdi – VİDEO + FOTOİsmayıllı rayonunda ölümlə nəticələnən yol-nəqliyyat hadisəsi baş verib. Hadisə Muğanlı-İsmayıllı yolunun Talıstan kəndi ərazisindən keçən hissəsində qeydə alınıb. 
Yolda hərəkətdə olan “VAZ 2106” markalı minik avtomobilinin şini partlayıb və sürücü təkəri dəyişmək üçün yoldan keçən “VAZ 2107” markalı minik avtomobilini saxlayaraq onun sürücüsündən kömək istəyib. 
Oxu.Az-ın xeberle.com-a istinadən verdiyi məlumata görə, “VAZ 2107” markalı minik avtomobilinin sürücüsü, Sumqayıt şəhəri, Corat qəsəbə sakini Mustafayev Xalid Rauf oğlu sürücü yoldaşına kömək məqsədilə avtomobildən yerə düşərkən ehtiyatsızlıq edib və yolda hərəkətdə olan “Ford” markalı yük avtomobili onu vurub. 
Xalid Mustafayev ağır kəllə beyin travması və bədənin müxtəlif nahiyələrinin sınıq və əziyi diaqnozu ilə İsmayıllı rayon Mərkəzi Xəstəxanasına aparılıb. Həkimlərin səyinə baxmayaraq, onu xilas etmək mümkün olmayıb. 
Qeyd edək ki, Xalid Mustafayev Sumqayıtda sehrbaz, illuziyaçı kimi tanınırdı. 
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.


















A.S.
www.oxu.az
"
"Bakıda “Lukoil”in benzindaşıyan maşını həyəcanlı anlar yaşatdı – VİDEOBakıda “Lukoil” yanacaqdoldurma məntəqələrinə məxsus yanacaq daşıyan avtomobili idarə edən sürücü insanların həyatını təhlükəyə atıb. 
Oxu.Az Avtosfer.az-a istinadən xəbər verir ki, hadisə avqustun 8-də “Dərnəgül yolu”nda – Ziya Bünyadov prospektində baş verib.
Videodan aydın olur ki, 10 ZH 844 dövlət nömrə nişanlı yanacaq daşıyan yük avtomobili yüksək sürətlə hərəkət edir. 
Sürücü sağ-sol manevrlər edərək təhlükəli yerdəyişmələr edir, qəza şəraiti yaradır.


E.Ə.
www.oxu.az
"
"Qəbələdə yol polisi əməkdaşının avtomobili dərəyə aşdıQəbələ rayonunda polis əməkdaşının ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə Qəbələ-Ağdaş avtomobil yolunun Savalan kəndi ərazisindən keçən hissəsində qeydə alınıb.
Ağdaş rayonunun Dəhnə Xəlil kənd sakini, 1991-ci il təvəllüdlü Manafov İslam Nəriman oğlu 03-BJ-363 dövlət nömrə nişanlı, “VAZ 2107” markalı minik avtomobili ilə hərəkətdə olarkən qəflətən idarəetməni itirib və avtomobil yoldan çıxaraq dərəyə aşıb.
Qəbələ rayon Polis Şöbəsinin Yol Polisi Bölməsinin əməkdaşı olan çavuş İslam Manafov hadisə zamanı ağır bədən xəsarətləri alıb. O, Qəbələ rayon Mərkəzi Xəstəxanasına aparılarkən yolda dünyasını dəyişib.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
E.Ə.
www.oxu.az
"
"Tovuzda iki avtomobil toqquşub, ölən var - YENİLƏNİB + FOTO  Bakı-Qazax magistral avtomobil yolunun 435–ci km-də, Tovuz rayonu ərazisində “Mercedes” markalı minik avtomobili ilə “MAN” markalı yük avtomobilinin toquşması nəticəsində ölənlərin kimliyi məlum olub.
Oxu.Az Report-a istinadən xəbər verir ki, “Mercedes” markalı avtomobildə olanlar Dövlət Gömrük Komitəsinin əməkdşaları olub.
Hadisə zamanı “Mercedes” markalı minik avtomobilinin sürücüsü, 1958-ci il təvəllüdlü Kərimov Rafiq Baratəli oğlu vəfat edib. Həmin avtomobildə olan sərnişin - Gəncə şəhər sakini, 1995-ci il təvəllüdlü Romanova Oksana Andrey qızı yaralı halda Tovuz Rayon Mərkəzi Xəstəxanasına çatdırılıb.
09:45
Bakı-Qazax magistral yolunda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, yolun Tovuz rayonu Aşağı Quşçu kəndi ərazisindən keçən hissəsində “Mercedes” markalı minik və “MAN” markalı yük avtomobilləri toqquşub. Nəticədə “Mercedes”in sürücüsü hadisə yerində ölüb, sərnişin isə yüngül xəsarət alıb.
Faktla bağlı Baş Dövlət Yol Polisi İdarəsində araşdırma aparılır.














İ.F.
www.oxu.az
"
"Bərdədə ağır yol qəzası qaz xəttini zədələyibBərdə rayonunda ağır yol qəzası baş verib.
Oxu.Az Report-a istinadən xəbər verir ki, rayonun Alpout kəndində “Vaz 2106” markalı avtomobil hərəkətdə olarkən idarə etməni itirib.
Nəticədə avtomobil yolan cıxaraq qaz xəttinə dəyib. Yararsız vəziyətə düşən maşında iki nəfər ağır dərəcəli bədən xəsarətləri alıb. Yaralılar Bərdə rayon Mərkəzi xəstəxanasına catırlıb.
Qəza nəticəsində kəndə təbi qazın verlişi dayandırlıb. Faktla bağlı rayon polsində araşdırma aparılır.
İ.F. 
www.oxu.az
"
"Oğuzda ağır yol qəzasında 3 nəfər öldü – FOTOOğuzda baş verən ağır yol qəzasında 3 nəfər ölüb, 4 nəfər xəsarət alıb.
Oxu.Az APA-ya istinadən xəbər verir ki, hadisə bu gün günorta saatlarında Qaraməryəm-İsmayıllı-Şəki magistiral yolunun Oğuz rayonu Kərimli kəndi ərazisindən keçən hissəsində baş verib.
İki minik avtomobilinin toqquşması nəticəsində hələki şəxsiyyəti məlum olmayan bir nəfər aldığı ağır bədən xəsarətlərdən hadisə yerində ölüb və Oğuz Mərkəzi Rayon Xəstəxanasının (MRX) morquna aparılıb. Qəza nəticəsində müxtəlif dərəcəli bədən xəsarətləri alan 6 nəfər isə Oğuz  MRX-a aparılıblar.
Oğuz MRX-dan verilən məlumata görə, yaralılar - Bakı şəhər sakinləri olan Məhsuma Qəhrəmanova, onun 13 yaşlı övladı Murad Qəhrəmanov, Oğuz rayon sakinləri 1960-cı il təvəllüdlü Sədaqət Abdullayeva, onun övladı 1990-cı il təvəllüdlü Cəmil Abdullayev, Şəkinin Şin kəndindən 1963-cü il təvəllüdlü Şükür Ağamirzəyev və Şəkinin Aşağı Göynük kənd sakini Ziyəddin adlı şəxs ilkin tibbi yardım göstərildikdən sonra müayinə və müalicələrini davam etdirmək üçün Şəki MRX-a göndəriliblər.
Şəki MRX-dan bildirilib ki,  Ziyəddin və Şükür adlı iki yaralı xəstəxanaya daxil olduqdan bir qədər sonra aldıqları ağır bədən xəsarətlərindən ölüblər. Digər yaralıların müayinəsi davam etdirilir.
Faktla bağlı DİN-nin Baş Dövlət Yol Polisi İdarəsinin Baş İstintaq və Təhqiqat bölməsində araşdırma aparılır.




















A.M.
www.oxu.az
"
"Bərdədə dəhşət: Toy karvanındakı avtomobil 4 nəfəri vurub qaçdı – FOTOBərdədə toy karvanında gedən avtomobil yol kənarında su içən toy mərasiminin 4 sakinini vuraraq hadisə yerindən qaçıb.
Oxu.Az-ın Report-a istinadən verdiyi məlumata görə, hadisə rayonun Yeni Daşkənd kənd ərazisində baş verib.
Belə ki, 32-BC-306 dövlət qeydiyyat nişanlı, VAZ-2106 markalı avtomobil hərəkətdə olan zaman sürücü nəqliyyat vasitəsinə idarəetməni itirib. Nəticədə avtomobil yol kənarında su içən piyadaları vurub.
Hadisə nəticəsində 1962-ci il təvəllüdlü Məmmədova Ağapəri Möhbalı qızı hadisə yerindəcə dünyasını dəyişib. Digər 3 nəfər: — 1993-cü il təvəllüdlü Məmmədov Sərvər Məhəmmədəli oğlu, 1962-ci il təvəllüdlü Səmədova Ayyıldız Sehral qızı və 1955-ci il təvəllüdlü Quliyeva Göyçək Əli qızı ağır bədən xəsarətləri alıblar. Yaralılar Bərdə rayon Mərkəzi Xəstəxanasına çatdırılıb. Onların vəziyyətinin ağır olduğu bildirilir.
Qeyd edək ki, yol-nəqliyyat hadisəsini törətmiş sürücü hadisə yerindən qaçıb.
Faktla bağlı araşdırma aparılır.



































A.M.
www.oxu.az
"
"DYP-dən xəbərdarlıq: Artıq “dosta zəng” qaydası işləmirBakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla Əlaqə bölməsinin rəisi, polis polkovniki Vaqif Əsədov bildirib ki, əvvəllər sürücülər spirtli içkinin təsiri altında sükan arxasında olarkən “dosta zəng” imkanlarına arxalanıb avtomobil sürürdüsə, indi belə fakt mümkün deyil: “Bu gün “Yol hərəkəti haqqında” qanunun tələbini bilərəkdən və bilməyərəkdən pozulması inzibati xəta hesab edilir və bu xətanı törədən kimliyindən asılı olmayaraq məsuliyyətə cəlb edilir”.
Oxu.Az sputnik.az-a istinadən bildirir ki, Əsədovun sözlərinə görə, ilin əvvəlindən bu günə 8000-ə yaxın sərxoş sürücü saxlanılıb: “Bu o deməkdir ki, artıq heç kim heç kəsə arxalana bilməz. Artıq yol polisinin fəaliyyətinə müdaxilə etmək, yol polisindən xahiş etmək olmaz. Hər kəs öz törətdiyi xətaya görə cavab verir və verəcək. Bu gün kimsə avtoxuliqanı, sərxoş sürücünü, polisə müqavimət edəni xahiş edə bilərmi? İnanmıram”.
A.M.
www.oxu.az
 
"
"Lerikdə avtomobil dərəyə aşıb: İki ölü, iki yaralıLerikdə baş verən yol qəzasında iki nəfər ölüb, daha iki nəfər xəsarət alıb.
Oxu.Az-ın APA-ya istinadən verdiyi məlumata görə, Lənkəran-Lerik yolunun 24-cü km-də “Toyota” markalı minik avtomobili idarəetmədən çıxaraq, aşıb.
Hadisədə xəsarət alan iki nəfər Lənkəran Rayon Mərkəzi Xəstəxanasına çatdırılıb. 
Hazırda zərərçəkənlərin kimliyi müəyyənləşdirilir. 
İlkin məlumata görə, qəzaya uğrayanlardan ikisi Lənkəran sakini, digər ikisi Rusiya vətəndaşıdır.
S.B.
www.oxu.az
"
"Yol polisi Bakıda reyd keçirib: 350 sürücü cərimələnib – FOTO + VİDEOBakı Şəhər Baş Polis İdarəsi (BŞBPİ) Dövlət Yol Polisi İdarəsinin (DYPİ) əməkdaşları tərəfindən paytaxt ərazisində yol hərəkəti təhlükəsizliyinin və ictimai asayişin təmin edilməsi məqsədi ilə təşkil olunan reydlər davam etdirilir.
Daxili İşlər Nazirliyinin mətbuat xidmətindən Oxu.Az-a verilən məlumata görə, paytaxt ərazisində keçirilən sonuncu reyd əsasən avtomobili sərxoş vəziyyətdə idarə edən, polisin qanuni “saxla” əmrinə tabe olmayan, avtoxuliqanlıq edərək başqa hərəkət iştirakçılarının həyatına ciddi təhlükə yaradan və digər ciddi qayda pozuntuları törədən sürücülərə qarşı yönəlib.
Avtomobili sərxoş vəziyyətdə idarə etdiyi üçün Nərimanov rayonu ərazisində saxlanılan “Mersedes” markalı avtomobilin sürücüsü məsuliyyətdən yayınmağa çalışaraq nəqliyyat vasitəsini qoyaraq qaçmağa üstünlük verib. Avtomobildə olan sürücünün qohumu isə xidməti vəzifəsini yerinə yetirən polis əməkdaşlarına daş parçası ilə hücum edib.
Qeyd edək ki, sərxoş sürücünün idarə etdiyi avtomobildə sərnişin qismində azyaşlı uşaqlar da olub. Bu isə onu deməyə əsas verir ki, yol polisi həmin sürücünü vaxtında müəyyən edib yol hərəkətindən kənarlaşdırmaqla bu ailəni böyük bir faciədən xilas edib. Çünki, sükan arxasına spirtli içki qəbul edərək əyləşən sürücünün qəza törətmək riski artır.
Reyd zamanı digər bir sərxoş sürücü Nizami rayonu ərazisində saxlanılıb. “Lexus” markalı bu avtomobilin sahibi içkili vəziyyətdə avtomobil idarə etdiyi üçün sürücü barəsində müvafiq protokol tərtib edilib. Həmçinin polisin qanuni saxlama əmrinə tabe olmayaraq avtoxuliqanlıq hərəkətləri edən sürücülər də müəyyən edilib. Belə sürücülərdən biri Xətai rayonu ərazisində polisə tabe olmayaraq idarə etdiyi “Daewoo” markalı avtomobillə qaçmağa cəhd etsə də görülən tədbirlər nəticəsində o saxlanılıb. Araşdırma zamanı sürücü Minar Qəhrəmanovun avtomobili spirtli içki qəbul edərək idarə etdiyi məlum olub. Sürücü sərxoşluq dərəcəsinin müəyyən edilməsi üçün tibb məntəqəsinə aparılsa da, o müayinə olunmaqdan da imtina edib.
Reyd zamanı sutkanın qaranlıq vaxtında motosikletlərə əlavə səsgücləndirici vasitələr quraşdıraraq insanların istirahətinə maneçilik törədən sürücülər də saxlanılıb. Belə motosiklet sürücülərindən biri Nadir Rzayev saxlanılan zaman onun nəqliyyat vasitəsinin dövlət qeydiyyat nişanına müdaxilə edərək kustar üsulla düzəltdirdiyi məlum olub. Barələrində elektron qaydada tərtib edilən cərimələri ödəməyən sürücülər də müəyyən edilərək barələrində müvafiq tədbir görülüb. 
Ümumilikdə reyd zamanı 350-dən artıq sürücü barəsində inzibati protokol tərtib edilib, 70 avtomobil isə mühafizə olunan müvəqqəti cərimə dayanacağına yerləşdirilib.
Bakı Şəhər DYPİ əməkdaşları tərəfindən paytaxt ərazisində kobud qayda pozuntularına yol verən  sürücülərə qarşı reydlər mütəmadi olaraq davam etdiriləcək.
















































S.B.
www.oxu.az
"
"“Porsche” və “Gelandewagen”lər qorxu yaradırSon zamanlar mətbuatda tez-tez  “Porsche” və “Mercedes-Gelandewagen” avtomobillərinin səbəb olduğu qəza xəbərlərinin şahidi oluruq.  Xüsusilə bu tipli avtomobillərin ağır nəticələnən hadisələrdə  adının hallanması insanların fikirlərində müəyyən dəyişiklik yaradıb.
Belə ki, artıq şəhərdə “Porshe” və ya “Mercedes-Gelandewagen” görən piyada bacardığı qədər uzaqlaşmağa və ya daha ehtiyatlı davranmağa çalışır. Əksəriyyət narahatlıq və qorxu hissi keçirir.
Maraqlıdır, insanların canına xof salan səbəblər nələrdir? Bu halların qarşısını almaq üçün nə etmək lazımdır?
Oxu.Az-ın məlumatına görə, hüquqşünas, nəqliyyat sahəsi üzrə ekspert Ərşad Hüseynov Modern.az-a açıqlamasında bildirib ki, insanlarda mənfi düşüncələrin formalaşması əsassız deyil: “Son vaxtlar, təəssüf ki, “Porsche” və “Gelandewagen” tipli avtomobilləri sürənlər arasında harın sürücülər daha çox olub. İnsanların bu münasibəti başadüşüləndir. Bu tipli avtomobillərin bir neçə dəfə  qəzaya səbəb olması insanların fikirlərini ümumiləşdirməsinə səbəb olub. Artıq əksəriyyət bu cür avtomaşınların təhlükəli, sürücülərin səriştəsiz olduğunu düşünür.
Lakin statistikaya diqqət yetirsəniz, görərsiniz ki, ağır yol-nəqliyyat hadisələri törədən sürücülərin idarə etdiyi avtomobillər arasında “Porsche” və “Gelandewagen” çox azdır. Amma harın, özünü qanundan yüksək tutan sürücünün məhz həmin avtomobillərlə qəza törətməsi insanlarda qorxu yaradıb. İctimai rezonans doğuran, cəmiyyətdə vahiməyə səbəb olan qəzalardan sonra insanlarda bu cür fikirlərin formalaşması çox normaldır”.
Qəzalarda daha çox iştirak edən avtomobillər hansılardır?
Ekspertin sözlərinə görə,  Azərbaycanda “Porsche” və “Gelandewagen”in sayı azdır: “Qəzalarda ən çox iştirak edən avtomobillər Rusiya, Almaniya və digər dövlətlərin o qədər də baha olmayan avtomobilləridir. Çünki onların sayı çoxdur. Azərbaycanda bir neçə yüz min “VAZ” markalı avtomobil var. Belə olduğu halda, təbii ki, qəzada iştirak edən də daha çox bu cür avtomobillər olur. Sadəcə, son zamanların ağır qəzaları insanlarda xof yaradıb”.
“Harın sürücülərlə bağlı real tədbirlər görmək lazımdır”
Ə.Hüseynov bildirib ki, insanlarda yaranan qorxu və narahatlığın qarşısını almaq üçün müəyyən tədbirlər görülməlidir: “Düşünürəm ki, bu stereotipi qırmaq üçün müəyyən tədbirlər görmək lazımdır. Məsələn, qonşu İranda dövlət bu tipli avtomobillərin gətirilməsini qeyri-rəsmi qadağan edib. Tutaq ki, “Gelandewagen” avtomobilinin qiyməti Avropada 150 mindirsə, onu kimsə İrana gətirmək istəsə, bu ona 700 minə başa gəlir. Ağlı başında olan adam isə bu məbləğə avtomobil almır. Bu tipli tədbirlər görməyə ehtiyac var.
Eyni zamanda, insanların gözünü qorxudan harın sürücülərlə bağlı real tədbirlər görülməlidir. Məsuliyyətsizliklə mübarizənin çox üsulları var. Məsələn, həmin adamların maliyyə qaynaqlarını araşdırmaq lazımdır. Düzdür, sürücülər arasında real qazancları ilə avtomobil qazananlar var. Amma təcrübə göstərir ki, belə insanlar arasında şübhəli mənbələrdən gəlir əldə edənlər də mövcuddur. İnsanları qorxudan digər amillərdən biri də budur”.
Qorxu və narahatlığın yaranması təbii prosesdir
Psixoloq Orxan Oruc  qeyd edib ki,  hadisələrin ardıcıllıq təşkil etməsi insanlarda qorxu yaradan əsas amildir: “Bu kimi qorxular yaşanan travmalarla bağlıdır. İnsanlar həmin tipli avtomobillərin dəfələrlə qəzalara səbəb olduğunu görüb və ya hadisənin şahidi olduqları üçün  istər-istəməz eyni hadisənin yenə təkrarlanacağından qorxurlar. Bu cür qorxunun və narahatlığın yaranması təbii prosesdir. Davamlı olaraq qəzalarda adıçəkilən avtomobillər “Porsche” və ya “Gelandewagen” deyil, digər avtomobillər olsaydı, insanlarda yenə eyni stereotip yaranardı. Həmin avtomobili idarə edənlərə də yanaşma eyni cür olur.  Əslində, bunun ağır psixoloji izahı yoxdur”.
Psixoloqun sözlərinə görə qəzalarda birbaşa iştirak edən insanlarda ağır travma halları müşahidə edilə bilər: “Əgər insanlar birbaşa hadisə iştirtakçısı olubsa və ya şahid qismində çıxış edibsə,  bu, insanlarda daha ağır travmaya səbəb ola bilər. Sadəcə, eşitmə və ya uzaqdan məlumat almaq yolu ilə  ağır psixoloji travma keçirmək olmaz.  Bunun baş vermə ehtimalı azdır. İnsanlarda stereotip formalaşması normal psixoloji prosesdir. Bu stereotiplər artıq dəfələrlə eyni hadisələrin baş verməsindən qaynaqlanır və  insanlar hər şeyi eyniləşdirməyə başlayır. Hadisənin əlamətlərini daşıyan  hər şeyə eyni yanaşır və nəticədə bu gündəlik həyatda qorxu yaradır.
Bu cür stereotipləri qırmaq üçün insan özünü sorğuya çəkə bilər. Yəni bu avtomobillərin heç də hamısı qəzada iştirak etmir və ya bu cür qəzaların baş verməsi onun dəfələrlə təkrarlanmasına səbəb deyil. Əgər insan hadisə iştirakçısı olub və qorxu bundan sonra yaranıbsa, bu zaman psixoloqa müraciət etmələri mütləqdir”.
www.oxu.az
"
"Avtobus sürücüsünə silah çəkən şəxsin kimliyi tam müəyyənləşdi – VİDEODaxili İşlər Nazirliyi Bakıda marşrut avtobusunda sərnişinin sürücüyə silah çəkməsi ilə bağlı yayılan videogörüntülərə münasibət bildirib.
Oxu.Az APA-ya istinadla xəbər verir ki, dünən saat 20:25 radələrində Binəqədi rayon Polis İdarəsinin 7-ci Polis Bölməsinə naməlum sərnişinin avtobusda odlu silaha oxşar əşya ilə avtobusun sürücüsünü hədələməsi barədə məlumat daxil olub.
Dərhal Binəqədi Rayon Polis İdarəsinin əməkdaşları tərəfindən həyata keçirilən tədbirlər nəticəsində bu xuliqanlıq hərəkətini törədən şəxsin şəxsiyyəti tam müəyyənləşib. Hazırda onun saxlanılması üçün tədbirlər görülür.

A.S.
www.oxu.az
 
"
"Bakıda zəncirvari qəza: “KaMAZ” minik avtomobillərinə çırpılıbBakıda iki nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Ziya Bünyadov prospektində qeydə alınıb.
Belə ki, “KaMAZ” markalı yük avtomobili 5 minik avtomobilinə çırpılıb. Hadisə nəticəsində 2 nəfər xəsarət alıb.
Əraziyə hüquq-mühafizə orqanlarının əməkdaşları cəlb edilib. Faktla bağlı araşdırma aparılır.
S.B.
www.oxu.az
"
"Sərnişin avtobus sürücüsünə tapança çıxardı – BAKIDA ŞOK + VİDEOBakıda avtobusda görünməmiş hadisə baş verib.
Oxu.Az-ın xəbərinə görə, sərnişinlərdən biri dayanacaqdan kənarda avtobusa minmək istəyib, lakin sürücü nəqliyyat vasitəsini saxlamayıb.
Bundan narazı qalan sərnişin avtobusa minəndən sonra sürücüyə kəskin şəkildə öz etirazını bildirməyə başlayıb. 
Digər sərnişin və sürücünün iradlarından sonra isə o özündən çıxıb və tapança çıxarıb.
İnsident zamanı sürücünün soyuqqanlığını qeyd etmək lazımdır.
Qeyd edək ki, video haqqin.az saytının redaksiyasına göndərilib.

S.B.
www.oxu.az
"
"Yol polisi fərqli ampluada - Bu dəfə soyğunçunu tutdular - FOTOSumqayıtda yol-patrul xidmətinin əməkdaşları qadının çantasını soyğunçuluq yolu ilə alan şəxsi hadisə yerində bir neçə yüz metr kənarda saxlayıb.
Oxu.Az xəbər verir ki, DİN-dən Milli.Az-a verilən məlumata görə, ictimai asayişin qorunması, şahidi olduğu cinayət xarakterli hadisələrə dərhal reaksiya və bu tipli hüquqazidd əməllər törədən şəxsin yerindəcə zərərsizləşdirilməsi hər bir polis əməkdaşının öndə gələn vəzifələrindən biridir.
Vətəndaşların təhlükəsizliyinin polis əməkdaşları tərəfindən etibarlı şəkildə qorunduğunu sübut edən hadisələrdən biri də Sumqayıt şəhəri ərazisində baş verib.
Belə ki, avqust ayının 16-da Sumqayıt şəhəri Zülfü Hacıyev küçəsində naməlum şəxs yolu keçən bir qadının içərisində qızıl-zinət əşyaları, bank kartı və pul olan çantasını alaraq qaçıb. Bu zaman qadın yaxınlıqda xidmət aparan yol polisi əməkdaşlarına yaxınlaşaraq hadisə barədə məlumat verib və onlardan kömək istəyib. Ərazidə xidmət aparan Sumqayıt Şəhər Dövlət Yol Polisi Şöbəsinin əməkdaşları - baş serjantlar Sahib Əkbərov və İsa Hüseynov dərhal reaksiya göstərərək qadının çantasını soyğunçuluq yolu ilə alaraq qaçan şəxsi təqib etməyə başlayıblar. Polis əməkdaşlarının çevikliyi sayəsində cinayəti törədən şəxs hadisə yerindən bir neçə yüz metr kənarda yaxalanaraq ələ keçirdiyi maddi sübutlarla birlikdə Sumqayıt Şəhər Polis İdarəsinə (ŞPİ) təhvil verilib.
Araşdırma zamanı cinayət törədərək qaçmağa cəhd göstərən şəxsin Bakı şəhər sakini Nizami Ağəliyev olduğu məlum olub və o, ifadəsində törətdiyi cinayəti etiraf edib. 
Faktla bağlı Sumqayıt ŞPİ-nin İstintaq Şöbəsində Cinayət Məcəlləsinin müvafiq maddələri ilə cinayət işi başlanılıb, araşdırmalar aparılır.














www.oxu.az
"
"İnsan səsi ilə hərəkətə gələcək avtomobil patentləşdirilibİnsan səsi ilə hərəkət edəcək və dayanacaq avtomobil patentləşdirilib.
Oxu.Az ictnews.az-a istinadən xəbər verir ki, patentə əlavə edilmiş təsvirdən göründüyü kimi, ""Go"" (Tərpən) və ""Stop now"" (İndi dayan) düymələri yeni panelin mərkəzində yerləşir. Bundan başqa, elektrik şüşə qaldıranı, qapıları bloka salan, işıqlandırma tənzimləyicisi və oturacaq qızdırıcısı düymələri var. Lakin patentə əlavə edilmiş sənədə əsasən, sərnişinlərin belə konsolun köməyi ilə lazımi marşrutu necə təyin edəcəyini başa düşmək olmur.
Ehtimal ki, avtomobil səsli idarəetmə və ya mobil proqram vasitəsilə idarə olunacaq. Həmçinin fövqəladə hal zamanı avtomobili ""Stop now"" düyməsi ilə dayandırmaq mümkün olacaq.
“Google” şirkətinə məxsus “Waymo” şirkəti uzun müddətdir sürücüsüz texnologiyalar üzərində işləyir, amma sözügedən şirkətin işi yalnız proqram təminatının yaradılması ilə məhdudlaşmır. Şirkətin mütəxəssisləri müxtəlif yeniliklər fikirləşir və onu patentləşdirirlər. Belə yeniliklərdən biri avtomobillər üçün yaradılmış futuristik  (gələcəyə istiqamətlənmiş) cihaz panelidir. Bu paneldə sükan və müxtəlif indikatorların əvəzinə bir neçə düymə yerləşdirilib.
İ.F.
 www.oxu.az
"
"DYP-dan “Led” tipli işıq lampalarından istifadə edənlərə – XƏBƏRDARLIQSon vaxtlar bəzi sürücülər tərəfindən nəqliyyat vasitələrində istehsalçı avtomobil zavodları tərəfindən istehsal olunan minik avtomobillərində nəzərdə tutulmayan əlavə avadanlıqların qurulması və yaxud nəqliyyat vasitələrinin qanunsuz avadanlıqlaşdırılması hallarına yol verilir.
Bu barədə Oxu.Az-a Baş Dövlət Yol Polisidən məlumat daxil olub. 
Məlumatda bildirilir ki, əsasən, gənc sürücülər arasında avtomobillərdə iri ölcülü şin və disklərdən istifadə etmək, sükan çarxlarını və buferləri dəyişmək, avtomobilin asqı qurğusunda dəyişiklik və əlavələr etməklə banın klirensini (yer səthindən avtomobilin ən aşağı nöqtəsinə qədər olan məsafə) artırmaq, səsboğucuların səsini çoxaltmağa meyillilik müşahidə olunur. 
""Belə hallardan biri də son zamanlar avtomobillərin işıq cihazlarında “Led” tipli işıq lampalarından istifadə olunmasıdır.  Əvvəla, onu qeyd etmək lazımdır ki, nəqliyyat vasitələri və onların hər bir ehtiyat hissəsi müəyyən sınaqlar nəticəsində təsdiq olunmuş beynəlxalq standartlar əsasında istehsal olunur. Avtomobil birmənalı olaraq “təhlükəli özü hərəkət mənbəyi” hesab olunduğu üçün onun üzərində istehsalçı zavod tərəfindən nəzərdə tutulmayan hər hansı bir dəyişiklik gələcəkdə ağır nəticəli yol-nəqliyyat hadisəsinin baş verməsinə real zəmin yaratmış olur"".
Bildiririk ki, Azərbaycan Respublikası yol hərəkət qaydaları üzrə 1968-ci il beynəlxalq Vyana Konvensiyasına qoşulmuşdur. Bununla əlaqədar ölkəmizdə 1998-ci ildə “Yol hərəkəti haqqında” Qanun qəbul olunmuşdur. Həmin qanunun 1 saylı Əlavəsinin III hissəsinin 1-ci bəndinin tələbinə görə xarici işıq cihazlarının miqdarı, tipi, rəngi, yerləşməsi və iş rejimi nəqliyyat vasitəsi konstruksiyasının tələblərinə uyğun olmalıdır. Qanundan göründüyü kimi, xarici işıq cihazları nəzərdə tutulan tələblərə uyğun deyilsə, onun istismarı qadağan olunmalıdır. 
Sürücülərin nəzərinə çatdırmaq istərdik ki, ölkəmiz 12.02.2002-ci tarixli, 261-IIQ №-li Qanunla “Təkərli nəqliyyat vasitələri, təkərli nəqliyyat vasitələrində quraşdırılan və ya istifadə olunan avadanlıq və hissələr üçün vahid texniki qaydaların və bu qaydalar əsasında verilən razılıqların qarşılıqlı şəkildə tanınma şərtlərinin qəbul edilməsi haqqında” beynəlxalq müqaviləyə qoşulmuşdur. Həmin müqaviləyə qoşulan dövlətlər Birləşmiş Millətlər Təşkilatının Avropa İqtisadi Komissiyası tərəfindən avtomobillərə, onların avadanlıq və hissələrinə dair işlənib hazırlanan qaydaları tanımalı və tətbiq etməlidirlər. Bu yolla AİK-in hazırladığı qaydalar bütün dünyada nəqliyyat vasitələri ilə bağlı vahid texniki standartlar və şərtlər statusunu alır. Avtomobil istehsalı zavodları da nəqliyyat vasitələrini bu tələblər əsasında istehsal edirlər.
Araşdırmalar göstərir ki, “Led” tipli işıqdiodlu lampalar avtomobilin hərəkəti zamanı yola düzgün işıq vurmur, xüsusən də uzaq məsafə rejimində daha çox təhlükə yaradır. Belə işıq cihazlarından avtomobilin salonunun icərisinin işıqlandırılması üçün istifadə oluna bilər. 
DYP əməkdaşları nəqliyyat vasitələrinin texniki tələblərinin pozulması, qanunsuz avadanlıqlaşdırılmasına qarşı mütəmadi mübarizə tədbirləri həyata keçirir.
Məlumat üçün hörmətli oxucuların nəzərinə çatdıraq ki, ötən il və bu ilin 6 ayı ərzində nəqliyyat vasitələrinin texniki tələblərinin pozulmasına görə 11013, o cümlədən nəqliyyat vasitələrinin qanunsuz avadanlıqlaşdırılmasına görə 4853 sürücü inzibati məsuliyyətə cəlb edilib.
E.Ə.
www.oxu.az
"
"İş adamının oğlu ""Range Rover""lə qəzaya düşdü – 1 ağır yaralı - ÖZƏLÖtən gecə Şamaxı rayonunda ağır yol qəzası baş verib.
Oxu.Az-ın əldə etdiyi məlumata görə, sonu 009-la bitən qara rəngli ""Range Rover"" markalı avtomaşının sürücüsü Mustafa İsmayılov idarəetməni itirərək qəzaya uğrayıb.
Onun Gəncə istiqamətindən gəldiyi xəbər verilir.
Qəza nəticəsində avtomobildə olan xanım sərnişin ağır xəsarət alıb və Bakıdakı klinikaların birinə yerləşdirilib.
Məlumata görə, Mustafa İsmayılovun atası Azərbaycanda və Rusiyada tanınmış iş adamıdır.
Hadisənin ictimaiyyətdən gizlədildiyi bildirilir.
A.H.
www.oxu.az
 
"
"Qadını ""Niva""dan endirib, polis avtomobilinə belə mindirdilər – VİDEO Bakının mərkəzində polislə qadın arasında insident yaşanıb.
Polis ona tabe olmayan xanımı zorla post-patrul avtomobilinə mindirərək aparıb.
Oxu.Az-ın criminal.az-a istinadən verdiyi məlumata görə, hadisə Fəvvarələr Meydanında yerləşən gecə klubunun qarşısında baş verib.
”Niva” markalı, 10 NJ 666 dövlət nömrə nişanlı avtomobilin sürücüsü nəqliyyat vasitəsini arxaya sürən zaman post-patrul avtomobili gəlib. Polis əməkdaşı sürücünün avtomobili arxaya verməsini istəyib.
Sürücü isə buna etiraz edib. Bu zaman polislər avtomobildən düşərək sürücünü nəqliyyat vasitəsinə mindiriblər.

 
www.oxu.az
"
"Bakının mərkəzində piyada zolağı ilə bağlı problem yaranıb – VİDEOBakıda bir sıra geniş prospekt və küçələrdə piyada zolaqlarının olmaması ətrafda yaşayan insanlar, habelə şəhərdə gəzən turistlər üçün çətinliklər yaradır. Rəsmi statistikaya əsasən, yol-nəqliyyat hadisələrinin ümumi sayında piyadaların vurulması hadisələri artıb.
Oxu.Az Report-a istinadən xəbər verir ki, təhlükəli ərazilərdən biri də Bakının mərkəzində, Neftçilər prospektinin sonu, Nobel prospektinin başlanğıcında yerləşir. 
Çoxzolaqlı, birtərəfli yolda piyada keçidinin olmaması səbəbindən qadınlar, uşaqlar, habelə ölkəmizdə səfərdə olan turistlər Dənizkənarı Bulvara keçmək üçün öz həyatlarını riskə atmalı olurlar.
Bakı Şəhər Dövlət Yol Polisi İdarəsinin (BDYPİ) bölmə rəisi, polis polkovniki Vaqif Əsədov bildirib ki, ümumilikdə piyada keçidinin yollarda təyin edilməsi ilə bağlı DYP əməkdaşları sənədləşmə işi aparır: “Əgər vətəndaşlar da hesab edir ki, onların yollarda hərəkəti ilə bağlı müəyyən çətinlik yaranıb və həmin ərazidə piyada zolaqlarının çəkilməsinə ehtiyac var, bu işlər bitdikdən sonra təyin olunan yerlərdə piyada zolaqları çəkilir”.
V.Əsədov bildirib ki, vətəndaşlar aidiyyəti üzrə dövlət yol polisi idarəsinə müraciət etməlidirlər. Onun sözlərinə görə, vətəndaşlar tərəfindən daxil olan müraciətlər əsasında yol polisi əməkdaşları həmin əraziyə baxış keçirir və orada piyada zolaqlarının çəkilməsi üçün vəsatət qaldırılır. Qaldırılan vəsatət əsasında Nazirlər Kabinetinin Yol Hərəkətinin Təhlükəsizliyi Komissiyasının qərarı əsasında həmin əraziyə piyada zolağı çəkilir.

E.Ə.
www.oxu.az
 
"
"Naftalanda millət vəkilinin bacısı qəzaya düşdüNaftalanda 4 nəfərin xəsarət alması ilə nəticələnən yol-nəqliyyat hadisəsi baş verib. 
Oxu.Az xəbər verir ki, APA-nın qərb bürosunun verdiyi məlumata görə, hadisə Goranboy-Tapqaraqoyunlu avtomobil yolunun Qaşaltı kəndi ərazisindən keçən hissəsində qeydə alınıb.
Hərəkətdə olan avtomobilin idarəetmədən çıxaraq yolun kənarına aşması nəticəsində 4 nəfər, Qaşaltı kənd sakinləri, 1980-ci il təvəllüdlü İlhamə Əhmədova, 2000-ci il təvəllüdlü Gülpəri Qocayeva, 1963-cü il təvəllüdlü Həmidə Aslanova və 2003-cü il təvəllüdlü Vüqar Hacızadə müxtəlif bədən xəsarət alaraq xəstəxanaya yerləşdiriliblər. Vəziyyətlərinin normal olduğu bildirilir.
Məlumata görə, qəzaya düşən H. Aslanova 96 saylı Goranboy - Naftalan seçki dairəsindən Milli Məclisə deputat seçilən Mahir Aslanovun bacısıdır.
Faktla bağlı hüquq-mühafizə orqanları tərəfindən araşdırma aparılır.  
E.Ə.
www.oxu.az
"
"""Gelandewagen"" qəzasının videogörüntülərini Şahverdiyev gizlədib? – YENİLƏNİBBakı Şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla əlaqə bölməsinin rəisi, polis polkovniki Vaqif Əsədov məlum qəza baş verən gün sükan arxasında Əli Həsənovun nəvəsi Nail Allahverdiyevin olması faktının Eyvaz Şahverdiyev tərəfindən gizlədilməsi ilə bağlı mətbuatda gedən xəbərə reaksiya verib.
Oxu.Az xəbər verir ki, qafqazinfo ilə əlaqə saxlayan Vaqif Əsədov Eyvaz Şahverdiyevlə bağlı yazıdan narazılığını ifadə edib: ""Əvvəlcə onu deyim ki, yol nəqliyyat hadisəsinin baş verdiyi gündən əvvəl Eyvaz Şahverdiyev məzuniyyətdədir. İkincisi, E.Şahverdiyev Bakı Şəhər Dövlət Yol Polisi İdarəsinin rəis müavini vəzifəsində deyil. Polkovnik-leytenant Eyvaz Şahverdiyev Bakı şəhər Baş Polis İdarəsinin Dövlət Yol Polisi İdarəsində yol hərəkətinin təşkili şöbəsinin rəisidir və funksional vəzifəsini yerinə yetirir. 
Üçüncüsü, E. Şahverdiyevin intellektual idarəetməyə cavabdeh və bütün kameralara nəzarəti həyata keçirən şəxs olduğuna dair informasiya da dəqiqləşdirilmədən verilib və yenə də qəsdən yol polisi əməkdaşlarının fəaliyyətinə kölgə salmaq məqsədi daşıyır. Belə ki, kameralar şöbəsinə nəzarəti bir başqa şöbə rəisi həyata keçirir və onun da intellektual idarəetmə sisteminə cavabdehliyi yoxdur. Beləliklə də, bu informasiya bütövlükdə Şahverdiyevlər ailəsi haqqında mənfi imic formalaşdırmaqdan başqa bir şey deyil"".
V.Əsədov bildirib ki, müasir standartlara cavab verən texniki vasitələrin tətbiq edildiyi ərəfədə heç nəyi gizlətmək mümkün deyil: ""Ən azından hadisə ilə bağlı Daxili İşlər Nazirliyi və Baş Prokurorluğun birgə informasiyası ictimaiyyətə çatdırılıb. Hazırda da hadisə ilə bağlı iş aparılır. Digər görülən tədbirlərlə bağlı isə mətbuatda məlumatlar gedib"". 
17.08.2017
Ötən həftənin media gündəmini zəbt edən baş nazirin müavini Əli Həsənovun nəvəsi Nail Allahverdiyevin ölümlə nəticələnən yol nəqliyyat hadisəsini törətməsi bəzi dairələrin, o cümlədən millət vəkillərinin də hadisəyə münasibət sərgiləmələri ilə yadda qaldı.
Oxu.Az avropa.info-ya istinadən xəbər verir ki, əslən Cəbrayıl rayonundan olan deputat Astan Şahverdiyevin isə heç nəyə ""dərman” olmayan, əslində, müdafiə xarakterli bəyanatı məsələnin daha da gərginləşməsinə əsas verdi. 
Astan Şahverdiyevi baş nazirin müavinini, eləcə də, ""Qaçqınkom”un sədrini müdafiə etməyə nə vadar edirdi?
Avropa.info-nun əldə etdiyi məlumata görə, Astan Şahverdiyev özünün və qohumlarının əldə etdiyi bütün imtiyazlar üçün məhz baş nazirin müavini Əli Həsənova borcludur. Astan Şahverdiyevin qardaşı Araz Şahverdiyev Cəbrayıl rayon polis idarəsinin rəisidir, o cümlədən digər qardaşı oğlu Eyvaz Şahverdiyev isə Bakı Şəhər Dövlət Yol Polisi rəisinin müavinidir. İddialara görə, qəza hadisəsi baş verən gün sükan arxasında olan şəxsin Əli Həsənovun nəvəsi Nail Allahverdiyev olmasını məhz Eyvaz Şahverdiyev gizlədə bilib.
Eyvaz Şahverdiyevin Bakı Dövlət Yol Polisində intelektual idarəetməyə cavabdeh olduğu və bütün kameralara nəzarətin birbaşa bu şəxsin nəzarətində olduğu qeyd edilir. Lakin sonradan məsələnin daha da böyüməsi və Dövlət Yol Polisinin araşdırmaları nəticəsində əsl həqiqət üzə çıxıb.
Qeyd edək ki, hadisə baş verəndən bir gün sonra deputat Astan Şahverdiyev də Nail Allahverdiyevin hadisə yerində olmadığını, avtomobili onun idarə etmədiyini bildirirdi. Daha maraqlı məqamlardan biri isə baş nazirin müavini kimi Əli Həsənovun sədr olduğu Narkomanlığa qarşı mübarizə üzrə dövlət komissiyasında da Astan Şahverdiyevin digər qardaşı oğlu Fərid Şahverdiyevin işləməsidir. Fərid Şahverdiyev Əli Həsənovun rəhbərlik etdiyi komissiyada yüksək vəzifə tutur.
Bundan başqa, keçmiş Milli Təhlükəsizlik Nazirliyinin sabiq əməkdaşı, məlum hadisələrlə bağlı hal-hazırda həbsdə olan Vüsal Ələkbərovun da Astan Şahverdiyevin qardaşının kürəkəni olduğu bildirilir. Beləliklə, Əli Həsənovun himayəsi altında bütün qohum-əqrəbalarına vəzifə verdirən Astan Şahverdiyevin Əli Həsnovu müdafiə etməsində səmimiyyət yox, digər amillərin olduğu ortaya çıxır.
E.Ə.
www.oxu.az
"
"12 yaşlı oğlan yol qəzasının qurbanı olub Bakı-Qazax magistralının Hacıqabul rayonu ərazisindən keçən hissəsində avtomobillə vurulan piyada reanimasiya şöbəsində ölüb.
Oxu.Az-ın APA-ya istinadən məlumatına görə, Bakı-Qazax yolunun Hacıqabul rayonu Nəvahi qəsəbəsindən keçən hissəsində 2005-ci il təvəllüdlü Ağamalıyev Ramil Rəfayət oğlu Bakı şəhər sakini, Elmar Cəbrinin idarə etdiyi “Tavriya” markalı “10 LH 551” dövlət nömrə nişanlı avtomobil tərəfindən vurulub. 
Ağır xəsarətlər alan yaralı uşaq Şirvan Şəhər Xəstəxanasının reanimasiya şöbəsinə yerləşdirilib və həkimlərin səyinə baxmayaraq uşağın həyatını xilas etmək mümkün olmayıb.
Faktla bağlı BDYPİ tərəfindən araşdırma aparılır.
S.B.
www.oxu.az 
"
"DYP “Gelandewagen”lə “avtoşluq” edənləri axtarır – VİDEOSosial şəbəkələrdə “Gelandewagen”lərdən ibarət toy karvanının Bakı yollarında hərəkəti iflic etməsi, yol hərəkəti qaydalarını kobud şəkildə pozmasını əsk etdirən görüntülər yayılıb. 
Oxu.Az-ın AzVision.az-a istinadən məlumatına görə, kadrlardan görünür ki, “Gelandewagen”lərdən ibarət kartej yolun bütün hərəkət zolaqlarını zəbt edərək sürücülərin hərəkətinə ciddi problem yaradıb.
Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov bildirib ki, sosial şəbəkələrdə yayılan görüntülərlə bağlı araşdırma aparılır. 
DYP rəsmisi qeyd edib ki, həmin avtomobillərin sürücülərinin kimiyi müəyyən edildikdən sonra onlara qarşı lazımi cəza tədbirləri görüləcək. 
“Həmin görüntülərə baxmışıq. Orada 4 “Gelandewagen”in olduğu görünür. Ümumilikdə, həmin toy karvanında 11 avtomobil olub. Bu, o demək deyil ki, həmin toy karvanı yalnız “Gelandewagen”lərdən ibarətdir. Görüntülər bizim kameralarımız tərəfində lentə alınıb. Həmin sürücülərin aşkar edilib, məsuliyyətə cəlb olunması istiqamətində işlər görülür.
Ailə quran bütün cütlüklərə xoşbəxtlik arzu edirəm, onların valideynlərinə gözaydınlığı verirəm, təəssüf ki, bəzi mental xüsusiyyətlərimizlə bağlı təhlükəli vərdişlər hələ də mövcuddur
“Mən ömrümdə bir dəfə ailə qururam” düşüncəsi ilə yol hərəkəti qaydalarını pozmaq olmaz. Bu, gülünc haldır. XXI əsrdə belə hərəkətlərə yol vermək olmaz”.

E.Ə.
www.oxu.az
"
"Rəşad Sadiqov “Maserati” ilə cərimə meydançasına aparıldı – FOTO + YENİLƏNİBAzərbaycan milli komandasının və bir çox klublarımızın şərəfini qorumuş tanınmış futbolçu Rəşad Sadiqovun avtomobili hələ də cərimə meydançasındadır. Bu barədə Oxu.Az-a  Bakı Şəhər Dövlət Yol Polisi İdarəsinin (BDYPİ) bölmə rəisi, polis polkovniki Vaqif Əsədov  deyib.
O bildirib ki, 10-SS-606 dövlət qeydiyyat nömrə nişanlı, “Maserati” markalı avtomobillə hərəkətdə olan zaman təhlükəsizlik kəmərindən istifadə etmədiyi üçün YPX əməkdaşları tərəfindən saxlanılıb.
Daha sonra onun avtomobilinə baxış keçirilib. Məlum olub ki, həmin sistemdə səs gücləndiricidən istifadə olunub və buna görə də sürücüyə “KYP-647967” saylı inzibati protokol tərtib edilib. 
“Protokol tərtib edildikdən sonra Rəşad Sadiqova izah olunub ki, cəriməsi 500 manatdır. Görünür, cərimənin çoxluğundan futbolçu bu yola əl atıb”.
Vaqif Əsədov bildirib ki, Rəşad Sadiqovla DYP əməkdaşları arasında olan söhbətin audio və video yazısı var.
“Əgər Rəşad Sadiqov istəsə, bu görüntüləri ictimaiyyətə açıqlaya bilərik”, - deyə bölmə rəisi bildirib.
14:42
Azərbaycan milli komandasının və bir çox klublarımızın şərəfini qorumuş tanınmış futbolçu Rəşad Sadiqovun avtomobili Dövlət Yol Polisi (DYP) inspektorları tərəfindən cərimə meydançasına aparılıb.
Oxu.Az xəbər verir ki, bu barədə AzPolitika.info-ya R.Sadiqov özü məlumat verib. 
Futbolçu bildirib ki, DYP əməkdaşları tərəfindən qanunsuz olaraq avtomobili cərimə meydançasına aparılıb, üstəlik, ondan pul tələb olunub: ""Türkiyə səfirliyinin yaxınlığından keçirdim. 99-YP-445 dövlət nömrə nişanlı avtomobildə xidmət aparan yol polisi əməkdaşları mənə saxla əmri verdi və mən avtomobili sağa çəkərək əmrə tabe oldum. Mənə yaxınlaşan DYP əməkdaşının ilk sualı ""avtomobildə siqnal var?” oldu.  ""Yoxdu” cavabını aldıqdan sonra nəqliyyat vasitəsini yoxlamağa başladı, yenidən mənə sual verdi ki, avtomobilə əlavə avadanlıq quraşdırılıbmı. Mən yenidən yox cavabını verdim. Bundan sonra həmin yol polisi göstərişin ""yuxarıdan” gəldiyini, onlarlıq bir şeyin olmadığını və avtomaşını dayanacağa aparacağını bildirdi. 
Mən də qarşılığında onlara avtomobilin mənim əmlakım olduğunu xatırladıb, ""yuxarı” deyəndə kimi nəzərdə tutduğunu soruşdum. Əgər avtomaşın içəri getməlidirsə, bunun bir açıqlaması, səbəbi olub-olmadığını, mülkümü əlimdən alıb məni piyada yola salmağın qanunsuz olduğunu, ""siqnal dediniz yoxdu, əlavə avadanlıq dediniz yoxdu, bəs mənim avtomaşınımı niyə aparırsınız dayanacağa?”, deyə etiraz etdim. Həmin yol polisi əməkdaşı bir daha mənə göstərişin ""yuxarıdan” olduğunu bildirdi. Avtomobilimi, öz şəxsi əmlakımı həmin yol polislərinə verib, taksi ilə evə getdim”.
R.Sadiqov bildirir ki, səhəri gün Bakı şəhər Dövlət Yol Polisi İdarəsinə gedib. ""Bizim işə 18-ci otaqda baxılacağını bildirdilər. Daxil olduq deyilən otağa, bizi polis mayoru Qafarov Cavad qarşıladı. Yuxarıda qeyd etdiyim sualların hamısını həmin polis mayoruna ünvanladım və yenidən avtomaşınıma niyə əl qoyulduğunu soruşdum. C.Qafarov sənədləri yoxladıqdan sonra mənə avtomaşının saxlanılması üçün heç bir səbəbin olmadığını bildirdi. Çünki ödənilməmiş cəriməm yox idi. Mən yenidən sual etdim ki, səbəbini kimsə açıqlayacaqmı ki, mənim avtomaşınım niyə dayanacağa aparılıb. Bundan sonra C.Qafarov inspektorlara göstəriş verdi ki, ""gedin avtomaşının ""qluşitel”ini yoxlayın”. Getdik dayanacağa, avtomobil yoxlanıldı və səsin normadan bir az artıq olduğu bildirildi. Bunlara bildirdim ki, avtomaşını zavod bu şəkildə istehsal edib, yenicə qeydiyyatdan keçirmişəm, əgər belə idisə, niyə qeydiyyatdan keçiriblər”. Ünvanladığım bu sualların heç birinə cavab verilmədi”.
Bundan sonra R.Sadiqov yenidən Bakı şəhər Dövlət Yol Polisi İdarəsinə qayıdıb. 
Mayor Cavad Qafarov ""obed”ə getdiyini bildirib, qayıtdıqdan sonra bu işlə məşğul olacağını deyib. ""Bir neçə saat gözlədikdən sonra yenidən otağa daxil olduq. Mayor bizi qəbul etmədi, köməkçisi isə bizə avtomaşının cəriməsinin 500 manat olduğunu bildirdi: ""Avtomobilin səsi artıq olduğuna görə cəriməsi 500 manatdır. 500 manat verin, kağız yazım verim, gedin avtomaşını çıxarın"". Bunun qanunsuz olduğunu, əgər həqiqətən, 500 manatlıq cəriməsi varsa, bunu qanuni yolla alınmasını, yəni protokol tərtib edilməsini istədim. Əgər protokol tərtib edilməsə, məhkəməyə baş vuracağımı bildirdim. Həmin serjant ""gedin verin məhkəməyə” dedi. Nə protokol tərtib edən oldu, nə də bizim şikayətimizə baxan. DİN-in 102 qaynar xəttinə 2 dəfə zəng vurmuşam, heç bir xəbər yoxdu”.
Qeyd edək ki, R.Sadiqov ""Maserati"" markalı avtomobil idarə edir.



E.Ə.
www.oxu.az
"
"Lənkəranda minik avtomobili ilə motosiklet toqquşdu – FOTOLənkəranda minik avtomobili ilə motosiklet toqquşub, xəsarət alan var.
Oxu.Az xəbər verir ki, APA-nın cənub bürosunun verdiyi məlumata görə, Ələt-Astara yolunun Gərmətük kəndi ərazisindən keçən hissəsində ""Mercedes” markalı, 90 ST  494 dövlət nömrə nişanlı avtomaşınla motosiklet toqquşub. 
Nəticədə motosikletin sürücüsü xəsarət alaraq Lənkəran Rayon Mərkəzi Xəstəxanasına aparılıb. Hadisənin baş vermə səbəbləri araşdırılır.

















E.Ə.
www.oxu.az
"
"Bakıda bomba həyəcanı Fövqəladə Hallar Nazirliyinin Böhran Vəziyyətlərində İdarəetmə Mərkəzinə Bakı şəhərinin Xətai rayonunda Neapol dairəsi yaxınlığında “Opel” markalı minik avtomobilində partlayıcı qurğu olması barədə məlumat daxil olub.
Oxu.Az-ın nazirliyin saytına istinadən verdiyi xəbərə görə, Xüsusi Riskli Xilasetmə Xidmətinin (XRXX) müvafiq xilasetmə qüvvələri hadisə yerinə cəlb edilib.
Azərbaycan Ərazilərinin Minalardan Təmizlənməsi üzrə Milli Agentliyi (ANAMA) hadisə barədə məlumatlandırılıb. XRXX və ANAMA-nın mütəxəssisləri tərəfindən həmin avtomobilə birlikdə baxış keçirilib, aparılan əməliyyat-axtarış tətbirləri nəticəsində heç bir şübhəli əşya və qurğu aşkarlanmayıb.
A.M.
www.oxu.az
"
"Ötən gün baş verən yol qəzalarında 4 nəfər öldü, onlarla yaralı varAzərbaycanda bir gündə baş verən yol qəzalarında 4 nəfər ölüb.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, ötən gün respublikanın avtomobil yollarında 13 yol-nəqliyyat hadisəsi baş verib. Nəticədə 4 nəfər ölüb, 22 nəfər xəsarət alıb.
Ölümlə nəticələnən yol qəzaları Lənkəranda qeydə alınıb. İki hadisə nəticəsində 4 nəfər dünyasını dəyişib.
A.M.
www.oxu.az
"
"Şəmkirdə avtomobil piyadanı vurduŞəmkir rayonunda piyadanın vurulması ilə nəticələnən yol nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Həzi Aslanov küçəsində qeydə alınıb.
Sürücüsü hələlik müəyyənləşdirilməyən avtomobil yolu keçmək istəyən rayon sakini, 1992-ci il təvəllüdlü Rzayev Eyyub Vəli oğlunu vuraraq hadisə yerindən uzaqlaşıb. Nəticədə E.Rzayev ağır xəsarət alıb.
Yaralı yaxınlıqdakıların hadisə yerinə çağırdığı təcili tibbi yardım maşını ilə xəstəxanaya aparılıb. Həkimlər tərəfindən tibbi yardım göstərildikdən sonra reanimasiya şöbəsinə yerləşdirilən E.Rzayevin vəziyyətinin ağır olduğu bildirilir.
Faktla bağlı araşdırma aparılır.
A.M.
www.oxu.az
"
"Yasa gedən şəxslər ağır qəzaya düşdülər – ÖLƏNLƏR VARƏlət-Astara yolunun Masallı rayonunun Alvadı kəndindən keçən hissəsində ağır yol qəzası olub.
Oxu.Az-ın APA-ya istinadən məlumatına görə, Bakı şəhər sakini, 1965-ci il təvəllüdlü Nazim Əkbər oğlu Həsənov idarə etdiyi “Toyota Prado” markalı avtomobili aşırıb. 
Nəticədə avtomobildə olan sərnişinlər – 1968-ci il təvəllüdlü Aidə Həsənova və Afər Əmrahov aldıqları xəsarətdən dünyasını dəyişiblər.
Avtomobilin sürücüsü və digər sərnişin Həsənov Zamiq Rafiq oğlu xəsarətlə Masallı Rayon Mərkəzi Xəstəxanasına yerləşdiriliblər.
Onu da qeyd edək ki, avtomobildəki şəxslər Bakıdan Lənkərana yas mərasimində iştirak etmək üçün gediblər. Hadisə onlar yas mərasimindən qayıdan zaman baş verib.








S.B.
www.oxu.az
"
"Goranboyda yol qəzası: 3 nəfər xəsarət alıb - FOTOGoranboy rayonunda avtomobil qəzası baş verib.
Oxu.Az-ın Report-a istinadən verdiyi məlumata görə, hadisə rayonun Xanqərvənd kəndində baş verib.
Belə ki, ""VAZ-2107"" markalı avtomobil hərəkətdə olan zaman qarşı tərəfdən gələn ""VAZ-21015"" markalı avtomobilə çırpılıb.
Nəticədə hər iki avtomobilin sürücüsü və bir sərinişin müxtəlif dərəcəli bədən xəsarətləri alaraq xəstəxanaya yerləşdirilib. Faktla bağlı araşdırma aparılır.











İ.F.
www.oxu.az
"
"Bakıda evakuatorun kobud qayda pozuntusu kameralara düşdü – VİDEOBakıda avtomobilləri cərimə meydançasına aparan evakuator qaydaları kobud şəkildə pozub.
Oxu.Az xəbər verir ki, bu barədə sosial şəbəkədə ictimai fəal Bəxtiyar Hacıyev məlumat verib.
B. Hacıyev deyib ki, o, yol polisi əməkdaşına və evakuator sürücüsünə bu barədə iradını çatdırsa da, vəziyyət dəyişməyib - avtomobil elə həmin istiqamətdə cərimə meydançasına aparılıb. B. Hacıyev “giriş qadağandır” nişanının tələbini pozduğu üçün evakuatora yol vermək istəməsə də, yaxınlıqdakı polis əməkdaşı ondan yol verməsini tələb edib.

Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr şöbəsinin rəhbəri Vaqif Əsədov məsələyə ilə bağlı yeniavaz.com-a münasibətiti bildirib: “Qanun hər kəs üçündür, “Yol hərəkəti haqqında” Qanunla tənzimlənir. Kimliyindən asılı olmayaraq, bu tələbləri yerinə yetirməlidir. Söhbət yol hərəkətində hərəkət üstünlüyünə malik nəqliyyat vasitələrindən gedirsə, bu başqa bir məsələdir. Əgər yol polisi nizamlayıcı qismində göstəriş verirsə, təbii ki, yol polisinin siqnalları, yəni yol polisi tərəfindən verilən siqnallar, göstərişlər birmənalı şəkildə yerinə yetirilməlidir. Mən həmin video ilə tanış deyiləm. Evakuatorun hərəkəti ilə bağlı yol polisi özü şərait yaradırsa, təbii ki, digər hərəkət iştirakçıları da onun hərəkətinə yol verməlidir. Mən baxmamışam həmin videoya. Sadəcə, suallarınıza cavab vermək üçün deyirəm ki, əgər yol polisinin iştirakı ilə, göstərişi ilə avtonəqliyyat vasitəsi hər hansı formada hərəkət eləyirsə, bu qəbulediləndir. Tutaq ki, evakuator deyil, başqa bir maşındır, hamısına aiddir. Polis artıq burada nizamlayıcı qismində olur. Bəxtiyar Hacıyev bu qanunları sizdən də, məndən də gözəl bilir. Təkrar edirəm, videoya dəqiq baxmamışam, görməmişəm deyə dəqiq şərh verə bilmirəm. Daha dəqiqini videoya baxdıqdan sonra demək olar”.
A.M.
www.oxu.az
"
"Azərbaycanlı ölkədən külli miqdarda qanunsuz pul çıxarmaq istədi – VİDEOHədəflənmə və risk faktoru əsasında müəyyən olunmuş tədbirlər nəticəsində “Sınıq Körpü” gömrük postunda Azərbaycandan Gürcüstana gedən ölkə vətəndaşı Ələsgərov Sakit Vilayət oğlunun idarə etdiyi “Volkswagen” markalı, 05 BF 398 dövlət nömrə nişanlı minik avtomobilində yoxlama aparılması nəzərdə tutulub.
Oxu.Az xəbər verir ki, bu barədə Dövlət Gömrük Komitəsinin açıqlamasında bildirilir.
Məlumatda deyilir ki, vətəndaş gömrük nəzarəti üzrə gömrükçülərin qanuni fəaliyyətinə mane olmağa çalışıb, lakin kənar müdaxilə cəhdlərinə baxmayaraq avtomobil yoxlamadan keçirilib. Nəticədə avtomobilin gizli saxlanc yerlərindən, gömrük nəzarətindən gizlədilmiş şəkildə 3 540 000 Rusiya rublu (59 000 ABŞ dolları ekvivalentində) aşkar edilib.
Faktla bağlı araşdırma aparılır.

A.M.
www.oxu.az
"
"Azərbaycanda yol hərəkəti qaydalarını pozanlar artdı2017-ci ilin yanvar-iyun aylarında Azərbaycanda yol hərəkəti qaydaları əleyhinə aşkarlanmış inzibati xətaların sayı əvvəlki ilin müvafiq dövrü ilə müqayisədə 12,1 faiz artaraq 1555,4 min olub.
Oxu.Az xəbər verir ki, Dövlət Statistika Komitəsindən Trend-ə verilən məlumata görə, xətaların 51,1 faizi yolda müəyyən edilmiş hərəkət sürəti həddinin aşılması (ötən ilin müvafiq dövrü ilə müqayisədə 10,5 faiz çox), 11,1 faizi dayanma və ya durma qaydalarının pozulması (3 faiz çox), 10,4 faizi işıqforun və ya nizamlayıcının qadağanedici işarəsi verilərkən hərəkətin davam etdirilməsi (30,3 faiz çox), 9,5 faizi yol nişanlarının və ya yolların hərəkət hissəsinin işarələrinin tələblərinə riayət edilməməsi (83,0 faiz çox), 3,7 faizi təhlükəsizlik kəmərini bağlamadan nəqliyyat vasitəsinin idarə olunması (9,4 faiz az), qalan hissəsi isə digər səbəblər üzrə aşkarlanıb.
Qaydaların pozulmasına görə 30,3 milyon manat məbləğində cərimələr tətbiq edilib.
A.M.
www.oxu.az
"
"Azərbaycanda qəzaların əksəriyyəti yaşayış məntəqələrində baş verir – STATİSTİKA2017-ci ilin yanvar-iyun aylarında Azərbaycanın avtomobil yollarında 848 və ya 2016-cı ilin müvafiq dövrü ilə müqayisədə 6,3 faiz az yol-nəqliyyat hadisəsi baş verib.
Oxu.Az avtosfer.az-a istinadən xəbər verir ki, DSK-dən verilən məlumata görə, bu hadisələr nəticəsində zərər çəkən şəxslərin sayı 10 faiz azalaraq 1147 nəfər olub. Onlardan 315-i həlak olub, 832-si isə yaralanıb. Hadisələrin 45,2 faizi gündüz, 38,1 faizi gecə, 16,7 faizi isə toran vaxtı baş verib, 25,6 faizi həftənin şənbə və bazar günlərinə təsadüf edib.
Yol-nəqliyyat hadisələrinin 88,9 faizi yaşayış məntəqələrində baş verib, bu hadisələr nəticəsində həlak olanların sayı 2016-cı ilin müvafiq dövrünə nisbətən 16,1 faiz artaraq 223 nəfər, yaralananların sayı isə 13,7 faiz azalaraq 779 nəfər olub. Bütün yol-nəqliyyat hadisələrinin 49,1 faizi nəqliyyat vasitələrinin və piyadaların, 32,5 faizi bir neçə nəqliyyat vasitəsinin, 18,4 faizi bir nəqliyyat vasitəsinin iştirakı ilə baş verib və 2016-cı ilin yanvar-iyun aylarına nisbətən hadisələrin sayı müvafiq olaraq 7,2 faiz artıb, 16,9 faiz və 15,7 faiz azalıb. Yol-nəqliyyat hadisələri nəticəsində həlak olanların 78,7 faizini, yaralananların isə 73,9 faizini kişilər təşkil edib. Nəqliyyat vasitələrinin sərxoş vəziyyətdə idarə olunması səbəbindən ölümlə və ya bədən xəsarəti alınması ilə nəticələnən 14 hadisə baş verib, nəticədə 9 nəfər ölüb, 13 nəfər isə yaralanıb. Belə hadisələrin 78,6 faizi minik avtomobillərinin sürücüləri tərəfindən törədilib.
A.M.
www.oxu.az
"
"Lənkəranda ağır qəza: 2 ölü, 5 yaralı – FOTOLənkəranda ağır qəza baş verib, ölən və yaralananlar var.
Oxu.Az-ın APA-ya istinadən verdiyi məlumata görə, hadisə Ələt-Astara yolunun Liman şəhəri ərazisindən keçən hissəsində qeydə alınıb. Belə ki, “VAZ 2107” və “Mercedes” markalı iki avtomobilin toqquşması nəticəsində 2 nəfər ölüb, 5 nəfər isə ağır xəsarətlər alaraq  Lənkəran Rayon Mərkəzi Xəstəxanasına gətirilib. Ölən şəxslərin “VAZ”ın sürücüsü və sərnişini olduğu bildirilir.
Xəsarət alanlar - Astara sakini 1984-cü il təvəllüdlü  Süleymanov Rüstəm Tarif oğlu (“Mercedes”in sürücüsü), Sumqayıt sakinləri 1980-ci il təvəllüdlü Hüseynova Solmaz Malik qızı, 1984-cü il təvəllüdlü Mikayılova İradə və Lənkəran rayon sakini Əlizadə Elməddin Cabbar oğludur.     
Yaralılardan ikisinin vəziyyəti ağırdır, onlar xəstəxananın reanimasiya şöbəsinə yerləşdiriliblər.
Qəzanın bəzi təfərrüatları məlum olub. İlkin məlumata görə, iribuynuzlu heyvanın yola qəfil çıxması səbəbindən “Mercedes”in sürücüsü idarəetməni itirib. Nəticədə avtomobil heyvanı vurub öldürüb, daha sonra “VAZ”a çırpılıb.














A.S.
www.oxu.az
 
 
"
"Bakıda ""Gelandewagen""lərin toy karvanı hərəkəti iflic etdi – VİDEOBakıda növbəti dəfə toy karvanı yol hərəkəti qaydalarını kobud şəkildə pozub.
Oxu.az musavat.com-a istinadən xəbər verir ki, ""Galendawagen""lərdən ibarət toy karvanı yolun bütün hərəkət zolaqlarını zəbt edərək sürücülərin hərəkətinə ciddi problem yaradıb.
Sürət həddi 90 km/saat olan Ziya Bünyadov prospektində (Dərnəgül yolu) 20-30 km/saat sürətlə hərəkət edən toy karvanı uzun tıxacın yaranmasına səbəb olub.
Toy karvanı sürücülərin etirazına, yol istəməsinə baxmayaraq, qanunsuz hərəkətlərini davam etdiriblər və yaratdıqları avtomobil karvanının hərəkətini lentə alıblar.
Qeyd edək ki, dəfələrlə şəhərdə bu cür özbaşınalıq edən toy karvanlarına qarşı reydlər keçirilib. Amma görünən budur ki, özbaşına sürücülərin cəzalandırılması bəzilərinə dərs olmur.
Həmin görüntüləri təqdim edirik:


C.İ.
www.oxu.az
"
"Şəkidə avtomobil aşıb, bir ailənin üç üzvü xəsarət alıbŞəkidə baş verən yol qəzasında bir ailənin üç üzvü xəsarət alıb.
Oxu.Az-ın APA-ya istinadən məlumatına görə, hadisə avqustun 14-ü axşam saat 18 radələrində Şəki-Qax avtomobil yolunun Şəki rayonu Aşağı Göynük kəndi ərazisindən keçən hissəsində qeydə alınıb.
Bərdə rayon sakini, 1952-ci il təvəllüdlü Yusif Qənbər oğlu Nərimanov idarə etdiyi “Lexus” markalı minik avtomobili ilə Şəkidən Qax rayonu istiqamətində hərəkətdə olarkən idarəetməni itirməsi səbəbindən maşın yolun kənarına aşıb. Qəzadan sonra sürücü Yusif Nərimanov, onun həyat yoldaşı 1966-cı il təvəllüdlü Kəmalə Nadir qızı Nərimanova və onların 2010-cu il təvəllüdlü övladı Nərmin Nərimanbəyli aldıqları müxtəlif dərəcəli bədən xəsarətləri ilə Şəki Mərkəzi Rayon Xəstəxanasına (MRX) aparılıblar.
Şəki MRX-dan bildirilib ki, yaralılardan Kəmalə Nərimanova müalicəsi xəstəxananın reanimasiya, Yusif Nərmanov isə cərrahiyə şöbəsində aparılır. Nərmin Nərimanbəylinin xəsarəti yüngül olduğundan ona lazımi yardım göstərildikdən sonra evə buraxılıb.
Faktla bağlı DİN-nin Baş Dövlət Yol Polisi İdarəsinin Baş İstintaq və Təhqiqat bölməsində araşdırma aparılır.
S.B.
www.oxu.az
"
"Türkiyədə ağır yol qəzası – 8 ölüTürkiyənin Ağrı vilayətində ağır yol-nəqliyyat hadisəsi baş verib.
Oxu.Az Report-a istinadən xəbər verir ki, qəza Tutak və Hamur rayonlarını birləşdirən Hamurdərəsi avtomobil yolunda, Palandökən kəndi ərazisində qeydə alınıb.
Belə ki, Ağrı şəhərinə doğru hərəkətdə olan yük maşınının üzərindəki ekskovator avtomobil yoluna düşüb. Nəticədə arxadan yüksək sürətlə gələn mikroavtobus ekskavatora çırpılıb. 
Qəzada mikroavtobusdakı sərnişinlərdən 8 nəfəri ölüb, 15-i yaralanıb. Yaralılardan 4-nün vəziyyəti ağır olaraq qiymətləndirilir.
Faktla bağlı araşdırma aparılır.
S.B.
www.oxu.az
"
"Diqqət: Bu yol 4 gün bağlı olacaqSabahdan Binəqədi rayonunda Balaxanı-Binəqədi avtomobil yolunun kəsişməsindən Mehdiabad-Digah yolunun kəsişməsinədək olan hissəsində avtonəqliyyat vasitələrinin hərəkəti qismən məhdudlaşdırılacaq. 
""Azəravtoyol"" ASC-nin mətbuat xidmətindən Oxu.Az-a daxil olan məlumata görə, bu, aparılacaq təmir işləri ilə əlaqədar olaraq tətbiq ediləcək.
""Sözügedən avtomobil yolunda məhdudlaşdırma təmir işləri bitənədək, yəni 4 gün, avqust ayının 19-na kimi qüvvədə olacaq. Sürücülərə alternativ yol kimi Zabrat-Məhəmmədi-Pirşağı avtomobil yolundan istifadə tövsiyə edilir"", - deyə məlumatda əlavə olunub.
E.Ə.
www.oxu.az
"
"Paytaxtda 3 avtomobil toqquşub, xəsarət alanlar varBu gün səhər saatlarda paytaxtın Heydər Əliyev prospektində 3 minik avtomobili toqquşub, xəsarət alanlar var.
Oxu.Az-ın azvision.az-a istinadən verdiyi məlumata görə, qəza nticəsində tıxac yaranıb.
Qəzaya uğrayan avtomobillərə ciddi zərər dəyib. Hazırda DYP əməkdaşları hadisə yerində qəzanın təfərrüatlarını müəyyənləşdirir.
İ.F.
www.oxu.az
"
"Bakıda ağır qəza: Ölən varBakıda ağır yol qəzası baş verib.
Oxu.Az-ın Fövqəladə Hallar Nazirliyinin (FHN) saytına istinadən verdiyi xəbərə görə, Bakının Sabunçu rayonunda iki minik avtomobilinin toqquşması nəticəsində yol-nəqliyyat hadisəsi qeydə alınıb.
Dərhal nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış sürücü, 1959-cu il təvəllüdlü Əzimov İlham Məmmədqulu oğlunun  meyitini çıxarıb və aidiyyəti üzrə təhvil veriblər. Əməliyyat saat 04:15-də başa çatıb.
A.M.
www.oxu.az
"
"Hacıqabulda avtomobil 12 yaşlı uşağı vurduHacıqabul rayonunda avtomobil 12 yaşlı uşağı vurub.
Oxu.Az-ın APA-ya istinadla məlumatına görə, hadisə Bakı-Qazax yolunun Hacıqabul rayonu, Nəvahi qəsəbəsindən keçən hissəsində qeydə alınıb.
Kənd sakini, 2005-cü il təvəllüdlü Ağamalıyev Ramil Rəfayət oğlu  “10 LH 551” dövlət nömrə nişanlı  “Tavriya” markalı avtomobil tərəfindən vurulub.
Ağır xəsarətlər alan yaralı Şirvan şəhər xəstəxanasının reanimasiya şöbəsinə yerləşdirlib.
Faktla bağlı araşdırma aparılır.
A.S.
www.oxu.az
"
"Bakıda “TIR” sürücülərə təhlükəli anlar yaşatdı – VİDEOBakıda təkəri partlayan “TIR” yoluna davam edib.
Oxu.Az metbuat.az-a istinadən bildirir ki, hadisə Nərimanov rayonu, metronun “Ulduz” stansiyasının yaxınlığında baş verib.
Türkiyə dövlət nömrə nişanlı “TIR”-ın təkəri partlasa da, sürücü hərəkətinə davam edib. Görüntülərdə avtomobilin yüklü halda olduğu görünür.

A.M.
www.oxu.az
 
"
"Xudatda ailə faciəsi: Bir qardaş öldü, digəri yaralandı - FOTOBu gün şəhər saatlarında Xudatın Müqtədir qəsəbəsində ölümlə nəticələnən yol nəqliyyat hadisəsi qeydə alınıb.
Oxu.Az-ın APA-ya istinadın verdiyi məlumata görə, “Vaz 2107” markalı avtomaşın yoldan çıxaraq ağaca çırpılıb.
Qəza nəticəsində maşında olan Xaçmaz rayon sakinləri 1992-ci il təvəllüdlü Elvin Yusifov, onun qardaşı 1987-ci il təvəllüdlü  Elbrus Yusifov və 30 yaşlı İlqar İmaməliyev müxtəlif dərəcəli xəsarətlər alıb. Həkimlərin səyinə baxmayaraq Elvinin həyatını xilas etmək mümkün olmayıb. Digər iki şəxsin müalicəsi isə Xaçmaz Mərkəzi Rayon Xəstəxanasında davam etdirilir.
Faktla bağlı araşdırmalar davam etdirilir.
A.M.
www.oxu.az
 
"
"Şəmkirdə 13 yaşlı qızı avtomobil vuraraq öldürdüŞəmkirdə piyadanın ölümü ilə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, hadisə rayonun Düz Qışlaq kəndində qeydə alınıb.
Kənd sakini 2004-cü il təvəllüdlü Ella Qasımova yolu keçən zaman “Niva” markalı avtomobil tərəfindən vurulub. Ağır bədən xəsarətləri alan 13 yaşlı qız hadisə yerində ölüb.
Faktla bağlı hüquq mühafizə orqanları tərəfindən araşdırma aparılır.
A.M.
www.oxu.az
"
"Rusiyada bahalı avtomobillərlə ölüm gətirən məmur övladları... – FOTOVəzifəli şəxslərin, dövlət məmurlarının reputasiyası, onların xalq arasındakı imici belə şəxslərin ailə üzvlərinin ictimaiyyət arasındakı davranışı, hərəkətlətləri ilə də müəyyən olunur. Zaman-zaman vəzifəli şəxslərin övladlarının, qohumlarının lüks avtomobillərdə yüksək sürətlə törətdikləri qəzalar ictimaiyyətin gündəmini zəbt edirdi. Xüsusən qəza ağır nəticələrə səbəb olduqda, bunun müqabilində yüngül cəza aldıqda ictimai qınaq kəskin olur.
Bu kimi neqativ hallar Azərbaycanla yanaşı, qonşu ölkələrdə də baş verir.
Oxu.Az modern.az-a istinadən Rusiyada son illər yüksək vəzifə sahiblərinin yaxınlarının törətdikləri ağır qəzaların xronologiyasını təqdim edir.
Aleksey Soskovets
Rusiyanın keçmiş baş naziri Oleq Soskovetsin oğlu
28 fevral 1999

Aleksey Soskovets Mercedes-320 avtomobili ilə Rublev-Uspensk şossesində yolu keçən 3 tacik işçini vurmuşdu. Sürət yüksək olduğundan hər 3 işçi hadisə yerindəcə həlak olmuşdu. Həmən gün baş nazirin müavinin oğlu avtomobilinin oğurlanması barədə polisə müraciət etmiş və avtomobil hadisədən bir qədər kənarda meşə massivində tapılmışdı. Avtomobildə bütün barmaq izləri professionalıqla silinmiş olduğu üçün Soskovets cinayət işinə cəlb olunmadan azadlığa buraxılmışdı.
Oleq Soskovets bu gün Rusiya İstehsalçılar İttifaqının sədridir.
Aleksandr Rutskoy
Kursk vilayəti qubernatoru Aleksandr Rutskoyun oğlu
21 yanvar 1998

Atası ilə eyni adı daşıyan qubernator oğlunun Jeep Grand Cherokee avtomobili Kursk şəhərinin mərkəzində qadını vuraraq öldürmüşdü. Sonradan avtomobildə Aleksadnr Rutskoy ilə yanaşı, daha 2 kişi və 2 qadın sərnişinin də olduğu bildirilmişdi. İstintaq zamanı həmin şəxslərdən biri avtomobili özünün idarə etdiyini demişdi və buna görə qubernator oğlu məsuliyyətə cəlb olunmamışdı. Hadisədən sonra 2000-ci ildə Kurs vilayəti qubernatorluğu uğrunda mübarizə zamanı atası Rutskoyun namizədliyi son anda qeydiyyata alınmamışdı. Buna baxmayaraq o, 2016-cı ildə Rusiya Dövlət Dumasının deputatı seçilib.
Aleksandr İvanov
Rusiya müdafiə naziri Sergey İvanovun oğlu
20 may 2005

Rusiyanın o zamankı müdafiə naziri Serqey İvanovun oğlu Aleksandr Moskvanın Lobaçevski küçəsində 68 yaşlı Svetlana Beridzeni piyada keçidinin qarşısında vurmuşdu. Qəzanın şahidləri avtomobilin 100 kilometr sürətlə hərəkət etdiyini və toqquşma məqamında sürətini azaltmadığını bildirmişdilər. 2005-ci ilin noyabrında ekspertiza qəzanın texniki baxımdan qarşısıalınmaz olduğunu bildirib. Bu əsnada cinayət işinə də xitam verilib.
Məsuliyyətdən yayınan Aleksandr İvanov 2014-cü ildə Dubayda dənizdə çimərkən boğulub.
Ramil Minnixanov
Tatarıstan Yol Polisi İdarəsinin rəisi Rifkət Minnixanovun oğlu və ölkə prezidenti Rüstəm Minnixanovun qardaşı oğlu
28 mart 2014

Tatarıstanın Almetyevsk şəhərində Ramil Minnixanovun Land Rover markalı avtomobili ilə avtobus dayanacağında duran 16 yaşlı Aleksandr Trofimovu vurmuşdu. Ekspertiza qəza zamanı sürücünün qəzadan qaçmağa mümkün olmadığını bildirib.
Bir müddət sonra, Rifkət Minnixanov oğlunun mərhumun ailəsi ilə görüş keçirildiyini və övladının hadisəyə görə üzr istədiyini bildirib.
Roman Korolyov
Lipetsk vilayətinin qubernatoru Oleq Korolyovun oğlu
26 sentyabr 2016

Wolkswagen Touareg avtomobili ilə hərəkət edən Roman Korolyov yolu keçmək istəyən 57 yaşlı qadını vuraraq öldürmüşdü. Faktla bağlı cinayət işi açılmış, hadisə zamanı prokuror köməkçisi vəzifəsini daşıyan Roman Korolyov vəzifəsindən kənarlaşdırılmışdı.  Lakin sonradan o yenidən prokurorluq orqanlarında işə bərpa olunmuşdu.
Oleq Korolyov hazırda da Lipetsk vilayətinin qubernatorudur.
A.M.
www.oxu.az
"
"Şamaxıda ölümlə nəticələnən yol qəzası baş veribŞamaxı rayonunun Nağarakənd kəndində ölümlə nəticələnən yol-nəqliyyat hadisəsi baş verib.
Daxili İşlər Nazirliyindən Oxu.Az-a verilən məlumata görə, avqustun 11-də saat 21 radələrində Şamaxı rayonunun Nağarakənd kəndində şəhər sakini Arif Binyətov idarə etdiyi “VAZ-2106” markalı avtomobili aşırıb.
Qəza nəticəsində onun 3 sərnişini xəstəxanaya yerləşdirilib, onlardan Səxavət Cəbiyev orada ölüb.
S.B.
www.oxu.az
"
"Şamaxıda avtomobil dərəyə aşıb, 8 nəfər xəsarət alıb – YENİLƏNİB + VİDEOŞamaxı rayonunda baş verən ağır yol-nəqliyyat hadisəsi zamanı xəsarət alan 8 nəfərin adı məlum olub. Onlardan biri xəstəxanada dünyasını dəyişib.
Oxu.Az APA-ya istinadən verdiyi xəbərə görə, ötən gecə saat 22:30 radələrində Şamaxı-Pirqulu avtomobil yolunun Nağaraxana kəndi ərazisindən keçən hissəsində Şamaxı sakininə məxsus “VAZ 2106” markalı minik avtomobili yoldan çıxaraq 70 metr dərinliyi olan dərəyə aşıb.
 Hadisə zamanı avtomobildə olan 8 nəfər-2003-cü il təvəllüdlü Fərhadov Əli Qubad oğlu, 2002-ci il təvəllüdlü İsgəndərov Tərlan Elman oğlu, 1994-cü il təvəllüdlü Babakişiyev Zövqani Əmralı oğlu, 1988-ci il təvəllüdlü Cəbiyev Səxavət Cəmaləddin oğlu, 2002-ci il təvəllüdlü Hacıyev Rüfət Rövşən oğlu, 1995-ci il təvəllüdlü Hüseynov Muxtar Hüseyn oğlu, 1997-ci il təvəllüdlü Sadiqov İqrar Məmmədəli oğlu, 1991-ci il təvəllüdlü Kərimov Xətai Elton oğlu ağır bədən xəsarətləri aldığı üçün Şamaxı rayon Mərkəzi Xəstəxanasına çatdırılıb. Dörd nəfərin vəziyyəti daha ağır olduğundan onlar reanimasiya şöbəsinə yerləşdirilib. Şamaxı sakini, 1988-ci il təvəllüdlü Cəbiyev Səxavət Cəmaləddin oğlu həkimlərin tibbi yardım göstərməsinə baxmayaraq, xəstəxanada dünyasını dəyişib.
Məlumata görə, xəsarət alanların hamısı Şamaxı şəhərində restoranların birində ofisiant işləyirlər. Hadisə onların toy mərasimindən çıxaraq evə gedərkən baş verib. Sürücünün toyda spirtli içki qəbul etdiyi bildirilir.
Faktla bağlı Şamaxı rayon Polis Şöbəsi tərəfindən araşdırma aparılır.
02:34
Şamaxı rayonunda ağır yol-nəqliyyat hadisəsi baş verib. 
Oxu.Az-ın APA-ya istinadən xəbərinə görə, hadisə bu gün gecə saat 22:30 radələrində Şamaxı-Pirqulu avtomobil yolunun Nağaraxana kəndi ərazisindən keçən hissəsində qeydə alınıb.
Şamaxı sakininə məxsus “VAZ 2106” markalı minik avtomobili yoldan çıxaraq 70 metr dərinliyi olan dərəyə aşıb. Hadisə zamanı avtomobildə olan 8 nəfər ağır bədən xəsarətləri ilə aldığı üçün Şamaxı rayon Mərkəzi Xəstəxanasına çatdırılıb. 
Onlardan 3-ün vəziyyəti daha ağır olduğu üçün onlar reanimasiya şöbəsinə yerləşdirilib. Məlumata görə, yaralıların hamısı restoranlardan birində ofisiant işləyirlər və onlar toy mərasimindən çıxaraq evə gedərkən hadisə baş verib.
Xəsarət alanların şəxsiyyətləri müəyyənləşdirilir. Faktla bağlı Şamaxı rayon Polis Şöbəsi tərəfindən araşdırma aparılır. 

S.B.
www.oxu.az
"
"Qəbələdə ağır qəza: yaralanan varOxu.Az FHN-ə istinadən xəbər verir ki, FHN-nin Böhran Vəziyyətlərində İdarəetmə Mərkəzinə Qəbələ rayonu ərazisində ""Kamaz"" markalı yük avtomobili yol kənarındakı ağaca çırpılması nəticəsində yol qəzasının baş verməsi barədə məlumat daxil olub.
Dərhal Nazirliyin Şimal-Qərb Reqional Mərkəzinin xilasediciləri hadisə yerinə cəlb olunaraq yük avtomobilində sıxılmış vəziyyətdə qalmış sürücünü çıxarmış və aidiyyatı üzrə təhvil veriblər.
Əməliyyat saat 04:40-da başa çatıb.
www.oxu.az
"
"Bakıda sonu görünməyən tıxac – VİDEOPaytaxtın Binəqədi rayonunda böyük tıxac yaranıb.
Oxu.Az-ın Ölkə.Az-a istinadən məlumatına görə, tıxaca səbəb yolda aparılan təmir işləridir. 
Sakinlərin sözlərinə görə, artıq iki saatdan artıqdır ki, yolda qalıblar.
Tıxacdan görüntüləri təqdim edirik:

S.B.
www.oxu.az
"
"Goranboyda avtomobil piyadanı vuraraq öldürübGoranboyda ölümlə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, hadisə rayonun Qızılhacılı kəndi ərazisində qeydə alınlb.
Hələki markası məlum olmayan avtomobil piyadanı vurub. Yaralı dərhal xəstəxanaya çatdırılsada onun həyatını xilas etmək mümükün olmayıb.
Faktla bağlı araşdırma aparılır.
S.B.
www.oxu.az
"
"Əli Həsənovun nəvəsinin ""Gelandewagen""lə vurduğu yaralılardan xəbər varAvqustun 3-də paytaxt Bakının Heydər Əliyev prospektində baş vermiş dəhşətli qəzada yaralanaraq ""Baku Medical Plaza""ya aparılan, daha sonra Ankaradakı Gülhanə hospitalına köçürülən Türkiyə vətəndaşlarının səhhəti ilə bağlı xəstəxanadan açıqlama verilib.
Oxu.Az xəbər verir ki, Ankaradakı Gülhanə Hospitalından sputnik.az-a verilən açıqlamaya görə, yaralı Muttalip Tekiş hazırda reanimasiyadadır və vəziyyəti ağır olaraq qalır.
Onun həyat yoldaşı Songül Tekiş isə döş qəfəs nahiyyəsindən müalicə almağa davam edir. Xanım Tekişin vəziyyəti qənaətbəxşdir.
Xatırladaq ki, avqustun 3-ü paytaxtın Heydər Əliyev prospektində baş verən avtoqəzada iki nəfər ölmüş, üç nəfər isə ağır yaralanmışdı. Hadisəni törədən ""Mercedes Gelandewagen"" markalı avtomobilin sahibi Qaçqınların və Məcburi Köçkünlərin İşləri üzrə Dövlət Komitəsinin sədri, baş nazirin müavini Əli Həsənovun nəvəsidir. O, hazırda həbsdədir.
A.H.
www.oxu.az
"
"Qazaxda reyddə gərgin anlar – VİDEOQazaxda 100-dən çox qanun pozucusu saxlanıldı.
Oxu.Az ARB 24-a istinadən xəbər verir ki, Baş Dövlət Yol Polisi İdarəsinin əməkdaşları tərəfindən təşkil olunan reyd zamanı nəqliyyat vasitələrini sərxoş halda idarə edən, sürücülük hüququ olmayan, ötmə qaydalarını pozaraq qəza şəraiti yaradan, habelə digər təhlükəli xətalar törədən sürücülərə qarşı müvafiq inzibati tədbirlər görülüb.
Reyd zamanı saxlanılan sərxoş sürücülər özlərinə bəraət qazandırmaq istəsə də, həkim yoxlamasından keçdikdən sonra onların sərxoş olduqları təsdiqləndi. Qanunu pozanlara qarşı yerindəcə izibati qaydada protokol tərtib olundu.
Sürücü: “Mənim formama bax. İşdən evə, evdən də işə gedirəm. Mən hara gedirəm ki, onu da taxam. Uzaq yol gedəndə istifadə edirəm”.
Reyd zamanı polisin saxla əmrinə tabe olmayanlar da oldu. Sürücülər yola çıxarkən avtomobillərinin texniki nasazlığını yoxlamalı və yol hərəkəti qaydalarına riayət etməlidirlər. Bu cür reydlər mütəmadi olaraq keçiriləcək.

E.Ə.
www.oxu.az
"
"Bakıda qəza: Ölən varBakıda ölümlə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 11-də, saat 2:00 radələrində Sabunçu rayonunun Bakıxanov qəsəbəsində Bakı şəhər sakinləri Şəfa Zeynalovun idarə etdiyi “Mercedes” və Orxan Məmmədovun idarə etdiyi “Hyundai” markalı avtomobillər toqquşub.
Nəticədə Ş.Zeynalov hadisə yerində ölüb, O.Məmmədov və 2 sərnişin xəstəxanaya yerləşdiriliblər.
Sabunçu RPİ tərəfindən araşdırma aparılır.
E.Ə.
www.oxu.az
"
"Mərakeş səfirliyinə məxsus avtomobil qəza törətdiMərakeşin Azərbaycandakı səfirliyinə məxsus avtomobil qəzaya düşüb.
Oxu.Az-ın APA-ya istinadən məlumatına görə, hadisə paytaxtın Nərimanov rayonu, Ceyhun Hacıbəyli küçəsində qeydə alınıb.
Mərakeşin Bakıdakı səfirliyinə məxsus, 1974-cü il təvəllüdlü Xalid Berrahalın idarə etdiyi “Dodge” markalı, 054 D 003 dövlət qeydiyyat nişanlı avtomobil yoldan çıxaraq səkiyə çırpılıb. Nəticədə xəsarət alan olmayıb.
Faktla bağlı araşdırma aparılır. 
E.Ə.
www.oxu.az
"
"Bakıda velosipedçini öldürən sürücü həbs edildiBakı şəhər Baş Polis İdarəsi və şəhər prokurorluğu Bakıda iki velosipedçinin avtomobillə vurulması faktı ilə bağlı birgə məlumat yayıb.
Bakı şəhər Prokurorluğundan Oxu.Az-a daxil olan birgə məlumatda qeyd olunur ki, avqustun 8-də, saat 22:20 radələrində Bakı dairəvi yolunun paytaxtın Qaradağ rayonu ərazisindən keçən hissəsində 1992-ci il təvəllüdlü Quliyev Nicat Nizam oğlu idarə etdiyi “Kia Cadenza” markalı, 10-XZ-040 dövlət qeydiyyat nişanlı avtomobillə onunla eyni istiqamətdə hərəkət edən velosipedçilər - 1992-ci il təvəllüdlü Abdullayev Akif Azər oğlunu və 1993-cü il təvəllüdlü Rəhimova Fidan Rüstəm qızını vurduqdan sonra Bəylərov Ceyhun Valeh oğlunun idarə etdiyi “BMW” markalı 90-KX-473 dövlət qeydiyyat nişanlı avtomobillə toqquşub. Nəticədə A.Abdullayev aldığı xəsarətlərdən hadisə yerində ölüb, F.Rəhimova müxtəlif bədən xəsarətləri alaraq Klinik Tibbi Mərkəzə yerləşdirilib.
Fakta görə Qaradağ rayon Polis İdarəsinin İstintaq Şöbəsində Cinayət Məcəlləsinin 263.2-ci (yol hərəkəti və nəqliyyat vasitələrinin istismarı qaydalarını pozma zərərçəkmiş şəxsin ölümünə səbəb olduqda) maddəsi ilə cinayət işi başlanıb və cinayəti törətməkdə şübhəli bilinən Nicat Quliyev saxlanılıb.
N.Quliyev iş üzrə təqsirləndirilən şəxs qismində cəlb olunaraq ona Cinayət Məcəlləsinin qeyd edilən maddəsi ilə ittiham elan edilməklə məhkəmənin qərarı ilə barəsində həbs-qətimkan tədbiri seçilib.
Hazırda iş üzrə zəruri istintaq tədbirləri davam etdirilir.

E.Ə.
www.oxu.az
"
"Çində iri yol qəzası 36 nəfərin ölümünə səbəb oldu – VİDEOÇinin Şensi əyalətində ötən axşam 36 nəfərin ölümü, 13 nəfərin xəsarət alması ilə nəticələnən ağır yol qəzası baş verib. 
Oxu.Az-ın APA-ya istinadən verdiyi xəbərə görə, avtobusun iştirakı ilə qəza Pekin-Kunmin sürətli magistraldakı tuneldə baş verib.  
Xəsarət alanlar xəstəxanalara çatdırılıblar. Qəzanın səbəbləri araşdırılır. 
İlkin məlumata görə, Çendu-Loyan marşrutu ilə hərəkət edən avtobus tunelə daxil olduqdan sonra naməlum səbəbdən divara çırpılıb.  

A.S.
www.oxu.az
 
"
"Bakıda ölümlə nəticələnən yol qəzası baş verdi – FOTOBakıda ölümlə nəticələnən ağır yol qəzası baş verib.
Oxu.Az Report-a istinadla xəbər verir ki, hadisə Sabunçu rayonu Rüstəm Rüstəmov küçəsində qeydə alınıb. “Mercedes” markalı minik avtomobili ilə “Hyundai” markalı avtomobil toqquşub. Nəticədə bir nəfər həlak olub. Daha üç nəfər - Abbasov Nəsimi Nəbi oğlu, Məmmədov Orxan Elçin oğlu və Gülməmmədov Namiq Umud oğlu yaralı vəziyyətdə üç saylı şəhər xəstəxanasına aparılıb.
Hazırda Sabunçu polisi hadisənin dəqiq baş vermə səbəblərin araşdırır.


























A.S.
www.oxu.az
 
"
"Sükan arxasında canlı yayıma görə – XƏBƏRDARLIQ + VİDEOSaatda 240 km sürətlə hərəkət edən sürücü yol boyu sosial şəbəkələrin birində canlı yayım edir. Son zamanlar insanların bu cür göstəriş istəyi ölümə aparan trendə çevrilib.
Oxu.Az-ın Xəzər TV-yə istinadən məlumatına görə, bir çox məşhur insanların avtomobil sürərkən sosial şəbəkələrdə canlı yayım etməsi başqa insanlarda da buna həvəs yaradır. İndidən sonra isə avtomobil sürərkən canlı yayım edən sürücülər tapılaraq cərimə ediləcəklər.
Bakı şəhər Dövlət Yol Polisi idarəsinin bölmə rəisi Vaqif Əsədov xəbərdarlıq edir ki, hansısa sürücü canlı yayım edərkən zənn etməsin ki, yol polisi onu görmür. Sürücü həmin vaxt cəzalandırılmasa da, sonradan yol polisi onu sosial şəbəkələrdən araşdıraraq cərimələyə bilər.
Vaqif Əsədov artıq 7 belə sürücünün aşkarlanaraq cərimə olunduğunu bildirir.

S.B.
www.oxu.az
"
"Sürücülük hüququ olmayanları bu cərimələr gözləyirAvtomobilini başqasına sürməyə icazə verən vətəndaşlar cərimə oluna bilərlər.
Oxu.Az Fins.az-a istinadən xəbər verir ki, İnzibati Xətalar Məcəlləsinin 335-ci maddəsinə əsasən, avtomobilini sürücülük hüququ olmayan vətəndaşlara verən vətəndaş buna görə məsuliyyət daşıyır. Söhbət sürücülük vəsiqəsi olmayan, sürücülük kateqoriyası uyğun olmayan, sürücük vəsiqəsinin müddəti bitən və sürücülük hüququ məhdudlaşdırılan şəxslərdən gedir. Sadalanan maddə ilə bağlı müxtəlif hallar üzrə 60 manatdan 6 min manata qədər cərimə, 15 gün inzibati həbs nəzərdə tutulub. Müxtəlif qayda pozuntuları üzrə cərimələrin məbləği belədir:








L.Ə.
www.oxu.az 
"
"Qobustanda özbaşınalıq – VİDEOQaradağ rayonu Qobustan qəsəbəsinin daxili yolunda yerləşən mağazaların qarşısında qanunsuz olaraq yolun hərəkət hissəsinə zibil qabları qoyulub.
Oxu.Az xəbər verir ki, bu barədə qəsəbə sakinləri və sürücülər Avtosfer.az-a şikayət edib.
Əməkdaşımız ərazidə çəkiliş aparan zaman məlum olub ki, həqiqətən də, yolun hərəkət hissəsinə qoyulan zibil qabları sürücülərə hərtərəfli təhlükə yaradır. Qoyulan zibil qablarına iribuynuzlu heyvanlar yığışaraq zibilləri yolun hərəkət hissəsinə dağıdır və zibil qablarını aşırır. 
Təqdim etdiyimiz videoda da aydın şəkildə görünür ki, zibillər yola tökülüb və iribuynuzlu heyvan yolun hərəkət hissəsini zəbt edib. Sakinlər dəfələrlə Qaradağ rayon İcra Hakimiyyətinə zəng edib, məktub yazsalar da, bu problem aradan qaldırılmır.
Yazılan məktublardan birinə Qaradağ rayon İcra Hakimiyyətinin verdiyi cavabı təqdim edirik. Həmin cavabla bağlı bir məqamı xatırlatmaq yerinə düşər. Qanunvericilkdə də birbaşa göstərilib ki, yolda heç bir maneə ola bilməz. Maneə yaradan qurum isə məsuliyyət daşıyır.

E.Ə.
www.oxu.az
"
"Abşeronda avtomobil baba və nəvəni vurduAbşeronda baba və nəvəni avtomobil vurub.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 9-da, saat 23:00 radələrində Abşeron rayonunun 28 May qəsəbəsi ərazisində Bakı şəhər sakini Qaib Şahverdiyev idarə etdiyi “VAZ-21214” markalı avtomobillə yolu keçən qəsəbə sakinləri - Zabil Cəfərovu və onun azyaşlı nəvəsi Elməddini vurub.
Nəticədə uşaq xəstəxanaya aparılarkən yolda ölüb.
Baş İstintaq və Təhqiqat İdarəsi tərəfindən araşdırma aparılır.
A.M.
www.oxu.az
"
"Yol polisləri yaşlı kişini xilas etdi – VİDEOAvqustun 9-da, Bakıda qızmar istinin təsirindən ölümlə üz-üz qalan yaşlı kişinin həyatını yol polisi əməkdaşları xilas edib. 
Oxu.Az xəbər verir ki, bu barədə Avtosfer.az-a hadisə şahidləri məlumat verib. 
Bildirilir ki, Bakıxanov küçəsi ilə Ceyhun Hacıbəyli küçəsinin kəsişməsində təxminən 65-70 yaşları arasında olan kişi yolu keçərkən asta sürətlə gələn avtomobillərdən birinə toxunaraq yıxılıb. 
Huşunu itirən kişinin köməyinə ərazidə xidmət aparan Bakı şəhər Dövlət Yol Polisi İdarəsinin 10-cu tağımının əməkdaşları, 99 YP 447 dövlət nömrə nişanlı patrul avtomobilində xidmət aparan serjantlar Hafiz Bayramov və İnqilab Əliyev gəlib. 
Onlar əlləri qanayan kişiyə ilkin tibbi yardım göstərərək ayıldıblar. Sonra isə əlini sarıyaraq qanaxmanı dayandırıblar.
Bu zaman yoldan keçən Gömrük Hospitalının Günay adlı həkimi də avtomaşını saxlayaraq qocaya təmənnasız köməklik göstərib. Yol polisləri dərhal hadisə yerinə təcili yardım çağırıblar. Qoca özünə gəlsə də, bir neçə saat yaddaşını itirib. 
Günün sonlarına yaxın isə polislər onun ailə üzvlərinə məlumat veriblər. Yaşlı kişi qohumlarına təhvil verilib.

E.Ə.
www.oxu.az
"
"Azərbaycanda yollarda piyada ölümləri artıb – SƏBƏBLƏR  Azərbaycanda baş verən yol-nəqliyyat hadisələri, xüsusən də piyadaların vurulması və ölümü ilə nəticələnən qəzaların sayı artıb. Bu, ölkədə baş verən yol qəzalarının rəsmi statistikasında da qabarıq şəkildə görünür. Buna səbəb nədir?
Oxu.Az xəbər verir ki, Bakı Şəhər Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Vaqif Əsədov Modern.az-a piyadalarla bağlı qəzaların artma səbəbini şərh edib. 
Şöbə rəisi bildirib ki, piyadaların vurulması hadisələri keçən il 62 faiz olubsa, bu il 67 faizə qalxıb.  
“Bu, çox ciddi narahatlıq doğurur.  Belə hadisələrin sayının azaldılması üçün əlavə və zəruri tədbirlərin keçirilməsi planlaşdırılır”.
V.Əsədovun sözlərinə görə, piyadaların ölümü ilə nəticələnən qəzalara səbəb kimi sürücü səhlənkarlığı və diqqətsizliyini, eyni zamanda, piyadaların özlərinin məsuliyyətsizliyini göstərmək olar.
“Təəssüflər olsun ki, piyadaların vurulması və ölümü ilə bağlı hadisələr piyada, yeraltı keçidlər yaxınlığında baş verir. Amma sürücü səhlənkərlığı və piyada diqqətsizliyi yol-qəza hadisələrinin yaranmasına səbəb olur. Bu da bizim mentalitetimizlə bağlı olan təhlükəli vərdişlərə adət etməyimizdən irəli gəlir. Bəzi hallarda qadağan olunmuş yollardan keçmək piyadaların həyatı bahasına başa gəlir. Bu baxımdan, mövzuya daha çox yer ayırmaq lazımdır. Nəzərə almaq lazımdır ki, ailə başçılarımız, gənclərimiz, azyaşlılar, ahıllar yol qəzalarında dünyasını dəyişir. Mütəmadi olaraq maarifləndirmə, təbliğat işlərinin aparılmasına baxmayaraq, piyadalar tərəfindən yol hərəkəti qaydalarının pozulması hələ də kütləvi xarakter daşıyır. Hər gün piyadaların vurulması ilə bağlı qəzalar baş verir. Çox sayda yeraltı, yerüstü keçidlər olsa da, vətəndaşlar həyatlarını təhlükə altına atırlar. İstər şəhər mərkəzində, istər şəhər kənarlarında, hətta rayonlararası sürət həddinin yüksək olduğu yollarda belə, piyadalar qanunla qadağan olunmuş yerlərdən yol keçirlər. Nəticədə zərərçəkən də özləri olur”.
V.Əsədov qeyd edib ki, piyadaların vurulmasında onların özlərinin təqsiri az deyil.
“Piyada keçidlərinin olmasına baxmayaraq, bir sıra hallarda vətəndaşlar keçidlərdən istifadə etmirlər. Bununla onlar həm özlərinin, həm də digər hərəkət iştirakçılarının həyatını təhlükədə qoyurlar. Əlbəttə, sürücülər də diqqətli olmalıdır, bilməlidir ki, piyadalar arasında zəif görənlər, zəif eşidənlər var. Sürücülər yol hərəkəti qaydalarına riayət etməklə piyadanı vurmamaq üçün bütün zəruri tədbirləri görməlidir. Təəssüflər olsun ki, bəzi sürücülər sürət həddini aşırlar. Nəticədə isə xoşagəlməz mənzərə ortaya çıxmış olur”.
“Avtosfer.az”ın baş redaktoru, yol hərəkəti üzrə ixtisaslaşmış ekspert Elməddin Muradlı deyib ki, piyadaların ölüm hallarının artmasına səbəb ilk olaraq, avtomobillərin təhlükəsizlik elementləri ilə bağlıdır.
“Avtomobildə tormoz sistemi və digər avadanlıqların standartlara uyğun olması vacib şərtlərdən biridir. Amma ən vacib şərt avtomobilin düzgün idarə olunmasıdır. Yalnız yol hərəkəti qaydalarına əməl etməklə yol qəzasından xilas olmaq olar”.
O bildirib ki, “Yol hərəkəti” qanuna mütləq yenidən baxılmalı və orada olan boşluqlar aradan qaldırılmalıdır.
“Ümumilikdə isə avtomobili qaydalara uyğun idarə etmək və başqalarına problem yaratmamaq lazımdır. Bu gün bəzi sürücülər müxtəlif qayda pozuntularına yol verir, təhlükələr yaradır. Ona irad tutanda da deyir ki, “özüm bilərəm”.  Əgər həmin şəxslər dərk etsə ki, belə etmək olmaz, onda bizim problemimiz olmayacaq.  Həmin şəxslərə başa salmaq lazımdır ki, sənin səhvindən ötrü başqaları həyatını itirə, ömürlük şikəst ola bilər.  Düşünürəm ki, insanlar qanunlara uyğun şəkildə avtomobili idarə etsə, ölüm halları da olmayacaq.
E.Ə.
www.oxu.az
"
"Goranboyda minik avtomobili ilə yük maşını toqquşdu: Ölən varGoranboyda ölümlə nəticələnən yol qəzası baş verib.
Oxu.Az APA-ya istinadən xəbər verir ki, hadisə Bakı-Qazax magistralının Goranboy rayon Borsunlu kəndi ərazisindən keçən hissəsində qeydə alınıb.
“VAZ” markalı minik avtomobilinin “KamAZ” markalı yük avtomobili ilə toqquşması nəticəsində 1 nəfər ölüb.
Faktla bağlı BDYPİ tərəfindən hadisə yerində araşdırma aparılır.
A.M.
www.oxu.az
"
"Astarada avtomobil ağaca çırpıldı, ölən və yaralanan varAstarada ölümlə nəticələnən yol qəzası baş verib.
Oxu.Az-ın APA-ya istinadla məlumatına görə, hadisə Ələt-Astara yolunun Maşğan kəndi ərazisindən keçən hissəsində qeydə alınıb.
Astaranın Təngərüd kənd sakini, Xəqan adlı şəxs “VAZ-2106” markalı avtomaşınla hərəkətdə olarkən idarəetməni itirib. Avtomobil əvvəlcə mağazaya, sonra isə ağaca çırpılıb.
Nəticədə avtomaşında adıçəkilən şəxs hadisə yerində ölüb. Avtomaşında olan digər bir nəfər yüngül xəsarət alıb. Meyit müayinə olunmaq üçün Məhkəmə Tibbi Ekspertiza və Patoloji Anatomiya Birliyinin Lənkəran Rayon Şöbəsində göndərilib.  Fakt araşdırılır.
A.S.
www.oxu.az
 
"
"Paytaxtda piyada yol qəzasının qurbanı olub – FOTOBakının Binəqədi rayonunda piyadanı avtomobil vurub.
Oxu.Az-ın APA-ya istinadən məlumatına görə,  Rəsulzadə qəsəbəsi, Azadlıq prospektində baş vermiş yol nəqliyyat hadisəsi zamanı sürücü Novruzov Şükür Məhərrəm oğlunun idarə etdiyi ""VAZ 2106"" markalı, ""90-OC-916"" dövlət qeydiyyat nişanlı avtomobil 28-30 yaşlarında bir kişini vurub.
Sürücü xəsarətləri ağır olan piyadanı öz avtomobili ilə 1 saylı Xəstəxanaya çatdırıb. Yaralının vəziyyətinin hazırda ağır olduğu deyilir.
Hadisə ilə bağlı Binəqədi RPİ-də araşdırmalara başlanılıb.











S.B.
www.oxu.az
"
"Tovuzda avtomobil piyadanı vuraraq öldürübTovuzda ölümlə nəticələnən yol qəzası baş verib.
Oxu.Az-ın APA-ya istinadən məlumatına görə, hadisə rayonun Əyyublu kəndi ərazisində qeydə alınıb. 
“VAZ 21015” markalı avtomobil hərəkətdə olarkən yolu keçmək istəyən kənd sakini, 40 yaşlı Vasif Fətullayevi vurub. O xəstəxanaya aparılarkən yolda dünyasını dəyişib.
Faktla bağlı hüquq mühafizə orqanları tərəfindən araşdırma aparılır.
S.B.
www.oxu.az
"
"“Gelandewagen” qəzasının türkiyəli qurbanları - Əli Həsənov xərci özü çəkəcəkBaş Nazirin müavini, “Qaçqınkom”un sədri Əli Həsənovun nəvəsi Nail Allahverdiyevə məxsus 10-PP-203 dövlət nömrə nişanlı “Gelandewagen” markalı maşının vurması nəticəsində ağıq yaralanan Türkiyə vətəndaşları Mutallib Tekiş və xanımı Songül Tekişdən xəbər var.
Oxu.Az xəbər verir ki, yenicag.az-ın əldə etdiyi məlumata görə, artıq hər iki zərərçəkən şəxs Türkiyəyə aparılıb. Cütlük qardaş ölkəyə Türkiyənin Səhiyyə Nazirliyi tərəfindən ayrılan şəxsi təyyarə vasitəsilə çatdırılıb. Onlar Ankarada GATA xəstəxanasında yerləşdiriliblər. Bu gün isə zərərçəkən valideynlərin uşaqları Türkiyəyə yola salınacaq.
Əldə etdiyimiz özəl məlumata görə, bu prosesdə bütün xərcləri “Qaçqınkom” sədri Əli Həsənov öz üzərinə götürüb.
Cütlüyün sağlamlıq vəziyyətinə gəlincə, Sönkül Tekişin həyatı təhlükəsi aradan qalxsa da, onun şikəst qalma ehtimalı davam edir. Əri Mütallib Tekişin vəziyyəti isə kritikdir.
www.oxu.az
"
"Moskva yaxınlığında dəhşətli qəza - VİDEOBir müddət əvvəl Moskva yaxınlığındakı Mıtişe rayonunda baş verən dəhşətli qəzanın videosu yayılıb.
Oxu.Az-ın lenta.ru-ya istinadən verdiyi məlumata görə, qəzadan dərhal sonra idarəetməni itirən sürücü səkidəki piyadaları  vurub.
Qəza nəticəsində 7 piyada xəsarət alıb. Üçü uşaq olmaqla, 5 nəfər sınıq və əzilmələrlə xəstəxanaya yerləşdirilib. Qəza ilə bağlı yol-nəqliyyat qaydalarının və nəqliyyat vasitəsinin istismarının pozulması maddələri ilə cinayət işi açılıb. Şübhəli bilinən şəxs artıq saxlanılıb.

İ.F.
www.oxu.az
"
"“VAZ 2107” “Galenwagen”i belə aşırtdı – VİDEOSon günlərdə gündəmdən düşməyən “Gelandewagen” mövzusu bu istiqamətdə müəyyən suallar yaradır. Heydər Əliyev prospektində baş verən qəza zamanı “Gelandewagen”in əvvəlcə “VAZ 21015” markalı avtomobilə dəydiyi, daha sonra idarəetməni itirərək əks yola keçdiyi və yandığı bildirilir. Fotolarda “VAZ 21015”in o qədər də ciddi zərər görmədiyi əks olunmuşdu. Bunun əksinə olaraq isə “Gelandewagen” tamamilə sıradan çıxmışdı.
Ekspertlərin fikrincə yüksək sürətlə hərəkət edən bu avtomobillərin aşma təhlükəsi çoxdur. Çünki avtomobil həm hündür, həm də manevr imkanları geniş deyil.
Oxu.Az avtosfer.az-a istinadən təqdim edəcəyi videoda da “Galenwagen”i “VAZ 2107” aşırdır. “07” yoluna davam etsə də “Gelandewagen” yolun kənarında qalır.

A.M.
www.oxu.az
"
"Bir gündə yol qəzalarında ölənlərin sayı – DƏHŞƏTLİ STATİSTİKAAvqustun 8-də Azərbaycanın avtomobil yollarında 5 ağır yol-nəqliyyat hadisəsi baş verib.
Oxu.Az Daxili İşlər Nazirliyinin rəsmi saytına istinadən xəbər verir ki, qəzalarda 5 nəfər ölüb, 17 nəfər isə xəsarət alıb.
A.M.
www.oxu.az
"
"“BMW”-nin vurduğu velosipedçilərdən biri millinin üzvü olub – FOTO + YENİLƏNİBDaxili İşlər Nazirliyi (DİN) velosipedçilərin vurulması hadisəsi ilə bağlı rəsmi məlumat yayıb.
Oxu.Az-ın xəbərinə görə, məlumatda bildirilib ki, avqustun 8-də, saat 22:00 radələrində Qaradağ rayonunun Lökbatan qəsəbəsində Bakı şəhər sakini Nicat Quliyev idarə etdiyi “KİA” markalı avtomobillə yolun hərəkət hissəsində velosiped sürən paytaxt sakinləri Akif Abdullayevi və Fidan Rəhimovanı vurub, idarəetməni itirdiyindən eyni istiqamətdə hərəkətdə olan Ceyhun Bəylərovun idarə etdiyi “BMW” markalı avtomobillə toqquşub. Nəticədə A.Abdullayev hadisə yerində ölüb, F.Rəhimovaya isə xəstəxanada ilkin tibbi yardım göstərildikdən sonra buraxılıb.
Qaradağ Rayon Polis İdarəsi tərəfindən araşdırma aparılır.
10:05
Bakı dairəvi yolunun Lökbatan qəsəbəsi ərazisinə düşən hissəsində Tağıyev Şakir Zülfi oğlunun idarə etdiyi “BMW” markalı avtomobillə vurduğu velosipedçilərdən biri milli komandanın keçmiş üzvü Akif Abdullayevdir.
Bu barədə Oxu.Az-a Azərbaycan Velosiped İdmanı Federasiyasından bildirilib.
Qeyd edək ki, arxada hərəkətdə olan “KİA” markalı avtomobil də “BMW”-yə çırpılıb. Nəticədə velosipedi sürən təxminən 35 yaşlı kişi hadisə yerində ölüb. Digər velosipedçi, 1993-cü il təvəllüdlü velosipedçi qız  müxtəlif bədən xəsarətləri alaraq xəstəxanaya yerləşdirilib.
09:51
Qaradağ rayonunda ağır yol nəqliyyat hadisəsi baş verib.
Oxu.Az Report-a istinadən xəbər verir ki, hadisə Bakı dairəvi yolunun Lökbatan qəsəbəsi ərazisinə düşən hissəsində baş verib.
Belə ki, Tağıyev Şakir Zülfi oğlu idarə etdiyi “BMW” markalı avtomobillə yolu keçən iki velosipedçini vurub.
Arxada hərəkətdə olan “KİA” markalı avtomobil də “BMW”-yə çırpılıb. Nəticədə velosipedi sürən təxminən 35 yaşlı kişi hadisə yerində ölüb. Digər velosipedçi, 1993-cü il təvəllüdlü  qız müxtəlif bədən xəsarətləri alaraq xəstəxanaya yerləşdirilib.









































A.M.
www.oxu.az
"
"Bakı yaxınlığında dəhşətli qəza: İki uşaq öldü – VİDEO + FOTO – YENİLƏNİBDaxili İşlər Nazirliyi Novxanıda iki nəfərin ölümü ilə nəticələnən yol-nəqliyyat hadisəsi ilə bağlı məlumat yayıb.
Oxu.Az-ın nazirliyin saytına istinadən verdiyi məlumata görə, avqustun 8-də, saat 20.00 radələrində Abşeron rayonunun Novxanı qəsəbəsində qəsəbə sakini Mehman Seyidovun idarə etdiyi “VAZ-2106”, Bakı şəhər sakini Elçin Qasımovun və Qubadlı rayon sakini Nadir Həsənquliyevin idarə etdikləri iki “Mercedes” markalı avtomobillər toqquşub.
Nəticədə M.Seyidovun sərnişinlərindən azyaşlı qızları Gülçöhrə və Mehram hadisə yerində ölüb, özü və digər sərnişini, habelə N.Həsənquliyev və 2 sərnişini, E.Qasımovun isə 1 sərnişini xəstəxanaya yerləşdiriliblər.
Faktla bağlı araşdırma aparılır.
09:56
Abşeron rayonundan Novxanı qəsəbəsinə gedən yolda üç avtomobil toqquşub. İki ədəd “Mercedes” və “VAZ-2106” markalı avtomobillərin toqquşması nəticəsində 5 nəfər ağır bədən xəsarətləri alıb.
Oxu.Az Report-a istinadən xəbər verir ki, qəza nəticəsində 2 azyaşlı uşaq ölüb.
1980-ci il təvəllüdlü Seyidov Mehman, 1988-ci il təvəllüdlü Seyidova Könül, 1992-ci il təvəllüdlü Mahmudzadə Ləman, 1992-ci il təvəllüdlü Mahmudzadə Lamiyə və 1978-ci il təvəllüdlü Vəkilov Mehdixan ağır xəsarətlərlə xəstəxanaya çatdırılıblar.
Altı yaşlı Seyidova Gülçöhrə və 2 aylıq Seyidov Mehram dünyalarını dəyişiblər.
Baş Dövlət Yol Polisi İdarəsindən verilən məlumata görə, qəzanın səbəbləri araşdırılır: “50-CK-402 dövlət qeydiyyat nişanlı avtomobilin sürücüsünün sərxoş olması barədə məlumatlar isə həqiqəti əks etdirmir”.























02:33
Bakı şəhəri yaxınlığında dəhşətli yol qəzası baş verib.
Dövlət Yol Polisi əməkdaşlarının verdikləri məlumata görə, qəzaya səbəb 50-CK-402 dövlət qeydiyyat nişanlı avtomobilin sürücüsü olub. 
Oxu.Az-ın Report-a istinadən məlumatına görə, sözügedən avtomobili sərxoş sürücü idarə edib. 
O, avtomobili yolun əks istiqamətinə çıxararaq hərəkət edirmiş. Bu zaman qəza baş verib.
Sərxoş sürücü artıq saxlanılıb.

{gallery}
01:33
Bakı şəhəri yaxınlığında dəhşətli yol qəzası baş verib.
Oxu.Az Report-a istinadən xəbər verir ki, Abşeron rayonundan Novxanı qəsəbəsinə gedən yolda üç avtomobil toqquşub. İki ədəd “Mercedes” və “VAZ 2106” markalı avtomobillərin toqquşması nəticəsində 5 nəfər ağır bədən xəsarətləri alıb. İki azyaşlı uşaq isə ölüb.
1980-ci il təvəllüdlü Seyidov Mehman, 1988-ci il təvəllüdlü Seyidova Könül, 1992-ci il təvəllüdlü Mahmuzdazə Ləman, 1992-ci il təvəllüdlü Mahmudzadə Lamiyə və 1978-ci il təvəllüdlü Vəkilov Mehdixan ağır xəsarətlər alaraq xəstəxanaya çatdırılıb.
6 yaşlı Seyidova Gülçöhrə və 2 aylıq Seyidov Mehram dünyalarını dəyişiblər. 
S.B.
www.oxu.az
"
"Taksi sürücülərinin nəzərinə: Cəzalana bilərsiniz – VİDEOTaksi sürücüləri buna əməl etməsələr, cəzalanacaqlar.
Oxu.Az ARB TV-yə istinadən xəbər verir ki, taksi sürücüləri avtomobili dayanacaqdan kənarda saxlasa, cərimələnəcəklər.
Vaqif Əsədov (BŞYPDİ-nin ictimaiyyətlə əlaqələr şöbəsinin müdiri): “Taksi fəaliyyətilə məşğul olan sürücülərin istədikləri ərazidə park edib müştərilərə xidmət göstərməsi yol hərəkəti qanununun pozulması kimi qiymətləndirilir. Eyni zamanda, dayanma, durma, parklanma tələblərinin pozulmasıdır ki, bu da süni sıxlığın, tıxacların, yol qəzalarının yaranmasına səbəb olur”.
Qəbul edilən qərarın qüvvəyə minməsi yollarda tıxacın yaranmasını azaldacaq.
Ərşad Hüseynov (ekspert): “Əgər taksi sürücüsü sifariş qəbul etmək üçün 5-14 nişanı ilə işarələnmiş taksi dayanacağından kənarda dayanarsa, onlara 50 manatadək cərimə tətbiq oluna bilər. Bunun təcrübədən keçirilməsi o qədər də asan olmayacaq”.
Qanun bütün ölkəyə şamil olunsa da, təəssüf ki, bütün şəhər və rayonlarda taksi dayanacaqları yoxdur.

A.M.
www.oxu.az
"
"Əli Həsənovun nəvəsinin vurduğu piyadalar Türkiyəyə göndərildiBakıda “Mercedes-Gelandewagen” markalı avtomobillə törədilən qəza zamanı xəsarət alan Türkiyə vətəndaşları Mutallib Tekiş və onun həyat yoldaşı Songül Tekiş Ankaradakı xəstəxanaya aparılıb.
Oxu.Az xəbər verir ki, bu barədə Report-a yaralıların müalicə olunduğu xəstəxanın həkimi Lalə Şəkərova məlumat verib.
L.Şəkərova  bildirib ki, onlar iki gün bundan əvvəl öz istəkləri ilə Ankaradakı Belek Sağlamlıq Mərkəzinə (keçmiş Gülhanə xəstəxanası) göndərilib.
O qeyd edib ki, yaralı Mutallib Tekiş reanimasiya şöbəsində idi: “Onun xanımı isə əməliyyat olunmuşdu və səhhəti qaydasında olduğu üçün stasionara buraxılmışdı. Həmin xəstələr bizə 1 saylı Kliniki Tibbi Mərkəzdən gətirilmişdi. Songül Tekişin onurğasının sınması ilə bağlı səsləndirilən fikirlər əsassız idi. O, sadəcə, əməliyyat olunmuşdu. Onların hər ikisinə politramma diaqnozu qoyulmuşdu”.
Qeyd edək ki, Daxili İşlər Nazirliyi (DİN) və Respublika Baş Prokurorluğu avqustun 3-də Bakının Heydər Əliyev prospektində baş vermiş dəhşətli hadisə ilə bağlı birgə rəsmi məlumat yayıb. Birgə rəsmi məlumatda bildirilib ki, avqustun 3-də, saat 21:00 radələrində paytaxtın Nərimanov rayonu ərazisində naməlum sürücünün idarə etdiyi “Mercedes-Gelandewagen” markalı avtomobillə iki nəfərin ölümü və iki nəfərin müxtəlif dərəcəli bədən xəsarətləri alması ilə nəticələnən ağır yol-nəqliyyat hadisəsi baş verib.
E.Ə.
www.oxu.az
"
"İki nəfəri öldürən “Galendewagen”in son görüntüləri yayılıb - VİDEOBakıda Heydər Əliyev prospektində qəzaya düşərək iki nəfərin həyatına son qoyan “Mercedes Galendewagen” markalı, 10 PP 203 dövlət nömrə nişanlı avtomobilin son görüntüləri yayılıb.
Oxu.Az Milli.Az-a istinadən bildirir ki, sosial şəbəkələrdə yayılan video qəzadan sonra çəkilib. Görüntülərdə hadisənin necə baş verdiyi izah olunur. Aydın görünür ki, avtomobil yüksək sürətlə hərəkət edirmiş. Qəflətən qarşısına çıxan piyadanı vuraraq sağa istiqamət alıb. Təkər partladığı üçün avtomobilin diskləri asfalt üzərində dərin iz buraxıb. Daha sonra avtomobil səkiyə dəyərək aşıb və yanmağa başlayıb.
Hazırda yanaraq yararsız hala düşən avtomobil Bakıdakı cərimə meydançalarından birində saxlanılır.
Qeyd edək ki, qəza nəticəsində iki nəfər ölüb, 3 nəfər xəsarət alıb. Yaralılardan biri baş nazirin müavini Əli Həsənovun nəvəsi Nail Allahverdiyevdir. O həbs edilib. Digər iki yaralı isə Türkiyə vətəndaşlarıdır. Ölənlərdən biri “Galik”in vurduğu piyada, digəri isə sürücü Mehdi Əliyevdir.

İ.F.
www.oxu.az
"
"Yol polisi sürücüyə şillə atdı – VİDEO + YENİLƏNİBYol polisi onu çəkən sürücüyə mane olur. Çəkilişi dayandırması üçün fiziki müdaxilə edir. Görüntülər İsmayıllı-Qəbələ yolundandır. Dövlət Yol Polisinin əməkdaşı ilə sürücü arasında mübahisə düşüb. Sürücü iddia edir ki, yol polisi əməkdaşı onları düz yolda ötmə əməliyyatı etdiklərinə görə saxlayıb. Onlar inspektordan qayda pozuntusunu sübut etməsini istəyiblər. Sürücünün sənədlərini polisə verməməsi inspektoru əsəbiləşdirib. O, çəkiliş zamanı kameranı vurub.
Oxu.Az Xəzər TV-yə istinadən xəbər verir ki, son günlər yol polisi ilə sürücülər arasında belə hallara tez-tez rast gəlinir. Sürücülər və ya onların yanındakı sərnişinlər yol polisini xidmət başında, xüsusilə də, onları saxlayanda çəkir və videonu sosial şəbəkələrdə paylaşırlar. Bəs qanunla necə, sürücünün və yaxud onun yanındakı sərnişinin polisi çəkib paylaşması düzgündürmü? Yol hərəkəti üzrə ekspert Ərşad Hüseynov deyir ki, hər bir vətəndaş mobil telefon və yaxud kamera vasitəsilə polisi çəkə bilər. Burada heç bir qanun pozuntusundan söhbət gedə bilməz.
Ekspert deyir ki, polis bu cür çəkilişlərə fikir verməməlidir. Əksinə, o, sürücüyə pozduğu qaydanı ətraflı izah etməklə protokolunu yazıb yola salmalıdır.
Qeyd edək ki, istənilən patrul avtomobilindəki kameralar və polisin xüsusi cihazı da sürücünü həm çəkə, həm də səsini aydın yaza bilir.

 
08.08.2017 (13:05)
İsmayıllı-Qəbələ yolunda Dövlət Yol Polisinin əməkdaşı ilə sürücü arasında mübahisə düşüb.
Oxu.Az baku.ws-ə istinadən xəbər verir ki, yol polisi sürücü çəkiliş apararkən kamerasına vurub.
Məlumata görə, sürücü iddia edir ki, YPX-in əməkdaşı onları düz yolda ötmə əməliyyatı etdiklərinə görə saxlayıb. Onlar inspektordan qayda pozduqlarını sübut etməsini istəyiblər.
Sürücünün sənədlərini polisə verməməsi inspektoru əsəbiləşdirib. O, çəkiliş zamanı kameranı vurub.

A.M.
www.oxu.az
"
"Şəmkirdə ölümlə nəticələnən ağır yol qəzası baş verib – YENİLƏNİBBaş verən ağır yol qəzasında yaralananların adları açıqlanıb. 
Oxu.Az-ın Report-a istinadən məlumatına görə, yaralanan şəxslər aşağıdakılardır: 
Gədəbəy rayon Poladlı kənd sakini, 1985-ci il təvəllüdlü Şirinov Rauf Zahid oğlu
Şəmkir rayon sakini, 1982-ci il təvəllüdlü, Əsgərzadə Samir Füzuli oğlu,
Şəmkir rayon sakini, 1992-ci il təvəllüdlü Əliyev Rizvan Ərzuman oğlu,
Şəmkir rayon sakini, 1984-cu il təvəllüdlü Həsənov Ceyhun Cavad oğlu.
Qəza zamanı həlak olan Zahid Şirinov Gədəbəy rayon poliklinikasının sabiq baş həkimi olub. 
00:34
Şəmkir-Gədəbəy avtomobil yolunda ağır yol qəzası baş verib, ölən və yaralananlar var.
Oxu.Az-ın APA-ya istinadən xəbərinə görə, hadisə Şəmkir rayonunun Qasımalılar kəndi ərazisində qeydə alınıb. “Niva” və “Mercedes” markalı avtomobillərinin toqquşması nəticəsində “Niva”nın sərnişini Gədəbəy rayon sakini 1955-ci il təvəllüdlü Zahid Şirinov ağır vəziyyətdə xəstəxanaya aparılan zaman yolda dünyasını dəyişib.
Bundan başqa “Niva”nın sürücüsü, həmçinin “Mercedes”də olan 3 nəfər müxtəlif bədən xəsarətləri ilə xəstəxanaya yerləşdiriliblər. Onlardan bir nəfərin vəziyyəti ağır, 2 nəfərin – orta ağır, bir nəfərin isə normal qiymətləndirilir.
Faktla bağlı Şəmkir Rayon Polis Şöbəsində araşdırma aparılır. 
Qeyd edək ki, qəza nəticəsində dünyasını dəyişən şəxs Gədəbəy rayon poliklinikasının keçmiş baş həkimi olub.  
S.B.
www.oxu.az
"
"Bakıda yolda həyəcanlı anlar – VİDEOİçərisi yanacaqla dolu çən qoşqunun üzərindən qırılaraq yola düşüb.
Oxu.Az-ın Xəzər TV-yə istinadən məlumatına görə, paytaxtın Xətai rayonunda yaşanan hadisə ətrafda yaşayan sakinlərin təşvişinə səbəb olub.
Görüntülər Həzi Aslanov qəsəbəsindəki Kazımağa Kərimov küçəsindəndir.
Ərazidə yaşayan sakinlər belə hadisənin onların həyatları üçün təhlükə yaratdığını və neft daşıyan nəqliyyat vasitələri daim bu ərazidən keçdiyini deyiblər.
Bir müddət sonra ərazidən yanacaq çəni götürülüb və yolda hərəkət bərpa edilib. 
Onu da qeyd edək ki, neftin iri çənlərdə toplandığı depo yaşayış evlərinə yaxın yerləşdiyindən uzun müddətdir neft daşıyan nəqliyyat vasitələri elə yaşayış yerlərinin içərisindən keçməli olur. Bu isə insanları daim təşviş və həyəcan içində saxlayır.

S.B.
www.oxu.az
"
"Bakıda “NİVA” sürən gənc qız müzakirələrə səbəb olub – VİDEOBakıda “NİVA” sürən gənc qızın videosu böyük marağa səbəb olub.
Oxu.Az Metbuat.az-a istinadən xəbər verir ki, mini ətəkli qızın bu görüntüləri qısa müddətə sosial şəbəkələrdə izlənmə rekordu qırıb. 
Sözügedən görüntünü təqdim edirik:

S.B.
www.oxu.az
"
"Bakıda mikroavtobus aşdı: Xəsarət alanlar var – FOTOBakıda mikroavtobus aşıb.
Oxu.Az xəbər verir ki, şahidlərin APA-ya verdiyi məlumata görə, hadisə paytaxtın Ramana-Maştağa yolunda qeydə alınıb.  
Mikroavtobus minik avtomobili ilə toqquşaraq aşıb. Nəticədə xəsarət alanların olduğu bildirilir.
3 saylı şəhər Klinik Xəstəxanasından verilən məlumata görə, qəza nəticəsində xəsarət alan üç nəfər xəstəxanaya yerləşdirilib. Xəsarət alanlardan biri orta yaşlı qadın, ikisi isə uşaqdır.
Faktla bağlı araşdırma aparılır.  











E.Ə.
www.oxu.az
"
"Bakıda üç piyada qadını vurub qaçan sürücü həbs edildiBinəqədi rayonunun polis və prokurorluq orqanları tərəfindən həyata keçirilmiş təxirəsalınmaz istintaq və əməliyyat-axtarış tədbirləri nəticəsində rayon ərazisində yol-nəqliyyat hadisəsi törədərək hadisə yerindən qaçmış sürücü tutularaq istintaqa cəlb edilib.
Oxu.Az xəbər verir ki, bu barədə Bakı şəhər Baş Polis İdarəsi və şəhər prokurorluğunun birgə məlumatında bildirilib.
Belə ki, iyulun 26-da paytaxtın Binəqədi rayonu ərazisində Həsənov Ceyhun Cavanşir oğlunun idarə etdiyi “İnfiniti” markalı, 99-KZ-211 dövlət qeydiyyat nişanlı avtomobillə yolu keçmək istəyən piyadalar - Ramilə İsgəndərova, Rəna Tağıyeva və Məlahət Qasımovanı vuraraq onlara bədən xəsarətləri yetirməsi, daha sonra yolun kənarında dayanmış Gülcahan Poladovaya məxsus “Baic Mini” markalı, 90-TE-729 dövlət qeydiyyat nişanlı avtomobili zədələməklə hadisə yerindən qaçması faktına görə rayon Polis İdarəsinin İstintaq Şöbəsində Cinayət Məcəlləsinin 263.1 (yol hərəkəti və nəqliyyat vasitələrinin istismarı qaydalarını pozma, ehtiyatsızlıqdan zərərçəkmiş şəxsin sağlamlığına az ağır zərər vurulmasına səbəb olduqda) və 264-cü (yol nəqliyyat hadisəsi yerindən qaçma) maddələri ilə cinayət işi başlanıb.
Aparılmış təxirəsalınmaz istintaq-əməliyyat tədbirləri nəticəsində C.Həsənov avqustun 7-də tutularaq istintaqa cəlb edilib.
C.Həsənov iş üzrə təqsirləndirilən şəxs qismində cəlb olunaraq ona Cinayət Məcəlləsinin qeyd edilən maddələri ilə ittiham elan edilməklə məhkəmənin qərarı ilə barəsində həbs-qətimkan tədbiri seçilib.
Hazırda cinayət işi üzrə istintaq tədbirləri davam etdirilir.
E.Ə.
www.oxu.az
"
"Bakıda “Niva” ilə qadını sürüdülər – FOTOBakıda “Niva” markalı avtomobil qadını sürüyüb.
Oxu.Az yenicag.az-a istinadən xəbər verir ki, hadisə Hövsanda, Elman Qasımov küçəsində qeydə alınıb.
Belə ki, iyulun 28-dən 29-na keçən gecə 10-XP-006 dövlət nömrə nişanlı “Niva” markalı avtomobilin sürücüsü Bədəlova İlhamə Abdulla qızını sürüyüb. Nəticədə, 1975-ci il təvəllüdlü qadının bədəninin müxtəlif yerləri xəsarət alıb.
Açıqlama verən İlhamə Bədəlova hadisənin təfərrüatını danışmaqla yanaşı, işə polis tərəfindən düzgün qiymət verilmədiyini iddia edir: “Böyük qızım gəldi ki, sabah toya gedəcəm, rəfiqəmgildə qalmaq istəyirəm. Mən də icazə vermədim. Sonra dedi ki, çantam rəfiqəmin avtomobilində qalıb. Mən də dedim ki, gedib götürərəm. Nəqliyyat vasitəsinə yaxınlaşıb, çantanı götürəndə gördüm rəfiqəsi arxada, iki oğlan da qabaqda oturub. “Çantanı ver” deyəndə, oğlan avtomobili sürdü, pəncərəsindən asılı vəziyyətdə qaldım. Məni 10 metr sürüdü. Nəticədə yıxıldım, başım yerə dəydi. Başımdan qan açıldı.
Hadisə yerinə Dövlət Yol Polisinin əməkdaşları yaxınlaşdılar. Məndən avtomobilin nömrəsini soruşanda, dedilər ki, o “Niva” bayaqdan aşağı-yuxarı hərəkət edir, əcəlini axtarırdı. Türkan qəsəbəsi tərəfdə həmin şəxsləri həbs etdilər.
Xəstəxanadan çıxdıqdan sonra Suraxanı Rayonu Polis İdarəsinə yaxınlaşdım. Təhqiqatçı Taleh Cəfərov dedi ki, izahata qol çək. Mən də qol çəkmədim. Çünki hadisənin araşdırılması məni qane etmədi. Nəticədə hadisə ilə bağlı şikayət ərizəsi yazdım. İşimin yubadılması məni narahat edir. Deyirlər ki, tibbi ekspertiza hələ rəy verməyib. Halbuki ekspertizadan avqustun 1-dən keçmişəm. Daha sonra ekspertizadan keçdiyim yerə getdim, niyə rəy vermədiklərini soruşdum. Oradan da dedilər ki, polisdən sənəd gəlməmiş rəy yaza bilmərik. Qızımla da söhbət etmişəm. Deyir, rəfiqəmdən başqa avtomobildə olanları tanımıram. Sən demə, həmin vaxt nəqliyyat vasitəsini idarə edən də, onun yanında əyləşən də içkili olublar”.
Məsələ ilə bağlı Suraxanı Rayon Polis İdarəsinin Təhqiqat Şöbəsinin baş təhqiqatçısı Taleh Cəfərov, hadisənin qanun çərçivəsində, tam obyektiv şəkildə araşdırıldığını, buna uyğun da müvafiq addımlar atılacağını bildirib: “Rəsmi qaydada hüquq-mühafizə orqanlarına müraciət etmək vətəndaşın ixtiyarındadır. Hadisə 29 iyul 2017-ci ildə baş verib. Hələ hadisənin 20 gün araşdırma müddəti tamam olmayıb. Vətəndaş tibbi ekspertizadan keçib, amma hələ rəy alınmayıb ki, ona uyğun da addım ataq. Biz xəstəxanaya sorğu göndərmişik. Yəqin ki, 1-2 günə rəyi alıb, ona uyğun da hərəkət edəcəyik. “Niva”da olan şəxslər də polis nəzarətindədir. Qanun nəyi tələb edirsə, ona uyğun da tədbirlər görüləcək. Vətəndaşın özü də, vəkili də gəlib hadisənin gedişatı ilə maraqlana bilər”.

















A.M.
www.oxu.az
"
"Bakıda bu yolda nəqliyyatın hərəkəti məhdudlaşdırılacaqAparılacaq təmir işləri ilə əlaqədar olaraq Sabunçu rayonu Balaxanı- Binəqədi (Balaxanı qəsəbəsinin mərkəzindən Binəqədi yolunun başlanğıcına kimi) avtonəqliyyat vasitələrinin hərəkəti bu gündən – 8 avqustdan etibarən qismən məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, sözügedən avtomobil yolunda məhdudlaşdırma təmir işləri bitənədək – yəni 3 gün, avqust ayının 11-nə kimi qüvvədə olacaq.
“Azəravtoyol” ASC vətəndaşlardan yarana biləcək narahatlığa görə öncədən üzr istəyir, sürücülərdən alternativ yol kimi Zabrat avtomobil yolu və Ziya Bünyadov prospektindən istifadə etmələrini tövsiyə edir”, - deyə məlumatda vurğulanıb.
A.M.
www.oxu.az
"
"Bakıda avtomobil belə yandı – VİDEOBakının Buzovna qəsəbəsində “Opel” markalı avtomobil qəfildən yanıb.
Oxu.Az xəbər verir ki, hadisə şahidlərinin BAKU.WS-ə verdiyi məlumata görə, hadisə günorta saatlarında baş verib.
Məlumata görə, hadisə qəza nəticəsində baş verməyib. Avtomobildə texniki nasazlıq yarandığından alışaraq yanıb.

E.Ə.
www.oxu.az
 
"
"Bakı - Qazax yolunda təhlükəli səhnələr – VİDEOQazaxdan Bakıya gedən sürücü yolda təhlükəli səhnələrlə qarşılaşıb.
Oxu.Az-a müraciət edən şəxs bildirib ki, bir neçə gün öncə Qazax - Bakı magistral yolunda hərəkət edən zaman bəzi sürücülər, velosipedçi, eləcə də, DYP avtomobili yolun əks istiqamətində hərəkət edib. 
O, hadisə iştirakçılarını lentə alıb. 
Sürücü müraciətində qeyd edib ki, “onlar anlamırlar, bu nə dərəcədə təhlükəlidir?”

 

 
 

 


E.Ə.
www.oxu.az
"
"Benzin bahalaşmasından sonra avtomobillərin qiyməti artıb – VİDEOKiçik həcmli, eləcə də, dizel mühərrikli avtomobillərin qiymətində artım olacağı proqnozlaşdırılır.
Oxu.Az xəbər verir ki, mövzu ilə bağlı ARB TV avtomobil bazarından reportaj hazırlayıb.
İlk diqqət çəkən məqam bazarın boş olması idi. Satıcılar mövsümlə bağlı alıcı qabiliyyətinin əvvəlki kimi olmadığından, artıq alış-verişin həftənin yalnız bazar günü gerçəkləşdiyini dedilər. Bu vəziyyət həm də internet üzərindən satışların ənənəvi avtomobil bazarını sıxışdırması ilə izah edilir.
Bazarda satıcı və alıcıların dediyinə görə isə daha az yanacaq sərf edən minik avtomobillərinin qiymətində artım var.
“4 həftədir, gəlirəm. Benzin sərfiyyatı az olan avtomobil axtarıram. Qane eləmir, çox bahadır. 2 ay qabaq 8-9 minə aldığımız nəqliyyat vasitələri indi 12-13 mindir”, - deyə alıcı bildirib.
Satıcıların sözlərinə görə, son 2 ayda real alıcı yoxdur: “Hamı gəlir, soruşur, çıxır gedir. 1,6 motorlular 12 min, 15 min arasında dəyişir. Əvvəllər ucuz idi”.
Qiymətində bahalaşma müşahidə edilən digər avtomobillər isə dizel mühərrikli olanlardır.
Avtomobil alveri ilə məşğul olanlar deyir ki, iri həcmli mühərriki olan nəqliyyat vasitələrinin qiyməti dəyişməyib. Amma alıcısı azalıb.
Ucuz avtomobillərə üz tutanların həm yanacaq sərfiyyatı, həm də ehtiyat hissələrinə görə həmişə üstünlük verdiyi Rusiya istehsalı nəqliyyat vasitələri indi bazarda az görünsə də, istəyin aşağı olmadığı deyilir.
Bazarda sözügedən avtomobillərin qiymət artımının növbəti həftələrdə də davam edəcəyi gözlənilir.

A.M.
www.oxu.az
"
"DİN-dən “Maqa”nın həbs edilmədiyi iddiasına – REAKSİYA  Mətbuatda və sosial şəbəkələrdə yazılanlara görə, baş nazirin müavini Əli Həsənovun nəvəsi Nail Allahverdiyevlə ötüşən “Mazda” markalı avtomobilin sürücüsü, “Maqa” ləqəbli Mirməhəmməd İsmayılov həbs edilməyib. İddialara görə, o, əksinə, xeyir işə hazırlaşır.
Qeyd edilib ki, avqustun 12-də Mirməhəmmədin qız, 17-də isə oğlan toyudur. Onun yerinə cangüdəninə 30 sutka həbs veriblər. Cangüdəninin adının Orxan olduğu bildirilir.
Oxu.Az xəbər verir ki, Daxili İşlər Nazirliyinin KİV və İctimaiyyətlə əlaqələr şöbəsinin rəisi, polis polkovnik-leytenantı İlham Babayev Modern.az-a yayılan məlumatların həqiqəti əks etdirmədiyini bildirib: “Ortada Daxili İşlər Nazirliyi və Baş Prokurorluğun yaydığı birgə məlumat var. Onun yerinə başqasına həbs verilməsi tam əsassızdır və mümkün olan şey deyil”.
E.Ə.
www.oxu.az
"
"Əli Həsənovun nəvəsinin avtomobil kolleksiyasının qiyməti hesablandıQaçqın və Məcburi Köçkünlərin İşi üzrə Dövlət Komitəsinin sədri Əli Həsənovun nəvəsi Nail Allahverdiyevin mediaya bəlli olan avtomobil kolleksiyasının təxminən 3 milyon manat qiyməti var.
Oxu.Az xəbər verir ki, hesablamalar nəticəsində bu qənaətə iqtisadçı Qubad İbadoğlu gəlib.
İqtisadçı bildirir ki, bu kolleksiyasını yaratmaq üçün hazırkı orta aylıq əmək haqqı ilə ən azı 326 il, ən çoxu isə 464 il işləmək lazımdır.
Bu məbləğ hesabına ən azı 56 min 582, ən çoxu isə 80 min 524 məcburi köçkünə yaşayış ehtiyaclarını və kommunal xərclərini ödəmək üçün ayrılan aylıq yardımı 2 dəfəyədək artırmaq olar.
İqtisadçı yazır: 
Buyurun, baş nazirin müavini, Qaçqın və Məcburi Köçkünlərin işi üzrə Dövlət Komitəsinin sədrinin müavininin nəvəsinin kolleksiyasına daxil olan avtomobillərin qiymətinə diqqət edin.
1. Mercedes G Wagon Brabus 
Qiyməti 138.200 Avrodan (276400 manatdan) 474.810 avroyadək ( 949620 manatadək) 
2. Mercedes G 65 AMG 
Qiyməti 218.000 ABŞ dollarıdır ( 370.000 manatdır).
3. Mercedes-Benz SLS AMG 
Qiyməti 201.500 ABŞ dollardır (342.550 manatdır).
4. Mercedes-Benz AMG GT S 
Qiyməti 110.000 ABŞ dollardan (187.000 manatdan) 130.000 ABŞ dollaradək (221.000 manatadək).
5. Aston Martin 
Qiyməti 196.086 ABŞ dollarıdır (333.346 manatdır).
6. Porsche Cayenne
Qiyməti 53900 ABŞ dollarından (91.630 manatdan) -79.995 ABŞ dollarıdır (135.991 manatdır). 
7. Audi Q-7
Qiyməti 57.998 ABŞ dollarıdır (98.596 Manatdır).
8. Bentley Continental GT
Qiyməti 198.500 ABŞ dollarından (337.450 manatdan ) 263.400 ABŞ dollarınadək (447.780 manatadək).
8 avtomobilə xərclənən vəsait ən azı 2 milyon 36 min 972 manatdır.
1 avtomobilin orta qiyməti 254 min 622 manatdır.
Ən çoxu 2 milyon 898 min 883 manat.  1 avtomobilin orta qiyməti 362 min 360 manat.

















E.Ə.
www.oxu.az
 
"
" Rusiyada qəribə qəza: Zirehli daşıyıcı ilə avtomobil toqquşdu – VİDEO Rusiyada avtomobillə zirehli daşıyıcı (ZDT) arasında baş verən qəzanın günahkarı məlum olub.
Oxu.Az-ın RİA Novosti-yə istinadən verdiyi məlumata görə, Kemerovoda baş verən qəzanın səbəbkarı ZDT-80-nin sürücüsüdür.  
Bazar ertəsi səhər saatlarında baş verən qəza zamanı “KİA” markalı avtomobilə ciddi ziyan dəyib, onun sürücüsü isə xəsarət alıb. İlkin versiyaya görə, ZDT-80-nin sürücüsü nizamlanan yolayrıcına daxil olarkən nəqliyyat hərəkətinin təhlükəsiz olub-olmamasından əmin olmayıb və nəticədə minik avtomobilinə çırpılıb. Hazırda qəzanın təfərrüatları müəyyənləşdirilir.

 
İ.F.
www.oxu.az
"
"Piyadanı öldürən “AA” seriyalı avtomobil sahibinin qanunsuz əməli ortaya çıxdıXəbər verdiyimiz kimi, bazar günü Bakıda ağır yol qəzası baş verib. Xəzər rayonu ərazisində - dəniz sahilinə gedən yolda 90 AA 159 dövlət qeydiyyat nişanlı “Lexus” yolu keçən piyadanı vurub. Ağır xəsarət alan 45 yaşlı kişi hadisə yerində ölüb.
Oxu.Az avtosfer.az saytına istinadən xəbər verir ki, avtomobil yüksək sürətlə hərəkət edirmiş.
Məlum olub ki, 90 AA 159 dövlət nömrə nişanı “VAZ” markalı avtomobilə məxsus olub. Bu nömrə DYP-nin mərkəzi məlumat sistemində “Belrustroy” MMC-yə məxsus “VAZ” markalı avtomobilin üzərində qeydə alınıb. Lakin “Lexus”un sahibi qanunsuz olaraq başqa nəqliyyat vasitəsinə məxsus nömrə ilə sürət həddini aşarkən piyadanı vurub öldürüb.
Qeyd edək ki, bəzi imkanlı şəxslər avtomobilinə “AA” seriyalı nömrə almaq üçün daimi fəaliyyəti olmayan şirkət yaradırlar. Çünki DYP “AA” seriyalı nömrələri yalnız hüquqi şəxslərə verir. Nömrəni əldə etdikdən sonra onu bəzən bir neçə avtomobilin üzərinə bağlayıb sürürlər. Bəzən isə üzərində “AA” seriyalı nömrə olan ucuz avtomobilləri nömrə qarışıq alaraq sonradan həmin nömrədən öz məqsədləri üçün istifadə edirlər.
İstifadə olunmayan “VAZ”-a məxsus avtomobil nömrəsindən istifadə edir, qaydaları pozur, elektron protokollar – MMX-lar da “VAZ”-a tətbiq olunur. Lakin bu cərimələr illərlə ödənilmir. Yol polisi də həmin cərimələri ödətdirmək üçün avtomobilin özünü saxlamalıdır. Lakin avtomobil sürülmədiyi üçün onu tapmaq mümkün olmur. Beləcə, hər il belə işbazlara görə yüzlərlə cərimə ödənilmir. Və bu cür əməllərə əl atanlara elə gəlir ki, “AA” seriyalı nömrə ilə qəzaya düşmək olmur, qaydaları da tapdalamaq olar. Amma qəza qaçılmazdır. Necə ki, 90 AA 159-u idarə edən sürücü belə bir halla üzləşib.
A.M.
www.oxu.az
"
"Türkiyə XİN-dən Əli Həsənovun nəvəsinin törətdiyi qəza ilə bağlı – AÇIQLAMATürkiyənin Xarici İşlər Nazirliyinin (XİN) mətbuat katibi Hüseyn Müftüoğlu baş nazirin müavini, “Qaçqınkom”un sədri Əli Həsənovun nəvəsi Nail Allahverdiyevə məxsus “10-PP-203” dövlət qeydiyyat nişanlı “Mercedes Gelandewagen” avtomobilinin avqustun 3-də qəza törətməsi nəticəsində 2 nəfər Türkiyə vətəndaşının yaralanması məsələsinə münasibət bildirib.
Oxu.Az xəbər verir ki, Türkiyə XİN rəsmisi H.Müftüoğlu ölkə.az-a açıqlamasında deyib ki, sözügedən hadisədə Türkiyə vətəndaşlarının da həlak olması və yaralanması ilə bağlı səfirliyə məlumat verilib: “Adətən, xarici ölkələrdə baş verən avtomobil qəzaları nəticəsində həlak olan və ya yaralanan Türkiyə vətəndaşları ilə bağlı müvafiq diplomatik nümayəndəliklər məlumat öyrənir. Azərbaycan da hüquqi dövlətdir. Biz bu hadisə ilə bağlı da Azərbaycan dövlətinin ədalətli qərar verəcəyinə əminik. Biz Azərbaycan məhkəmələrinin ədalətli qərar qəbul edəcəyinə inanırıq”.



H.Müftüoğlu qeyd edib ki, sözügedən hadisə Azərbaycan-Türkiyə münasibətlərində heç bir mənfi təsir göstərə bilməz: “Dünyanın bir çox ölkələrində baş verən avtomobil və digər qəzalarda Türkiyə vətəndaşları həlak olurlar. Bu hadisələrin ədalətli şəkildə araşdırılması və günahkarların cəzalandırılması da həmin ölkələrin daxili işləridir. Azərbaycanın qanunvericilik orqanlarına, o cümlədən məhkəmələrinə inamımız sonsuz olduğu üçün qəzada həlak olan və ya yaralananlarla bağlı da ədalətli addımlar atacağına əminik. İnanırıq ki, qardaş Azərbaycan dövləti qəzada yaralanan Türkiyə vətəndaşları ilə bağlı təqsirli şəxslərin cəzalandırılmasını layiqli şəkildə yerinə yetirəcək. Buna heç bir şübhəmiz yoxdur”.
A.M.
www.oxu.az
"
"Xocahəsən-Lökbatan avtomobil yolu təmir olunur – FOTOXocahəsən - Lökbatan avtomobil yolunun 9-13 km-lik hissəsində cari təmir-bərpa işləri görülür.
“Azəravtoyol” ASC-nin mətbuat katibliyindən Oxu.Az-a verilən məlumata görə, təmir işləri çərçivəsində yolun köhnə asfalt-beton örtüyünün qabarmış və dağılmış hissələri frez maşınları vasitəsilə qaşınaraq kənara daşınır.
Ümumilikdə təmizlənmiş hissələrə 10 min kvadratmetr yeni asfalt-beton örtüyü döşənəcək.
Təmir-bərpa işləri tərtib olunmuş qrafikə uyğun aparılır və bir neçə gün ərzində yekunlaşdırılması planlaşdırılır. Buna görə sözügedən yolda sıxlığın yaranmaması üçün sürücülərdən hərəkət istiqamətlərinə uyğun olaraq öncədən alternativ yollar seçmələri tövsiyə olunur.














A.M.
www.oxu.az
"
"Zaqatalada ağır yol qəzasıZaqatala rayonunun Bəhmətli kəndi ərazisində 2 nəfərin ölümü ilə nəticələnən yol-nəqliyyat hadisəsi baş verib.
Daxili İşlər Nazirliyindən (DİN) Oxu.Az-a verilən məlumata görə, avqustun 5-də, saat 4.00 radələrində Zaqatala rayonunun Bəhmətli kəndi ərazisində rayon sakini Taleh Qaracayev idarə etdiyi “VAZ-2106” markalı avtomobili yolun kənarındakı ağaca vurub.
Nəticədə sürücü hadisə yerində, sərnişini Qismət Yunusov isə xəstəxanada ölüblər.
DİN-in Baş İstintaq və Təhqiqat İdarəsi tərəfindən hadisə ilə bağlı araşdırma aparılır.
A.M.
www.oxu.az
"
"“AA” seriyalı “Lexus”un öldürdüyü piyadanın adı məlum oldu – YENİLƏNİBBakıda piyadanın ölümü ilə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 5-də, saat 21:00 radələrində Xəzər rayonunun Buzovna qəsəbəsi ərazisində qəsəbə sakini Elvin İsmayılzadə idarə etdiyi “Lexus” markalı avtomobillə yolu keçən Bakı şəhər sakini Mübariz Dalovu vurub və nəticədə piyada hadisə yerində ölüb.
Faktla bağlı Xəzər Rayon Polis İdarəsi tərəfindən araşdırma aparılır.
06.08.2017 (17:35)
Piyadanı vuraraq öldürən 99 AA 159 dövlət qeydiyyat nişanlı “Lexus”un sahibinin adını məlum olub.
Oxu.Az enter.news-a istinadən xəbər verir ki, Baş Dövlət Yol Polisi İdarəsindən verilən açıqlamada qəza törətmiş avtomobilin GESCO Mühafizə Şirkətinə məxsus olduğu deyilib.
Məlumat üçün qeyd edək ki, “GESCO” mühafizə və təhlükəsizlik şirkəti 2005-ci ildən fəaliyyət göstərir. Şirkətə AR Daxili İşlər Nazirliyi tərəfindən 03.02.2009 tarixində müvafiq lisenziya verilib.
14:42
Bakıda ağır yol qəzası baş verib.
Oxu.Az lent.az-a istinadən xəbər verir ki, Xəzər rayonu ərazisində - dəniz sahilinə gedən yolda 90 AA 159 dövlət qeydiyyat nişanlı “Lexus” yolu keçən piyadanı vurub. Ağır xəsarət alan 45 yaşlı kişi hadisə yerində ölüb.
Faktla bağlı Xəzər rayon Polis İdarəsində cinayət işi açılıb, araşdırma aparılır.
Qeyd edək ki, qəzanı törədən avtomobil özəl şirkətlərdən birinə məxsusdur.
A.M.
www.oxu.az
 
"
"Əli Həsənovun qəza törədən nəvəsi həbs olundu – YENİLƏNİBAvqustun 3-də, saat 21:00 radələrində paytaxtın Nərimanov rayonu ərazisində naməlum sürücünün idarə etdiyi “Mersedes-Gelandawagen” markalı avtomobillə iki nəfərin ölümü və iki nəfərin müxtəlif dərəcəli bədən xəsarətləri alması ilə nəticələnən ağır yol-nəqliyyat hadisəsi baş verib.
Daxili İşlər Nazirliyi və Baş Prokurorluğun mətbuat xidmətlərindən Oxu.Az-a daxil olan məlumatda qeyd olunur ki, faktla əlaqədar Cinayət Məcəlləsinin 263.3-cü (yol hərəkəti qaydalarını pozma - iki və daha artıq şəxsin ölümünə səbəb olduqda) maddəsi ilə başlanılmış cinayət işi üzrə zəruri istintaq hərəkətləri və təxirəsalınmaz əməliyyat-axtarış tədbirləri həyata keçirilib. Qəzanın baş verdiyi ərazidə olan müşahidə kameralarının görüntülərinə baxış zamanı “Mercedes-Gelandawagen” markalı avtomobilin sükanı arxasında Bakı şəhər sakini, 1994-cü il təvəllüdlü Nail Elman oğlu Allahverdiyevin olması tam təsdiq edilib. Məhkəmənin hökmü ilə onun barəsində 4 ay müddətinə həbs-qətimkan tədbiri seçilib.
Bundan başqa, həmin vaxt orada yüksək sürətlə avtoxuliqanlıq hərəkətləri törətməklə ictimai asayişi kobud şəkildə pozan “Mazda” markalı avtomobilin sürücüsü, Bakı şəhər sakini, 1995-ci il təvəllüdlü Mirməhəmməd Əlövsət oğlu İsmayılov olması da müəyyən edilib və məhkəmə tərəfindən barəsində 1 ay müddətinə inzibati həbs qərarı verilib.
Bununla əlaqədar qeyd edirik ki, Azərbaycan Respublikasının prezidenti cənab İlham Əliyevin dəfələrlə etdiyi ciddi xəbərdarlıqlardan nəticə çıxarmayan, özbaşınalıq və cinayətlər törətməkdən belə çəkinməyən dövlət məmurlarına və onların ailə üzvlərinə hələ də rast gəlinir. Odur ki, Daxili İşlər Nazirliyi və Respublika Baş Prokurorluğu bir daha bildirir ki, tutduğu vəzifəsindən, etdiyi xidmətlərdən və nüfuzundan asılı olmayaraq, dövlət başçımızın məlum tələblərinə etinasız yanaşan, öz davranışları ilə cəmiyyətə qarşı açıq hörmətsizlik nümayiş etdirən, mövcud qayda-qanunları kobud şəkildə pozan hər bir məmur və onların ailə üzvləri barəsində qanunvericiliyə uyğun olaraq ən sərt tədbirlər görüləcək.
10:54
Avqustun 3-də Bakının Heydər Əliyev prospektində “Gelandewagen” markalı avtomobillə dəhşətli yol qəzası törətməkdə şübhəli bilinən Nail Allahverdiyev həbs edilib.
Oxu.Az Report-a istinadən xəbər verir ki, Nərimanov Rayon Məhkəməsinin qərarı ilə onun barəsində həbs-qətimkan tədbiri seçilib.
Qəza vaxtı xəsarət almış N.Allahverdiyevin törətdiyi hadisə ilə bağlı istintaq araşdırmaları davam etdirilir.
Qeyd edək ki, Nail Allahverdiyev Qaçqın və Məcburi Köçkünlərin İşləri üzrə Dövlət Komitəsinin sədri Əli Əhmədovun nəvəsidir. 
“Report” məsələ ilə bağlı Azərbaycan Daxili İşlər Nazirliyinin (DİN) mətbuat xidmətinə müraciət edib. Lakin mətbuat xidməti xəbəri nə təsdiq, nə də təkzib edib.
Xatırladaq ki, avqustun 3-də baş vermiş hadisə nəticəsində 2 nəfər ölüb, 3 nəfər yaralanıb. Yaralılardan ikisi Türkiyə vətəndaşıdır. Faktla bağlı Cinayət Məcəlləsinin 263.3-cü (Yol hərəkəti və nəqliyyat vasitələrinin istismarı qaydalarını pozma, iki və daha artıq şəxsin ölümünə səbəb olduqda) maddəsi ilə cinayət işi başlanıb.
Qeyd edək ki, hadisə zamanı N.Allahverdiyevin idarə etdiyi “Gelandewagen” markalı avtomobil Mirməhəmməd İsmayılovun sürdüyü 99 FS 777 dövlət nömrə nişanlı “Mazda” ilə yarışırmış. Avtoxuliqanlıqda günahlandırılan M.İsmayılov bir ay müddətinə inzibati həbs cəzasına məhkum edilib.
E.Ə.
www.oxu.az
"
"Ağdaşda yol qəzasında iki avtomobil yandı – FOTOAğdaşda iki avtomobilin toqquşması nəticəsində yanğın baş verib.
Oxu.Az Report-a istinadən xəbər verir ki, hadisə rayonun Ağzıbir və Pirəzə kəndləri arasında qeydə alınıb.
Belə ki, Pirəzə kənd sakini Alı Məbud oğlu Aslanovun idarə etdiyi köhnə “QAZ-53” markalı yük maşını Qəbələ sakininin idarə etdiyi “VAZ 2107” markalı avtomobillə toqquşub. Qəza nəticəsində hər iki avtomobil alovlanıb.
Avtomobildə olan şəxsləri çıxarmaq mümkün olub. Xəsarət alanların olub-olmaması barədə məlumatlar dəqiqləşdirilir.
Hazırda yanğın söndürülür.
Hadisə yerinə polis əməkdaşları gəlib, araşdırma aparılır.











A.M.
www.oxu.az
"
"Yasamalda səki qanunsuz olaraq zəbt edilib – VİDEOSəkidə avtomobillərin park edilməsi üçün obyekt sahibi tərəfindən nişan da qoyulub.
Oxu.Az Xezerxeber-ə istinadən məlumat verir ki, bura Yasamal rayonu, Zivərbəy Əhmədbəyov küçəsidir.
Küçədəki hündürmərtəbəli binanın altında fəaliyyət göstərən obyektin sahibi səkini qanunsuz olaraq parkinq ərazisinə çevirib. Avtomobillər səkidə park edildiyindən məcbur qalan piyadalar özlərini riskə ataraq avtomobil yoluna çıxırlar.
Piyada səkilərinin zəbt edilməsini şəhərin bir çox yerlərində görmək mümkündür. Məsələ ilə bağlı obyekt sahibinin də mövqeyini öyrənmək istədik. Ancaq o, çəkiliş qrupu olduğumuzu bildikdən sonra müsahibə vermək əvəzinə, səkiyə qoyduğu nişanı götürüb apardı.
Yol hərəkəti üzrə ekspert Ərşad Hüseynov isə deyir ki, əgər səki zəbt olunarsa və piyadaların hərəkətinə maneə yaradılarsa, bununla bağlı İnzbati Xətalar Məcəlləsində məsuliyyət nəzərdə tutulub. Bu əmələ görə, İnzibati Xətalar Məcəlləsinə uyğun olaraq fiziki şəxslər 80-100, vəzifəli şəxslər 400-500, hüquqi şəxslər isə 3-4 min manat məbləğində cərimə edilə bilər.

E.Ə.
www.oxu.az
"
"Maşın bazarında son vəziyyət: Avtomobillər bahalaşdı – VİDEOBazarda həm benzinlə, həm də dizellə işləyən avtomobillərin qiyməti artıb. Bununla yanaşı, son vaxtlar alıcı qıtlığı yaranıb.
Oxu.Az Xəzər TV-yə istinadən xəbər verir ki, satıcılar deyir ki, Aİ-92 markalı yanacağın qiyməti qalxandan sonra dizellə işləyən avtomobillərə tələbat çoxaldığından onların qiyməti artıb. Benzinlə işləyən nəqliyyat vasitələri çox alınmadığından qiymətin ucuzlaşacağı gözlənilsə də, əksi müşahidə olunub. Bu avtomobillərin də qiyməti bahalaşıb.
Qiymət artımı həm xarici, həm də Rusiya istehsalı olan avtomobillərdə özünü göstərir.
Satıcılar benzinlə işləyən avtomobillərin qiymətinin qalxmasını müxtəlif səbəblərlə izah edirlər.
Satıcıların sözlərinə görə, qiymətdə yenidən artım və ya azalmanın olub-olmayacağı qarşıdakı həftələrdə bilinəcək.

A.M.
www.oxu.az
"
"Bakıda yol polisi xəstə sərnişini ölümdən xilas etdi – FOTOBakıda yol polisi xəstə sərnişini ölümdən xilas edib.
Oxu.Az Report-a istinadən xəbər verir ki, hadisə Sabunçu rayonunda baş verib.
Belə ki, Yol-Patrul Xidmətinin 5-ci tağımının əməkdaşları keçmiş “Komsomol dairəsi” kimi tanınan ərazidə xidmət göstərən zaman “BMW” markalı avtomobil onlara yaxınlaşıb. Avtomobilin sürücüsü nəqliyyat vasitəsində xəstə sərnişinin olduğunu deyərək, polis əməkdaşlarından ona kömək etmələrini xahiş edib.
Yol-Patrul Xidmətinin əməkdaşları dərhal avtomobildə infarkt keçirmiş 1956-cı il təvəllüdlü Ağayev Tofiq Heybətulla oğlunu xidməti avtomobillə 3 saylı Şəhər Kliniki Xəstəxanasının Terapiya şöbəsinə çatdırıblar.  
Xəstəyə həkimlər tərəfindən tibbi yardım göstərilib və bununla da onun həyatı üçün yaranmış təhlükə aradan qaldırılıb.

A.M.
www.oxu.az
"
"Bakıda avtobusda qadını döydülərBakıda marşrut avtobusunda dava-dalaş olub.
Oxu.Az lent.az-a istinadən xəbər verir ki, hadisə 20-ci sahə adlanan ərazi ilə Ələt qəsəbəsi arasında sərnişin daşıyan 195 saylı marşrut avtobusunda qeydə alınıb. 1982-ci il təvəllüdlü Aynurə Aslanova polisə şikayət edərək bildirib ki, qohumu, 28 yaşlı Adışirin Aslanov avtobusda ona hücum edərək döyüb.
Qadının müraciəti əsasında araşdırma aparılır.
A.M.
www.oxu.az
 
"
"“102 kimdir, burada əmri mən verirəm” deyən yol polisi danışdı – VİDEOYol polisinin qayda pozuntusuna görə saxladığı avtomobilin sürücüsü sənədlərini təqdim etmir.
Oxu.Az Xəzər TV-tə istinadən xəbər verir ki, uzun mübahisədən sonra əraziyə post patrul xidmətinin əməkdaşları çağırılır və sürücü polis bölməsinə aparılır.
Hadisənin yeni təfərrüatları ortaya çıxıb. Sosial şəbəkədə yayılan görüntülərdə sürücü Murad Cavadzadə bildirir ki, o yol polisi tərəfindən ödənməmiş cəriməsi olduğu üçün saxlanılıb o cərimələrini ödəməsinə baxmayaraq avtomobili duracağa aparılıb.
Hadisə iştirak edən yol polis əməkdaşı Samir Məmmədov isə həmin sürücünün, yol ayrıcını keçmə qaydalarını pozduğu üçün saxlanıldığını bildirib və bunu sübut edən videokadrlar təqdim edib. O əlavə edib ki, saxlanıldıqdan sonra sürücünün ödənməmiş cərimələrinin olduğu da aşkarlanıb və avtomobil cərimə meydançasına aparılıb. O cəriməni ödəsədə son törətdiyi qayda pozuntusuna görə protokolun tərtib edilməsi üçün polis əməkdaşlarına sürücülük vəsiqəsini təqdim etməyib.
Bundan sonra sürücüyə yol ayrıcı keçmə qaydalarını pozduğuna görə cərimə yazılıb və onun avtomobili buraxılıb. Bu faktı sürücünün özü də təsdiqləyir.
Bakı şəhər dövlət yol polisinin bölmə rəisi Vaqif Əsədov bildirib ki, hadisə ilə bağlı vətəndaşın özünün də iştirakı ilə araşdırma aparılıb və polisin hərəkətlərində hər hansı qanunsuzluq aşkarlanmayıb. Bu kimi hadisələr isə polisin böyük vaxt itkisinə səbəb olur.

A.M.
www.oxu.az
 
"
"Məmur oğlu avtomobili ilə uşağı vurduMasallıda avtomobil yolu keçmək istəyən 11 yaşlı uşağı vurub.
Oxu.Az APA-ya istinadən xəbər verir ki, Masallıda parklardan birinin qarşısında qeydə alınıb. Masallı sakini 2006-cı il təvəllüdlü Ziya Anar oğlu Gülverdiyev yolu keçmək istəyərkən onu “Mitsubishi” markalı avtomobil vurub.
Yaralı dərhal Masallı rayon mərkəzi xəstəxanasına çatdırılıb. Onun vəziyyətinin orta-ağır olduğu bildirilir.
Fakt araşdırılır.
Masallı Rayon Yol Polisi Şöbəsinin rəisi İkram Məmmədov, hadisəni törədən sürücünün Masallı Dövlət Arxiv İdarəsinin rəisi Daşqın Nəzərovun oğlu olduğunu bildirib.
A.M.
www.oxu.az
"
"Zaqatalada 2 dəhşətli qəzada 3 nəfər öldü – VİDEOZaqatalada baş verən qəzada 1 nəfər ölüb, 2 nəfər xəsarət alıb.
Oxu.Az ARB TV-yə istinadən xəbər verir ki, hadisə ötən gecə saatlarında Azərbaycan prospetində qeydə alınıb. şəhərin Azərbaycan prospektində qeydə alınıb. Rayonun Yuxarı Tala kənd sakini, 26 yaşlı Rəsul Ramazanovun idarə etdiyi “VAZ 2109” avtomobili, rayon sakini 70 yaşlı Qulu Razıyevin idarə etdiyi “Vaz 2106” ilə toqquşub.
Hər iki sürücü və avtomobillərdən birində olan sərnişin, 41 yaşlı Anar Hacıabdulhəmidzadə müxtəlif dərəcəli bədən xəsarətləri ilə Zaqatala Rayon Mərkəzi Xəstəxanasına aparılıblar. Sürücü Qulu Razıyev xəstəxanaya daxil olduqdan bir müddət sonra dünyasını dəyişib.
Zaqatalada baş verən digər qəzada isə minik avtomobili yoldan çıxaraq ağaca çırpılıb.
Ağır qəza səhər saat 4 radələrində Zaqatalada baş verib. Rayonun Aşağı Tala kənd sakini, 29 yaşlı Taleh Qaracayev idarə etdiyi minik avtomobilində sükana nəzarəti itirib və nəqliyyat vasitəsi yoldan çıxaraq ağaca çırpılıb.
Sürücü Taleh Qaracayev hadisə yerində ölüb. Avtomobildə olan sərnişin, Aşağı Tala kənd sakini 32 yaşlı Qismət Yunusov isə ağır bədən xəsarətləri ilə Zaqatala Rayon Mərkəzi Xəstəxanasına yerləşdirilib. Lakin həkimlərin səyinə baxmayaraq onun həyatını xilas etmək mümkün olmayıb.

A.M.
www.oxu.az
 
"
"Nail Allahverdiyevin qəzadan sonrakı görüntüləri yayıldı – VİDEO + FOTOSosial şəbəkələrdə Bakıda dəhşətli qəza törədərək 2 nəfərin ölümünə və  2 nəfərin isə ağır yaralanmasına səbəb olan Nail Allahverdiyevin görüntüləri yayılıb.
Oxu.Az Qaynarinfo-ya istinadən xəbər verir ki, görüntülərdən onun yaralı vəziyyətdə yerdə uzandığı görünür. Qeyri-rəsmi məlumata görə, hadisədən sonra o, şəhər xəstəxanalarından birinə yerləşdirilib, hazırda isə vəziyyəti ağırdır.
Sözügedən foto və video görüntüləri sizlərə təqdim edirik:









www.oxu.az
 
"
"Həkim “Gelandewagen”in törətdiyi dəhşətli qəzada xəsarət alanların vəziyyətindən danışdıXəbər verildiyi kimi, avqustun 3-də baş nazirin müavini Əli Həsənovun nəvəsi Nail Allahverdiyev Bakının Heydər Əliyev prospektində idarə etdiyi  “Mercedes Gelandewagen” markalı avtomobili ilə ağır qəza törədib. Yüksək sürətlə hərəkətdə olan avtomobil VAZ-2115 markalı avtomobili arxadan vurduqdan sonra idarəetməni itirib və  prospektin ikinci dərəcəli yoluna çıxıb. Orada yol kənarında dayanmış 3 nəfər piyadanı vurub və alışaraq yanıb. Qəzada biri vurulan piyada olmaqla iki nəfər həlak olub, iki nəfər piyada isə ağır yaralanıb.
Oxu.Az Qaynarinfo-ya istinadən xəbər verir ki, yaralanan Türkiyə vətəndaşları Mutallib Tekiş və Songül Tekiş olub. Onlar müxtəlif dərəcədə bədən xəsarətləri ilə xəstəxanalara yerləşdiriliblər. Belə ki, Mutallib Tekiş 1 saylı Şəhər Kliniki Xəstəxanasına (Semaşko), Songül Tekiş isə Respublika Neyrocərrahiyyə Xəstəxanasına aparılıb. Lakin yaralıların hər ikisinin vəziyyəti ağır olduğu üçün “Baku Medikal Plaza”
ya köçürülüblər.
Onların vəziyyəti ilə bağlı xəstəxananın baş həkimin müavini Lalə Şəkərova ilə əlaqə saxladıq. O, açıqlamasında hər ikisinin vəziyyətinin ağır olduğunu bildirdi:
“Hər ikisi dünən bizim xəstəxanaya qəbul olunub. Mutallib Tekiş hazırda reanimasiyadadır, süni tənəffüs aparatına qoşulub, çox sayda travması var - politravmadır. Xanım isə dünən əməliyyat olunub. İndi isə reanimasiya şöbəsindən stasionar şöbəyə köçürülüb”.








www.oxu.az
"
"Abşeronda ailə faicəsi: Ata və oğul dəhşətli qəzada öldü – VİDEOAbşeronda dəhşətli yol qəzası baş verib.
Oxu.Az ARB TV-yə istinadən xəbər verir ki, ailənin faciəsinə çevrilən hadisə Bakı-Sumqayıt yolunun Ceyranbatan qəsəbəsi ərazisindən keçən hissəsində qeydə alınıb.
Tərəvəz daşıyan “Qazel” markalı avtomobil “MAN” markalı, qoşqulu yük avtomobilinə arxadan çırpılıb. Nəticədə “Qazel”in sürücüsü 43 yaşlı Etibar İsmixanov və sərnişini olan oğlu 20 yaşlı Araz İsmixanov həyatını itirib. 
“Qazel” zərbədən sonra deformasiyaya uğradığından həlak olanların meyitləri Fövqəladə Hallar Nazirliyinin Xüsusi Riskli Xilasetmə Xidməti əməkdaşları tərəfindən maşından çıxarılaraq aidiyyəti üzrə təhvil verilib.
Faktla bağlı araşdırma aparılır.

S.B.
www.oxu.az
"
"Rusiyalı diplomat Bakıda qəzaya düşdüBakıda səfirlik avtomobilinin iştirakı ilə yol-nəqliyyat hadisəsi baş verib.
Oxu.Az-ın APA-ya istinadən məlumatına görə, Rusiyanın Azərbaycandakı səfirliyinə məxsus Sergey Xrianın idarə etdiyi “Skoda” markalı, 004 D 042 dövlət qeydiyyat nişanlı avtomobil Bakı şəhər sakini Orxan Şirinovun idarə etdiyi “Hyundai” markalı maşınla toqquşub. 
Qəza nəticəsində xəsarət alan olmayıb.
Faktla bağlı araşdırma aparılır. 
S.B.
www.oxu.az
"
"Masallıda avtomobil körpüdən aşıb, sürücü ölübMasallı rayonunda ölümlə nəticələnən yol-nəqliyyat hadisəsi baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, avqustun 4-də saat 23 radələrində Masallı rayonunun Xırmandalı kəndi ərazisində rayon sakini Elmidar Mayılov idarə etdiyi “Seat İbiza” markalı avtomobili körpüdən aşırıb.
Nəticədə xəstəxanaya yerləşdirilən sürücü orada ölüb. 
Faktla bağlı araşdırma aparılır.
S.B.
www.oxu.az
"
"Sükan arxasında Əli Həsənovun nəvəsi olub – DİN-dən rəsmi açıqlamaXəbər verildiyi kimi avqustun 3-də axşam Bakının Heydər Əliyev prospektində “Mercedes Gelandewagen” markalı ciplə dəhşətli qəza törədilib. Yüksək sürətlə hərəkətdə olan avtomobil VAZ-2115 markalı avtomobili arxadan vurduqdan sonra idarəetməni itirib və  prospektin ikinci dərəcəli yoluna çıxıb. Orada yol kənarında dayanmış 3 nəfər piyadanı vurub və alışıb yanıb. Qəzada biri vurulan piyada olmaqla iki nəfər həlak olub, iki nəfər piyada  yaralanıb. Həmin avtomobil baş nazirin müavini, Qaçqın və Məcburi Köçkünlərin işi üzrə Dövlət Komitəsinin sədri Əli Həsənovun nəvəsi Nail Allahverdiyevə məxsusdur. 
Oxu.Az-ın məlumatına əsasən,  DİN-in mətbuat xidməti virtualaz.org saytının istintaqın gedişi və sürücünün şəxsiyyətinin müəyyən edilməsi haqda sualına cavab olaraq bildirib ki, aparılmış zəruri istintaq tədbirləri nəticəsində qəzanın baş verdiyi ərazidə müşahidə kameralarının görüntülərinin araşdırıldığını və “Mercedes Gelandewagen” markalı yolsuzluq avtomobilinin sükanı arxasında məhz vətəndaş Nail Allahverdiyevin olduğunun müəyyən edildiyini bildirib.
Adı çəkilən sürücü cinayət məsuliyyətinə cəlb olunacaq.
N.O.
www.oxu.az
"
"BMT-nin Bakıdakı nümayəndəliyinə məxsus avtomobil piyadanı vurubBirləşmiş Millətlər Təşkilatının (BMT) Bakıdakı nümayəndəliyinə məxsus avtomobil yol-nəqliyyat hadisəsi törədib.
Oxu.Az-ın APA-ya istinadən məlumatına görə, hadisə Zığ şössesində qeydə alınıb. 
Diplomatik nümayəndəliyə məxsus, Zahir Mikayılovun idarə etdiyi “Mitsubishi” markalı, 013 D 006 dövlət qeydiyyat nişanlı avtomobil yolu keçən piyada, 1994-cü il təvəllüdlü Aida Rzayevanı vurub. Nəticədə piyada xəstəxanaya yerləşdirilib.
Faktla bağlı araşdırma aparılır.
N.O.
www.oxu.az
"
"Zaqatalada iki minik avtomobili toqquşub: Ölən və yaralananlar varZaqatalada baş verən yol qəzasında 1 nəfər ölüb, 2 nəfər xəsarət alıb.
Oxu.Az-ın APA-ya istinadən məlumatına görə, avqustun 4-ü axşam saat 23 radələrində Zaqatala şəhəri, Azərbaycan prospektində “VAZ 2109” markalı “62 BX 341” dövlət nömrə nişanlı avtomobil ilə “VAZ 2106” markalı “08 BA 258” dövlət nömrə nişanlı avtomobil toqquşub.
Hadisə nəticəsində “VAZ 2106” markalı avtomobilin sürücüsü, Zaqatala şəhər sakini, 1947-ci il təvəllüdlü Razıyev Qulu Ağabala oğlu, onun sərnişini, Zaqatala şəhər sakini, 1976-cı il təvəllüdlü Haçıəbdulhamidzadə Anar Tofiq oğlu və “VAZ 2109” avtomobilinin sürücüsü, Yuxarı Tala kənd sakini, 1991-ci il təvəllüdlü Ramazanov Rəsul Qurban oğlu Zaqatala Mərkəzi Rayon Xəstəxanasına (MRX) çatdırılıblar.
Həkimlərin səylərinə baxmayaraq, 70 yaşlı Razıyev Qulu Ağabala oğlu həyatını xilas etmək mümkün olmayıb.
Faktla bağlı Zaqatala rayon Polis Şöbəsində araşdırma aparılır.
N.O.
www.oxu.az
"
"Abşeronda avtomobil gənc oğlanı vuraraq öldürübAbşeron rayonunda avtomobil gənc oğlanı vuraraq öldürüb.
Oxu.Az-ın Report-a istinadən xəbərinə görə, hadisə Müşviqabad yolunda qeydə alınıb.
Belə ki, 1989-cu il təvəllüdlü Abbasov İlkin Bəylər oğlu yolu keçmək istəyərkən onu minik avtomobili vurub. Nəticədə İ.Abbasov hadisə yerində dünyasını dəyişib.
Faktla bağlı Abşeron Rayon Polis İdarəsində Cinayət Məcəlləsinin 263-cü maddəsi ilə cinayət işi başlanılıb.
Hadisəni törətmiş sürücü saxlanılıb. 
S.B.
www.oxu.az
"
"DİN Bakıdakı dəhşətli qəza barədə – FOTOXəbər verildiyi kimi ötən gün axşam Bakının Heydər Əliyev prospektində “Mercedes Gelandewagen” markalı ciplə dəhşətli qəza törədilib. Yüksək sürətlə hərəkətdə olan avtomobil VAZ-2115 markalı avtomobili arxadan vurduqdan sonra idarəetməni itirib və  prospektin ikinci dərəcəli yoluna çıxıb. Orada yol kənarında dayanmış 3 nəfər piyadanı vurub və alışıb yanıb. Qəzada biri vurulan piyada olmaqla iki nəfər həlak olub, iki nəfər piyada  yaralanıb. Həmin avtomobil baş nazirin müavini, Qaçqın və Məcburi Köçkünlərin işi üzrə Dövlət Komitəsinin sədri Əli Həsənovun nəvəsi Nail Allahverdiyevə məxsusdur. 
Oxu.Az-ın xəbərinə görə, Virtualaz.org Azərbaycan Daxili İşlər Nazirliyinin mətbuat xidmətinin rəhbəri, polkovnik Ehsan Zahidova sorğu ilə müraciət edərək DİN-nin məsələyə rəsmi münasibətini öyrənib.
Ehsan Zahidov cavab olaraq bildirib:
- Həqiqətən ötən gün axşam saat 21.20 radələrində Bakının Heydər Əliyev prospektində vətəndaş Nail Allahverdiyevə məxsus olan, “Mercedes Gelandawagen” markalı, 10 PP 203 dövlət nömrə nişanlı avtomobil yol hərəkəti qaydalarının kobud şəkildə pozulması nəticəsində əvvəlcə VAZ 2115 markalı avtomobillə toqquşub, daha sonra idarəetmədən çıxaraq ikinci dərəcəli yola çıxıb, orada yol kənarında dayanan piyadaları da vurub və maneəyə dəyərək alışıb.

Ehsan Zahidov
Qəza zamanı avtomobilin vurduğu piyadalardan Vaqif Əsədov adlı vətəndaş hadisə yerində həlak olub, digər iki piyada-Türkiyə vətəndaşları Mutallib Tekiş və Songül Tekiş müxtəlif dərəcədə bədən xəsarətləri alaraq xəstəxanalara yerləşdiriliblər. Habelə qəza zamanı avtomobildə olan Mehdi Əliyev adlı şəxs hadisə yerində həlak olub.

- Hüquq-mühafizə orqanları geniş ictimai rezonansa səbəb olan bu hadisə ilə bağlı hansı tədbirləri görür?
- Qəza hadisəsi ilə bağlı Cinayət Məcəlləsinin 263.3-cü (yol hərəkəti qaydalarını pozma – iki və daha artıq şəxsin ölümünə səbəb olduqda) maddəsi ilə cinayət işi başlanıb, istintaq aparılır. 
- Mətbuat yazır ki, qəzaya düşən avtomobilin sahibi yüksək vəzifəli məmurlardan birinin qohumudur və məlumatlara görə həmin şəxs özü də avtomobildə olub. Bu məlumatlarla bağlı nə deyərdiniz?
- Kimliyindən asılı olmayaraq bu hadisəni törədən, yəni qəza anında avtomobilin sükanı arxasında olan şəxs qanuna müvafiq olaraq məsuliyyətə cəlb olunacaq.
S.B.
www.oxu.az
"
"Goranboyda qəza - Ana və azyaşlı qızı xəsarət alıb – VİDEO + FOTOBakı-Qazax yolunda avtomobil qəzası baş verib.
Oxu.Az “ARB 24”-ə istinadən xəbər verir ki, hadisə magistralın Goranboy rayonu, Dəliməmmədli qəsəbəsindən keçən hissəsində qeydə alınıb. 
Minik avtomobilinin sürücüsü idarəetməni itirib, nəticədə maşın yolun kənarına aşıb. Qəza zamanı qadın sürücü və maşındakı azyaşlı xəsarət alıb.
Apa-nın məlumatına görə, xəsarət alanlar Şəmkir rayon sakini, onlar 1980-ci il təvəllüdlü Namazova Aygün Vidadi qızı və onun 10 yaşlı övladı Şahdağlı Sara Şahdağlıoruc qızıdır.
Yaralılar Gəncədəki xəstəxanalardan birinə aparılıb.


N.О.
www.oxu.az
"
" Bakıda havanı korlayan 160 sürücü cərimələnibBu gün səhər saatlarından nahar fasiləsinə qədər “Təmiz hava” aylığı çərçivəsində Bakının “Ekologiya postu”nda 100-dən artıq nəqliyyat vasitəsinə baxış keçirilib.
Oxu.Az-ın xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, saxlanılan avtomobillərdən 16-nın ixrac etdiyi dəm qazı normadan artıq olduğu üçün onlara inzibati protokol tərtib edilib.
V.Əsədovun sözlərinə görə, ümumilikdə aylığın başlandığı 4 gün ərzində, yəni avqustun 1-dən bu günə qədər “Ekologiya postu”nda 160 avtomobilə protokol tərtib edilib.
Qeyd edək ki, avqustun 1-dən 31-dək Daxili İşlər Nazirliyi Baş Dövlət Yol Polisi İdarəsi Ekologiya və Təbii Sərvətlər Nazirliyi ilə birgə respublika ərazisində “Təmiz hava” aylığı keçirir.
Aylığın keçirilməsində əsas məqsəd atmosferin çirkləndirilməsinin qarşısını almaqdır.
İ.F.
www.oxu.az
"
"Əli Həsənovun nəvəsi ilə bağlı açıqlama: Hazırda ailəsinin yanındadırXəbər verdiyimiz kimi, ötən gecə paytaxtın Heydər Əliyev prospektində dəhşətli yol qəzası baş verib. Nərimanov Rayon Polis İdarəsindən verilən məlumata görə, qəza nəticəsində “Mercedes Gelandewagen” markalı avtomobilin sürücüsü Mehdi Əliyev və piyada Vaqif Əsədov ölüb.
Hadisə baş verən zaman yol kənarında duran daha iki piyada, Türkiyə vətəndaşları - Mutallib Tekiş və Songül Tekiş xəsarət alıb. Onlar xəstəxanaya yerləşdiriliblər.
Polisdən bildirilib ki, baş vermiş qəza hadisəsi ilə bağlı Cinayət Məcəlləsinin 263.3-cü (yol hərəkəti qaydalarını pozma - iki və daha artıq şəxsin ölümünə səbəb olduqda) maddəsi ilə cinayət işi başlanıb, araşdırma aparılır.
Mətbuatda yayılan xəbərlərə görə, qəza zamanı yanan avtomobil baş nazirin müavini Əli Həsənovun nəvəsi Nail Allahaverdiyevə məxsusdur. Onun qəzada xəsarət aldığı deyilir.
Oxu.Az xəbər verir ki, N.Allahverdiyevin sahibi olduğu “Soho Lounge Bar”ın administratoru azvision.az-ın əməkdaşı ilə söhbətində məlum qəzadan xəbərdar olduqlarını deyib. Adının mətbuatda çəkilməsini istəməyən şəxsin sözlərinə görə, N.Allahverdiyev qəza zamanı həmin avtomobildə olmayıb.
“Nail müəllim hazırda evdədir. Dünən xəbəri eşidib, narahat olduq. Dərhal telefonla əlaqə saxladıq. Bildirildi ki, o, qəza zamanı a vtomobildə olmayıb. Bakıda, öz ailəsinin yanındadır. Yəqin ki, vaxt edib kluba baş çəkəcək”.
A.H.
www.oxu.az
"
"“Gelandewagen” qırmızı “BMW” ilə ötüşürmüş? - Dəhşətli qəzanın sirriÖtən gecə Bakının Heydər Əliyev prospektində baş nazirin müavini Əli Həsənovun nəvəsi Nail Allahverdiyevə məxsus “Mercedes “Gelandewagen” markalı avtomobillə törədilmiş dəhşətli qəza sosial şəbəkələrdə geniş müzakirə mövzusu olub.
Oxu.Az virtualaz.org-a istinadən xəbər verir ki, hadisənin şahidi olan istifadəçilərin yazdığına görə, qəzaya səbəb yüksək sürət və ötüşmə olub. Belə ki, 10 PP 203 dövlət nömrə nişanlı “Mercedes Gelandewagen” seriyası nömrəsi bəlli olmayan “777” nömrəli qırmızı rəngli “BMW” ilə yarışa çıxıbmış.
Avtomobildəkilərin  çimərlikdən istirahətdən gəldiyi və Heydər Əliyev prospektində 200-250 km/ saat sürətlə hərəkət etdiyi bildirilir. Hətta şahidlər bildirirlər ki, hadisə baş verən zaman N. Allahverdiyevin digər avtomobildə olan dostu camaatı söyərək hadisə yerindən qovubmuş.
Sosial şəbəkədə sürücülərə məxsus xüsusi qrupda bir neçə şahid həmin iki avtomobilin yarışdığını, yolda onları ötüb keçdiyi qeyd ediblər.
Bəs qəza hadisəsinin böyük rezonans yaratdığını nəzərə alıb Dövlət Yol Polisinin Təhlükəsiz Şəhər Xidmətinin videomüşahidə kameralarına düşən görüntülər mətbuata açıqlana bilərmi?
Bu sualla Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədova müraciət etdik.
Şöbə rəisi bu barədə danışmağa çətinlik çəkdiyini dedi: “İndiki qanunvericiliyə görə, hər hansı yol-nəqliyyat hadisəsi baş verirsə, o hadisəyə ağırlıq dərəcəsindən asılı olaraq, baş verdiyi məkan üzrə polis idarələrində baxılır. Buna görə  sizə informasiya verməkdə çətinlik çəkirəm. Dediyiniz hadisə ilə bağlı Nərimanov Rayon Polis İdarəsində araşdırma aparılır və bütün təfərrüatı ilə məlumatları oradan almaq mümkündür. Mən ancaq onu bilirəm ki, qəza hadisəsi zamanı bir nəfər piyada Vaqif Əsədov həlak olub. Onu da ona görə yadımda saxlamışam ki, ad-familiyası mənimlə eynidir. Hazırda “ekologiya postu”undayam, tədbirdir, həmin hadisə barədə geniş məlumatım yoxdur”, - deyə şöbə rəisi bildirib.

 Xatırladaq ki, qəza hadisəsi ötən gün gecə saatlarında baş verib. N. Allahverdiyevin yanan avtomobildən son anda özünü ataraq xilas olduğu və əllərinin yandığı bildirilir. O, hazırda Bakıda xəstəxanaların birində  müalicə alır. Xəstəxana mənbələrindən isə bu məlumatı dəqiqləşdirmək mümkün olmayıb.

Qeyd edək ki, sosial şəbəkələrdə Nail Allahverdiyevin avtomobillər kolleksiyasının fotoları var. Həmin fotolara əsasən, baş nazirin müavininin nəvəsinin qara rəngli, 10 PP 203 dövlət nömrə nişanlı “Mercedes Gelandewagen”lə yanaşı, eyni modeldən ağ rəngli avtomobili də var. Hətta fotolardan birində həmin ağ rəngli “Galendewagen” arxası üstə aşmış vəziyyətdə görünür. Yəni bu, nəvənin “Gelandewagen”lə törətdiyi birinci qəza deyil.
A.H.
www.oxu.az
"
"“Gelandewagen”in törətdiyi qəza nəticəsində ölənlərin və yaralananların adları açıqlandıÖtən gecə paytaxtın Heydər Əliyev prospektində baş verən qəzada ölən və yaralananların adları açıqlanıb.
Oxu.Az xəbər verir ki, Nərimanov rayon Polis İdarəsindən APA-ya verilən məlumata görə, qəza nəticəsində “Mercedes Gelandewagen” markalı avtomobilin sürücüsü Mehdi Əliyev və piyada Vaqif Əsədov ölüblər. Hadisə baş verən zaman yol kənarında duran daha iki piyada, Türkiyə vətəndaşları – Mutallib Tekiş və Songül Tekiş xəsarət alıb. Onlar xəstəxanaya yerləşdiriliblər.   
 Polisdən həmçinin bildirilib ki, baş vermiş qəza hadisəsi ilə bağlı Cinayət Məcəlləsinin 263.3-cü (yol hərəkəti qaydalarını pozma – iki və daha artıq şəxsin ölümünə səbəb olduqda) maddəsi ilə cinayət işi başlanıb, araşdırma aparılır.
A.H.
www.oxu.az
"
"Motosiklet qəzaları 9 nəfərin ölümünə səbəb olduBu ilin altı ayı ərzində Azərbaycanda 20 motosiklet qəzası baş verib.
Oxu.Az xəbər verir ki, bu barədə Trend-ə Daxili İşlər Nazirliyi (DİN) Respublika Baş Dövlət Yol Polisi İdarəsinin (DYP) İctimaiyyətlə əlaqələr şöbəsinin rəisi, polis polkovniki Kamran Əliyev deyib.
K.Əliyev bildirib ki, baş vermiş motosiklet qəzaları nəticəsində 9 nəfər ölüb, 14 nəfər yaralanıb.
O qeyd edib ki, motosiklet qəzalarında ölüm hallarının əsas səbəbi təhlükəsizlik qaydalarına düzgün əməl etməməkdir:
“Motosikleti başa “kasqa” taxmadan idarə edirlər, yolun əks istiqamətində hərəkət edirlər və ya işıqlandırma sistemi nasaz olan motosikletlərlə yola çıxırlar. Belə pozuntular çoxdur və nəticədə əziyyət çəkən də motosiklet sürücüləri özləri olurlar”.
K.Əliyev bildirib ki, motosikletlərin qayda pozuntusunu yalnız arxa hissədən çəkmək mümkündür: “Çünki onlara bir ədəd dövlət nömrə nişanı verilir, o da arxada olur. Buna görə də qayda pozuntusunu ön hissədən çəkdikdə bunun kimin tərəfindən törədildiyini dəqiq müəyyən etmək mümkün deyil. Avropa ölkələrinin əksəriyyətində də motosiklet sürücülərinin törətdiyi qayda pozuntuları ilə bağı problem dövlət nömrə nişanlarının arxada olması və onların kamera və radarlardan kənarda qalması ilə bağlıdır”.
A.S.
www.oxu.az
"
"Bakıda “Gelandewagen” yandı, üç nəfər öldü – YENİLƏNİB + VİDEO + FOTOBakıda iki nəfərin ölümü və bir nəfərin xəsarət alması ilə nəticələnən qəza baş verib.
Oxu.Az-ın APA-ya istinadən xəbərinə görə, qəza nəticəsində “Mercedes Gelandewagen” markalı avtomobilin sürücüsü və bir piyada ölüb, bir nəfər isə yaralanıb.
“Mercedes Gelandewagen”in sürücüsü Mehdi Əliyev hadisə yerində dünyasını dəyişib.
Hadisə yerinə yanğınsöndürənlər və polis əməkdaşları cəlb olunub.
23:13
Bakının Heydər Əliyev prospektində dəhşətli yol nəqliyyat hadisəsi nəticəsində üç nəfər dünyasını dəyişib. 
Oxu.Az-ın məlumatına görə, qəzanı törədən avtomobil isə yanıb. 
Hadisə yerinə Fövqəladə Hallar Nazirlirliyinin yanğınsöndürənləri gəlib.


22:26
Bakıda iki nəfərin ölümü və bir nəfərin xəsarət alması ilə nəticələnən qəza baş verib. 
Oxu.Az-ın APA-ya istinadən xəbərinə görə, “Mercedes Gelandewagen” markalı avtomobil paytaxtın Heydər Əliyev prospekti ilə yüksək sürətlə hərəkətdə olarkən idarəetməni itirib və “VAZ 21015” markalı avtomobilə arxadan  çırpılıb.
Daha sonra “Mercedes Gelandewagen” yolun kənarındakı maneəni aşaraq köməkçi yola keçib və yanmağa başlayıb.
Qəza zamanı piyadanın da vurulduğu bildirilir. Qəza nəticəsində “Mercedes Gelandewagen”in sürücüsü də daxil olmaqla, iki nəfər ölüb, bir nəfər xəsarət alıb.
Hadisə yerinə yanğınsöndürənlər və polis əməkdaşları cəlb olunub.
Ölənlərin şəxsiyyəti müəyyənləşdirilir.











22:03
Hazırda paytaxtın Nərimanov rayonunda, Heydər Əliyev prospektində minik avtomobili yanır.
Oxu.Az-ın Trend-ə istinadən məlumata görə, yanğının söndürülməsi üçün hadisə yerinə yangınsöndürən maşınlar cəlb olunub.
Avtomobilin hansı səbəbdən yanması məlum deyil. Xəsarət alanlar barədə məlumat yoxdur.
Yanğınla əlaqədar prospektdə avtomobillərin sıxlığı müşahidə olunur.
S.B.
www.oxu.az
"
"Qubada ağır qəza, ölən varBu gün Quba rayonu ərazisində ölümlə nəticələnən yol nəqliyyat hadisəsi qeydə alınıb. 
Oxu.Az-ın APA-ya istinadən verdiyi məlumata görə, hadisə Afurca kəndi ərazisində baş verib. 
Bakı şəhər sakini, 1978-ci il təvəllüdlü Səmədov Vüsal Xeyrulla oğlunun idarə etdiyi “Opel” markalı maşın hündürlükdən dərəyə aşıb. 
Qəza nəticəsində sərnişin Samir adlı şəxs dünyasını dəyişib. Sürücü isə ağır bədən xəsarətləri ilə Quba Mərkəzi Rayon Xəstəxanasına yerləşdirilib.
Faktla bağlı araşdırma aparılır.
S.B.
www.oxu.az
"
"Sürücülərin diqqətinə: Yol polisi reydlər keçirir – VİDEOArtıq 3 gündür yol polisi ölkə ərazisində “təmiz hava” aylığına start verib. 1 ay davam edəcək “təmiz hava” aylığı aksiyasının əsas məqsədi atmosfer havasının çirklənməsinə nəzarətin gücləndirilməsidir. 
Oxu.Az-ın Xəzər TV-yə istinadən məlumatına görə, bunun üçün avtomobillərdən çıxan qazların tərkibində olan zərərli maddələr ölçülür. Amma bu bir çox sürücülərin narazılığına səbəb olub.
Reyddə əsas məqsəd avtomobillərdən çixan zəhərli maddələrlə havanın çirklənməsinin qarşısını almaqdır. Onu da qeyd edək ki, minik avtomobillərində bu göstərici 3,5 faizə qədər, yük avtomobillərin də isə 2 faizə qədər olmalıdır.
Bir çox sürücü məhz texniki baxışdan dərhal sonra bu cür reydlərin keçirilməsini düzgün hesab etmir.
Ekoloji nəzarət postunun inspektoru Zaur Aslanovun sözlərinə görə, ekologiyanı çirkləndirənlərin çoxu ili köhnə olan avtomobillərdi. Zaud Aslanov sürücülərin iddialarına da cavab verib.
Normadan artıq atmosferə qaz buraxan 73 avtomobil sahibi barəsində elektron protakol tərtib edilməklə 50 manat məbləğində cərimə olunublar. 
Reydlər ayın 31-dək davam edəcək. 

S.B.
www.oxu.az
"
"Ağdaşda avtomobil ağaca çırpıldı – FOTOAğdaşda yol qəzası baş verib.
Oxu.Az APA-ya istinadən xəbər verir ki, hadisə bu gün saat 14.00 radələrində Ağdaş-Qəbələ yolunda qeydə alınıb.
Ağdaş rayonu, Dəhnə kənd sakini, 26 yaşlı Həbişov Valeh Ruzigar oğlunun idarə etdiyi “VAZ-2107” markalı, 32 BC 199 dövlət nömrə nişanlı avtomobil yoldan çıxaraq ağaca və daha sonra hasara çırpılıb. Nəticədə sürücü ağır vəziyyətdə xəstəxanaya yerləşdirilib.
Faktla bağlı araşdırma aparılır.

















A.M.
www.oxu.az
 
"
"Bakıda sərnişin avtobusa qoyunla mindi – FOTOBu gün Bakıda vətəndaş ictimai nəqliyyata qoyunla minib.
Oxu.Az pressclub.az-a istinadən bildirir ki, bu haqda Bakı sakinlərindən biri məlumat verib: “Bu gün bir vətəndaş 128 nömrəli avtobusa qoyunla daxil oldu. Yol boyu qoyun yeri batırdı və avtobusu iyi basmışdı. Digər sərnişinlər etirazını bildirdilər ki, a kişi, bu nədi? O da cavab verib ki, qoyundu da, burada nə var ki?!”
Nəqliyyat üzrə ekspert Ərşad Hüseynov bildirdi ki, heyvanla paytaxtın ictimai nəqliyyatına minmək olmaz: “Siz hansısa xarici ölkədə qoyunla avtobusa, metroya minən görmüsünüz? Bu, ola bilməz. Ümumiyyətlə, heyvanı daşımaq üçün xüsusi nəqliyyat vasitələri var. Bu, bir az mədəniyyət məsələsidir. İndi o adamı cəzalandırmaq da olmur. Gülməli bir haldır. Marşruta qoyun mindirmək biabırçılıqdır. Sürücü hara baxırmış? Sürücü buna niyə icazə verib, onu anlaya bilmədim”.



A.M.
www.oxu.az
 
"
"Polisdən sosial şəbəkələrdə canlı yayım edənlərə XƏBƏRDARLIQDövlət Yol Polisi (DYP) avtomobildə sükan arxasında canlı yayıma qoşulan “Instagram” və “Facebook” sosial şəbəkəsinin azərbaycanlı istifadəçilərinə xəbərdarlıq edib.
Oxu.Az-ın məlumatına görə, Bakı Şəhər Dövlət Yol Polisi İdarəsinin bölmə rəisi Vaqif Əsədov azvision.az-a bildirib ki, belə hərəkətlər inzibati xəta tərkibi yaradır və təhlükəlidir.
“Ərazidə polisin olub-olmamasından asılı olmayaraq belə hərəkətlərə yol vermək təhlükəlidir. Sürücüləri bu cür hallara yol verməməyə çağırıram. Rusiyada tanınmış aparıcı xanımın canlı danışmaq cəhdi qəza ilə nəticələndi və o, həlak oldu. Ona görə də sükan arxasında olan hər kəs diqqətli olmalıdır. Telefonla danışmaq, əllərini sükandan buraxmaq, hətta yanında əyləşən sərnişinlə söhbət etmək inzibati xəta tərkibi yaradır və sürücü məsuliyyə cəlb olunur. Sürücü avtomobili idarəedən zaman canlı yayıma çıxırsa, bu yolverilməzdir, bunu edənlər məsuliyyətə cəlb edilməlidir”-deyə V.Əsədov vurğulayıb.
DYP rəsmisi vurğulayıb ki, avtomobil idarə edərkən canlı yayım edən sürücülər aşkar edildikdə, onlara qarşı cərimələr tətbiq edilir.
A.M.
www.oxu.az
"
"Qəzaya düşmüş məmur öldüDövlət Sosial Müdafiəsi Fondunun (DSMF) Daşkəsən rayon şöbəsinin müdiri dünyasını dəyişib.
Oxu.Az Report-a istinadən xəbər verir ki, iyun ayının 18-də Gəncə-Daşkəsən avtomobil yolunda idarə etdiyi “Hyundai” markalı avtomobillə avtomobil qəzasına düşən, 1956-cı il təvəllüdlü Firuddin Əli oğlu Cəfərli aldığı xəsarətlərdən bu gün vəfat edib.
Xatırladaq ki, F.Cəfərlinin idarə etdiyi avtomobil Yeni Azərbaycan Partiyasının (YAP) Daşkəsən rayon təşkilatının sədri Meydanəli Yolçuyevin xidməti avtomobili olan “NİVA” markalı avtomobillə toqquşub.
Qəzaya isə bir müddət əvvəl ürəyindən əməliyyat olunan F.Cəfərlinin sükan arxasında infarkt keçirməsi səbəb olub.
A.M.
www.oxu.az
"
"Bakıda səfirlik avtomobili qəzaya düşdüBakıda səfirlik avtomobili qəzaya düşüb.
Oxu.Az APA-ya istinadən xəbər verir ki, Moldova səfirliyinə məxsus olan, Pyotr Şabdesadenin idarə etdiyi “Toyota Prado” markalı, 040 D 001 dövlət qeydiyyat nişanlı avtomobil Bakı şəhər sakini Ayaz Kəlbiyevin idarə etdiyi “Nissan” markalı avtomobillə toqquşub. Qəza nəticəsində ölən və xəsarət alan olmayıb.
Faktla bağlı araşdırma aparılır. 
A.M.
www.oxu.az
 
"
"Bakıda həyəcanlı anlar: Yanacaq daşıyan maşının çəni deşildi – VİDEO“20 Yanvar” dairəsindən “Şamaxinka” deyilən ərazi istiqamətində hərəkət edən yanacaq daşıyan maşının çəninin deşilməsi təhlükəli vəziyyətin yaranmasına səbəb olub.
Oxu.Az baku.ws-ə istinadən xəbər verir ki, sosial şəbəkələrdə yayılan videoda görünür ki, iritonnajlı yanacaq daşıyan maşından yola benzin axıb.
Polislər və ətrafdakı insanlar yanğınsöndürən maşın gələnə qədər vedrə və plastik qablarla su daşıyıb yola, benzinin üzərinə töküblər və təhlükənin qarşısını almağa çalışıblar.

A.M.
www.oxu.az
"
"Minik avtomobili beton qarışdıranla toqquşdu – FOTOSəhər saatlarında paytaxtın Nərimanov rayonu Ziya Bünyadov prospekti ilə Əhməd Rəcəbli küçəsinin kəsişməsində yol nəqliyyat hadisəsi baş verib.
Oxu.az Qaynarinfo-ya istinadən xəbər verir ki, yol hərəkəti istiqamətinin əksinə irəliləyən “Hyundai” markalı avtomobil beton qarışdıran maşınla toqquşub.
Xoşbəxtlikdən xəsarət alan olmayıb. Hazırda sözügedən küçədə nəqliyyatın hərəkətində sıxlıq müşahidə olunur.











A.M.
www.oxu.az
"
"Bakı-Qazax yolunda avtomobil dəmir maneəyə çırpıldı – VİDEO + FOTOBakı-Qazax magistral yolunda 4 nəfərin xəsarət alması ilə nəticələnən yol qəzası baş verib.
Oxu.Az APA-ya istinadən xəbər verir ki, hadisə yolun 380-ci kilometrliyində, Şəmkir rayonu ərazisində qeydə alınıb.
“OKA” markalı avtomobilin idarəetmədən çıxaraq yolun kənarında dəmir maneəyə çırpılması nəticəsində 4 nəfər xəsarət alıb.
Bunlar Göygöl sakini, 1977-ci il təvəllüdlü Nuriyeva İlhamə Fikrət qızı, Ağstafa rayon sakini, 1989-cu il təvəllüdlü Abdullayeva Təhminə Qəşəm qızı, onun övladları -  5 yaşlı Nəzrin, 7 yaşlı Nihaddır.
Hər iki qadının və 5 yaşlı Nəzrinin vəziyyəti orta-ağır, 7 yaşlı Nihadın vəziyyətinin normal olduğu bildirilir.  Avtomobilin sürücüsü və bir uşaq sərnişin qəzada xəsarət almayıblar. 












A.M.
www.oxu.az
"
"Lənkəranda polis əməkdaşları ağır qəzaya düşüblərLənkəranda baş verən ağır yol-nəqliyyat hadisəsi zamanı dörd nəfər xəsarət alıb.
Oxu.Az Report-a istinadən xəbər verir ki, hadisə Lənkəranın dağlıq ərazisi olan Osaküçə-Günehir yolunda “Mercedes” markalı minik avtomobili dərəyə aşıb.
Qəza zamanı Məmmədli Vüsal Rüstəm oğlu (1984), Rzayev Əlizamin Xəraqət oğlu (1986), Məmmədov Elşad Mehdi oğlu (1983) və Niftiyev Fərrrux Minəxan oğlu (1988) müxtəlif dərəcəli bədən xəsarətləri alıblar.
Yaralılar Lənkəran Mərkəzi Rayon Xəstəxanasına aparılıb. Onların ikisinin vəziyyəti ağır, ikisinin isə orta ağırdır.
Qeyd edilir ki, qəzaya uğrayana avtomobilin sürücüsü və sərnişinləri Masallı Rayon Polis İdarəsinin əməkdaşları olublar. 
S.B.
www.oxu.az
"
"Yol polisini şərləyən qadın sürücü ilə bağlı TƏFƏRRÜATLAR – VİDEOBakıda yol polisi tərəfindən cərimə olunan xanım sürücü sosial şəbəkələrdə video yayaraq həmin polis əməkdaşını qadın sürücülərə qarşı nalayiq hərəkətlərdə ittiham etmiş və bildirmişdi ki, yol polisi əməkdaşı 99 P 048 dövlət nömrə nişanlı motosikletdə xidmət aparan Fəriddir. Qadın iddia edirdi ki, o, xanım sürücüləri saxlayaraq onlara “padxod” edir, telefon nömrəsi istəyərək münasibət qurmağa çalışır. Buna nail olmadıqda isə cərimə yazır.
Oxu.Az xəbər verir ki, avtosfer.az-ın əməkdaşı hadisəni araşdırmaq üçün, Bakı Şəhər Dövlət Yol Polisi İdarəsində olub. Hadisənin videogürüntüləri və səs yazıları ilə tanış olub. Araşdırmalar nəticəsində maraqlı faktlar ortaya çıxıb. Məlum olub ki, “Jeep Vrangler” markalı, 90 GG 044 dövlət nömrə nişanlı avtomobili idarə edən Fatma Talıbova avqustun 1-də, saat 15:40 radələrində Teymur Elçin və Lermantov küçələrinin kəsişməsində təhlükəsizlik kəmərindən istifadə etmədiyinə görə yol polisi əməkdaşı, çavuş Fərid Mustafazadə ona saxla işarəsi verib. Təhlükəsizlik kameralarının görüntülərindən  də məlum olur ki, xanım sürücü saxla işarəsinə tabe olmayaraq hərəkətə davam edir. Sonra Mehdi Hüseyn küçəsində (“Alov qüllələri”nin yanı) digər avtomobillər yolu kəsdikdən sonra onu saxlamaq mümkün olur. Burada qadın sürücü yol polisi əməkdaşına hədə-qorxu gəlir. Avtomobili saxlayan kimi özünü Daxili İşlər Nazirliyinin 102 xidmətinin əməkdaşı kimi təqdim edən xanım sürücü polisin saxla işarəsi zamanı əlini çiyninə qoyaraq “mən də paqonam” göstərir. Lakin saxlanılan zaman bunun əksinə olaraq formada olmadığını bildirərək bundan imtina edir. Daha sonra xanım sürücü “sən bilmirsən mən kimin gəliniyəm, sənin paronlarını sökdürəcəm” deyir. Həmçinin polis əməkdaşına “sən korsan” deyə müraciət edərək onun poqonlarına əl atır. Bundan sonra polis əməkdaşı qadın sürücüyə protokol tərtib edir. Saxla işarəsinə tabe olmadığı üçün xanım sürücü 80 manat və 4 balla cəzalandırılıb.
Məlum olub ki, həmin xanım sürücü də telefonla yol polisinin videosunu çəkib.

Bakı şəhər Dövlət Yol Polisi İdarəsinin bölmə rəisi Vaqif Əsədov açıqlamasında deyib ki, xanım sürücü özünün də görüntüsünün çəkildiyini anladıqdan sonra, öz tanışı olan yol polisi əməkdaşını Fərid Mustafazadə ilə danışıqlara göndərib. Həmin şəxs yol polisinə təklif edib ki, siz öz görüntülərinizi silin və məsələ bağlansın. Fərid Mustafazadə isə etiraz edərək bildirib ki, artıq görüntülər idarəyə təqdim olunub və müvafiq tədbirlər görüləcək. Yalnız bundan sonra həmin xanım sürücü çəkdiyi videonu sosial şəbəkələrdə yayaraq yol polisi əməkdaşına böhtan atıb.
DYP rəsmisi bildirib ki, həmin faktla bağlı araşdırma aparıblar: “Araşdırmamız zamanı məlum olub ki, həmin qadın yol polisinə iftira atıb. Biz həmin vaxt əməkdaşımızda olan mikrofon vasitəsi qadının səsinə qulaq asmışıq. Məlum olub ki, bu qadın nəqliyyat vasitəsini təhlükəsizlik kəmərini istifadə etmədən idarə edib. Buna görə də motosikletlə xidmət aparan DYP əməkdaşı ona saxla əmrini verib. Səs yazılarından görünür ki, həmin qadın polisə hədə-qorxu gəlir. Polis isə vəzifə borcunu yerinə yetirərək protokol tərtib edib. Ondan qisas almaq istəyən qadın isə bu cür əməl törədib. Əlimizdə səs yazıları və videogörüntülər var”.

DYP sözçüsü, eyni zamanda, qadının videodakı başqa iddiasına da cavab verib: “Guya polis bütün sürücü qadınlara nömrəsini verir. Buradan ona sual verirəm ki, həmin polis sizə nömrə veribsə, onun mobil telefonunun nömrəsini deyə bilərsinizmi?”

Araşdırma zamanı o da ortaya çıxıb ki, həmin sürücü 2012-ci ilin iyulunda sürücülük vəsiqəsi alıb. 2013-cü ildə 6 dəfə, 2014-cü ildə 31 dəfə, 2015-ci ildə 12 dəfə, 2016-cı ildə 47 dəfə, 2017-ci ildə avqustun 1-dək 11 dəfə barəsində protokol tərtib olunub.
2015-ci ildə cərimələri vaxtında ödəmədəyi üçün onun sürücülük hüququ 6 ay müddətinə məhdudlaşdırılıb. Bu il yazılan cərimələrə görə artıq Fatma Talıbovanın 14 cərimə balı var idi. Avqustun 1-də yazılan cəriməyə görə daha 4 bal əlavə olunub.
İdarədən həmçinin bildirilib ki, F.Talıbova böhtan, yəni yalan olduğunu bilə-bilə YPX əməkdaşının şərəf və ləyaqətini ləkələyən, onu nüfuzdan salan məlumatları  kütləvi informasiya vasitəsində yaydığına görə qanunvericiliyin tələblərinə uyğun qaydada məsuliyyətə cəlb olunması üçün iş məhkəməyə göndəriləcək.
A.M.
www.oxu.az
"
"Bakıda qaraj içindəki avtomobillə yandıBu gün səhər saatlarında Bakıda qaraj yanıb. 
FHN-dən Oxu.Az-a verilən məlumata görə, paytaxtın Sabunçu rayonunda ümumi sahəsi 35 m² olan qarajın dam örtüyünün yanar konstruksiyaları 6 m² sahədə və içərisində “VAZ” markalı avtomobilin mühərrik və salon hissəsi yanıb. Qarajın və avtomobilin qalan hissəsi yanğından mühafizə olunub.
Yanğın saat 10:55-də yanğınsöndürənlər tərəfindən söndürülüb.
N.О.
www.oxu.az
"
"Azərbaycan polisi reyd keçirdi: Saxlanılan sürücü kömək istədi – VİDEOBiləsuvar rayonunda avtoreyd keçirilib.
Oxu.Az ARB TV-yə istinadən xəbər verir ki, rayonda yol hərkətinin təhlükəsizliyinin təmin olunması məqsədilə keçirilən reyd zamanı təhlükəsizlik kəmərindən istifadə etməyən, avtomobilin konstruksiyasında dəyişiklik edən, eləcə də, müvafiq sürücülük vəsiqəsi olmadan avtomobilləri idarə edən sürücülər saxlanaraq barəsində inzibati protokol tərtib olunub.
Reyd zamanı sürücülərin bəziləri mobil telefonla dostlarından kömək istəyib, bəziləri isə polisin “saxla” əmrinə tabe olmayaraq hadisə yerindən uzaqlaşmağa çalışıblar.
Sürücü: “Günah məndədir. Xəstə var, xəstəxanaya tələsirəm. Bağışlayın”.
Bu kimi sürücülərin avtomobilləri yol patrul xidmətinin əməkdaşları tərəfindən saxlanılaraq barələrində tədbir görülüb.
Ümumilikdə 40-a yaxın sürücü reyd zamanı saxlanılaraq barələrində inzibati qaydada cəzalandırılıb.
Reyd qarşıdakı günlərdə də davam etdiriləcək.

A.M.
www.oxu.az
"
"Bakı-Şamaxı yolunda faciə: Təmir edilən yolda iki nəfər öldüDünən Bakı-Şamaxı yolunun 19-21 kilometrliyində 2 piyadanın ölümü ilə nəticələnən yol qəzaları baş verib.
Oxu.Az lent.az-a istinadən xəbər verir ki, yolun 19,3-cü kilometrliyində “Opel” markalı minik avtomobili 33 yaşlı kişini vurub. Magistralın 21,5-ci kilometrliyində isə “QAZ 33” markalı avtomobil 30-35 yaşlı kişini öldürüb.
Bildirilir ki, Bakı-Şamaxı yolunun qeyd edilən hissəsində hazırda təmir işləri həyata keçirilir və orada yolu keçmək piyadalar üçün çox təhlükəlidir.
Hər iki faktla bağlı araşdırma aparılır.
A.M.
www.oxu.az
"
"Bakıda yol qəzası: Yanan avtomobildə ölən və yaralanan var – VİDEO – FOTO + YENİLƏNİBDünən Bakı şəhərinin Sabunçu rayonunda - Heydər Əliyev prospektinin keçmiş “Komsomol” dairəsindən keçən hissəsində baş vermiş dəhşətli qəzada ölən şəxsin kimliyi məlum olub.
Oxu.Az lent.az-a istinadən xəbər verir ki, “QAZ 31 10” markalı minik avtomobili ilə “Mercedes” markalı kiçiktutumlu yük maşınının toqquşması nəticəsində hadisə yerində vəfat edən şəxsin 1936-cı il təvəllüdlü Astanov Hacıağa Abdulla oğlu olması müəyyənləşib.
“QAZ 31 10”-un sükanı arxasında olan 81 yaşlı kişi avtomobil yanmağa başlamazdan əvvəl yaxınlıqdakı şəxslər tərəfindən nəqliyyat vasitəsinin salonundan çıxarılıb. Lakin hadisə yerinə gələn həkimlər onun artıq vəfat etdiyini müəyyənləşdiriblər.
Qeyd edək ki, qəza nəticəsində 15 və 33 yaşlı daha iki nəfər xəsarət alıb.
Faktla bağlı Sabunçu rayon Polis İdarəsində cinayət işi açılıb.
01.08.2017 (14:32)
Aeroport yolunda baş verən qəzanın təfərrüatları məlum olub.
Oxu.Az primetime.az-a istinadən xəbər verir ki,  99 DB 556 dövlət nömrə nişanlı “QAZel” markalı nəqliyyat vasitəsi ilə10 GK 930 dövlət nömrə nişanlı, “Qaz 031” markalı avtomobil toqquşub. Qəza nəticəsində “Qaz 031” markalı avtomobil tamamilə yanıb.
Hadisə nəticəsində 1 nəfər ölüb, 1 nəfər isə ağır yaralınıb.
Hadisənin hansı səbəbdən baş verdiyi hələlik bəlli deyil. Əraziyə polis, yanğınsöndürən və təcilli tibbi yardım maşınları cəlb olunub.


















13:53
Bakının mərkəzindən Heydər Əliyev Beynəlxalq Hava Limanı istiqamətindəki yolda (keçmiş “Komsomol dairəsi”) yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə nəticəsində nəqliyyat vasitələrindən birində yanğın baş verib.
Hazırda bu istiqamətdəki yolda tıxac müşahidə olunur.
A.M.
www.oxu.az
"
"Saray qəsəbəsində avtomobil su kanalına düşdü: Ölən varAbşeron rayonu, Saray qəsəbəsində “Mercedes” markalı minik avtomobilinin su kanalına düşməsi nəticəsində suda batan sürücü, 1978-ci il təvəllüdlü Elnur Elxan oğlu Salmanovun cəsədi dalğıc-xilasedicilər tərəfindən sudan çıxarılaraq aidiyyəti üzrə təhvil verilib.
Oxu.Az-ın FHN-nin saytına istinadən verdiyi xəbərə görə, əməliyyat saat 05:02-də başa çatıb.
A.M.
www.oxu.az
"
"Yol polisi bu gündən “Təmiz hava” aylığına start verdiAvqust ayının 1-dən 31-dək Azərbaycan Respublikası Daxili İşlər Nazirliyi Baş Dövlət Yol Polisi İdarəsi Ekologiya və Təbii Sərvətlər Nazirliyi ilə birgə respublika ərazisində “Təmiz hava” aylığı keçirəcək.
Baş Dövlət Yol Polisi İdarəsindən Oxu.Az-a verilən məlumata görə, “Təmiz hava” aylığı tədbirinin keçirilməsində əsas məqsəd atmosfer havasının avtonəqliyyat vasitələrinin ixrac qazlarının tərkibində olan zərərli maddələrlə çirkləndirilməsi hallarının qarşısının alınmasıdır.
Tədbirlə əlaqədar Baş DYP İdarəsi nəqliyyat vasitəsi sahiblərinin, sürücülərin və eləcə də avtonəqliyyat müəssisələri rəhbərlərinin bir daha diqqətinə çatdırır ki, istifadələrində olan avtomobillərin yanacaq sistemi tənzimlənilməklə saz vəziyyətə gətirildikdən və ixrac qazlarının tərkibinin normalara uyğunlaşdırılması təmin edildikdən sonra istismarına yol verilə bilər.
Ətraf mühitə atılan tullantılarda müəyyən edilmiş normadan artıq çirkləndirici maddələr olan avtomobillərin idarə edilməsinə və onların istismara buraxılmasına yol verən fiziki və hüquqi şəxslər qanunvericiliklə müəyyən edilmiş qaydada məsuliyyət daşıyırlar.
A.M.
www.oxu.az
"
"Yol polisləri zəhərlənən gəncləri xilas etdi – VİDEOMasallı rayonundan Lənkəran rayonuna istirahətə gedən üç gənc zəhərlənib.
Oxu.Az-ın ARB TV-yə istinadən verdiyi məlumata görə, hadisə Lənkəran rayonunun Liman şəhərindəki Nərimanabad qəsəbəsində qeydə alınıb.
Masallı rayonu, Həsənli kənd sakinləri, 1988-ci il təvəllüdlü Samir Hüseyn oğlu Abbasov, 1986-ci il təvəllüdlü Elşən Ədalət oğlu Hüseynov, 1988-ci il təvəllüdlü Fərid Sədrəddin oğlu Məhərrəmov Lənkərana çimərliyə gediblər. Onlar yolda marketlərin birindən kolbasa alıblar. Məhz həmin ət məhsulunu yedikdən sonra gənclər özlərini yaxşı hiss etməyiblər və yol-patrul xidməti əməkdaşlarının köməyi ilə onlar qida zəhərlənməsi diaqnozu ilə Lənkəran Rayon Mərkəzi Xəstəxanasına çatdırılıblar.
Xəstəxanadan verilən məlumata görə, zəhərlənən şəxslərin birinin vəziyyəti ağırdır, digərlərinin vəziyyəti isə orta-ağır olaraq qiymətləndirilir.
Hazırda onların müalicəsi Lənkəran RMX-nin İnfeksion xəstəliklər şöbəsində davam etdirilir.
Avtomobillə Ələt-Astara yolunda hərəkət edən gənclərin həyatını isə yol polis idarəsinin yol patrul xidməti alayının 11-ci tağımının əməkdaşları xilas ediblər.

A.M.
www.oxu.az
"
"Bakıda qəzada hamilə qadın körpəsini itirdi – FOTOBakının Nəsimi rayonunda qəza zamanı hamilə qadının körpəsi tələf olub.
Oxu.Az Report-a istinadən xəbər verir ki, qəza Xan Şuşinski küçəsində qeydə alınıb.
Əhmədov Mansur idarə etdiyi “VAZ-2107” markalı avtomobillə dönmə əməliyyatı edərkən arxadan gələn “Range Rover” ona çırpılıb. Zərbənin təsirindən “VAZ”-da olan 1984-cü il təvəllüdlü Lanskix Yelena Aleksandrovna bədən xəsarətləri alaraq 1 saylı Kliniki Tibbi Mərkəzin Ginekologiya şöbəsinə yerləşdirilib. Məlum olub ki, hamilə qadın qəza zamanı qarın nahiyəsindən ağır xəsarət alıb və uşağı tələf olub.
Faktla bağlı Nəsimi Rayon Polis İdarəsi tərəfindən araşdırma aparılır.























A.M.
www.oxu.az
"
"Sürücülərin nəzərinə: Bakının mərkəzində tıxac yarandıSəhər 08:40 radələrində Bakının Bakıxanov və Rəşid Behbudov küçələrinin kəsişməsində, Türkiyə Səfirliyinin yaxınlığında yol-nəqliyyat hadisəsi baş verib.
Oxu.Az Trend-ə istinadən xəbər verir ki, iki avtomobilin toqquşması nəticəsində hazırda həmin ərazidə avtomobillərin sıxlığı yaranıb.
Hadisə yerinə yol polisi cəlb olunub. İlkin ehtimal olaraq qəzanın səbəbi avtomobillərin küçələrin kəsişməsində işıqforun yanma-sönmə əmrinə riayət etməməsi olub.
Qəzada xəsarət alan olmayıb.
A.M.
www.oxu.az
"
"Bakı-Quba yolunda ölümlə nəticələnən ağır qəzaSiyəzən rayonu ərazisində ağır yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, Bakı-Quba yolunun 112-ci km-də Bakı şəhər sakini, 24 yaşlı Rübabə Əliyevanın idarə etdiyi “KİA” markalı avtomobil aşıb.
Qəza nəticəsində avtomobildə olan sərnişin, sürücünün anası, 55 yaşlı Sənəm Əliyeva ölüb. Sürücü isə ağır bədən xəsarətləri ilə Siyəzən Regional Diaqnostika Mərkəzinə yerləşdirilib.
Faktla bağlı araşdırma aparılır.
A.M.
www.oxu.az
"
"Növbəti protokol müəmması: Şəkildə “Mercedes”, cərimə olunan “OPEL” – FOTOBakı şəhər sakini İsgəndər Göyüşov yol polisindən şikayətçidir. Sürücünün sözlərinə görə dünən (30 iyul) saat 19:00 radələrində onun idarə etdiyi 90 EV 560 dövlət nömrə nişanlı, “Opel” markalı avtomobilini Dövlət Bayraq Meydanı yaxınlığında YPX əməkdaşları saxlayıb.
Oxu.Az avtosfer.az-a istinadən xəbər verir ki, cəriməsinin olduğu əsas gətirilərək sürücünün avtomobili cərimə meydançasına aparılıb.
Lakin maraqlı məqam odur ki, sürücüyə təqdim olunan protokolda əks olunmuş avtomobilin markası və nömrəsi fərqlidir. Belə ki, mart ayının 18-də Bakı-Ələt-Qazax-Gürcüstan yolunda MMX-yə düşmüş avtomobil 90-EM-560 dövlət nömrə nişanlı, “Mercedes” markalı avtomobil olsa da, cərimə 90-EV-560 dövlət nömrə nişanlı “OPEL ASTRA” markalı avtomobilə yazılıb. Təqdim olunmuş protokolda və fotoda “Mercedes”, yazıda isə “OPEL” əks olunub.
Sürücü yol polisinə bunu izah etməyə çalışsa da, “gedin idarədə aydınlaşdırın” deyilərək avtomobil cərimə meydançasına salınıb. 






































A.M.
www.oxu.az
"
"Polisdən yolda qalan nasaz avtomobillərə dəstək – VİDEO + FOTOHavaların isti keçməsi yollarda da müəyyən problemlərə səbəb olur. Baş Dövlət Yol Polisinin yaydığı rəsmi açıqlamada qeyd olunur ki, yol qəzalarının əksəriyyəti günün isti vaxtlarına – günorta saatlarına təsadüf edir. Bu da, əlbəttə, sürücülərin peşəkarlığından və avtomobilin saz vəziyyətdə olmasından meydana gələn haldır. Sözsüz ki, qəza ən ağır variantdır. Ən yaxşı halda avtomobil yolda xarab olub qalır. Amma bunun pis tərəfi də var. Nəqliyyat vasitəsi yolun ortasında bir dəqiqə dayananda bəzən saatlarla tıxac yaranmasına səbəb olur. Belə hallar ölkənin bir çox yollarında yaşanır. Təəssüf ki, bu cür hadisə ilə üzləşən sürücülərə kömək edən də olmur.
Oxu.Az Avtosfer.az-a istinadən təqdim etdiyi video Bakı-Sumqayıt yolunda çəkilib və oxuculardan biri tərəfindən göndərilib.
Oxucu yazır ki, günortaya yaxın Sumqayıta gedərkən yol polisi əməkdaşlarının yolda xarab olmuş avtomobili itələyib kənara çıxardığının şahidi olub. Günortadan sonra Bakıya qayıdanda da buna bənzər hadisənin şahidi olub və polislərə günün qızmar vaxtında sürücülərə kömək etdikləri üçün təşəkkürünü bildirib.
Görüntülərdən də aydın olur ki, günün qızmar vaxtlarında iki avtomobil yolda qalıb. Hadisələrdən biri Xırdalan dairəsindəki tuneldə, digəri isə Bakı Beynəlxalq Avtovağzalının qarşısında yaşanıb. Hər iki avtomobilin yolda qalması tıxaca səbəb olur. Bunu kamera vasitəsilə izləyən Baş DYPİ-nin Yol-Patrul Xidməti Alayının Ekoloji nəzarət bölüyünün əməkdaşları sürücülərin köməyinə gəlib.





















A.M.
www.oxu.az
"
"Yollarda təhlükə: İnsanlar yüklə birlikdə daşınır – VİDEOBorular və insanlar yük yerində daşınır. Boruların bir hissəsi yük yerindən kənara çıxıb. İnsanların bəzisi elə boruların üzərində əyləşib, bəzisi isə ayaq üstə dayanıb. Yük yerinin arxa qapısı yoxdur, insanlar hər an oradan yıxıla bilər.
Oxu.Az Xəzər TV-yə istinadən xəbər verir ki, görüntüləri sürücülərdən biri çəkib.
Qeyd edək ki, yol hərəkəti haqqında qanunun 56-ci maddəsinə görə yük avtomobillərinin banında yalnız bir şərtlə adamların daşınmasına icazə verir. Onlar üçün xüsusi oturacaqlar olmalı, təhlükəsizlik kəməri ilə təmin edilməlidir. Bu vəziyyətdə yük maşınını idarə edən sürücü inzibati xətalar məcəlləsinə görə 3 bal və 60 manat cərimə edilir.

A.M.
www.oxu.az
 
"
"Bakıda taksi sürücüsündən qadın müştəriyə qarşı əxlaqsızlıq – VİDEOSürücü şirkətdən taksi sifariş edən qadın sərnişinə sonradan zəng edərək onunla tanış olmaq istəyib.
Oxu.Az Xəzər TV-yə istinadən xəbər verir ki, sürücü xanımın “WhatsApp” nömrəsinə yazaraq ondan xoşu gəldiyini və tanış olmaq istədiyini bildirib.
Ancaq xanım buna etirazını bildirərək onu narahat etməməsini deyib. Hadisə Bakıda olub. Taksi şirkətlərinin birində işləyən sürücü müştərini ünvana apardıqdan sonra mesaj yazmağa başlayıb. Sonradan xanım müştəri sürücü ilə olan yazışmanı sosial şəbəkələrdə paylaşaraq qadın istifadəçiləri belə məsələlərdə diqqətli olmağa çağırıb.



Şəhərdə xanımlar arasında aparılan sorğu zamanı belə halla qarşılaşanların olduğunu gördük.
Hüquqşünas Xəyal Bəşirov deyir ki, əgər sürücü mütəmadi olaraq vətəndaşı narahat edərsə, o zaman həmin sürücü inzibati qaydada cəzalandırıla bilər.
Belə halla qarşılaşan qadın müştərilər polisə müraciət edə bilər.

A.M.
www.oxu.az
"
"Tanınmış azərbaycanlı aparıcı avtomobil qəzasına düşdü – FOTO
Amerikaya köçən tanınmış televiziya və radio aparıcısı Aynur Talıbova avtoqəzaya uğrayıb.
Oxu.Az-ın məlumatına görə, aparıcı bu barədə sosial şəbəkədə yazıb.
Onun arxadan vurulan avtomobili ciddi xəsarət alıb. Talıbova qəzanın baş verməsində sürətlə arxadan gələn digər sürücünü günahlandırıb. Aparıcı sürücünün ayıq olmadığını qeyd edib.

















Z.Q.
www.oxu.az
"
"Bakıda iki avtomobil piyadanın üzərindən keçibBakının Sabunçu rayonunda piyadanın faciəvi ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, aeroport yolunda təxminən 50 yaşlı kişini “Mercedes” markalı avtomobil vuraraq üzərindən keçib. Onun arxası ilə hərəkətdə olan digər nəqliyyat vasitəsi də piyadanı əzib.
Kişi hadisə yerində ölüb. Meyit tanınmaz hala düşdüyündən onun şəxsiyyətini müəyyən etmək mümkün olmayıb.
Faktla bağlı Sabunçu Rayon Polis İdarəsində istintaq aparılır.
A.M.
www.oxu.az
"
"Sürücülərin nəzərinə: Sabah bu avtomobil sahibləri cərimələnə bilərBu günədək avtomobillərini texniki baxışdan keçirməyən avtomobil sahibləri inzibati məsuliyyətə cəlb olunacaqlar.
Oxu.Az xəbər verir ki, xarici dövlətlərin baza modeli əsasında istehsal olunan minik avtomobillərinin texniki baxış müddəti iyul ayının 31-də başa çatır.
Bu səbəbdən nəqliyyat vasitəsini texniki baxışdan keçirmədən idarə edən avtomobil sahibləri avqustun 1-dən inzibati məsuliyyətə cəlb olunacaqlar. Buna görə fiziki şəxslərə 50 manat, vəzifəli şəxslərə 100 manat, hüquqi şəxslərə isə 300 manat məbləğində cərimə tətbiq ediləcək.
Qeyd edək ki, mövcud qaydalara görə, minik avtomobilləri 1 may - 31 iyul tarixləri aralığında texniki baxışdan keçməlidir. Qanunvericiliyə əsasən, minik avtomobilləri istehsal olunduğu vaxtdan hesablanmaqla 5-ci, 7-ci, 9-cu, 11-ci ildə, ondan sonrakı müddətdə isə hər il texniki baxışdan keçirilməlidir.
Yük avtomobilləri və avtobuslar 1 avqust - 31 oktyabr tarixləri aralığında texniki baxışdan keçirilməlidirlər.
A.M.
www.oxu.az
"
"Gəncədə avtomobil piyadanı vurubGəncədə avtomobil piyadanı vurub. 
Oxu.Az-ın APA-ya istinadən verdiyi məlumata görə, hadisə şəhərin Yeni Gəncə qəsəbəsində qeydə alınıb.
Naməlum avtomobil Gəncə şəhər sakini, 1952-ci il təvəllüdlü Abbasov Bəhruz Tahir oğlunu vurub. Piyada Gəncə şəhər Təcili Tibbi Yardım Xəstəxanasına çatdırıb. Ona dərhal tibbi yardım göstərilib. Vəziyyətinin orta ağır olduğu bildirilir.
Faktla bağlı Gəncə şəhər Baş Polis İdarəsində araşdırma aparılır.
N.О.
www.oxu.az
"
"Ən bahalı klassik avtomobillər – FOTO 1937, “Bugatti Type 57S” (4.4 milyon $)
“Bugatti Type 57S” modeli ilk dəfə Earl Howe tərəfindən satın alınmışdı. Howe avtomobilə yeni buferlər, baqaj və yan şüşələr əlavə etmişdi. Sonrakı sahibi JP Tingay tərəfindən avtomobilə Marshall K200 supercharger əlavə edildi. Sonda Dr. Carr bu avtomobili aldı.
Yaxın dövrdə həyatını itirən Dr. Harold Carra aid olan bu avtomobil yaxınları tərəfindən satışa çıxarıldı. Avtomobil 2009-cu ilin fevral ayındakı Bonham Retromobile Avtomobil Sərgisində hərracla 4.4 milyon dollara satıldı.

“007 Aston Martin dB5” (5-10 milyon $)
Dünyanın ən bahalı klassik avtomobilləri siyahısında qeyri-adi bir əlavə olaraq 1964-ci il istehsalı “Aston Martin db5” də iştirak edir. Bu klassik avtomobil bir neçə unikal xüsusiyyətə malikdir. Avtomobil “Goldfinger” və “Thunderball” filmlərində göründükdən sonra 1969-cu ildə radioçu Jerry Lee tərəfindən 12.000 dollara satın alındı.
Avtomobil 27 oktyabr 2010-cu ildə “London Avtomobil” tenderində iştirak etdi. Digər “dB5”-in isə 1997-ci ildə baş verən bir oğurluqdan sonra məhv edildiyi düşünülür. Avtomobil tarixində əhəmiyyətli yeri olan bu avtomobilin 5-10 milyon dollar arasında qiyməti olduğu güman edilir.

“Ferrari 250 GT California Spyder” (11 milyon $)
Bir hərracda satılan bu avtomobil James Coburna aid idi. 2008-ci ilin mayında satılmış “Ferrari 250 GT” iyirmi beş il boyunca davam edən Steve McQueen və James Garner rəqabətində istifadə edildi. Pininfarina tərəfindən hazırlanan “Ferrari” Coburnun şərəfinə “Kaliforniya” adını alıb.

1957, “Ferrari 250 Testa Rossa” (12.4 milyon $)
Fərqli bir dizayna malik olan bu avtomobil yarışlarda iştirak edib və 1958–1961-ci illlər arasındakı on yarışın hamısını qazandığı üçün məşhurdur.
Piero Drogonun sürdüyü xüsusi avtomobil 1958-ci ilin yanvar ayındakı 1000 km-lik Buenos Aires yarışında 4. sırada iştirak edib. “Ferrari 250 Testa Rossa” keçirilmiş bir hərracda 12.4 milyon dollara satılıb.

“Rolls-Royce Phantom II Continental” (13 milyon $)
Almaniyada olan “Rolls-Royce” muzey sahibi Hans-Gunther Zach “Hindistan Ulduzu” adlı bu avtomobilin də daxil olduğu bütün kolleksiyasını muzeyin qalasında satmağı qərara aldı. “Rolls-Royce Continental Phantom II” indiyə qədər istehsal edilən 281 ədəddən biri idi.
Rajkot Mihracesi üçün yaradılmış avtomobil narıncı və alüminium rəng birləşməsi ilə nəzərdə tutulmuşdur. “Hindistan Ulduzu” hərracda 13 milyon dollara satışa çıxmışdı. Ancaq bilinməyən bir səbəbdən daha sonra siyahıdan çıxarıldı.

“”Bugatti Type 57S Atlantik” (30-40 milyon $)
Bu modeldən yalnız dörd ədəd istehsal edilib və onlardan cəmi ikisi qalıb. Biri “Bugatti” kolleksiyaçısı Dr. Peter Williamsona, digəri isə stilist Ralph Laurena aiddir. İkinci sahibi tərəfindən yüksək səviyyədə yenilənən və bəzi əlavələr edilən avtomobil 30-40 milyon dollar arasında bir qiymətlə adı açıqlanmayan bir alıcıya satılmışdır.

S.S.
www.oxu.az
"
"Bərdədə ağır yol qəzası baş verdiBərdədə 5 nəfərin ağır yaralanması ilə nəticələnən yol nəqliyyat hadisəsi qeydə alınıb.
Oxu.Az Report-a istinadən xəbər verir ki, hadisə rayonun Əyricə kəndində baş verib.
VAZ 2107 markalı avtomobillə Priora markalı avtomobil toqquşub. Hadisə nəticəsində hər iki avtomobilin sürücüsü və sərnişinləri ağır xəsarət alıb. Priora markalı avtomobilin sürücüsü Yeni əyricə kənd sakini 51 yaşlı Qasımov Valeh Saleh oğlu və vaz 2107 markalı avtomobilin sürücüsü və sərnişinləri Nəcəfqulubəyli kənd sakinləri 57 yaşlı Abbasov Rafil Alı oğlu, onun həyat yoldaşı 51 yaşı Abbasova Kəmalə Şirin qızı onların övladı 29 yaşlı Abbasov Seymur Rafil oğlu və digər sərnişin 22 yaşlı Abbasova Atlaz Yusif qızı ağır bədən xəsarətləri alaraq Bərdə rayon Mərkəzi xəstəxanasına çatdırılıb. Hazırda vəziyyətləri ağır olaraq qalır.
Abbasova Atlaz Yusif qızının vəziyyəti ağırlaşdığından Mİngəçevir şəhər mərkəzi xəstəxanasına aparılıb.
Faktla bağlı araşdırma aparılır.
A.M.
www.oxu.az
"
"Göygöldə avtomobil piyadanı vurdu Göygöldə avtomobil piyadanı vuraraq öldürüb.
Oxu.Az APA-ya istinadən xəbər verir ki, hadisə Gəncə-Daşkəsən yolunda, Göygöl rayonunda yerləşən mal bazarının yaxınlığında qeydə alınıb.
“VAZ 2107” markalı avtomobil yolu keçmək istəyən 40 yaşlı kişini vurub. Sürücü onu xəstəxanaya apararkən yolda ölüb.
Fakt bağlı hüquq-mühafizə orqanları tərəfindən araşdırma aparılır.
A.M.
www.oxu.az
"
"Daşkəsəndə avtomobil ər və arvadı vurduDaşkəsəndə iki piyadanın vurulması ilə nəticələnən yol nəqliyyat hadisəsi baş verib.
Oxu.Az Report-a istinadən xəbər verir ki, hadisə Daşkəsən şəhərində, avtovağzalın yaxınlığında baş verib.
“VAZ-2106” markalı avtomobil nasazlığı səbəbindən idarəetmədən çıxaraq yol kənarında dayanan, hələki kimlikləri məlum olmayan ər və arvadı vurub. Nəticədə kişi yüngül qadın isə ağır xəsarət alıb. Hər iki yaralı xəstəxanaya aparılıb. Mübariz adlı taksi sürücüsü isə polis əməkdaşları tərəfindən saxlanılıb.
Faktla bağlı araşdırma aparılır.
A.M.
www.oxu.az
"
"“Jalə” şirkətinə məxsus yük maşını aşıb – FOTOQaradağ rayonunda yol-nəqliyyat hadisəsi baş verib. 
Oxu.Az-ın Report-a istinadən məlumatına görə, Bakı-Astara magistralının Ələt qəsəbəsindən keçən hissəsində qeydə alınıb.  
Belə ki, Lənkəran rayon sakini Abbas Nurullayevin idarə etdiyi “Jalə” şirkətinə məxsus qoşqulu yük avtomobili hərəkətdə olarkən idarəetmədən çıxaraq aşıb. Sürücünün verdiyi məlumata görə, yük yerində ümumi dəyəri 20 min manat olan boş şüşə qablar sınaraq yararsız hala düşüb. 
Qəzaya avtomobilin təkərinin partlaması səbəb olub. 
Faktla bağlı araşdırma aparılır.




















S.B.
www.oxu.az
"
"DYP-nin reydi zamanı polis saxlanıldı – VİDEODövlət yol polisi inzibati xəta törətdiyi üçün cərimə olunan sürücülərə qarşı kütləvi reydlərə başlayıb.
Oxu.Az ARB TV-yə istinadla xəbər verir ki, Şəkidə qanuna laqeyd yanaşan bəzi sürücülərin avtomobilləri cərimə meydançasına aparılıb, bəzi sükan sahiblərinə qarşı isə protokol tərtib edilib.
Rayonun müxtəlif ərazilərində keçirilən reyd zamanı 100-ə yaxın avtomobil saxlanılıb. Polisin məlumatına əsasən, reyd cərimənin ödənilməsini 3 aydan çox gecikdirən sürücülərə qarşıdır.
Reyd zamanı 10 sürücünün avtomobili cərimə meydançasına aparılıb. Təxminən 10-a yaxın sürücüyə qarşı inzibati xətalar məcəlləsinin müvafiq bəndinə uyğun protokol tərtib edilib. Reyd zamanı hətta iş başında olan digər polis əməkdaşları belə saxlanılaraq onlara xəbərdarlıq edilib.
Həmçinin Şəki DYPB-nin əməkdaşları avqust ayında keçiriləcək təhlükəsizlik hava aylığı ilə əlaqədar sürücülərə xəbərdarlıq edib.
Polisdən verilən məlumata görə, cərimələri ödəməyənlərə qarşı reydlər davam edəcək.

S.B.
www.oxu.az
"
"Qubada bədbəxt hadisə, ölən varQuba rayonunda iki qadın yük maşınının altında qalıb.
Daxili İşlər Nazirliyinin mətbuat xidmətindən Oxu.Az-a verilən məlumata görə, iyulun 28-də saat 20 radələrində Quba rayonunun Digah kəndi ərazisində kənd sakini Rahib Vəliyev idarə etdiyi “KAMaz” markalı avtomobili yoxuşda saxladığından avtomobil arxaya doğru hərəkətə gələrək kənd sakinləri Bahar Atluxanovanı və Simnarə Tahirovanı əzib. 
Nəticədə B. Atluxanova hadisə yerində ölüb, S. Tahirova xəstəxanaya yerləşdirilib. 
Faktla bağlı araşdırma aparılır. 
S.B.
www.oxu.az
"
"Bakıda zəncirvari qəza: 11 avtomobil toqquşdu – FOTOBakıda 11 avtomobilin iştirakı ilə zəncirvari yol qəzası baş verib.
Oxu.Az-ın APA-ya istinadən xəbərinə görə, paytaxtın Ziya Bünyadov prospektində “Shacman” markalı yük avtomobili digər yük maşınını və 9 minik avtomobilini əzib. İlkin məlumata görə, qəza nəticəsində xəsarət alanlar var.
Xəsarət alanların sayı və qəzanın təfərrüatları müəyyənləşdirilir. 
Hazırda Ziya Bünyadov prospektinin əsas yolunda hərəkət dayandırılıb. Hərəkətin nizamlanması istiqamətində tədbirlər görülür.
Qəzanın səbəbləri araşdırılır. 

















S.B.
www.oxu.az
"
" Bakıda yolda velosiped zolağı çəkildi – FOTOBakıda yeni salınan yolda velosiped zolağı çəkilib.
Bu barədə  Oxu.Az-a Azərbaycan Velosiped İdmanı Federasiyasından məlumat verilib.
“Bura yeni çəkilən Binəqədi - Novxanı yoludur. Velosiped həvəskarlarını düşünən “Azəravtoyol” ASC rəhbərliyinə təşəkkürümüzü bildirir və bu prosesin davamlı olmasını rica  edirik ki, velosiped həvəskarlarının xahişi rəhbərlik qarşısında daim diqqətdə saxlanılsın. Çünki, həqiqətən də, velosiped cığırlarına tələbat olduqca böyükdür”. - məlumatda qeyd olunub.








E.Ə.
www.oxu.az
"
"“Forbes”: Bakı və Formula-1 ideal cütlük olub“Azərbaycan maraqlı tədbirlər keçirir və ziyarət üçün bir sıra cəlbedici yeri var.”
Oxu.Az Report-a istinadən xəbər verir ki, bu barədə “Forbes” nəşrində dərc edilmiş məqalədə deyilir.
“Şərq ilə Qərb görüşür. Tarix boyu çox yerlər iddia edirdi ki, məhz onlar bu mühüm mübadilənin məkanıdır. Onların çox az hissəsi Azərbaycan və onun paytaxtı Bakı qədər üstünlüklərə malikdirlər”, - müəllif yazır.
Nəşr xatırladır ki, Bakıda 2012-ci ildə populyar “Eurovision” müsabiqəsi, 2015-ci ildə Avropa Olimpiya Komitəsinin dəstəyi ilə Avropa Oyunları, cari ildə isə İslam Həmrəylik Oyunları üçün Yaxın Şərq, Asiya və Afrikanın 56 ölkəsindən atlet toplayıb. Bununla yanaşı, Formula-1, Moda Həftəsi və Novruz Festivalı kimi tədbirlər Bakıya iki milyona qədər turist cəlb edir.
Yeni yaradılmış Milli Turizm Bürosunun direktoru Fuad Nağıyev nəşrə müsahibəsində vurğulayıb ki, Azərbaycan 90-dan çox ölkə üçün viza rejimini sadələşdirib: “İndi ərizə verərək üç saat ərzində onlayn viza ala bilərsiniz.”
“Bakı və Formula-1 ideal cütlük olub”, - məqalənin müəllifi bunu xüsusi vurğulayaraq əlavə edib ki, Bakıda Formula-1 yürüşü çərçivəsində 378 km/saat sürət rekordu qoyulub.
E.Ə.
www.oxu.az
"
"Bakı-Qazax yolunda qəza: Yük maşını minik avtomobili ilə toqquşduBakı-Qazax avtomobil yolunda pendir daşıyan yük maşını minik avtomobili ilə toqquşub.
Oxu.Az Report-a istinadən xəbər verir ki, hadisə səhər saatlarında, Bakı-Qazax magistralının Goranboy rayonu ərazisindən keçən hissəsində baş verib.
Dövlət nömrə nişanı 09-AC-344 olan “Hundai” markalı yük maşını sürətlə hərəkətdə olan zaman “Mercedes” markalı minik avtomobili ilə toqquşub. Nəticədə içərisində 3 sərnişin olan “Mercedes” zərbənin gücündən yoldan çıxaraq aşıb. Hər iki avtomobilə ciddi ziyan dəyib. Hadisə zamanı “Mercedes” markalı avtomobildə olan 3 sərnişin xəsarət alıb.
Faktla bağlı araşdırma aparılır.
A.M.
www.oxu.az
"
"Metronun qarşısında “İnfinity” üç qadını vurduBakıda avtomobil yolu keçmək istəyən qadınları vurub.
Oxu.Az Lent.az-a istinadən xəbər verir ki, hadisə Binəqədi rayonu S.S.Axundov küçəsində - metronun “Azadlıq prospekti” stansiyasının qarşısında baş verib.
 Ceyhun Həsənov idarə etdiyi “İnfinity” markalı, 99 KZ 211 dövlət qeydiyyat nişanlı avtomobillə 32 yaşlı Ramilə İsgəndərovanı, 48 yaşlı Məlahət Qasımovanı və 53 yaşlı Rəna Tağıyevanı vurub. 
Müxtəlif dərəcəli xəsarətlər alan qadınlar xəstəxanaya yerləşdirilib.
Araşdırma aparılır.
E.Ə.
www.oxu.az
"
"Bakıda zəncirvari qəza – FOTO Bakıda 3 avtomobil toqquşub, xəsarət alan var.
Oxu.Az Report-a istinadən xəbər verir ki, hadisə Sabunçu rayonunda qeydə alınıb.
Kürdəxanı qəsəbəsində “Mercedes” markalı avtomobilin sürücüsü idarəetməni itirərək yol kənarında dayanan “VAZ 2107” və “Daewoo” markalı avtomobilə çırpılıb. Zərbə o qədər güclü olub ki, “Vaz 2107”-nin sürücüsü 53 yaşlı Səfərov Səxavət Əlirza oğlu avtomobilinin önündə dayanarkən xəsarət alıb. Müxtəlif bədən xəsarətləri alan S.Səfərov 3 saylı Kliniki Tibbi Mərkəzə yerləşdirilib. Qəza nəticəsində hər üç avtomobil deformasiyaya uğrayıb. Hadisənin baş verdiyi ünvana Yol Patrul Xidmətinin əməkdaşları cəlb edilib. Hadisəni törədən sürücü saxlanılıb.
Araşdırma aparılır.

















A.M.
www.oxu.az
"
"DYP “inomarka” sürənlərə müraciət etdiAvqustun 1-nə qədər avtomobillərini texniki baxışdan keçirməyən avtomobil sahibləri inzibati məsuliyyətə cəlb olunacaq.
Oxu.Az xəbər verir ki, Daxili İşlər Nazirliyi (DİN) Respublika Baş Dövlət Yol Polisi İdarəsinin (DYP) İctimaiyyətlə əlaqələr şöbəsinin rəisi, polis polkovniki Kamran Əliyev Trend-ə deyib ki, iyul ayının 31-də minik avtomobillərinin texniki baxış müddəti başa çatır: “Texniki baxış müddətinin bitməsinə 4 gün qalıb. 4 gündən sonra xarici dövlətlərin baza modeli əsasında istehsal olunan minik avtomobillərinin texniki baxış müddəti başa çatır. Avtomobil sahibləri texniki baxışdan keçmədən nəqliyyat vasitəsinin idarə edilməsinə görə inzibati məsuliyyət daşıyırlar. Fiziki şəxslərə 50 manat, vəzifəli şəxslərə 100 manat, hüquqi şəxslərə isə 300 manat məbləğində cərimə tətbiq olunacaq”.
Qeyd edək ki, minik avtomobilləri 1 may-31 iyul tarixləri aralığında texniki baxışdan keçməlidir. Qanunvericiliyə əsasən, minik avtomobilləri istehsal olunduğu vaxtdan hesablanmaqla 5-ci, 7-ci, 9-cu, 11-ci ildə və bundan sonrakı müddətdə hər il texniki baxışdan keçirilməlidir.
Yük avtomobilləri və avtobusların texniki baxışı isə 1 avqust-31 oktyabr tarixləri aralığında baş tutacaq.
E.Ə.
www.oxu.az
"
"Bakıda sərxoş piyadanı yük avtomobili vurubPaytaxtın Sabunçu rayonunda sərxoş piyadanı yük avtomobili vurub
Oxu.Az-ın Report-a istinadən məlumatına görə, Kürdəxanı qəsəbəsində 1962-ci il təvəllüdlü Nuriyev Elxan İslam oğlu yolu keçərkən onu “Ford” markalı yük avtomobili vurub. Piyada ağır xəsarət alaraq xəstəxanaya yerləşdirilib.
Hadisəni törədən sürücü Sabunçu Rayon Polis İdarəsinin əməkdaşları tərəfindən saxlanılıb.
Qeyd edək ki, E.Nuriyev sərxoş vəziyyətdə olub.
S.B.
www.oxu.az
"
"Bakıda reyd zamanı gərgin anlar – VİDEOCəriməsini ödəməyən sürücülərə qarşı sərt tədbirlərə başlanılıb.
Oxu.Az-ın ARB TV-yə istinadən məlumatına görə, Bakıda bununla bağlı reyd keçirilib.
Qanunvericiliyə əsəsən cərimə 1 aya ödənmədikdə üzərinə faiz gəlir, 2 ayı keçirsə avtomobilin saxlanılması barədə qərar çıxarılır, 3 ay müddətində ödənmədikdə isə avtomobil cərimə meydançasına aparılmaqla yanaşı, xətanı törətmiş şəxsin sürücülük hüququ 6 ay müddətində məhdudlaşdırılır.
“Bu zabit yanlışdır. Çünki 5 gün qabaq məni “Azneft” dairəsində saxladılar. Yoxladılar ki, səhv düşüb. Ola bilər ki, nömrədə yanlışlıq var”, - sürücü deyib.
Piyadalarında cərimələrdən yayınması aidiyyəti orqanların nəzarət tədbirlərinin gücləndirməyə vadar edib.
Cərimələrini ödəməyənlərə qarşı analoji reydlər davam edəcək. 

S.B.
www.oxu.az
"
"Quba-Xaçmaz avtomobil yolu əsaslı şəkildə təmir olunurQuba və Xaçmaz rayonlarını birləşdirən avtomobil yolu əsaslı təmir olunur.
Oxu.Az xəbər verir ki, avqust ayının ilk günlərindən yolda asfaltlanma işlərinə başlanılacaq. 
Yeni yol əvvəlkindən həm keyfiyyətinə, həm də ölçülərinə görə seçiləcək.
Ötən əsrin 70-ci illərində salınan 28 kilometrlik yol istismar müddətini başa vurduğundan avtomobillərin hərəkəti üçün ciddi çətinlik yaranmışdı. Məhz buna görə də “Azəravtoyol” ASC tərəfindən şimal bölgəsinin iki böyük rayonunu birləşdirən, həm də turizm əhəmiyyətli yolun tamamilə əsaslı təmirinə başlanılıb.
İyirmi iki kilometrinə asfalt döşənəcək Quba-Xaçmaz yolunda hazırda təmir işləri sürətlə davam edir. Köhnə asfalt qatı çıxarılaraq, yol yatağının sıradan çıxan hissələri bərpa edilir. Yeni yolun hərəkət hissəsinin eni 7,5, yol çiyinləri ilə birlikdə isə 12 metr olacaq.
Yolun yenidən qurulması işləri ilin sonunadək başa çatacaq.
E.Ə.
www.oxu.az
 
"
"Yevlax xəstəxanasından xəstələri təxliyyə edən ambulans qəzaya düşdüYevlax Rayon Mərkəzi Xəstəxanasından yanğın səbəbi ilə Mingəçevir Şəhər Mərkəzi Xəstəxanasına xəstələri təxliyyə edən təcili tibbi yardım maşınlarından biri qəzaya düşüb.
Oxu.Az Report-a istinadən xəbər verir ki, hadisə Mingəçevir şəhərində, Nəsimi küçəsində baş verib.
Belə ki, Yevlax Rayon Mərkəzi Xəstəxanasında baş verən yanğın səbəbilə oradakı xəstələri təxliyyə edən 90-JX-682 dövlət qeydiyyat nömrə nişanlı təcili tibbi yardım maşını yüksək sürətlə hərəkətdə olan zaman idarəetmədən çıxıb və yolun kənarındakı maneəyə çırpılıb.
Nəticədə təcili tibbi yardım maşını yararsız hala düşüb. Təcili tibbi yardım maşınında olan xəstə isə taksi ilə xəstəxanaya çatdırılıb.
A.M.
www.oxu.az
"
"Bakıda avtobus sürücüsü ilə sərnişin arasında mübahisə düşdü – VİDEOBakıda avtobus sürücüsü (“BakuBus”) ilə sərnişin arasında mübahisə düşüb.
Qurumdan Oxu.Az-a verilən məlumata görə, iyulun 20-si, saat 22:00 radələrində “BakuBus”a məxsus 21 nömrəli marşrut xətti üzrə Səməd Vurğun bağı dayanacağından hərəkət edən avtobusa sərnişin velosipedlə daxil olub və velosipedi fiziki məhdudiyyətli sərnişinlər üçün ayrılmış xüsusi yerdə saxlayıb.
Sərnişinə xətt dispetçeri və sürücü tərəfindən dəfələrlə xəbərdarlıq olunmasına baxmayaraq, o xəbərdarlıqlara məhəl qoymadan israrla velosipedi avtobusda saxlamağa davam edib və təhlükəsizlik qaydalarını kobud şəkildə pozub.
Sərnişinlərlə dolu avtobusun hərəkətinə maneə yaradan sərnişin, avtobusun 23 dəqiqəyə yaxın dayanmasına və qrafik üzrə ləngiməsinə səbəb olub. Ancaq hadisə ilə bağlı polis orqanlarına məlumat verdikdən və əraziyə polis əməkdaşları gəldikdən sonra həmin sərnişin velosipedi ilə avtobusu tərk edib. 

E.Ə.
www.oxu.az
"
"DYP qarşı kütləvi reydlərə başladı: “AA” da saxlanıldı  – FOTODövlət yol polisi inzibati xəta törətdiyi üçün cərimə olunan sürücülərə qarşı kütləvi reydlərə start verib. 
Oxu.Az Avtosfer.az-a istinadən xəbər verir ki, növbəti reyd Bakının Səbail rayonu Dövlət Yol Polisi Şöbəsinin əməkdaşları tərəfindən keçirilib. 
Rayonun müxtəlif ərazilərində keçirilən reyd zamanı 100-ə yaxın avtomobil saxlanılıb. Onların bir neçəsinə cərimələri ödəmə terminalı vasitəsilə yerindəcə ödəmək imkanı yaradılıb. Bəzilərinin avtomobili cərimə meydançasına aparılıb.
Sürücülər cərimələri bank, poçt və ASAN ödəniş terminallarında ödəyəndən sonra avtomobili cərimə meydançasından çıxara biliblər.
Lakin bəzi sürücülər “imkanım yoxdur” deyərək ödəniş etməkdən boyun qaçırıb. Belə sürücülər arasında 500-600 manat cəriməsi olanlar var idi. DYP əməkdaşları onlara “cəriməni ödəyə bilmirsinizsə, bu qədər qayda da pozmayın” dedikdə isə həmin sürücülər “özüm bilərəm” deməyi də unutmadılar.
Reyd zamanı 12 MMX protokolu olan “Lexus” markalı, 90 AA 848 dövlət nömrə nişanlı avtomobil də saxlanıldı. Sürücü “saxla” işarəsinə əməl etməyib hərəkəti dava etdirsə də, sonradan onu saxlamaq mümkün oldu və avtomobil cərimə meydançasına aparıldı.
Səbail rayon Dövlət Yol Polisi Şöbəsinin rəisi, polkovnik-leytenant Cəmşid Hənifəyev bildirdi ki, rayon ərazisində qeydiyyatda olan sürücülər arasında cərimələri ödəməyənlər çoxluq təşkil edir. Son iki gündə keçirilən reydlər nəticəsində 10 min manatdan artıq cərimənin ödənilməsi təmin edilib, 60-a yaxın avtomobil isə cərimə meydançasına aparılıb.
Bakı Şəhər Dövlət Yol Polisi İdarəsinin bölmə rəisi, polkovnik Vaqif Əsədov isə bildirdi ki, cərimənin ödənilməsini 3 aydan çox gecikdirən sürücülər barəsində toplanmış materiallar aidiyyəti üzrə rayon məhkəmələrinə göndəriləcək və onların sürücülük hüququnun 6 ay müddətinə məhdudlaşdırılması barədə vəsatət qaldırılacaq.
Vaqif Əsədov bildirib ki, cərimələrin ödənilməsi ilə bağlı reydlər davam edəcək.



































E.Ə.
www.oxu.az
"
"Bakıda qəza: Mərkəzdə nəqliyyatın hərəkəti iflic oldu – FOTOBakıda Tbilisi prospektində, “Çıraq Plaza”nın qarşısında zəncirvari qəza baş verib.
Oxu.Az xəbər verir ki, “Daewoo Nexia” markalı avtomobil “Honda Pilot” markalı avtomobillə, həmin istiqamətdə hərəkət edən sərnişin avtobusu isə “BMW” markalı avtomobillə toqquşub.
Nəticədə Həsən Əliyev küçəsi ilə Tbilisi prospektinin kəsişməsində tıxac yaranıb.



E.Ə.
www.oxu.az
"
"Salyanda ağır yol qəzası: Ölən və yaralananlar var – VİDEO – FOTO + YENİLƏNİBSalyan rayonunda baş vermiş ağır yol qəzasında ölən və yaralananların adları məlum olub.
Oxu.Az Report-a istinadən xəbər verir ki, “Mercedes” markaklı avtomobilin sürücüsü, Cəlilabad sakini, 1990-cı il təvəllüdlü Elvin Telman oğlu Xanməmmədov ölüb.
Avtomobildəki sərnişinlər - Cəlilabad sakinləri, 1961-ci il təvəllüdlü Nigar Əziz qızı Abışova, 1976-cı il təvəllüdül Fiqurə Əziz qızı Quliyeva, Telman Quliyev və 1954-cü il təvəllüdlü Vəsmə Xanoğlan qızı Quliyeva yaralanıb.

11:06
Salyan rayonunda ağır yol qəzası olub, ölən və yaralananlar var.
Oxu.Az Report-a istinadən xəbər verir ki, hadisə Ələt-Astara magistralının rayonun Dayıkənd kəndi ərazisindən keçən hissəsində qeydə alınıb.
Belə ki, hərəkətdə olan “Mercedes” markalı avtomobil idarəetmədən çıxaraq yolun kənarına aşıb. Nəticədə avtomobilin sürücüsü hadisə yerində ölüb. Avtomobildə olan sərnişinlər - üç qadın müxtəlif dərəcəli bədən xəsarətləri alıb.
Yaralılar Salyan Rayon Mərkəzi Xəstəxanasına yerləşdirilib.
Faktla bağlı araşdırmalara başlanılıb.

















A.M.
www.oxu.az
"
"Bakı sakini qaydaları pozmadan cərimələndi? – Yol polisindən ŞİKAYƏT + AÇIQLAMA + VİDEO + YENİLƏNİBYol hərəkəti qaydalarını pozmadığı halda Bakı Şəhər Yol Patrul Xidməti tərəfindən cərimələndiyini iddia edən Bakı şəhər sakini 40 yaşlı Amil Kərimova qarşı heç bir qanun pozuntusu olmayıb.
Bakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla Əlaqə bölməsinin rəisi, polis polkovniki Vaqif Əsədov Oxu.Az-la əlaqə saxlayaraq, sürücünün şikayətinin əsaslı olmadığını bildirdi: 
“Sürücünün özünün təqdim etdiyi videogörüntülərdə açıq aşkar görünür ki, o həqiqətən işıqforun qırmızı işığında keçərək də yol hərəkəti qaydasını pozub. YPX əməkdaşı heç bir qanun pozuntusuna yol verməyib və onu qanuni olaraq cərimələyib. Təbii ki, sürücü etiraz edirsə, bu bunun qarşısını ala bilmərik. Onun ictimai şəkildə narazılığını bildirmək hüququ var”.
V.Əsədov sözünün sonunda avtomobillərdə quraşdırılmış videomüşahidə kameralarının sürücülərlə yanaşı YPX-nın da işini asanlaşdırdığını deyir: “Kameraların olması bir çox hallarda sürücü və yol polisi arasında olan anlaşılmazlıqları aradan qaldırır. Bir çox mübahisəli məsələlərə aydınlıq gətirilməsilməsində kameraların rolu böyükdür. Nə yaxşı ki, sizə şikayət edən sürücünün avtomobilində də kamera olub, yoxsa yol polisinin qanunu pozmadığını sübut etməkdə çətinlik çəkərdik. Texniki vasitələrdən istifadə bizim xeyrimizədir, biz bunu alqışlayırıq”.
25 iyul (17:37)
Bakı şəhər sakini 40 yaşlı Amil Kərimov yol hərəkəti qaydalarını pozmadığı halda Bakı Şəhər Yol Patrul Xidməti tərəfindən cərimələndiyini iddia edir.
Oxu.Az-a müraciət edən A.Kərimov bildirir ki, qırmızı ışığın yanmasına 5 saniyə qalmış yaşıl işıqda yolu keçməsinə baxmayaraq barəsində protokol yazılıb:
“Mən günahsız olduğumu video görüntülərlə sübut edirəm. Lakin Dövlət Yol Polisindən deyirlər ki, mən yolu qırmızı işıqda keçmişəm. Söhbət o 3 ball və 60 manat cərmədən getmir. Sadəcə mən 15 ildir sükan arxasındayam və bu müddət ərzində bir dəfə də olsun qırmızı işıqda keçməmişəm. Mən öz günahsızlığımı sübut etmək istəyirəm”.
A.Xəlilov başına gələnləri təfərrüatı ilə danışdı:
“13.05.2017-ci il tarixində idarə etdiyim 90 TV 413 dövlət qeydiyyat nişanlı avtomobillə şəhərin mərkəzindən Qara Qarayev prospekti istiqamətində hərəkət edirdim. Körpünü keçəndən sonra 2-ci işıqfordan sol istiqamətə hərəkətə icazə verən yaşıl işıq yandıqdan sonra 25-ci saniyədə (İşıqforda yaşıl işığın sola yanma müddəti 35-ci saniyada başlayır, 20-ci saniyədə bitir) sola dönərək şəhər tərəfə qayıtdım. Lakin bir müddət keçəndən sonra məni Yol Patrul Xidməti inspektoru saxlayaraq Azərbaycan Respublikası Qanunun 60-ci maddəsinin II hissəsinin tələbinə rayət etməyərək işıqforun qadağanedici siqnalında hərəkətimi davam etdirdiyimə görə barəmdə İnzibatı Xətalar Məcəlləsinin 327.7 maddəsi üzrə İXP 992335 nömrəli inzibati xəta haqqında protokol tərtib etdi. Mən inspektora yazılı və şıfahi narazılığımı bildirərək çıxartdiğı qərarın düzgün olmadığını dedim. O, isə mənə, “Düzəm, get kimə istəyirsən de” deyərək kobud cavab verdi"".
Haqsız yerə cərimələndiyini düşünən şikayətçi avtomobilində quraşdırılmış xüsusi videoyazı qurğusu (Video reqistrator) ilə qeydə alınan görüntüləri Bakı şəhər Baş Polis İdarəsi Dövlət Yol Polisinin idarəsinə təqdim edib. İdarədə onun yolu qırmızıda deyil, yaşıl işığda keçdiyini təsdiq ediblər. Amil Xəlilov üzləşdiyi problemlə bağlı Bakı şəhəri Baş Polis İdarəsi Dövlət Yol Polisinin İdarəsinin rəisi Nuşirəvan Səfərova məktub ünvanlayıb. Cavab olaraq ona bildirilib ki, yol hərəkəti qaydasını pozması sözügedən çəkilişlərdə öz təsdiqini tapmış və YPX əməkdaşları tərəfindən hüquqa zidd hərəkətə yol verilməmişdir.



Avtomobildə yerləşdirilmiş videoyazı qurğusunun qeydə aldığı görüntüləri təqdim edirik:


Zülfiyyə Qurbanova
www.oxu.az
"
"Üç yaşlı qız qəzada öldüAğdaş rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə Bakı-Şamaxı-Yevlax avtomobil yolunun Ağdaşın Xosrov kəndi ərazisində qeydə alınıb.
Ağdaşın Şəmsabad kənd sakini Hacıyev Muxlis Oqtay oğlu 10-KV-122 dövlət nömrə nişanlı, “Hyundai” markalı minik avtomobili ilə hərəkətdə olarkən qəflətən yola çıxan azyaşlını, 2014-cü il təvəllüdlü Mirzəliyeva Şəlalə Rasim qızını vurub.
Uşaq aldığı ağır xəsarətlərdən hadisə yerində dünyasını dəyişib.
Faktla bağlı araşdırma aparılır.
A.M.
www.oxu.az
"
"Azərbaycanda salınan yolların keyfiyyəti ilə bağlı AÇIQLAMA + FOTO“Azəravtoyol” Açıq Səhmdar Cəmiyyəti (ASC) tərəfindən yeni tikilən, yenidən qurulan və bərpa olunan bütün avtomobil yollarında işlər tikinti norma və qaydalarına uyğun olaraq aparılır.
Bu barədə Oxu.Az-a ASC-dən məlumat verilib.
Avtomobil yollarında tikintinin dövlət standartlarına, norma və qaydalarına uyğun olaraq aparılması Cəmiyyətin “Azəryolelmitədqiqatlayihə” İnstitutu, həmçinin 2015-ci ildən imzalanmış müqaviləyə əsasən, Standartlaşdırma, Metrologiya və Patent üzrə Dövlət Komitəsinin Təcrübə-Sınaq Mərkəzi tərəfindən yoxlanılır.
Təcrübə-Sınaq Mərkəzinin Səyyar laboratoriyası yenidən qurulan və tikintisi aparılan bütün avtomobil yollarında asfalt-beton örtüyünün keyfiyyətinin yoxlanılması üzrə sınaq işləri həyata keçirir. Səyyar laboratoriyanın əməkdaşları tərəfindən yerindəcə nümunələr götürülür, sınaqdan keçirilir və sınağın nəticəsi aktlaşdırılaraq “Azəravtoyol” ASC-yə təqdim edilir.
Əgər tərtib edilmiş aktlarda çatışmazlıqlar (mövcud normalardan kənara çıxma halları) olarsa, Standartlaşdırma, Metrologiya və Patent üzrə Dövlət Komitəsinin Təcrübə-Sınaq Mərkəzi “Azəravtoyol” ASC-nin İstismar idarəsi ilə birlikdə təkliflər hazırlayır və aşkar olunmuş çatışmazlıqlar qısa müddət ərzində həmin təkliflərə əsasən aradan qaldırılır.




















A.M.
www.oxu.az
"
"Heydər Əliyev prospektində qəza: Tıxac yaranıb – YENİLƏNİBHeydər Əliyev prospektində sürət həddi əvvəlki səviyyəyə qaytarılıb.
Oxu.Az APA-ya istinadən xəbər verir ki, səhər saatlarında Heydər Əliyev prospektində baş verən yol-nəqliyyat hadisəsindən sonra zolaqlardan birində sürət həddi 90 km/saatdan 60 km/saata endirilmişdi. Hazırda isə sürət həddi əvvəlki səviyyəyə, yəni 90 km/saata qaytarılıb. 
09:40
Bü gün səhər saatlarında Heydər Əliyev prospektində iki minik avtomobilinin toqquşması nəticəsində tıxac yaranıb.
Oxu.Az APA-ya istinadən xəbər verir ki, qəza nəticəsində hər iki avtomobilə ziyan dəyib. Xəsarət alanların olub-olmadığı hələlik məlum deyil.
Hadisə ilə əlaqədar prospektin metronun “Koroğlu” stansiyasından paytaxtın mərkəzi istiqamətində əsas və köməkçi yolunda tıxac yaranıb.
Hadisə baş verən andan etibarən nəqliyyat vasitələrinin təhlükəsiz hərəkətini təmin etmək məqsədi ilə hər iki yolda sürət həddi 60 km/saata endirilib.
A.M.
www.oxu.az
"
"Sürücülərin diqqətinə: Avtomobiliniz isti havada partlaya bilərAvtomobilini açıq havada park edən sürücülər bu xəbəri oxusun. Çünki qeyd olunan məsələlərə əməl edilmədikdə, avtomobilinizə ciddi şəkildə ziyan dəyə bilər.
Oxu.Az xəbər verir ki, bununla bağlı metbuat.az-a açıqlama verən avtomobil ustası Əli Sultanov bildirib ki, nəqliyyat vasitəsini açıq havada park edən zaman içərisində alışqan, dezodorant və ya digər içərisində sıxılmış qaz olan əşyaları saxlamaq olmaz: “Sözügedən əşyalar qapalı şəraitdə günəş şüalarının təsiri nəticəsində partlayır. Günəş şüaları avtomobilin hər hansı bir hissəsinə zərər yetirmir. Amma yenə də avtomobilini açıq havada park edən sürücülərə günəşdən qoruyucu örtüklərdən istifadə etmələri məsləhət görülür”.
A.M.
www.oxu.az
"
"Cərimənizi ödəyin, yoxsa... – REYDLƏR BAŞLADIBakı şəhər Baş Polis İdarəsinin Dövlət Yol Polisi İdarəsi cərimələrin ödənilməsi ilə bağlı sürücülərə və piyadalara xəbərdarlıq edir.
Oxu.Az xəbər verir ki, İdarənin ictimaiyyətlə əlaqələr bölməsinin rəisi Vaqif Əsədov Trend-ə deyib ki, sürücülər törədilən xəta ilə bağlı təyin edilmiş cəriməni faizi ilə birgə müəyyən edilmiş müddətdə mütləq ödəməlidirlər: “Bir daha sürücülərə müraciət edirik ki, əgər cərimələri varsa, ödəsinlər. Ödənilmirsə, həmin sürücülər qanunvericiliyə uyğun olaraq saxlanılacaq və avtomobilləri cərimə meydançasına aparılacaq. Eyni zamanda, sürücünün altı ay müddətində sürücülük hüququndan məhrum edilməsi ilə bağlı yol polisi tərəfindən vəsatət qaldırılacaq. Artıq ötən gündən reydlərə başlanılıb və cəriməni ödəməyən 100-dən artıq nəqliyyat vasitəsi yol hərəkətindən kənarlaşdırılaraq cərimə meydançasına aparılıb. Yəni, qanunvericilik bizə imkan verir ki, bu addımı ataq”.
V.Əsədov həmçinin qeyd edib ki, piyadalar tərəfindən də cərimələrin ödənilməsinə nəzarət gücləndirilib və müəyyən təsirli tədbirlər həyata keçirilir: “Yazılmış protokollar üzrə ünvanlara müraciətlər edilib, ərazi üzrə sahə rəisləri bu barədə məlumatlandırılıb. Eyni zamanda, protokol yazılmış şəxslərin təhsil aldığı və yaxud işlədiyi müəssisələr qarşısında cərimələrin tutulması ilə bağlı məsələ qaldırılıb”.
Z.Q.
www.oxu.az
"
"Qazaxda ağır qəza: Ölən varBakı-Qazax magistral yolunda ölümlə nəticələnən yol qəzası baş verib. 
Oxu.Az-ın APA-ya istinadən verdiyi məlumata görə hadisə yolun Qazax rayonu, Yuxarı Salahlı kəndi ərazisindən keçən hissəsində qeydə alınıb. 
“Opel” və “VAZ-2107” markalı avtomobillərin toqquşması nəticəsində “VAZ”-ın sürücüsü Qasımov Samir Bəhrəm oğlu hadisə yerində ölüb. 
Qəza zamanı “Opel”in sürücüsü Qazax rayon sakini 1994-cü il təvəllüdlü İsmayılov Elvin və sərnişin 1992-ci il təvəllüdlü Əhmədov Elvin müxtəlif bədən xəsarətləri alaraq Qazax Müalicə Diaqnostika Mərkəzinə yerləşdiriliblər. Vəziyyətlərinin orta ağır olduğu bildirilir.
Faktla bağlı Baş Dövlət Yol Polisi İdarəsində araşdırma aparılır.
S.B.
www.oxu.az
"
"Azərbaycana məxsus yük maşını aşdı və yolu bağladı – VİDEORusiyanın Stavropol vilayətində Azərbaycana məxsus yük maşını aşıb.
Oxu.Az-ın xəbərinə görə, qəza nəticəsində “Qafqaz” federal yolunda hərəkət müvəqqəti məhdudlaşdırılıb.
Hadisə zamanı sürücü xəsarət almayıb. Yük maşının dövlət nömrə nişanı Azərbaycana məxsusdur.
Qəzadan sonra yük maşının yanacağı yola axıb.

S.B.
www.oxu.az
"
"Benzinin qiymətinin artması avtomobil bazarına necə təsir etdi?Hazırda Bakıda avtomobil bazarında durğunluq müşahidə olunur. 
Oxu.Az-ın xəbərinə görə, bunu Trend-ə əmlak məsələləri üzrə ekspert Vaqif Hüseynov deyib.
V.Hüseynovun sözlərinə görə, ikinci əl avtomobillərin qiyməti ucuzlaşıb: 
“Mühərrik həcmi 2,5-dən yuxarı olan avtomobillərin qiymətində 25 faizə qədər, mühərrik həcmi 2,5-dən aşağı olan avtomobillərdə isə 5 faizə qədər azalma müşahidə olunur”.
Ekspertin sözlərinə görə, bazardakı vəziyyətə həm yay mövsümü, həm də yanacağın qiymətinin dəyişməsi təsir edib: 
“Benzinin qiymətinin dəyişməsi ona təsir etdi ki, insanlar mühərrik həcmi aşağı, lakin at gücü yuxarı olan avtomobillərə üstünlük verirlər. Ümumiyyətlə avtomobil bazarında ciddi dəyişiklik baş verir. Adətən insanlar həmişə 2002-ci ilə qədər olan köhnə “Opel” və “Mercedes” markalı avtomobillərdən istifadə edirdilər, çünki həm yanacağın qiyməti aşağı idi, həm o avtomobillərin ehtiyat hissələri, təmir xərcləri nisbətən ucuz başa gəlirdi. 
İndi isə müştərilər mühərrik həcmi eyni, lakin at gücü daha çox olan yeni avtomobillərə üstünlük verirlər. Ona görə bu avtomobillərin qiymətində artım müşahidə olunur. Digər tərəfdən, əvvəllər insanlar ucuz avtomobil alıb taksi fəaliyyəti ilə məşğul olurdular. Lakin indi bazarda çoxlu sayda taksi şirkətləri fəaliyyət göstərir və onlar da rəqabət olduğu üçün qiyməti aşağı salmağa çalışırlar. Digər tərəfdən də benzinin qiymətində olan dəyişikliklər səbəbindən köhnə avtomobillərlə taksi fəaliyyəti göstərmək rentabelli olmur. Təbii ki, bu da köhnə avtomobillərin qiymətində azalmaya səbəb olur”.
V.Hüseynov bildirib ki, növbəti ay bazarda aktivlik daha da aşağı düşəcək: 
“Yay aylarında ümumiyyətlə avtomobil bazarında aktivlik aşağı düşür. Bu hər il bizim müşahidə etdiyimiz haldır. Sentyabr ayından isə bazarda canlanma başlayacaq. Qiymətlər isə manatın məzənnəsindən və digər amillərdən asılı olacaq”.
S.B.
www.oxu.az
"
"Sürücülərin nəzərinə: 150 manat cərimə oluna bilərsizÖtən gün avtomobilin şüşələrinə plyonka çəkərək idarə edən 14 sürücü saxlanılıb və onların avtomobilləri cərimə meydançasına aparılıb.
Oxu.Az xəbər verir ki, bu barədə Trend-ə Daxili İşlər Nazirliyinin (DİN) Bakı şəhər Baş Polis İdarəsinin Dövlət Yol Polisi İdarəsinin ictimaiyyətlə əlaqələr bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, isti hava şəraiti olsa da belə, avtomobillərin şüşələrinə plyonkaların çəkilməsi yolverilməzdir və bu, inzibati xəta tərkibi yaradır: “Xatırladırıq ki, yalnız Standartlaşdırma, Metrologiya və Patent üzrə Dövlət Komitəsi tərəfindən müəyyən edilmiş standartlara uyğun olaraq, mayın 1-dən noyabrın 15-ə qədər avtomobilin qapı şüşələrinə jalüz və pərdələr vurularaq istismar edilməsinə icazə verilir”.
Qeyd edək ki, İnzibati Xətalar Məcəlləsinə əsasən, avtomobilin şüşələrinə plyonka çəkilərək idarə edilməsinə görə, sürücü 150 manat cərimə olunur.
A.M.
www.oxu.az
"
"Cərimələri ödəməyən sürücülərin nəzərinə - Yeni cihaz gətirildiAzərbaycanda sürücülərin əksəriyyəti barələrində tərtib olunmuş protokollar üzrə cərimələri vaxtında ödəmir. Aparılan ilkin araşdırmalar zamanı məlum olub ki, indiyədək ödənilməyən cərimələrin miqdarı 50 milyon manata çatıb. Son illər sürücülər cərimələri ödəməkdən daha çox yayınırlar. Dövlət Yol Polisi bunu nəzərə alaraq cərimələri vaxtında ödəməyən sürücülərə qarşı sərt addım atıb. 
Oxu.Az Avtosfer.az-a istinadən xəbər verir ki, artıq Azərbaycana yeni xüsusi cihaz gətirilib. Bu cihaz xüsusi avtomobildə quraşdırılır və yaxınlıqdan keçən avtomobillərin nömrə nişanının dərhal oxuyur. 
Nəticədə avtomobilə aid ödənilməmiş cərimələrin olub-olmadığı dərhal üzə çıxır.
DYP bu cihazı yaxın günlərdə işə salacaq. Artıq sınaq tədbirləri görülür. İlk olaraq bu cihazlardan Bakıda istifadə edilməsi nəzərdə tutulub. Bakı Şəhər Dövlət Yol Polisi İdarəsinin bölmə rəisi, polkovnik Vaqif Əsədov belə bir cihazın alınıb ölkəyə gətirildiyini təsdiq edib: “Bu cihaz müasir cihazdır və cəriməsi olan nəqliyyat vasitələrini dərhal qeydə alır. Dövlət Yol Polisi İdarəsi olaraq sürücülərə və avtomobil sahiblərinə müraciət və xəbərdarlıq edirik ki, cərimələri və faizləri vaxtında ödəsinlər. Əks halda həmin cihaz vasitəsilə aşkar olunan avtomobillər saxlanılacaq və cərimə meydançasına aparılacaq. Qanunvericilikdə də qeyd olunur ki, cərimə bir ay ərzində ödənmədikdə üzərinə faiz gəlir. İki ay ərzində ödənməsə avtomobilin saxlanılması barədə qərar çıxarılır. Üç ay ərzində ödənilmədikdə isə avtomobil cərimə meydançasına aparılmaqla yanaşı, həmin xətanı törətmiş şəxsin sürücülük hüququ 6 ay müddətinə məhdudlaşdırılır. Dövlət yol polisi də qanunun tələblərinə uyğun olaraq və yeni xüsusi cihazın köməyi ilə cərimələrin ödənməsini təmin etməyə çalışacaq. Yaxın günlərdə həmin cihazdan istifadə edəcəyik”.
E.Ə.
www.oxu.az
"
"Azərbaycan velosiped yolları olacaqmı?“Yeni layihələrin icrasında velosiped zolaqlarının salınması nəzərdə tutulub”.
Oxu.Az xəbər verir ki, bunu “Azəravtoyol” ASC-nin mətbuat katibi Anar Nəcəfli deyib.
Onun sözlərinə görə, hələlik respublika ərazisində velosiped zolaqlarının çəkilməsi praktikası yoxdur: “Ümumiyyətlə, şəhər mərkəzində bu praktikanın tətbiqi çətindir. Çünki küçələrin darlığı buna imkan vermir. Amma şəhərətrafı, geniş yollarda velosiped zolaqlarının çəkilməsi labüddür. Gələcək layihələrimizdə nəzərdə tutmuşuq”.
A.Nəcəfli beynəlxalq praktikaya əsasən bildirib ki, velosiped zolaqları çəkilərkən zərurətin olması, hərəkətin intensivliyi, yolun genişliyi və s. araşdırılır: “Məsələn, Heydər Əliyev prospektində velosiped sürmək mümkündür və bu, nəqliyyat iştirakçılarının həyatı üçün təhlükə yaratmır. Həmin yolda ayrıca velosiped zolağı ola da bilər, olmaya da bilər. Amma şəhərin mərkəzi, dar küçələrində bir qədər çətindir. Mərkəzi yollarda velosipedin gedib-qayıtması üçün zolağın salınmasına şərait yoxdur.Sovet dövründə şəhərsalma zamanı bunlar nəzərə alınmayıb. Amma velosiped zolaqlarının salınması yeni yollarda nəzərdə tutulub. Bu yaxınlarda reallaşacaq layihədə ilk dəfə həyata keçiriləcək”.
E.Ə.
www.oxu.az
 
"
"Yol polisi reyd keçirir – FOTOMingəçevir Dövlət Yol Polisi Bölməsi qanunsuzluğa yol verən sürücülərə qarşı reyd keçirib.
Oxu.Az Report-a istinadən xəbər verir ki, reyd zamanı avtomobillərin konstruksiyasında dəyişiklik edərək idarə etdikləri avtomobillərini fərqli formaya salan, bundan başqa, görməni məhdudlaşdıran kustar üsulla hazırlanan pərdədən istifadə edən, o cümlədən yol hərəkəti qaydalarını kobud şəkildə pozan sürücülər saxlanılıb. Onlara inzibati protokol tərtib olunub.
Keçirilən reyd zamanı sürücülük hüququ olmayan, sənədləri yerində olmayan, təhlükəsizlik kəmərindən istifadə etməyən, həmçinin cərimələrini ödəməyən sürücülər də aşkarlanıb.
Reyddə qanunu pozan sürücülərlə Dövlət Yol Polisi əməkdaşları arasında mübahisələr də yaranıb. Hətta bəzi sürücülər polisin saxla əmrinə məhəl qoymayaraq yollarını dəyişərək şəhərin müxtəlif küçələrində reyddən yayınmağa çalışıblar. Ümumiyyətlə, şəhərin müxtəlif hissələrində 3 saata yaxın davam edən yoxlamalar zamanı 30-a yaxın sürücüyə inzibati protokol tərtib olunub və xəbərdarlıq edilib.
Avtomobillərin cərimə meydançasına aparılmasına və yazılan cərimələrə etiraz edərək polis əməkdaşları ilə mübahisə edənlər isə yol hərəkəti qaydalarına və inzibati xətalar haqqında qanunlara əməl etmədikləri üçün cərmələniblər.
Mingəçevir Dövlət Yol Polisi bölməsinin əməkdaşları tərəfindən şəhər ərazisində keçirilən reydlər mütəmadi olaraq davam etdiriləcək.

















A.M.
www.oxu.az
"
"Bakı-Astara yolu inanılmaz durumda – VİDEOBakı-Astara yolunun Biləsuvar rayonu ərazisindən keçən hissəsi yararsız hala düşüb.
Oxu.Az Qafqazinfo-ya istinadən xəbər verir ki, Biləsuvarın girişində tikintisi yarımçıq qalan körpüdən başlayaraq təxminən 6-7 km yol dağılıb. Həmin hissədə sürət həddi 90 km/saat olsa da, avtomobillər 10-20 km/saat sürətlə hərəkət edə bilirlər. Yolun bərbad vəziyyətdə olması hərəkəti çətinlədirməklə yanaşı, avtomobillərə də zərər vurur. Eyni zamanda, təxminən 10 gün əvvəl çökən Mahmudçala ərazisindəki körpü hələ də təmir edilməyib. Körpüyə alternativ olaraq yaradılan yardımçı yolda kanala doğru sürüşmə baş verib.
Yolun bu vəziyyətə düşməsinə səbəb isə həmin ərazidə tikinti işlərinin aparılmasıdır. Bu işə cəlb edilən ağır tonnajlı yük avtomobillərinin intensiv hərəkəti uzun müddətdir əsaslı təmir olunmayan asfaltın dağılmasına səbəb olub.
“Azəravtoyol” ASC-nin mətbuat katibi Anar Nəcəfli bildirib ki, ilin sonuna kimi dağılan yolun əsaslı təmiri nəzərdə tutulmayıb: “Yolun vəziyyəti ilə bağlı məlumatımız var, yolun saxlanılması üçün cari təmir işləri aparılır. Amma həmin yolun istismar müddəti başa çatıb, onun əsaslı şəkildə yenidən qurulması nəzərə tutulur. Lakin bunun indi edilməsi qənaətbəxş olmaya bilər. Ona görə də bu ilin sonu, gələn ilin əvvəlində yeni yolun tikintisi başa çatdıqdan sonra bu yolun da əsaslı şəkildə yenidən qurulmasına başlanılacaq”.

A.M.
www.oxu.az
"
"Tovuzda ağır yol qəzası: Ana öldü – YENİLƏNİBHəyat yoldaşının ""il mərasiminə"" gedən qadın qəzada öldü.Tovuz rayonunda baş verən ağır qəzanın təfərrüatı məlum olub.
Oxu.Az Report-a istinadən xəbər verir ki, hadisə Gəncə şəhər sakini Sevda Tapdıq qızı Həsənova bir il bundan əvvəl dünyasını dəyişən həyat yoldaşının “il mərasiminə” gedərkən baş verib.
Belə ki, Aytəkin Cəfərov öz qardaşının il mərasiminə getmək üçün onun həyat yoldaşını və övladlarını Tovuz rayonuna aparırmış.
Qeyd edək ki, bu gün S.Həsənovanın həyat yoldaşı Elsever Cəfərovun “il mərasimi” olub.
16:45
Tovuz rayonunda ağır yol-nəqliyyat hadisəsi baş verib.
Oxu.Az Report-a istinadən xəbər verir ki, Gəncə şəhər sakini Aytəkin İsrail oğlu Cəfərov idarə etdiyi “Ford” markalı avtomobillə hərəkətdə olarkən idarəetməni itirərək qəza törədib.
Nəticədə avtomobildə olan sərnişin - sürücünün həyat yoldaşı 1967-ci il təvəllüdlü Sevda Tapdıq qızı Həsənova hadisə yerində ölüb. Avtomobilin sürücüsü A.Cəfərov və digər sərnişinlər - 1995-cü il təvəllüdlü Gülnar Elsevər qızı Cəfərova, 1997-ci il təvəllüdlü Maniya Elsevər qızı Cəfərova  və 2012-ci il təvəllüdlü  Rəsul Elsevər oğlu Cəfərov ağır bədən xəsarətləri alıb.
Yaralılar Tovuz Rayon Mərkəzi Xəstəxanasına yerləşdirilib.
Faktla bağlı araşdırmalara başlanılıb.
A.M.
www.oxu.az
"
"“Koroğlu” metrostansiyasının qarşısında ağır qəza: Ölən varBakıda ölümlə nəticələnən yol qəzası baş verib.
Oxu.Az lent.az-a istinadən xəbər verir ki, Nizami rayonu Heydər Əliyev prospektində (Alov parkının qarşısı, “Koroğlu” metrostansiyasının çıxışı tərəf) Cahangirov İlkin Əfrayıl oğlu idarə etdiyi “Mercedes E 220” markalı avtomobillə Ağayev Xanlar Fərəməz oğlunu vurub. Ağır xəsarət alan piyadanın həyatını xilas etmək mümkün olmayıb.
Faktla bağlı cinayət işi açılıb, araşdırma aparılır.
A.M.
www.oxu.az
"
"Şabranda universitet müəllimi qəza törətdi: Yaralananlar varŞabran rayonunun Gəndob inzibati ərazisində yol qəzası zamanı xəsarət almış 5 nəfər Bakıya gətirilib.
Oxu.Az Report-a istinadən xəbər verir ki, qəza “Mercedes” markalı avtomobilin ön təkərinin qəfil qırılaraq sıradan çıxması nəticəsində qeydə alınıb.
Bu zaman sürücü Quliyev Ramiz idarəetməni itirərək avtomobili aşırıb. Avtomobildə olan sərnişinlər - 1972-ci il təvəllüdlü Quliyeva Fatma Abbas qızı, 1993-cü il təvəllüdlü Şirəliyeva Günel Ramiz qızı, 2008-ci il təvəllüdlü Quliyeva Mina Ramiz qızı, 2014-cü il təvəllüdlü Şirəliyev Babək Elçin oğlu və 2015-ci il təvəllüdlü Şirəliyev Əli Elçin oğlu ağır xəsarətlər alaraq 1 saylı Kliniki Tibbi Mərkəzə yerləşdirilib. Həkimlər onların vəziyyətini orta-ağır kimi qiymətləndirir.
Sürücü R.Quliyev Tibb Universitetinin müəllimidir.
A.M.
www.oxu.az
"
"Rusiyada içərisində azərbaycanlıların da olduğu mikroavtobus aşıb: Ölənlər varRusiyanın Stavropol əyalətində baş verən yol qəzasında 2 nəfər ölüb, 4 nəfər yaralanıb.
Oxu.Az Report-a istinadən xəbər verir ki, hadisə iyulun 22-si Budennovski rayonunda baş verib.
Stavropol istiqamətində hərəkətdə olan mikroavtobusun yolda təkəri buraxıb və sürücü idarəetməni itirərək avtobusu yol kənarına çıxarıb və o, aşıb.
Yol qəzası nəticəsində xəsarət alanlar yaxınlıqdakı xəstəxanaya yerləşdirilib.
Mikroavtobusda rusiyalılardan savayı daha iki Azərbaycan vətəndaşı, həmçinin sürücü özü azərbaycanlı olub.
Polisin məlumatına görə, sürücü indiyə kimi yol hərəkəti qaydalarını pozduğuna görə məsuliyyətə cəlb olunmayıb.
A.M.
www.oxu.az
"
"Bakı-Qazax yolunda eyni anda üç qəza baş verib: Yaralananlar var – FOTOAxşam saatlarında Bakı-Qazax magistral avtomobil yolunun Yevlax rayonu ərazisindən keçən hissəsində xəsarətlə nəticələnən qəza baş verib.
Oxu.Az Report-a istinadən xəbər verir ki, əvvəlcə “99-LF-265” dövlət qeydiyyat nişanlı “Opel” markalı avtomobil digər bir nəqliyyat vasitəsilə toqquşub. Onların arxasınca gələn “20-CE-897” dövlət qeydiyyat nişanlı “Kamaz” markalı yük maşını isə qəzadan yayınmaq istəyərkən idarəetməni itirib və yol kənarına çıxaraq aşıb, yük yerində olan qum ətrafa dağılıb.
Hadisənin baş verdiyi zaman yolun sağ tərəfində hərəkətdə olan “Mercedes-Benz” markalı avtomobilin sürücüsünün diqqəti qəzada olduğundan o da qarşıdakı “Lada” markalı avtomobilə çırpılıb və yoldan çıxıb.
Bildirilir ki, üçüncü qəza “Lada”nın sürücüsünün də diqqətinin sol tərəfdə baş vermiş avtomobil qəzasında olduğundan sürəti azaltması səbəbindən baş verib. “Lada” markalı avtomobildəkilər musiqiçi olublar və şənlik evinə gedirlərmiş.
Qəza zamanı “Kamaz”ın sürücüsü, Gəncə şəhər sakini, 1969-cu il təvəllüdlü Cəmil İsrafil oğlu Həsənov ağır xəsarət alıb. Yaralı Yevlax Rayon Mərkəzi Xəstəxanasının Travmatologiya şöbəsinə yerləşdirilib. Digər avtomobillərin sürücüləri və 2 sərnişin isə yüngül xəsarət alıb.
Faktla bağlı Baş Dövlət Yol Polisi İdarəsində araşdırmalara başlanılıb.




















A.M.
www.oxu.az
"
"Bitməyən tıxacların şəhəri Bakıda avtomobil sayı – ARAŞDIRMA90-cı illərdən etibarən sürətlə böyüyən, kütləvi köçlər qəbul edən Bakının tıxac problemi gündəlik həyatımıza ən çox təsir edən məsələlərdən biridir. Dünyanın bir çox böyük şəhəri kimi Bakı yolları da tıxac, dayanacaq və ictimai nəqliyyatdakı sıxlıqdan əziyyət çəkir.
Oxu.Az paho.az-a istinadən xəbər verir ki, bu problemin səbəblərindən biri olaraq isə Bakı küçələrində maşın sayının çoxluğu qeyd edilir. Bakıda digər şəhərlərlə müqayisədə daha çox maşının olub olmamasını öyrənmək kiçik bir araşdırma etdik.
Bakı küçələrində nə qədər avtomobil var? Dövlət Statistika Komitəsinin hər il açıqladığı statistikalara görə 2015-ci ildə Bakıda 728.706 avtomobil qeydiyyatdan keçib. 2000-ci ildə açıqlanan ilk statistikalara əsasən Bakıda 145.9 min maşının qeydiyyatdan keçdiyi göstərilir. 15 il ərzində Bakıda avtomobil sayı davamlı olaraq artıb. Bu rəqəmlərə əsasən hal hazırda Bakıda adambaşına 0.31 maşın düşür. Azərbaycan üzrə qeydiyyatdan keçən avtomobillərin sayı isə 1 milyon 322 minə yüksəlib.
Ancaq rəsmi statistikaların Bakının real əhali və avtomobil sayını əks etdirdiyi şübhəlidir. Rəsmi rəqəmlərə əsasən Bakıda qeydiyyatdan keçən vətəndaş sayı 2.2 milyon olsa da, paytaxtda yaşayanların sayı daha çoxdur.
Dünyanın böyük şəhərlərində avtomobil sayı
Bakı ilə müqayisə etmək üçün dünyanın bəzi böyük şəhərlərinin də statistikalarına baxdıq.

12 milyon əhalisi olan Moskvada 5.5 milyon avtomobil var. Rusiyanın paytaxtında adambaşına 0.46 maşın düşür. Moskva tıxacda ən çox vaxt keçirilən ikinci şəhərdir.
Tıxacları ilə məşhur İstanbulda isə 3.2 milyon avtomobil qeydiyyatdan keçib. 14.8 milyon əhalisi olan meqapolisdə adambaşına 0.21 maşın var. Ancaq eynən Bakıda olduğu kimi İstanbulda da qeydiyyatda olmayan çox sayda maşın olduğu bilinir.
Dünyada ən çox əhalisi olan ikinci şəhəri New Delhi’də adam başına 0.33 maşın düşür. 21 milyon insanın yaşadığı şəhərdə 7.3 milyon avtomobil var.
Britaniyanın paytaxtı Londonda isə adambaşına 0.29 maşın düşür. Londonda 2.56 milyon avtomobil var. Dünyanın maliyyə mərkəzlərindən biri sayılan Londonda 8.6 milyon insan yaşayır.
İNRİX statistikalarına görə tıxacda ən çox vaxt keçirən şəhərlər
Nəqliyyat sahəsində bütün dünya üzrə araşdırmalar edən İNRİX şirkəti hər il tıxacda ən çox vaxt keçirilən şəhərlərin siyahısını açıqlayır. Yanvarda açıqlanan son siyahıya əsasən Los Angeles sürücüləri tıxacda 104 saat keçirərək siyahının zirvəsindədir. İkinci yerdə Rusiyanın paytaxtı Moskvadır. Moskvalılar tıxacda 91 saat vaxt keçirir.
İNRİX təəssüf ki, Bakı üzrə apardığı heç bir araşdırma yoxdur. Həmin siyahıya əsasən tıxacda ən çox vaxt keçirən 10 şəhəri təqdim edirik:

A.M.
www.oxu.az
"
"Bakıda 7 yaşlı qızı avtomobillə vurub qaçdılarBakıda naməlum avtomobil 7 yaşlı qızı vurub.
Oxu.Az Lent.az-a istinadən xəbər verir ki, hadisə Yasamal rayonu V.Əliyev küçəsi 200 ünvanının qarşısında baş verib. Nömrəsi və markası məlum olmayan avtomobil 2010-ci il təvəllüdlü Fatimə Çələbiyevanı vuraraq uzaqlaşıb. Azyaşlı Travmatologiya xəstəxanasına yerləşdirilib.
Hazırda qəzanı törədən sürücünün və avtomobilinin müəyyənləşdirilməsi istiqamətində iş aparılır.
A.M.
www.oxu.az
"
"Masallıda avtomobil aşıbMasallıda avtomobil yoldan çıxaraq aşıb, sürücü xəsarət alıb.
Oxu.Az-ın APA-ya istinadən verdiyi məlumata görə, hadisə Masallı-Yardımlı yolunda, Masallının Qəriblər kəndi ərazisində qeydə alınıb. Masallının Ərkivan qəsəbə sakini, 1970-ci il təvəllüdlü Süleyman Ramazan oğlu Abdullayevin idarə etdiyi “VAZ-21011” markalı avtomaşın  hərəkətdə olarkən idarəetməni itirərək aşıb. Nəticədə sürücü xəsarət alaraq Masallı Rayon Mərkəzi Xəstəxanasına aparılıb. Onun vəziyyətinin orta-ağır olduğu deyilir.
Hadisəyə yüksək sürətin səbəb olduğu bildirilir.
Fakt araşdırılır.
www.oxu.az
"
"Bakıda “Galendewagen”lə piyadanı vuraraq öldürən şəxs həbs olunubBakı şəhər Baş Polis İdarəsi və şəhər prokurorluğu paytaxtda piyadanın ölümü ilə nəticələnən yol qəzası ilə birgə məlumat yayıb.
Oxu.Az-ın xəbərinə görə, birgə məlumatda bildirilir ki, 20 iyul saat 18 radələrində 1984-cü il təvəllüdlü, əvvəllər məhkum olunmuş, Bakı şəhər sakini Səfiyev Bəhman Süleyman oğlu etibarnamə olmadan idarə etdiyi, tanışı - 1979-cu il təvəllüdlü, Bakı şəhəri sakini İsayev Rəşad Zakir oğluna məxsus “Mercedes Benz G63” markalı, 10 LJ 010 dövlət qeydiyyat nişanlı avtomobillə “Yol hərəkəti haqqında” Azərbaycan Respublikası Qanununun tələblərinə əsasən sürətin maksimum həddinin 90 km/saata qədər məhdudlaşdırıldığı sahədə Xəzər rayonu, Buzovna qəsəbəsi ərazisində Bakı-Bilgəh yolu ilə saatda 100 km/saat sürətlə hərəkət edərkən yolu keçən piyada - 1959-cu il təvəllüdlü, Buzovna qəsəbəsində kirayədə yaşayan Musayev Elman Zaman oğlunu ehtiyatsızlıqdan vurub və sonuncu aldığı xəsarətlərdən hadisə yerində ölüb.
Məlumatla əlaqədar əməliyyat-istintaq qrupu yaradılaraq dərhal hadisə yerinə rayon prokurorunun iştirakı ilə baxış keçirilib, hadisə yeri ətraflı müayinə olunmaqla fotoşəkillər çəkilmiş və digər zəruri prosessual hərəkətlər yerinə yetirilib.
Faktla əlaqədar Xəzər rayon Polis İdarəsinin İstintaq Şöbəsində Cinayət Məcəlləsinin 263.2-ci (yol hərəkəti və nəqliyyat vasitələrinin istismarı qaydalarını pozma ehtiyatsızlıqdan zərərçəkmiş şəxsin ölümünə səbəb olduqda) maddəsi cinayət işi başlanmış, iş üzrə məhkəmə-tibb və məhkəmə-avtotexniki ekspertizaları təyin edilib.
Bəhman Səfiyev şübhəli şəxs qismində tutularaq müdafiəçi ilə təmin edilməklə dindirilib. O, təqsirləndirilən şəxs qismində cəlb olunmaqla, Cinayət Məcəlləsinin qeyd edilən maddəsi ilə ittiham elan edilmiş və barəsində məhkəmənin qərarı ilə həbs qətimkan tədbiri seçilib.
Hazırda həmin cinayət işi üzrə, eləcə də Bəhman Səfiyevin bir qrup şəxslə 2015-ci ildə Nərimanov rayonu ərazisində baş vermiş silahlı insidentdə iştirakı ilə bağlı kütləvi informasiya vasitələrində yayılmış məlumatların tam, hərtərəfli və obyektiv araşdırılaraq qanunamüvafiq qərarın qəbul edilməsi istiqamətində zəruri istintaq-əməliyyat tədbirləri davam etdirilir.
S.B.
www.oxu.az
"
"Azərbaycanlı sürücü Türkiyədə qəza törətdi: 4 ölü, 2 yaralı - VİDEO + FOTOKayseridə Azərbaycan və Türkiyə vətəndaşlarının idarə etdiyi avtomobillər toqquşub, 4 tələbə ölüb.
Oxu.Az-ın Türkiyə mətbuatına istinadən verdiyi məlumata görə, sürətlə hərəkət edən minik avtomobili yolun ortasında dayanmış TIR-a arxadan çırpılıb. Qəza nəticəsində 4 nəfər ölüb, 2 nəfər yaralanıb. Həlak olanların dördü də tələbə idilər.
Kayseri-Kuzey dairəvi yolda baş verən qəzada 38 ZU 010 dövlət nişanlı minik avtomobili  90-JO-998 dövlət nömrə nişanlı yük avtomobilinə çırpılıb.
Qəzada Cenk Yoldaş, Sabri Ocak, Ömer Faruk Beyaz və Ahmet Aslımtürk aldığı xəsarətlərdən hadisə yerində ölüb.  Ağır yaralanan sürücü Çetiner ve Muhammet Tatlı  təcili yardımla xəstəxanaya aparılıblar.
TIR-ın sürücüsü Azərbaycan vətəndaşı Rahim Bədəlov saxlanılıb. O, yol kənarında səmti göstərən lövhələrə baxaraq gedəcəyi yönü tapmaq üçün durduğunu, bu zaman arxadan sürətlə gələn avtomobilin onun TIR-ına çırpıldığını söyləyib.















Z.Q.
www.oxu.az
"
"Bakı-Quba yolunda yük və minik avtomobilləri toqquşubBu gün səhər saatlarında Bakı-Quba yolunda yol-nəqliyyat hadisəsi qeydə alınıb. 
Oxu.Az-ın APA-ya istinadən verdiyi məlumata görə, hadisə magistralın Şabran rayonu ərazisindən keçən hissəsində baş verib.
1970-ci il təvəllüdlü Zülfiyyə İbrahimovanın idarə etdiyi “Mersedes” markalı minik avtomobili eyni istiqamətdə hərəkhərəkətdə olan “İsuzu” markalı yük avtomobili ilə toqquşub.
Qəza nəticəsində minik avtomobilinin sürücüsü və nəqliyyat vasitəsində olan qızı, 2007-ci təvəllüdlü Alına Aslan Dursun qızı müxtəlif dərəcəli xəsarətlərlə Şabran Mərkəzi Rayon Xəstəxanasına yerləşdirilib.
Fakt araşdırılır.
Z.Q.
www.oxu.az
"
"Sükan arxasında sifariş qəbul edən taksi sürücülərini cərimə gözləyir - VİDEOBakıda hazırda çox sayda taksi şirkəti fəaliyyət göstərir. Hər bir şirkətə gün ərzində yüzlərlə sifariş daxil olur. Elə özünüz də fikir versəniz görərsiniz ki, belə taksidə gedərkən sürücülərin telefonuna şirkətdən sifarişlər haqda tez-tez SMS-lər gəlir. Sürücü də sizi lazım olan yerə apardıqdan sonra digər sifarişlərin ardınca gedir. Yol polisi belə taksi sürücülərinin sükan arxasında bir əli ilə sükanı tutub, digər əli ilə telefonda SMS-ləri gözdən keçirməsinin düzgün olmadığını, bunun konkret qəza riski olduğunu bildirir. Tövsiyə edilir ki, taksi şürkətləri daha təhlükəsiz informasiya ötürmə sistemlərindən istifadə etsinlər.
Oxu.Az Xezerxeber.az-a istinadən məlumat verir ki, sürücülər gün ərzində, demək olar ki, boş dayanmır, sifariş dalınca sifariş qəbul edirlər.
Taksi şirkətləri ilə işləyən sürücülər gün ərzində həmin şirkətlərdən o qədər sifariş qəbul edirlər ki, hətta sükan arxasında da telefonu əlinə alaraq sifarişi qəbul etməyə məcburdur.
Lakin yol polisi bildirir ki, sükan arxasında yola nəzarət etməli olan sürücü, eyni zamanda, digər sifarişlərin SMS-ni oxuyursa, bu, qəza riski yaradır.
Avtomobil idarə edərkən mobil telefonun istənilən funksiyasından istifadə etmək inzibati xəta sayılır. Məsləhət görülür ki, taksi şirkətləri informasiyanın ötürülməsi prosesini daha təhlükəsiz qaydada həyata keçirsinlər.
İnzibati xətalar məcəlləsinə görə, sürücü idarəetmə zamanı telefonu əlində tutaraq ondan istifadə edərsə, 50 manat cərimə olunur.
Mövzu ilə bağlı daha ətraflı videomaterialı təqdim edirik:

www.oxu.az
 
 
"
"Polis avtomobilin nömrəsinə “seks” yazan sürücünü cəzalandırdı – FOTOBakıda avtomobilin nömrə nişanına müdaxilə edən sürücü saxlanılıb.
Oxu.Az Avtosfer.az-a istinadən xəbər verir ki, hadisə dünən “Beşmərtəbə” dairəsi yaxınlığında baş verib. 
Belə ki, idarə etdiyi “BMW” markalı, 99 EX 551 dövlət nömrə nişanlı avtomobilin nömrəsinə müdaxilə edən sürücü Anar Şükürov saxlanılıb. 
Yol polisləri hesab edib ki, Anar Şükürov avtomobilin nömrəsindəki EX həriflərinin əvvəlinə plamastrla S hərfi artırmaqla nömrənin üzərindəki Azərbaycan bayrağına qarşı hörmətsizlik edib və qayda pozub. Belə ki, o, bu hərəkəti ilə dövlət nömrə nişanına müdaxilə edərək standartdan kənar vəziyyətə gətirib. 
EX seriyasını “SEX” kimi göstərən sürücü saxlanılaraq avtomobili cərimə meydançasına salınıb.











E.Ə.
www.oxu.az
"
"Yasamalda fikirli sürücü qəza törətdi – FOTOBakının Yasamal rayonunda yol qəzası baş verib.
Oxu.Az Report-a istinadən xəbər verir ki, qəzanı Abbasov Emin Elçin oğlu törədib.
O, “99-BB-866” dövlət qeydiyyat nişanlı, “Hyundai” markalı avtomobildə Hüseyn Cavid prospekti ilə hərəkətdə olarkən H.Cavid parkının ətrafındakı dairəyə daxil olmaq əvəzinə, “Elmlər Akademiyası” metrostansiyası istiqamətində gedib.
Nəticədə “Hyundai” qarşıdan gələn və Hüseynov Mətin Adil oğlunun idarə etdiyi “Audi” markalı avtomobillə toqquşub. Qəza zamanı xəsarət alan olmasa da, “Audi” markalı avtomobilə ziyan dəyib.
Hadisəni törədən sürücü Yol Patrul Xidməti əməkdaşlarına fikirli olduğu üçün idarəetməni itirdiyini bildirib. Buna baxmayaraq, yol polisi əməkdaşları hadisəni törədən sürücünü sərxoşluğun yoxlanılması məntəqəsinə aparıblar. Müayinə zamanı onun sərxoş olmadığı məlum olub.
Faktla bağlı araşdırma aparılır.





























E.Ə.
www.oxu.az
"
"Bakı-Şamaxı-Yevlax avtomobil yolunda torpaq uçqunu baş veribBakı-Şamaxı-Yevlax magistral avtomobil yolunda torpaq uçqunu baş verib, iki nöqtədə yol çöküb. Avtomobillərin rahat hərəkətini təmin etmək məqsədi ilə yolda təmir işlərinə başlanılıb. 
Oxu.Az-ın Report-a istinadən xəbərinə görə, dünən axşam yolun 106-107-ci km-də iri torpaq yığını avtomobillərin intensiv hərəkət etdiyi yola tökülüb. Səhər saatlarından etibarən yola tökülən torpaq kütləsi texnika vasitəsilə ərazidən təmizlənir.
Yerli sakinlərin sözlərinə görə, həmin ərazilərdə dəfələrlə sürüşmələr baş verib, hazırda isə uçqun səngimir. Yolun bu hissəsində baş verən torpaq uçqunun qarşısını almaq üçün istinad divarı çəkilsə də sürüşmənin qarşısını almaq qeyri mümkündür. Sonuncu sürüşmə nəticəsində torpaq kütləsi beton plitələrin üzərindən yola tökülüb.
Ərazinin olduqca sürüşməyə meyilli olması və son günlər sürüşmələrin aktivləşməsi rayonun Yol İdarəsini hərəkətə gətirib. Bu səbəbdən baş verəcək ani torpaq uçqunlarına vaxtında müdaxilə etmək məqsədi ilə həmin ərazidə texnika növbəli şəkildə saxlanılır. Yol Şamaxı rayon Yol İdarəsinin nəzarətindədir.
Yolun 109-132-ci km-də isə yol çöküb. Asfalt örtüyündə çalalar yaranıb. Bu da həmin ərazidə avtomobillərin hərəkətinə qismində olsa mənfi təsir edib. Bu səbəbdən sözü gedən ərazidə təmir işlərinə başlanılıb, çökmüş yola yeni asfalt vurulur.
S.B.
www.oxu.az
"
"Bakıda turist qəzaya düşdüBakıya qonaq gəlmiş turist yol qəzasına düşüb.
Oxu.Az Lent.az-a istinadən xəbər verir ki, dünən Çeçenistandan avtomobili ilə Bakıya istirahətə gəlmiş 1978-ci il təvəllüdlü Calilov Beslan Caliloviç idarə etdiyi “Lada  Largus”  markalı avtomobili maneəyə vurub. 
Nəticədə sürücü ağır xəsarət alıb. O, kəllə  sümüyünün sınığı diaqnozu ilə Kliniki Tibbi Mərkəzə aparılıb.
Faktla bağlı araşdırma aparılır.
E.Ə.
www.oxu.az
"
"Yollarda sürət həddi artırılmalıdırmı?Mənzil başına tez çatmaq üçün bəzi sürücülər avtomobili yüksək sürətlə idarə edir. Sürət məsafəni qısa zaman kəsiyində başa vurmağa kömək etsə də, bir çox təhlükələrə də səbəb olur. Ancaq bəzən sürücülər yollarda sürət həddinin aşağı olmasından şikayət edir, sürətin artırılmasını tələb edirlər. Bəs, görəsən, sürət həddi nə zaman artırıla bilər? Yollarımız sürət həddinin artırılmasına imkan verirmi?
Oxu.Az xəbər verir ki, məsələ ilə bağlı Modern.az-a danışan Baş Dövlət Yol Polisi İdarəsinin ictimaiyyətlə əlaqələr şöbəsinin rəisi, polis polkovniki  Kamran Əliyevin sözlərinə görə, sürət həddinin hansısa ərazidə artırılması və yaxud da endirilməsi yalnız Nazirlər Kabinetinin Yol Hərəkətində Təhlükəsizlik Komissiyasının qərarı əsasında həyata keçirilir. 
“Sözsüz ki, istənilən ərazidə müəyyən olunmuş sürət o ərazidə təhlükəsizliyin təmin edilməsi şərti ilə müəyyənləşir. Hansısa yolda şərait varsa, təhlükəsizdirsə, o zaman sürəti artırmaq olar. Hazırda ölkə ərazisində təhlükəsizliyi təmin olunmuş yollarda sürət həddi kifayət qədər yüksəkdir. Minik avtomobilləri üçün 110 km/saat, yük avtomobilləri üçünsə 70 km/saat nəzərdə tutulub. O yollar avtomagistral deyillər, avtomagistral olmasına baxmayaraq, şərait imkan verir ki, həmin ərazilərdə sürət həddi yüksəldilsin. Bakı-Qazax yolunun  Bakıdan Gəncəyə qədər hissəsində əksər yerlərdə minik avtomobillərinin sürəti 110 km/saatdır. 
Bu da insanların yollarda ləngiməmələri, ünvana tez çatmaları üçün atılan addımdır. Sözsüz ki, həmin yollarda da yaşayış məntəqəsi yerləşirsə, hansısa bir təhlükəli olan ərazi varsa, orada sürət həddi 90 km/saata, yaşayış məntəqələrində isə 60 km/saata endirilir.
Bu gün hansısa ərazidə sürət həddinin yüksəldilməsi və ya endirilməsi üçün həmin ərazinin sakinlərindən, sürücülərdən və yol polisi əməkdaşlarından müraciət olduğu halda araşdırma aparılır. Əgər yol sürət həddinin artırılmasına uyğundursa, əlavə təhlükəsizlik tədbirləri görülməklə sürət həddi artırıla bilər”.
Kamran Əliyev deyib ki, sürücü avtomobili diqqətli idarə edərsə, 110 km/saat çox da yüksək sürət deyil.
“Təbii ki, sürücü sürətin çox olmasının özü üçün təhlükə yaratdığını hiss edirsə, o sürətlə nəqliyyat vasitəsini idarə etməyə hazır deyilsə, 110 km/saatla idarə etməyə məcbur deyil. Əgər sürücü aşağı sürətlə avtomobil idarə edirsə, başqalarına maneçilik yaratmamaq üçün yolun sağ hissəsi ilə hərəkətini davam etdirməlidir. Yüksək sürətlə hərəkət edən sürücülər bunu nəzərə almalıdır ki, onlar həm özləri, həm də digər yol iştirakçıları üçün təhlükə yarada bilərlər”.
Hüquqşünas Ərşad Hüseynov bildirib ki, Azərbaycan yollarında sürət həddini azaltmaq lazımdır, artırmaq yox.
“Hal-hazırda Azərbaycanın bəzi yollarında qanunsuz olaraq təhlükəli sürət həddi müəyyən olunub. Həmin sürət həddi azaldılmalıdır. Sürətin artırılmasından söhbət gedə bilməz. Azərbaycanda ən yüksək sürət - 120 km/saat - aeroport yolundadır. Amma nə o yol 120km/saatlıq yoldur, nə də o yolda avtomobil idarə edənlər 120 km/saat ilə idarə etməyi bacarırlar. Ən çox qəzalar yüksək sürət səbəbindən baş verir. Yollarımızın bəzilərində təhlükəsizlik tədbirləri nəzərə alınmadan yüksək sürətlər qoyulub, onlar azaldılmalı və optimallaşdırılmalıdır”.
E.Ə.
www.oxu.az
 
"
"Bakıda piyada yolu keçərkən son anda ölümdən xilas oldu – VİDEOBakıda piyada keçidindən keçən zaman ölümlə üz-üzə gələn şəxsin videosu yayılıb. 
Oxu.Az xəbər verir ki, BAKU.WS-in əldə etdiyi görüntülərdən aydın olur ki, hadisə “Qara Qarayev” metrostansiyasının yaxınlığında bir nəfər piyada keçidindən yolu keçərkən baş verib.
Belə ki, qırmızı işığın sönməsinə 1-2 saniyə qalmış sürətlə iki avtomobil yolu keçmək istəyiblər. Bu zaman isə avtobusun qabağından piyada keçidindən keçən şəxs iki avtomaşının arasında qalıb. Əgər yolu keçən adam 1-2 saniyə tez və ya gec keçsəydi, iki avtomobildən birinə çırpılacaqdı.

E.Ə.
www.oxu.az
"
"Mingəçevir-Bəhramtəpə yolunun tikintisi davam edir“Azəravtoyol” ASC Mingəçevir-Bəhramtəpə avtomobil yolunun (R18) 138 km-lik hissəsinin yenidən qurulma işlərini davam etdirir.
Bu barədə Oxu.Az-a ASC-nin Mətbuat Katibliyindən məlumat verilib.
Layihəyə uyğun olaraq avtomobil yolu iki hissə üzrə yenidən qurulur. Bu, Aran-Qarağacı hissəsi (km 0-26) və Qarağacı-Bəhramtəpə hissəsidir (km 26-138).
Bundan əvvəl yolun Mingəçevir şəhəri-Mingəçevir stansiyası arasında olan 16,5 km-lik hissəsi qurularaq cari ilin aprel ayında prezident İlham Əliyevin iştirakı ilə vətəndaşların istifadəsinə verilib.
Yolun 16,5-154,5 km-lik hissəsində isə hazırda işlər sürətlə davam etdirilir. Bu hissədə yol iki hərəkət zolaqlı olmaqla, 3-cü texniki dərəcəyə uyğun olaraq inşa olunur. Yol yatağının eni isə 12 metr (yolun texniki dərəcəsi – III, eni - 12 m, hərəkət hissəsinin eni - 2 x 3,5 m, çiyinlərin eni - 2 x 2,5m, yol geyiminin qalınlığı 62 sm-dir). Ümumilikdə isə yolun asfalt-beton örtüyü 27 sm təşkil edəcək.
Layihəyə uyğun olaraq Mingəçevir-Bəhramtəpə yolunda yolun altından suların ötürülməsi üçün 268 ədəd suötürücü borunun quraşdırılması və 32 yerdə suötürücü keçidin inşası nəzərdə tutulub və bu istiqamətdə işlər aparılır. Bundan başqa, yolun altından keçidi təmin etmək məqsədilə 22 yerdə alt keçidin inşası aparılır.
Yol boyu 5 ədəd yeni körpü də (0 km, qovşaq - 63 m (M2-R18 kəsişmə), 9,3 km, körpü – 33,8 m (İncəçay), 34,7 km, körpü – 111,4 m (Tərtərçay), 57,3 km, körpü – 61,1 m (Xaçın çayı), 85,2 km, körpü – 38 m (Qarqarçay) inşa edilir.
Hazırda layihə çərçivəsində yol boyu torpaq işləri görülür, yeni yol yatağı və yol əsasının inşası aparılır. Hazır hissələrə yeni asfalt-beton örtüyünün döşənməsi işlərinə də start verilib. Yol boyu kommunikasiya xətlərinin köçürülməsi, suötürücü boruların, su və yeraltı keçidlərin inşası işləri də görülür. Faktiki olaraq Mingəçevir-Bəhramtəpə avtomobil yolunda aparılan tikinti işlərinin tərəqqisi 42% təşkil edir.
Məlumat üçün bildirək ki, Mingəçevir-Bəhramtəpə avtomobil yolunun yenidən qurulması ilə yol boyu yaşayan vətəndaşların istər Gəncə-Qazax, istər Qax-Balakən, istərsə də Beyləqan-Füzuli, Saatlı-Şirvan və Bakı istiqamətlərinə rahat və maneəsiz şəkildə gediş-gəlişi təmin olunacaq.
Ü.Ş.
www.oxu.az
"
"Bakıda idmançı “Galendewagen”lə qəza törətdi: Ölən var – YENİLƏNİBBakıda piyadanın vurulması və ölümü ilə nəticələnən daha bir yol qəzası baş verib.
Oxu.Az virtualaz.org-a istinidən bildirir ki, ötən gün axşam saatlarında Xəzər rayonunun Buzovna qəsəbəsi ərazisində 1984-cü ildə anadan olmuş Şəfiyev Bəhmən Süleyman oğlu idarə etdiyi “Mercedes Galendewagen” markalı avtomobillə yolu keçməyə çalışan piyada-1959-cu ildə anadan olmuş Musayev Elman Zaman oğlunu vurub. 
Piyada aldığı ağır xəsarətlərdən hadisə yerində ölüb. Hadisə ilə bağlı cinayət işi qaldırılıb, piyadanın ölümünə səbəb olan qəzanı törədən sürücüün saxlanıldığı haqda məlumat yoxdur.
Həmin Bəhmən Şəfiyevin adı bundan əvvəl Bakının “Kral” restoranında baş vermiş silahlı insidentdə çəkilib. Belə ki, ötən il  Bakı Apellyasiya Məhkəməsində silahlı insident törətməkdə ittiham olunan Bakı şəhər sakini Sənan Dünyamalıyevin işi üzrə məhkəmə keçirilib. O, silahdan atəş açmaqda və xuliqanlıqda ittiham olunurdu. 
Virtualaz.org saytının əldə etdiyi xəbərə görə, 6 iyun, 2015-ci ildə ildə “Kral” şadlıq sarayının binasında baş verib. S.Dünyamalıyev özündə olan “Shurshill” markalı ov tüfəngindən atəş açıb, atəş nəticəsində şadlıq sarayının pəncərə şüşələri sınıb.
Aparılmış istintaq-əməliyyat tədbirləri nəticəsində müəyyən edilib ki, əvvəllər məhkum olunmuş Sənan Dünyamalıyev, Cavid Ağalarov və Bəhman Səfiyev iyunun 6-da saat 17 radələrində “Neftçi” təlim-məşq mərkəzində tələbələri ilə məşq edən Şəhriyar Abbasova mane olublar. Sonuncu iradını bildirdikdə Sənan Dünyamalıyev Şəhriyar Abbasovu “Kral” şadlıq sarayının qarşısına “razborka”ya çağırıb. Sənan Dünyamalıyev, Cavid Ağalarov, Bəhman Səfiyev bir qrup şəxslə həmin gün qeyd edilən ünvana gedib Şəhriyar Abbasovla məşq mərkəzində yaranmış mübahisəni davam etdiriblər.
Bu zaman Sənan Dünyamalıyev gəldikləri avtomaşından “Vinçester” tipli tüfəngi götürüb, havaya atəş açıb, nəticədə “Kral” şadlıq sarayının pəncərəsinin şüşələri sınıb. Mübahisə zamanı Şəhriyar Abbasovun tələbəsi Ramil Vəliyevə sağ bud nahiyəsindən bıçaqla xəsarət yetirilib. Sənan Dünyamalıyev daha sonra könüllü olaraq Nərimanov Rayon Polis İdarəsinin 16-cı bölməsinə gəlib və hadisə zamanı istifadə etdiyi ov tüfəngini təhvil verib.
10:50
Bakıda ölümlə nəticələnən yol qəzası baş verib. 
Oxu.Az Lent.az-a istinadən xəbər verir ki, dünən axşam saatlarında Xəzər rayonunun Buzovna qəsəbəsi ərazisində 1984-cü il təvəllüdlü Səfiyev Bəhmən Süleyman oğlu idarə etdiyi “Mercedes Galendewagen” markalı avtomobillə piyadanı vurub. 
Ağır xəsarət alan piyada hadisə yerində ölüb. Araşdırmalardan sonra məlum olub ki, ölən şəxs 1959-cu il təvəllüdlü Musayev Elman Zaman oğludur.
Bildirilir ki, qəzanı törədən Bəhman Səfiyev idmançıdır. O, Bilgəhdəki çimərlikdən şəhərə qayıdarkən qəza törədib.
Faktla bağlı cinayət işi açılıb, araşdırma aparılır.
E.Ə.
www.oxu.az
"
"Gəncədə ağır qəza: Ana və övladı öldü – YENİLƏNİBGəncədə anasının qucağında avtomobillə vurulan körpə uşaq ölüb.
Oxu.Az APA-ya istinadən xəbər verir ki, Yeni Gəncə qəsəbəsində avtomobillə vurulan 4 aylıq oğlanın həyatını xilas etmək mümkün olmayıb. 
Onun anası, 1993-cü il təvəllüdlü Dilarə Bağırova isə aldığı xəsarətdən hadisə yerində həyatını itirib.
20.07.2017
Gəncədə ölümlə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, hadisə şəhərin Yeni Gəncə qəsəbəsində qeydə alınıb. 
“Mercedes” markalı avtomobil yolu keçən 1993-cü il təvəllüdlü Bağırova Dilarə Məzahir qızı və onun 4 aylıq oğlunu vurub. Məlumata görə, qadın hadisə yerində dünyasını dəyişib. Onun övladı isə özəl xəstəxanaların birinə aparılıb.
Qeyd edək ki, “Mercedes” qadını və onun uşağını vurduqdan sonra “Daewoo” markalı avtomobilə çırpılıb. 
Faktla bağlı Gəncə Şəhər Baş Polis İdarəsində araşdırma aparılır.
S.B.
www.oxu.az
"
"Yol polisindən toy karvanları ilə bağlı XƏBƏRDARLIQBakı şəhər Baş Polis İdarəsinin Dövlət Yol Polisi İdarəsi toy mövsümünün başlanması ilə əlaqədar sürücülərə xəbərdarlıq edib.
Oxu.Az xəbər verir ki, İdarənin ictimaiyyətlə əlaqələr bölməsinin rəisi Vaqif Əsədov Trend-ə deyib ki, bəy-gəlin cütlüyünü müşayiət edən avtomobil karvanlarında xeyli xətalar baş verir: “Ona görə həm xəbərdarlıq, həm də tələb edirik ki, toy karvanlarında nizam-intizama riayət edilsin, yol-hərəkət qaydaları pozulmasın. Nəqliyyat vasitələrinə müxtəlif bəzək əşyaları vurarkən dövlət nömrə nişanları görünmür. Eyni zamanda, dövlət nömrə nişanının üzərinə “dostum evlənir” və yaxud bəy-gəlinin adını yazmaq inzibati xəta tərkibi yaradır. Diqqətli olun, belə hallara yol vermək olmaz. Sonra deyilməsin ki, “bizim mentalitetimiz budur, gəlin aparırıq, yaxud gənclər ailə qurur, olar”. Gənclər ailə qursa belə, hər şey qanunvericiliyin tələbinə uyğun olmalıdır”.
V.Əsədov həmçinin bəy-gəlin avtomobilini müşayiət edən sürücülərə yolda hərəkət zolaqlarını lüzumsuz olaraq tutmamaları barədə xəbərdarlıq edib: “Sürət həddini aşmasınlar, səs siqnallarından istifadə etməsinlər, başqalarının hərəkətinə mane olmasınlar. Ərazidə əməkdaşlarımız olmasa da, kameralar vasitəsilə bu xətalar qeydə alınır və tədbirlər görülür”.
Z.Q.
www.oxu.az
"
"Bakıda polis polkovnikinin oğlu piyadanın üstündən keçdi: Ölən şəxs kimdir? – YENİLƏNİBBakıda rəisin oğlunun ""Porsche"" ilə üstündən keçdiyi şəxs kimdir? - ADI AÇIQLANDIİyulun 19-na keçən gecə Bakı şəhər Sabunçu rayonu ərazisində - Heydər Əliyev prospektində “Porsche Cayenne” markalı, 90 HR 440 dövlət nömrə nişanlı avtomobilin altında qalaraq ölən şəxsin kimliyi müəyyənləşib.
Oxu.Az-ın Lent.az-a istinadən verdiyi məlumata görə, Sabunçu dairəsi yaxınlığında – SOCAR yanacaqdoldurma məntəqəsinin qarşısında 90 SR 544 dövlət nömrə nişanlı “Mercedes Sprinter” markalı mikroavtobusun vurub 1993-cü il təvəllüdlü Kərimov Əhəd Hikmət oğlunun sürdüyü ""Porsche""nin altına atdığı piyadanın 1975-ci il təvəllüdlü Musayev Mirmehdi Soltanəli oğlu olması müəyyən edilib. Onun meyiti ailəsinə təhvil verilib. 
Qeyd edək ki, “Porsche”ni idarə edən 24 yaşlı Əhəd Kərimov BDYPİ-nin İstintaq şöbəsinin keçmiş rəisi, hazırda Şirvan şəhər Polis İdarəsinin Təhqiqat şöbəsinin rəisi vəzifəsində çalışan polis polkovnik-leytenantı Hikmət Kərimovun oğludur.
10:40
Bakıda piyadanın ölümü ilə nəticələnən ağır yol qəzası baş verib.
Oxu.Az Lent.az-a istinadən xəbər verir ki, Sabunçu dairəsi yaxınlığında – SOCAR yanacaqdoldurma məntəqəsinin qarşısında 90 SR 544 dövlət nömrə nişanlı, “Mercedes Sprinter” markalı avtomaşının sürücüsü sərxoş halda yolu keçməyə çalışan kişini vurub. 
Zərbənin təsirindən piyada yolun hərəkət hissəsinin digər zolağına yıxılıb və bu zaman arxadan gələn, 24 yaşlı Əhədin sürdüyü “Porsche” onun üstündən keçib. Piyada hadisə yerindəcə keçinib. Hazırda onun şəxsiyyətinin müəyyən edilməsi istiqamətində iş aparılır. Qəzanın Bakı sakini, 1993-cü il təvəllüdlü Kərimov Əhəd Hikmət oğlu tərəfindən törədildiyi üzə çıxıb.
“Porsche”ni idarə edən 24 yaşlı Əhəd Kərimov BDYPİ-nin İstintaq şöbəsinin keçmiş rəisi, hazırda Şirvan şəhər Polis İdarəsinin Təhqiqat şöbəsinin rəisi vəzifəsində çalışan polis polkovnik-leytenantı Hikmət Kərimovun oğludur.
Şirvan şəhər Polis İdarəsinin Təhqiqat şöbəsinin rəisi vəzifəsində çalışan polis polkovnik-leytenantı Hikmət Kərimov unikal.org-a açıqlamasında bildirib ki,  oğlu hadisə ilə bağlı hazırda istintaqa ifadə verir: “Əvvəla, oğlum icarəyə götürdüyü “Porsche Cayenne” markalı avtomobillə qəza törədib. O gecə işə gedən zaman hadisə baş verib. Avtobus yolu keçmək istəyən piyadanı vurub, atıb bunun sürdüyü avtomobilin qabağına. Gedib yoxlatdıra da bilərsiniz. Hazırda oğlum istintaqa ifadə verir. Mən özüm iş başındayam və hadisəyə heç bir müdaxilə etmirəm. Hesab edirəm ki, hadisə övladımın günahı ucbatından baş verməyib. Bütün hallarda istintaqın işinə mən necə müdaxilə edə bilərəm? Obyektiv araşdırılacaq və hadisəyə hüquqi qiymət veriləcək”.
Hikmət Kərimov deyib ki, övladı tələbədir və ona məxsus “Hyundai ix20” markalı avtomobili var: “Bunu gedib yoxlatdıra da bilərlər”.
E.Ə.
www.oxu.az
"
"Tovuzda minik avtomobili kanala aşdıTovuzda sürücünün xəsarət alması ilə nəticələnən yol qəzası baş verib.
Oxu.Az-ın APA-ya istinadla məlumata görə, hadisə rayonun Əlimərdanlı kəndində qeydə alınıb.
Kənd sakini, hazırda Bakıda yaşayan, 1985-ci il təvəllüdlü Xəlilov Vüsal Çoban oğlu idarə etdiyi “Kia Rio” markalı avtomobillə hərəkətdə olarkən idarəetməni itirib və maşın yolun kənarında olan su kanalına aşıb. Qəza zamanı xəsarət alan sürücü xəstəxanaya yerləşdirilib. Ona tibbi yardım göstərilib. Vəziyyətinin orta ağır olduğu bildirilir.
Faktla bağlı Tovuz rayon Polis şöbəsində araşdırma aparılır.
A.S.
www.oxu.az
 
"
"Bakıda tuneldə “KamAZ” benzin daşıyan yük maşınına çırpıldı – FOTOPaytaxtın Ziya Bünyadov küçəsindəki tuneldə iki yük maşını toqquşub.
Oxu.Az-ın APA-ya istinadən məlumatına görə, “Baku Steel Company” MMC-yə məxsus olan və dəmirlə yüklü “KamAZ” markalı yük maşını tunellə hərəkətdə olarkən qarşıda hərəkət edən benzin daşıyan yük maşınına arxadan çırpılıb. 
Qəza nəticəsində “KamAZ” deformasiyaya uğrayıb, yedəyindəki qoşqu qopub.
Hadisə zamanı xəsarət alan olmasa da, deformasiyaya uğrayan “KamAz” yolun hərəkət hissəsini bağlayıb. Qəza yerinə yol polisi əməkdaşları cəlb edilib. Onlar yolun “Qələbə” və “20 Yanvar” dairələrindən hava limanı istiqamətindəki hissəsində nəqliyyatın hərəkətini dayandırıblar. Nəticədə Alı Mustafayev və Rövşən Cəfərov küçələrində uzun tıxac yaranıb.
Qəzaya uğrayan yük maşını qaldırıcı kran vasitəsilə yolun hərəkət hissəsindən götürülüb. Bundan sonra tuneldə avtomobillərin hərəkəti bərpa edilib.
Faktla bağlı araşdırma aparılır.

















S.B.
www.oxu.az
"
"Bakı-Qazax yolunda yağla dolu avtomobil aşdı, tıxac yarandıHacıqabul rayonu ərazisində yol-nəqliyyat hadisəsi baş verib.
Oxu.Az-ın APA-ya istinadən məlumatına görə, hadisə Bakı-Qazax yolunun 104-cü kilometrliyində, Hacıqabul rayonunun Pirsaat qəsəbəsi ərazisində qeydə alınıb.
Kərimov Mehman Faiq oğlunu idarə etdiyi “Mersedes Ateko” markalı yük maşını hərəkətə olarkən təkərləri partlayıb və nəticədə sürücü idarəetməni itirərək avtomobili aşırıb.
Avtomobilində yük hissəsində olan tonlarla günəbaxan yağı magistral yola dağılıb. Yola dağılmış yağ bir müddət yolda avtomobillərin hərəkətində çətinlik yaradıb.
Avtomobildə olan sərnişin, Bakı şəhər sakini, 1994-cü il təvəllüdlü  Eyvazov Elvin Elxan oğlu müxtəlif dərəcəli bədən xəsarətləri alaraq Şirvan Şəhər Mərkəzi Xəstəxanasına yerləşdirilib.
Hadisə yerinə FHN-in canlı qüvvəsi və texnikaları cəlb olunub, yola dağılmış yağ yuyularaq avtomobillərin hərəkəti bərpa olunub.
Faktla bağlı Baş Dövlət Yol Polisi İdarəsində cinayət işi açılıb, araşdırma aparılır.
S.B.
www.oxu.az
"
"Bakıda qeyri-adi avtomobil - VİDEOPaytaxtda çəkilən görüntülər hər kəsin marağına səbəb olub.
Oxu.az xəbər verir ki, Bakı yollarında qəribə formalı avtomobil görülüb. Avtomobilin hansı markadan olduğunu bilmək mümkün olmayıb. Həmin qeyri-adi avtomobilin görüntülərini təqdim edirik :

C.İ.
www.oxu.az
"
"Yol polisi sürücülərə müraciət etdiDİN Baş Dövlət Yol Polisi İdarəsi (BDYPİ) Respublika ərazisində havaların isti keçməsi ilə əlaqədar sürücülərə və avtomobil sahiblərinə müraciət edib.
BDYPİ-dən Oxu.Az-a verilən məlumata görə, müraciətdə bildirilir ki, respublikanın avtomobil yollarında yay mövsümündə baş vermiş yol-nəqliyyat hadisələrinin təhlilinə əsasən, qeydə alınmış qəzaların bir çoxu məhz günorta saatlarına təsadüf edir.
“Bunun da əsas səbəblərindən biri sürücülərin isti hava şəraitinin təsiri nəticəsində nəqliyyat vasitəsini idarə edərkən ətrafda cərəyan edən hadisələrə reaksiyalarının azalması, bəzi hallarda isə sükan arxasında yuxuya getmələridir. Qeyd olunanları, eləcə də, iyul ayının 23-dək ölkə ərazisində havaların isti keçəcəyi, hətta bəzi yerlərdə temperaturun 40 dərəcəyə yüksələcəyi barədə Ekologiya və Təbii Sərvətlər Nazirliyinin Milli Hidrometeorologiya Departamentindən verilən məlumatı nəzərə alaraq, Daxili İşlər Nazirliyinin Baş Dövlət Yol Polisi İdarəsi sürücülərdən və nəqliyyat vasitələri sahiblərindən xahiş edir ki, özlərinin və sərnişinlərin təhlükəsizliyinin təmin olunması məqsədi ilə günün isti vaxtlarında fərdi nəqliyyat vasitələrindən, xüsusilə soyuducu sistemlərlə təchiz olunmamış, istismar müddəti çox olan köhnə avtomobillərdən mümkün qədər az istifadə etsinlər, uzaq məsafəli səfərlərə çıxmasınlar.
Təxirəsalınmaz hallarda kondisionerli marşrut avtobuslarından istifadəyə üstünlük verilməsi, iqlim şəraitinə uyğun olmayan fərdi minik avtomobillərindən istifadə etmək zərurəti olduğu halda isə yalnız günün nisbətən sərin vaxtlarında istifadə edilməsi tövsiyə olunur”, - deyə müraciətdə deyilir.
A.M.
www.oxu.az
"
"Balakəndə yol qəzası zamanı sürücü ölübBalakən rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə İyulun 18-də Balakən şəhəri ərazisində qeydə alınıb.
Belə ki, rayon sakiniləri Tofiq Məcidovun idarə etdiyi “BMV” və Qurban Alqayevin idarə etdiyi “Ford-Tranzit” markalı avtomobillər toqquşub.
Nəticədə xəstəxanaya yerləşdirilən sürücü T.Məcidov orada ölüb.
Faktla bağlı Balakən Rayon Polis Şöbəsi tərəfindən araşdırma aparılır.
A.M.
www.oxu.az
"
"Bakıda dəhşətli qəza kameraya düşdü – VİDEOBakıda dəhşətli qəza kameraya düşüb.
Oxu.Az missiya.az-a istinadən xəbər verir ki, qəzanın baş verdiyi yerdə fəaliyyət göstərən mağazanın kamerası tərəfindən lentə alınan görüntlərdə “Niva” markalı avtomobilin arxadan “VAZ 2107” markalı maşına çırpıldığı öz əksini tapıb.
Hadisə “VAZ 2107” markalı avtomobil sürətini azaldıb yolun kənarına çıxmaq istədiyi vaxt baş verib. Zərbə güclü olduğundan “Niva” minik avtomobilini bir neçə metr sürüyüb. Qəza nəticəsində ölkən və yaralananlar barədə məlumat yoxdur.

A.M.
www.oxu.az
"
"Goranboyda ağır qəza: Ölən varGoranboy rayonunda ölümlə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Tapqaraqoyunlu kəndi ərazisində qeydə alınıb.
Belə ki, Naftalan şəhər sakini Ceyhunə Hüseynova idarə etdiyi “Hyundai” markalı avtomobili aşırıb.
Nəticədə sürücü və avtomobildə olan iki sərnişin xəstəxanaya yerləşdirilib. Onlardan Sahibə Hacıyeva orada ölüb.
Faktla bağlı Goranboy Rayon Polis Şöbəsi tərəfindən araşdırma aparılır.
A.M.
www.oxu.az
"
"Bakıda hələ belə sərnişin düşürən olmamışdı - VİDEOSosial şəbəkələrdə Bakının Böyükşor şosesindən (Hava limanına gedən yol) “kuryoz” video paylaşılıb. 
Oxu.Az Avtosfer.az-a istinadən xəbər verir ki, fevral ayında çəkildiyi ehtimal edilən görüntülərdə 90-BX-358 dövlət nömrə nişanlı, “Opel” markalı taksi yolun ortasında sərnişin düşürür. 
Qeyd edək ki, həmin zolaq üzrə sürət həddi 120 km/saatdır.

E.Ə.
www.oxu.az
"
"Tərtərdə 20 kəndin yolu yenidən qurulur – FOTO + VİDEODövlət başçısının sərəncamına əsasən, 24 min nəfər əhalinin yaşadığı 20 yaşayış məntəqəsini birləşdirən Tərtər rayonunun Tərtər-Seydimli-Qaradağlı-Sarov avtomobil yolunun tikintisi ilə bağlı işlərə start verilib.
Oxu.Az “Azəravtoyol” ASC-yə istinadən xəbər verir ki, uzunluğu 29,5 km olan avtomobil yolu III texniki dərəcəyə uyğun yenidən qurulur.
Tikinti layihəsinə uyğun olaraq, 2 hərəkət zolaqlı olmaqla, yolun ümumi eni 12 metr təşkil edir. Bura 7 metr enində hərəkət hissəsi və hər bir istiqamət üzrə 2.5 metr enində çiyinlər də daxildir.
Layihə çərçivəsində sözügedən yolun 18 km-lik hissəsində torpaq işləri görülərək yekunlaşdırılıb, asfaltlanma işlərinə başlanılıb. Zəruri olan yerlərdə yol yatağının yararsız qruntu qazılaraq kənara daşınıb, əvəzinə yararlı material tökülərək yenidən kipləşdirmə aparılaraq ye yol yatağı, optimal-qırmadaş və qum-çınqıldan ibarət yol əsasının tikintisi aparılıb. Daha sonra asfaltlanma işlərinə başlanılıb. Ümumilikdə yolun 200 min kv.m-dən çox sahəsinə iki qat olmaqla və 12 sm qalınlığında yeni asfalt-beton örtüyü döşənəcək.
Tərtər-Seydimli-Qaradağlı-Sarov avtomobil yolunun qalan 11,5 km-lik hissəsində isə hazırda torpaq işləri görülür, yeni yol yatağı və yol əsası inşa edilir. Yolun yaşayış məntəqələrindən keçən ərazilərində yeni piyada səkiləri qurulub, səkilərin kənarlarına 6 min p/m səki daşı düzülüb.
Yenidənqurma işləri çərçivəsində yolun 18-ci km-də, Hincə çayı üzərində uzunluğu 12 metr olan və istismarı başa çatmış körpünün də əsaslı şəkildə bərpası işləri görülür. Bundan başqa, suların ötürülməsi üçün 42 yerdə müxtəlif diametrli dəmir-beton suötürücü borular da quraşdırılacaq.
Layihəyə uyğun tikinti işləri yekunlaşdıqdan sonra zəruri olan yerlərə 189 ədəd yol nişanı və məlumatverici lövhə quraşdırılacaq, yolun üfüqi nişanlanma xətlərinin çəkilişi işləri aparılacaq.






























Ü.Ş.
www.oxu.az
"
"Yol polisi avtomobili ilə “avtoş”luq etdilər – VİDEODövlət Yol Polisinin avtomobilini mülkü şəxs idarə edərək şou göstərib.
Oxu.Az Avtosfer.az-a istinadən xəbər verir ki, üzərində sayrışan işıq və Yol-Patrul Xidməti yazılmış yol polisi avtomobili ilə “avtoş”luq edən sürücünün videosu sosial şəbəkələrdə yayılıb. 
Avtomobilin üzərində Azərbaycanın gerbi və Yol-Patrul Xidməti yazısı olsa da, dövlət nömrə nişanı Gürcüstana məxsusdur. Sükan arxasında isə mülkü şəxs var və o, bir neçə dəfə təhlükəli manevrlər edir.
Videonun sonunda danışan gənc bildirir ki, bu, bir film çəkilişi üçün hazırlanan avtomobildir.

E.Ə.
www.oxu.az
"
"Bakıda 11 yaşlı qızı avtomobil vurduBakının Binəqədi rayonunda piyada vurulması hadisəsi baş verib.
Oxu.Az Report-a istinadla xəbər verir ki, Xırdalan-Balaxanı yolunda 2006-cı il təvəllüdlü Səfərli Minayə Elçin qızını “Mercedes” markalı avtomobil vurub.
Uşaq ağır xəsarət alaraq sürücü tərəfindən 1 saylı Kliniki Tibbi Mərkəzə yerləşdirilib. Sürücü saxlanılıb. Maşın cərimə meydançasına aparılıb.
A.S.
www.oxu.az
"
"Qoyunun yola çıxması ağır qəzaya səbəb olub – ÖLƏN VARGoranboyda qadın sürücünün idarə etdiyi avtomobilin aşması nəticəsində bir nəfər ölüb, dörd nəfər xəsarət alıb. 
Oxu.Az-ın APA-ya istinadən xəbərinə görə, hadisə  Goranboy-Tapqaraqoyunlu avtomobil yolunda qeydə alınıb.
 
Məlumata görə, Naftalan şəhərində yerləşən sanatoriyalardan birinin qadın rəhbəri öz işçilərini – 3 qadını evlərinə aparan zaman idarə etdiyi “Hyundai Santa Fe” markalı avtomobilinin qarşısına qoyun çıxıb. 
Qəza zamanı 1975-ci il təvəllüdlü Goranboyun Tapqaraqoyunlu sakini Hacıyeva Sahibə Cuma qızı dünyasını dəyişib.  
 
Sürücü, 1961- ci il təvəllüdlü Naftalan şəhər sakini Hüseynova Ceyhunə Nəriman qızı və sərnişinlər 1969- cu il təvəllüdlü Tapqaraqoyunlu sakini Qarayeva Günarə Ağaəli qızı və onun həmkəndlisi 1973-cü il təvəllüdlü Əmirova Arifə Tahir qızı isə müxtəlif dərəcəli bədən xəsarətləri ilə xəstəxanaya yerləşdiriliblər.
Faktla bağlı Goranboy Rayon Polis Şöbəsində araşdırma aparılır.   
S.B.
www.oxu.az
"
"Masallıda avtomobil yol polisini vuraraq qaçıbMasallıda dövlət Yol Patrul Xidməti (DYPX) əməkdaşlarının sərxoş sürücülərə qarşı reyd keçirdiyi zaman avtomobil yol polisini vuraraq qaçıb.
Oxu.Az-ın APA-ya istinadən verdiyi məlumata görə, hadisə YPX-nin baş serjantı Qoşqar Eynalov xidməti vəzifəsini yerinə yetirərkən baş verib.
Dərhal yaralı Masallı Rayon Mərkəzi Xəstəxanasına yerləşdirilib. 
Ona ilkin tibbi yardım göstərildikdən sonra reanimasiya şöbəsinə yerləşdirilib, vəziyyətinin orta-ağır olduğu bildirilir. 
Hadisəni törədən şəxs hadisə yerindən qaçıb. Hazırda Masallı polisi onun saxlanılması istiqamətində tədbirlər görür. 
S.B.
www.oxu.az
"
"“Ayıq sürücü” avtomobildən beş min manat oğurlayıb – VİDEOİçkili sürücünün çağırdığı “ayıq sürücü” avtomobildə olan 5 min manat pulu oğurlayıb.
Oxu.Az-ın Xəzər TV-yə istinadən məlumatına görə, hadisə Abşeron rayonu, Masazır qəsəbəsində baş verib. 
Sumqayıtda restorandan çıxan bir nəfər ayıq sürücü xidmətindən istifadə edib.
Onu mənzilə gətirən sürücü isə həmin şəxsin içkili olmasından istifadə edib, avtomobildə olan 5 min manat məbləğində pulu oğurlayıb.
Oğurluqdan bir gün sonra xəbər tutan avtomobil sahibi dərhal polisə müraciət edib. O, həmçinin polisə oğurluq baş verən gün “ayıq sürücü”  xidmətindən istifadə etdiyini deyib.
“İsti izlərlə” həmin şəxsin axtarışına düşən polis çox keçməyib ki, hadisəni törətməkdə şübhəli bilinən Nicat Kamalovu şübhəli saxlayıb. Saxlanılan şəxs ifadəsində oğurluğu törətdiyini etiraf edib.
O, pulun beş yüz manatını ehtiyacları üçün xərclədiyini bildirib.
Faktla bağlı Abşeron rayon Polis İdarəsində araşdırmalara başlanılıb.

S.B.
www.oxu.az
"
"Bakı-Şamaxı yolunda 7 yerüstü piyada keçidi inşa olunur – FOTOBakı-Şamaxı-Yevlax avtomobil yolunun 27-100-cü kilometrlik hissəsində vətəndaşların avtomobil yolunu rahat və təhlükəsiz şəraitdə keçməsini təmin etmək məqsədilə “Azəravtoyol” ASC tərəfindən 7 yerüstü piyada keçidi inşa edilir.
Qurumun mətbuat xidmətindən Oxu.Az-a bildirilib ki, yeni yerüstü piyada keçidlərindən biri yolun Qaradağ rayonunun Müşfiqabad qəsəbəsindən keçən hissəsində, digərləri isə Qobustan rayonunun ərazisində yerləşir.
Bütün piyada keçidləri 2 aşırımlı, üstü açıq və metal konstruksiyadan ibarət olmaqla, yer səthindən hündürlüyü 5,5 metr, qalereyasının eni isə 3 metr təşkil edir, pilləkən hissə ilə bərabər uzunluqları 35,5-46,7 metrdir.
Bakı-Şamaxı-Yevlax avtomobil yolunun Cəngi kəndi ərazisində yerləşən piyada keçidinin inşası artıq yekunlaşaraq vətəndaşların istifadəsinə verilib, digər ərazilərdə isə işlər tamamlanmaq üzrədir.
Məlumata əsasən, piyada keçidlərinin inşası ilə bağlı görülən işlər yekunlaşdıqdan sonra ətrafında abadlıq işlərinin aparılması, avtobus dayanacaqlarının qoyulması və sərnişin avtobuslarının ümumi hərəkətə maneə yaratmadan dayanacaqlara giriş-çıxışını təmin etmək üçün xüsusi “cib”li hissələrin yaradılması və zəruri yol nişanlarının quraşdırılması nəzərdə tutulub.
Qeyd olunub ki, Bakı-Şamaxı-Yevlax avtomobil yolunun 1-ci texniki dərəcəyə uyğun olaraq 2 hərəkət zolağından 4 hərəkət zolağına genişləndirilən 23-101-ci kilometrlik hissəsində 9 yerüstü piyada keçidindən əlavə, 19 yeraltı keçidin də inşası aparılır. İşlər yüksək keyfiyyətlə və texnoloji ardıcıllığa riayət edilməklə aparılır.
Piyada keçidləri Azərbaycan Prezidenti İlham Əliyevin piyadaların avtomobil yollarını rahat və təhlükəsiz şəkildə keçməsini təmin etmək istiqamətində verdiyi tövsiyə və tapşırıqlarına əsasən inşa olunur.














S.B.
www.oxu.az
"
"Yol polisini ayağa qaldıran türk xanımla bağlı AÇIQLAMABakı Şəhər Baş Dövlət Yol Polis İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov ötən gün Bakıda qadınla Dövlət Yol Polisi əməkdaşları arasında mübahisənin baş verdiyini təsdiqləyib.
Bu barədə V.Əsədov Oxu.Az-a açıqlamasında bildirib.
Şöbə rəisinin sözlərinə görə, dünən (17 iyul) saat 16:30-da Abdulla Şaiq və Balababa Məcidov küçələrinin kəsişməsindəki hərəkət yalnız düzünə əmredici nişanın tələbini pozaraq, sağa dönmə əməliyyatı aparıb, həmin küçədə “giriş qadağandır” nişanının tərsi zonasına daxil olduğu üçün “Hyundai ix35” markalı avtomobili idarə edən sürücü Yol Polisi tərəfindən saxlanılıb.
“Sözügedən avtomobilin sükanı arxasında Bakıya qonaq gələn Türkiyə vətəndaşı 1993-cü il təvəllüdlü Nisan Dilək Özbəyə törədilən xəta və ona cərimə yazılması ilə bağlı məlumat verilərkən, avtomobildə olan sərnişin, 1989-cu il təvəllüdlü Gülarə Məmmədova polisin əmrinə tabe olmayıb. Ç.M-va polisin qanuni fəaliyyətinə, sənədlərinin yoxlanmasına, İnzibati Xəta haqqında protokol tərtib etməsinə mane olmağa çalışıb. Bilərəkdən səs-küy yaradıb, ətrafdakıların diqqətini cəlb edib. Yol Polislərinə qarşı xoşagəlməz hərəkətlər nümayiş etdirib. “Bu, mənim qonağımdır. Siz ona heç nə edə bilməzsiniz. Niyə ona cəza yazırsınız, qonaqdır”, - deyə xanıma yaraşmayan tərzdə polis müfəttişlərinin əmrinə tabe olmayıb”, - deyə V.Əsədov qeyd edib.
Onun sözlərinə görə, Yol Polisinin əməkdaşları hadisə zamanı təmkin nümayiş etdirərək, qanunvericiliklə nəzərdə tutulmuş tələb üzrə hərəkət edib, aidiyyəti üzrə Post Patrul Xidmətinə məlumat veriblər: “Qanunvericiliklə nəzərdə tutulmuş qaydada sözügedən əraziyə aidiyyəti üzrə iki Post Patrul avtomobili ilə gələn polis müfəttişləri xanımları şəxsi avtomobilləri ilə birgə yaxınlıqdakı Bakı şəhər Polis bölməsinə dəvət ediblər. Burada polis bölməsinə dəvət edilərkən sükan arxasında olan D.Ö-yə polisin fəaliyyətinə mane olduğu üçün törətdiyi xəta ilə bağlı protokol tərtib olunub. Sükan arxasında olan xanımın yanında olan sərnişin Ç.M-va da İnzibati Xətalar Məcəlləsinin 510-cu maddəsi (İctimai qayda, İctiami təhlükəsizlik və İctimai mənəviyyat əleyhinə olan inzibati xətalar) ilə protokol tərtib edilib. Polis bölməsində xanımların izahatları alınıb, araşdırma aparılıb, səs yazıları yoxlanılıb, kamera görüntülərinə baxılıb və cərimə tətbiq olunub. Daha sonra isə xanımlar sərbəst buraxılıb”.
V.Əsədov sükan arxasında olan xanım sürücünün içkili olmadığını əlavə edib.
Qeyd edək ki, ötən gün Bakıda qadınla Dövlət Yol Polisi əməkdaşları arasında mübahisə düşüb. Hadisə zamanı xanım hətta intihara cəhd edib, özünü ərazidə hərəkət edən avtomobilin altına atmaq istəyib.


Ü.Şamilqızı
www.oxu.az
"
"Bakıda klassik avtomobillərin yürüşü olacaqAzərbaycan Avtomobil Federasiyası (AAF) klassik avtomobillərin yürüş və sərgisini təşkil edəcək. 
Federasiyadan Oxu.Az-a verilən məlumata görə, adıçəkilən tədbir avqustun 26-da baş tutacaq. 
Məlumata görə, 1980-ci ilədək istehsal olunan klassik avtomobillərin sahibləri 22 avqust saat 18:00-dək Avtomobil Federasiyasında qeydiyyatdan keçə bilər. İştirak etmək istəyən şəxslər qeydiyyat üçün Avtomobil Federasiyası ilə (012) 505 60 03 və ya (050) 295 01 00 telefon nömrələri, eləcə də, info@faa.az elektron poçt ünvanı ilə əlaqə saxlaya bilərlər.
Qeydiyyatdan keçən avtomobil və sahibləri 26 avqust saat 15:30-da Heydər Əliyev Mərkəzinin qarşısında olmalıdır. Heydər Əliyev Mərkəzinin qarşısından start götürəcək avtomobillər Bakı şəhəri üzrə yürüş edəcək.
Yürüşdən sonra mərkəzin parkında konsert və əyləncə proqramı təşkil olunacaq.























E.Ə.
www.oxu.az
"
"Sürücülərin nəzərinə: Bu şəxslər üçün parkinqlər pulsuz olduAzərbaycanda parkinqlərlə bağlı yeniliklər edilib. “Yol hərəkəti haqqında” Qanunun 53-cü maddəsinə edilən yeniliklər artıq qüvvəyə minib.
Oxu.Az Avtosfer.az-a istinadən xəbər verir ki, yeniliklər parkinqlərdə əlillər üçün yerin ayrılmasını nəzərdə tutur və əlillər üçün ayrılan yerlərdə başqa sürücülərin avtomobili park etməsini qadağan edir.
Bundan əlavə, parkinqdə ödənişdən artıq dayanan sürücülər barəsində elektron protokol tərtib oluna bilər. Üstəlik, ödəniş etmədən parkinqdə maşın saxlayanların da cərimələnməsi nəzərdə tutulur. Daha bir yenilik avtomobilin parkinqdə saxlanma qaydası ilə bağlıdır. Belə ki, parkinqdə nəzərdə tutulan qaydadan fərqli – parallel və ya perpendikulyar – maşın saxlamaq 20 manat cərimədir. Həmçinin, parkinqdə müxtəlif üsullarla başqa yerləri zəbt etmək də məsuliyyətə səbəb ola bilər. Bütün bunlarla bağlı mexanizm hələ işə düşməsə də, sürücülər üçün ən vacib yenilik parkinqlərdən pulsuz istifadə ilə bağlıdır.
“Yol hərəkəti haqqında” Qanunun 53-cü maddəsinin 15-ci hissəsində 15 dəqiqəyədək pulsuz parklanmaya konkret olaraq icazə verir. Həmin maddə belədir:
Ödənişli parklanma yerlərində nəqliyyat vasitələrinin 15 dəqiqəyədək parklanması üçün ödəniş tələb olunmur.
Özü də nəzərə almaq lazımdır ki, bu norma tək Bakıya yox, bütün ölkəyə aiddir. Qeyd edək ki, bu yeniliklər ötən il Milli Məclisdə qəbul edilsə də, bu il iyulun 1-dən qüvvəyə minib.
A.M.
www.oxu.az
"
"Bərdədə 17 kəndi birləşdirən yol yenidən qurulur – VİDEO + FOTOAzərbaycan Respublikası prezidentinin sərəncamına əsasən, Bərdə rayonunda 12 min nəfər əhalinin yaşadığı 17 yaşayış məntəqəsini birləşdirən Yeni Daşkənd – Umudalılar avtomobil yolunun tikintisi ilə bağlı görülən işlər yekunlaşmaq üzrədir.
Azəravtoyol ASC-dən Oxu.Az-a verilən məlumata görə, uzunluğu 25 km olan avtomobil yolu IV texniki dərəcəyə uyğun inşa olunub.  
Əvvəllər torpaq və çınqıl örtüklü olan yolda xüsusən payız-qış aylarında istər avtonəqəliyyat vasitələrinin, istərsə də vətəndaşların hərəkətində bir sıra problemlər yaranırdı. Yolun yenidən qurulması ilə problemlər tam olaraq aradan qaldırılıb. 
Tikinti işləri çərçivəsində müxtəlif həcmdə yol yatağının və əsasının genişləndirilməsi işləri aparılıb. Genişləndirmə işləri çərçivəsində qazma-dolma işləri görülüb, zəruri olan yerlərə xüsusi material tökülərək kipləşdirmə işləri aparılıb. Genişləndirmə izləri zamanı yolun ümumi eni 10 metrə çatdırılıb. 2 hərəkət zolaqlı olan yola 6 metr enində hərəkət hissə və hər bir istiqamət üzrə 2 metr enində çiyinlər daxildir.         
Daha sonra optimal-qırmadaş və qum-çınqıl qarışığından ibarət yol əsasının tikintisi və yeni asfalt-beton örtüyünün döşənməsi işləri də yüksək keyfiyyətlə aparılaraq yekunlaşdırılıb. Ümumilikdə yola 2 qat olmaqla, 10 sm qalınlığında 150 min m2 yeni asfalt-beton örtüyü döşənib. 
Layihə çərçivəsində əkin sahələrinin suvarılması üçün 2  yerdə 1000 mm diametrində ümumi uzunluğu 12 metr olan dəmir-beton borular və ümumi uzunluqları 360 m olan 30 ədəd dəmir suötürücü borular quraşdırılıb.
Layihəyə uyğun bütün işlər tam olaraq yekunlaşdıqdan sonra zəruri olan yerlərdə 132 ədəd yol nişanı və məlumatverici lövhə quraşdırılacaq, yolcizgi və yol göstərici xətlərin çəkilişi işləri aparılacaq.
Qeyd edək ki, Bərdə rayonu Yeni Daşkənd – Umudalılar avtomobil yolunun tikintisi ilə vətəndaşlarının gediş-gəlişi xeyli rahatlaşacaq, yük və sərnişin daşıması asanlaşacaq. Yeni yolun tikintisi yol boyu yaşayan vətəndaşların həyat şəraitinin yaxşılaşmasına birbaşa təsir edən kənd təsərrüfatının inkişafına da səbəb olacaq.

 





























Z.Q.
www.oxu.az
"
"Qəbələdə ağır yol qəzası: Ailənin 4 üzvü xəstəxanaya yerləşdirildiQəbələ-İsmayıllı avtomobil yolunda 6 nəfərin xəsarət alması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, hadisə Qəbələnin Bunud kəndi ərazisində qeydə alınıb. “KİA” və “VAZ-2106” markalı minik avtomobillərinin toqquşması nəticəsində Bakı şəhər sakinləri, 2008-ci il təvəllüdlü Dadaşov Kənan Səməd oğlu, 1962-ci il təvəllüdlü Dadaşova Sürəyya Hüseyn qızı, 2013-cü il təvəllüdlü Dadaşov Şahin Səməd oğlu, 1981-ci il təvəllüdlü Dadaşova Ülviyyə Əlövsət qızı, 2003-cü il təvəllüdlü Məmmədli Heyran Rəhman oğlu, Qəbələ rayonu Bum qəsəbə sakini, 1990-cı il təvəllüdlü İsmayılov Şöhrət Cümşüd oğlu müxtəlif dərəcəli bədən xəsarətləri aldığı üçün Qəbələ rayon Mərkəzi Xəstəxanasına yerləşdirilib.
Faktla bağlı araşdırma aparılır.
A.M.
www.oxu.az
"
"PPX yol hərəkəti qaydasını pozan sürücünü saxlaya bilər?Vətəndaş-polis münasibətləri heç vaxt rəvan olmayıb. İstər Azərbaycanda, istərsə də xarici ölkələrdə... Bəzi hallarda münasibətlərdəki gərginlik o həddə çatır ki, polis zor tətbiq etmək məcburiyyətində qalır. Bir çox hallarda münasibətlərin gərginləşməsi vətəndaşın qaydaları pozmasından irəli gəlir... 
Məsələn, götürək yollarımızı... Müşahidələr göstərir ki, bəzi sürücü və piyadalar polisin varlığına məhəl qoymadan, kobud qayda pozuntusuna yol verir.
Bu məsələdə bir məqam da diqqət çəkir. Yollarda qanunlara sayğısızlıq göstərən sürücü və ya piyadalar nədənsə yol polisini görəndə özünü yığışdırır, amma post-patrul xidmətinin əməkdaşları olan yerlərdə “qaydalar onları pozmaq üçün yazılıb” prinsipi ilə hərəkət edir. Elə bu baxımdan, yol polisləri vətəndaşın yanında, loru dillə desək, daha “avtoritetli” sayılır, nəinki adi polis əməkdaşı... Bəlkə, burada adi polis işçisinin də günahı az deyil. Çünki sürücü yol polisi olmayan yerdə kobud qayda pozuntusu edir, bunu kənardan görən post-patrul xidmətinin əməkdaşı isə olaya göz yumur. 
Bəs, əslində, necə olmalıdır, post-patrul xidməti əməkdaşı yol hərəkəti qaydasını pozan sürücü və ya piyadanı saxlayıb, ona protokol tərtib edə bilərmi? 
Oxu.Az xəbər verir ki, məsələ ilə bağlı Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev Modern.az-a açıqlama verib.
Bölmə rəisi bildirib ki, post-patrul xidmətinin əməkdaşı yol hərəkəti qaydasını pozan sürücü və ya piyadanı saxlayıb, ona protokol tərtib edə bilməz.
“Əgər sürücü ciddi qayda pozuntusu edibsə, insanların həyatına təhlükə yaradan hallar olarsa, post-patrul xidmətinin əməkdaşı həmin sürücünü saxlayıb əraziyə yol-patrul xidmətinin əməkdaşını çağıra bilər. Həmin qayda pozuntusu ilə bağlı da yalnız yol-patrul xidmətində çalışan əməkdaş inzibati xəta ilə bağlı protokol tərtib edə bilər”.
K.Əliyev deyib ki, sürücü  yol hərəkəti qaydasını pozduqda bunun şahidi olan adi polis əməkdaşı hadisə ilə bağlı yol polisinə məlumat verə bilər.
“Qayda pozuntusu ilə bağlı protokolu  isə ancaq yol-patrul xidmətinin əməkdaşı tərtib edə bilər. Amma burada bir nüans var. Əgər post-patrul xidmətinin əməkdaşı rayon Polis şöbəsi rəisinin əmri ilə müvəqqəti olaraq vakant yol-patrul xidməti təyin edilibsə, ezam olunubsa, o zaman qaydanı pozan sürücüyə inzibati xəta haqqında protokol yaza bilər. Başqa hallarda isə ixtiyarı yoxdur”.
E.Ə.
www.oxu.az
"
"Ağdaşda ailə faciəsi: Uşaq ölüb, anası və dayısı ağır yaralanıbAğdaş rayonunda baş verən yol-nəqliyyat hadisəsində xəsarət alan 4 nəfərdən biri ölüb.
Oxu.Az APA-ya istinadən xəbər verir ki, ötən gün Ağdaş-Qəbələ avtomobil yolunun 8-ci kilometrliyində “Qazel” markalı yük maşını ilə “VAZ - 2107” markalı minik avtomobili toqquşub. Nəticədə sürücü, Yevlax sakini, 1994-cü il təvəllüdlü Bəhruz Bəşirli, Qəbələ sakinləri olan sərnişinlər, 1993-cü il təvəllüdlü Tural Şükürov, onun bacısı, 1991-ci il təvəllüdlü Güldanə Məhərrəmova və bacısının oğlu, 2013-cü il təvəllüdlü Yusif Məhərrəmov müxtəlif dərəcəli bədən xəsarətləri alıblar. Ağdaş rayon Mərkəzi Xəstəxanasının reanimasiya şöbəsinə çatdırılan şəxslərdən Yusif Məhərrəmovun həyatını xilas etmək mümkün olmayıb, digərlərinin vəziyyəti ağırdır.
Faktla bağlı Ağdaş rayon Polis Şöbəsi tərəfindən araşdırma aparılır.  
A.M.
www.oxu.az
"
"Balakəndə velosipedçini avtomobil vurduBalakəndə velosipedçini avtomobil vurub.
Oxu.Az APA-ya istinadən xəbər verir ki,  hadisə iyulun 17-də, axşam saatlarında rayonun Meşəşanbul kəndində qeydə alınıb. Kənd sakini İbrahim Abdulla oğlu Gəncəyev “Niva” markalı, 99 GN 994 dövlət nömrə nişanlı minik avtomobili ilə hərəkətdə olarkən qəfildən avtomobilin qarşısına çıxan velosipedçi, həmkəndlisi, 2005-ci il təvəllüdlü Şamil Ramazan oğlu Hümbətovu vurub.
Qəza nəticəsində müxtəlif dərəcəli bədən xəsarətləri alan 12 yaşlı oğlan Balakən Mərkəzi Rayon Xəstəxanasına (MRX) yerləşdirilib.
Ona sol bud sümüyünün qəlpəli sınığı diaqnozu qoyulub, vəziyyəti orta ağır olaraq qiymətləndirilir.
Faktla bağlı Balakən rayon Polis Şöbəsində araşdırma aparılır.
A.M.
www.oxu.az
"
"Xudatda velosipedçi avtomobilin altında qalıbXudat şəhərində yol-nəqliyyat hadisəsi qeydə alınıb.
Oxu.Az APA-ya istinadən xəbər verir ki, Bakı şəhər sakini, 1990-cı il təvəllüdlü Dərgahi Mahir Musa oğlu idarə etdiyi “Mercedes” markalı, 99 DH 457 dövlət nömrə qeydiyyatlı avtomobillə Qubanın Cimi kənd sakini, velosipedçi, 1990-cı il təvəllüdlü Möhlət Babayevi vurub. Xəsarət alan şəxs xəstəxanaya çatdırılsa da, onun həyatını xilas etmək mümkün olmayıb. O, aldığı xəsarətdən ölüb.
Fakt araşdırılır.
A.M.
www.oxu.az
"
"Bakıda iki yolun kəsişməsində qəza: Yaralanan var - FOTOBakının Nizami rayonunda 1 nəfərin xəsarət alması ilə nəticələnən yol qəzası baş verib.
Oxu.Az-ın Report-a istinadən verdiyi xəbərə görə, Camal İsmayılov adlı şəxs idarə etdiyi “Hyundai” markalı avtomobillə Qara Qarayev prospekti ilə Naxçıvanski küçəsinin kəsişməsində Qəniyev Qəribə məxsus “Naz Lifan”a çırpılıb.
Nəticə “Hyundai”ın sürücüsü C.İsmayılov ağır xəsarət alaraq xəstəxanaya yerləşdirilib. Hadisə yerinə Yol Patrul Xidmətinin əməkdaşları cəlb olunub.
İlkin araşdırma nəticəsində məlum olub ki, “Hyundai” markalı avtomobilin sürücüsü prospektə daxil olarkən yol nişanı tələblərini pozub.
Araşdırma aparılır.
Z.Q.
www.oxu.az
"
"Ələt-Astara yolunda ağır qəza: Ölənlərin sayı 5 nəfərə çatıb – VİDEO + FOTO  İyulun 13-də Ələt-Astara yolunun Bakının Qaradağ rayonu ərazisindən keçən hissəsində baş vermiş ağır yol qəzası nəticəsində ölənlərin sayı 5 nəfərə çatıb.
Oxu.Az Report-a istinadən xəbər verir ki, qəza zamanı xəsarət alaraq 1 saylı Mərkəzi Klinik Xəstəxanaya yerləşdirilən Qəhrəmanova Aqilə Canhəsən qızı həkimlərin səylərinə baxmayaraq, iyulun 17-də reanimasiya şöbəsində dünyasını dəyişib.
Qəza üç avtomobilin toqquşması nəticəsində baş verib. Hərəkətdə olan “Kamaz” markalı qoşqulu yük maşınının sürücüsü sükan arxasında yuxulayaraq öndə gedən digər “Kamaz”a, ən sonda gələn “Mercedes” markalı mikroavtobus isə qoşqulu yük maşınına çırpılıb. Nəqliyyat vasitəsində sürücü ilə birgə ümumilikdə 9 nəfər olub. Onlardan 3-ü hadisə yerində ölüb. Daha bir nəfər sonradan xəstəxanada keçinib.
















































A.M.
www.oxu.az
"
"Şəbnəmin qəza xəbəri ilə bağlı – İLGİNC MƏLUMATLARTanınmış müğənni Şəbnəm Tovuzlunun Mingəçevirdə planlaşdırılan konserti təxirə salınıb.
Oxu.Az-ın Azxeber.com-a istinadən məlumatına görə, buna səbəb müğənninin konsertə biletlərinin satılmaması olub. 
Bu haqda məlumat verən mənbənin dediyinə görə, vəziyyətin ürəkaçan olmadığını görən müğənni vəziyyətdən çıxış yolu axtarıb. 
Mingəçevir Dövlət Dram Teatrının məsul əməkdaşı Vüsal Məmmədov bildirib ki,  müğənni ilk olaraq rayon rəhbərliyinə səhhətinin yaxşı olmadığını deyib. 
Maraqlıdır ki, bundan sonra Şəbnəm Tovuzlu qəzaya düşməsi barədə məlumatlar yayılıb. 
“Xəbərlərdə konsertin məhz bu səbəbdən təxirə salındığı da qeyd olunub. Əslində isə Tovuzlu buna görə deyil, konsertə maraq olmadığına görə konserti təxirə salıb”, - məlumatda deyilir. 
Daha bir diqqətçəkən məqam isə ondan ibarətdir ki, müğənni Mingəçevir konserti ilə bağlı paylaşımların hamısını iki gün öncə səhifəsindən silib.
Avtosfer.az bu gün hadisəni araşdırmaq üşün Baş Dövlət Yol Polisi İdarəsinə müraciət edib. 
İdarədən bildirdilər ki, bu hadisə barədə heç bir dəqiq məlumat yoxdur. Ümumiyyətlə, son 3 gündə Azərbaycanda “Mercedes Viano” və “VAZ-2107” markalı avtomobillərin toqquşması barədə qəza qeydə alınmayıb: 
“Hadisənin dəqiq yeri bilinmir. Maşınların nömrəsi yazılmır, yaralıların hansı xəstəxanaya aparılması barədə məlumat yoxdur. Yol qəzası ilə spekulyasiya edib ucuz şou yaratmaq olmaz”.
S.B.
www.oxu.az
"
"DYP ilə xanım sürücü arasında qalmaqal: Mənim meyitimi götürərsiniz – VİDEOBakıda qadınla Dövlət Yol Polisi əməkdaşları arasında mübahisə düşüb.
Oxu.Az xəbər verir ki, türk vətəndaşı “Hyundai ix35” markalı avtomobillə Yasamal rayonu Balababa Məcidov küçəsində yol qaydalarını pozduğu üçün DYP əməkdaşları tərəfindən saxlanılıb. Hüquq-mühafizə əməkdaşları qadının sərxoş olmasında şübhələniblər. Onlar xanım sürücünü ekpertiza aparılması üçün müəyyən prosedurlardan keçməyi dəvət edib, avtomobili isə müvəqqəti dayanacağa aparmaq istəyiblər.
Lakin sürücü yol polisləri ilə razılaşmayıb, hətta polisi rüşvət götürməkdə ittiham edib. O, ətrafda olanlara bildirib ki, bir neçə müddət öncə oxşar hadisəyə görə 1000 manat DYP əməkdaşlarına rüşvət verərək cəzadan yayına bilib. Daha sonra o, bu dəfə də bağışlamasını istəyib. 
Xanım qeyd edib ki, yol polisi onu saxladığı zaman hücum edib, qolu yaralanıb, buna görə də onlarla heç yerə getməyəcək: “Mən heç yerə getməyəcəm, mənim meyitimi götürərsiniz”. 
Hadisə zamanı xanım hətta intihara cəhd edib, özünü ərazidə hərəkət edən avtomobilin altına atmaq istəyib.

Hadisə yerinə çoxlu sayda DYP və PPX əməkdaşları cəlb olunub. Məsələni araşdırması üçün xanımı Yasamal Rayon Polis İdarəsinin 27-ci polis bölməsi aparıblar.
Bakı şəhər Baş Polis İdarəsinin Mətbuat və İctimaiyyətlə əlaqələr şöbəsinin rəisi Vaqif Əsədov Oxu.Az-a bildirib ki, xanım sürücü ilə bağlı araşdırmalar gedir, güman edirik ki, sürücü hay-küy salmaqla, məsuliyyətdən yayınır. Etiraz etmək sürücünün haqqıdır. Baş vermiş faktla bağlı ətraflı məlumat verəcəyik. 

Elvin Əhmədov
www.oxu.az
 
"
"Qəzaların sayının artması polisi hərəkətə keçirdi – Reydlər başlayırSon günlərdə respublika üzrə qəzaların sayı xeyli artıb. Hər günümüz dəhşətli qəza xəbərləri və piyada ölümləri ilə başlayır. Gün ərzində paytaxt Bakıda və ya regionlarda ən azı 5-7 yol-nəqliyyat hadisəsi baş verir.
Qəzaların və piyada ölümlərinin qarşısının alınması üçün əlaqədar qurumlar nə kimi tədbirlər görür? Qəzaların sayının artmasına nələr səbəb olur?
“Nəqliyyat, Rabitə və Yüksək Texnologiyalar Nazirliyinin Avtomobil Nəqliyyatı Xidmətinin əməkdaşları ilə Baş Dövlət Yol Polisi İdarəsinin əməkdaşları bu gündən respublikanın ayrı-ayrı rayonlarında sərnişin və yükdaşıma qaydalarının pozulması ilə bağlı reydlərə başlayıblar”.
Bunu Oxu.Az-a açıqlamasında Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev bildirib.
Onun sözlərinə görə, reydlərin keçirilməsində əsas məqsəd texniki nasaz vəziyyətdə olan nəqliyyat vasitələrinin, qanunazidd fəaliyyət göstərən, müvafiq kateqoriyası olmadan avtomobil idarə edən sürücülərin qanunsuz fəaliyyətlərinin qarşısının alınmasıdır: “Bu reydlərin davamlı olaraq respublikanın bütün rayonlarında, rayonlararası yollarda keçirilməsi nəzərdə tutulub. Ölkədə baş verən qəzaların hər birinə fərdi qaydada yanaşmaq lazımdır. Sözsüz ki, baş verən qəzalarla bağlı araşdırma aparılanda burada daha çox sürücü məsuliyyəti üzə çıxır. Çünki istər avtomobilin aşması, sürücünün sükan arxasında yuxuya getməsi, istərsə də toqquşma hadisələri, sözügedən hallar bu və ya digər sürücünün yol hərəkəti qayda pozuntusuna yol verməsi nəticəsində baş verən qəzalardır.
Eyni zamanda, piyada vurma qəzaları da son vaxtlar artıb. Düzdür, bu hal ötən ay əvvəlki aylara nisbətən 1-2% azalıb. Amma buna baxmayaraq, bu cür hallar ümumi qəzaların təxminən 50%-ni təşkil edir. Aparılan araşdırmalar onu göstərir ki, piyadalar yol hərəkəti qaydalarını kütləvi olaraq kortəbii şəkildə pozurlar, əziyyət çəkən isə özləri olur”.
K.Əliyev qeyd edib ki, mövsümə xarakterik qəzaların çoxu sükan arxasında yuxuya getmə və ya nəqliyyat vasitələrinin aşması nəticəsində baş verir: “Avtomobillərin aşması daha çox sükan arxasında yuxulamanın, yorğunluğun nəticəsidir. Hazırda yay mövsümü ilə əlaqədar olaraq meyvə-tərəvəzin daşınması prosesində müxtəlif ölçülü nəqliyyat vasitələrindən istifadə edilir. Biz sürücülərə dəfələrlə xəbərdarlıq etmişik, onlara dincəlmələri üçün postlarda şərait yaratmışıq, yolüstü avtomobillərini saxlayıb əl-üzlərini yuya və ya dincələ bilərlər. Yəni sürücülər özlərinə o qədər güvənirlər ki, 5-10 dəqiqə dincəlməyi vaxt itkisi kimi qiymətləndirirlər. Halbuki yolüstü 5-10 dəqiqəlik istirahət onların həyatını xilas edə bilər. Sürücülər bu kimi kiçik məqamlara diqqət yetirmirlər. Avtomobili birnəfəsə sürüb, uzun məsafəli yolu az vaxtda qət etmək istəyirlər, bunun da nəticəsi çox ağır olur”.
Məsələyə münasibət bildiriən “Sürücülərin Maarifləndirilməsinə Kömək” İctimai Birliyinin sədri Fazil Məmmədov vurğulayıb ki, ölkədə avtomobil qəzalarının tez-tez baş verməsinə əsas səbəbi insan faktorudur: “Çünki yolların təhlükəsizlik sistemi bir məqamdan ibarət deyil. Azərbaycanın Yol Hərəkəti Qaydaları dünya standartlarına uyğun olaraq yazılıb. Burada əsas problem insan faktorudur. İnsanların qanundan xəbərsiz olması və ona riayət etməməsi bu kimi problemləri yaradır. Çünki insanlara hələ də izah edə bilmirik ki, avtobusları dayanacaqdan kənar saxlatmayın, piyada keçidindən istifadə edəndə mütləq şəkildə avtomobillərin dayanmasından əmin olub, keçid olmayan yerlərdən keçməyə çalışmayın.
Əgər ölkə əhalisinin 70%-i müəyyən edilən yol-hərəkəti qaydalarına riayət etməyə başlasa, əmin olun ki, yol-nəqliyyat hadisələrinin, piyada ölümlərinin sayı 80-90% azalacaq. Biz çox vaxt sürücüləri qınayırıq, yalnız onlarda günah görürük. Sürücülərin qayda pozuntuları qanun çərçivəsində tənzimlənir. Amma sürücülərdən fərqli olaraq, piyadaların qayda pozuntuları cəzasız qalır. Bu isə onlara bir növ arxayınlıq verir. Bu kimi problemlərin aradan qaldırılması üçün ilk növbədə insanları məktəblərdən maarifləndirməyə başlamaq lazımdır”.
Ü.Ş.
www.oxu.az
"
"Azərbaycanlı müğənni avtomobil qəzasına düşdü – YENİLƏNİBXəbər verdiyimiz kimi, müğənni Şəbnəm Tovuzlu (Əsədova) avtomobil qəzası keçirib.
Oxu.Az-ın əməkdaşı bununla bağlı müğənninin prodüseri Cəmilə xanımla əlaqə saxlayıb.
O, faktı təqsdiqləyib:
“Bakı-Ələt yolunda qarşıdan gələn avtomobil düzgün dönmə hərəkəti etmədiyi üçün bizim avtomobillə toqquşdu. Mən arxada, Şəbnəm xanım isə öndə əyləşmişdi. Ona görə burnu və alnı yüngül zədələndi. Hadisənin təsirindən güclü şok keçirmişdi. Mən, sürücü və Şəbnəm xanım xəstəxanada müayinə edildikdən sonra evə buraxıldıq. Şükür olsun ki, qəza zamanı nə biz, nə də qarşı tərəfdən ciddi xəsarət alan olmadı”.
11.02
Müğənni Şəbnəm Əsədova bu gecə Gəncədən Bakıya qayıdarkən Bakı-Qazax yolunda qəzaya uğrayıb. 
Oxu.Az big.az-a istinadla xəbər verir ki, qəflətən qarşısına çıxan “VAZ 2107” markalı avtomobillə toqquşan “Mercedes Viano” markalı avtomobildə müğənnidən əlavə prodüseri və sürücüsü olub. 
Təcili özəl xəstəxanalardan birinə yerləşdirilən zərəçəkmişlərdən sürücü və prodüserin vəziyyəti orta, müğənninin vəziyyəti isə orta ağır qiymətləndirilir.
Müğənninin şok yaşadığı deyilir.
Daha sonra reanimasiyaya yerləşdirilən Şəbnəm Əsədovanı görmək istəyən həyat yoldaşı müğənninin yanına buraxılmadığı üçün klinikanın personalı ilə dalaşıb.
Xatırladaq ki, bu gün Şəbnəm Əsədovanın Mingeçevirdə “Sərin, sərin” adlı solo konserti baş tutmalı idi.



A.S.
www.oxu.az
 
"
"Bakıda sürücü yol polisinin avtomobilini baltaladıBakıda yol polisinin saxladığı sürücü müqavimət göstərib. 
Oxu.Az Lent.az-a istinadən xəbər verir ki, gecə saat 01:30 radələrində Bakı şəhər Baş Polis İdarəsi Dövlət Yol Polisi İdarəsinə məxsus 99 YP 504 dövlət nömrə nişanlı xidməti “BMW” “VAZ 21011” markalı, 01 BR 911 nömrəli avtomobili saxlayıb. 
Məlum olub ki, həmin avtomobili idarə edən Fərid Şükürov sərxoş vəziyyətdədir. Polis əməkdaşları sürücünü müayinədən keçməyə dəvət edib. Bu zaman F.Şükürov etiraz edib və yol polisi əməkdaşları ilə dalaşmağa başlayıb. Polisin tələbinə tabe olmayan sürücü müqavimət göstərib və daha sonra avtomobilindən balta götürərək yol polisinin “BMW”-sinə zərbələr endirib.
Hadisə yerinə post-patrul xidmətinin əməkdaşları gəlib və müqavimət göstərən şəxs saxlanılıb.
Faktla bağlı araşdırmalar aparılır.
E.Ə.
www.oxu.az
"
"Dəhşətli qəza keçirdiyi deyilən Şəbnəm Tovuzlunun SON DURUMU: Əri klinikada dava saldı – YENİLƏNİBMüğənni Şəbnəm Əsədova Bakı-Qazax yolunda qəzaya uğrayıb. 
Oxu.Az big.az-a istinadən xəbər verir ki, hadisə bu gecə sənətçi Gəncədən Bakıya qayıdarkən baş verib. Qəflətən qarşılarına çıxan ""VAZ 07"" avtomobili ilə toqquşan ""Mercedes Viano"" maşınında müğənnidən əlavə prodüseri və sürücüsü olub.
Təcili özəl xəstəxanalardan birinə yerləşdirilən zərərçəkmişlərdən - sürücü və prodüserin vəziyyəti orta, müğənninin isə orta ağır qiymətləndirilir.
Daha sonra reanimasiyaya yerləşdirilən Şəbnəm Əsədovanı görmək istəyən həyat yoldaşı - müğənninin yanına buraxılmadığı üçün klinikanın personalı ilə dalaşıb.
13:00
Gəncədən Bakıya qayıdarkən Bakı-Qazax yolunda qəzaya düşdüyü və ağır vəziyyətdə xəstəxanaya yerləşdirildiyi deyilən müğənni Şəbnəm Tovuzludan xəbər var. 
Oxu.Az-ın Yenicag.az-a istinadən verdiyi məlumata görə, müğənninin xalası qızı Aytac müğənninin vəziyyətinin qənaətbəxş olduğunu deyib:
“Şəbnəm yaxşıdır, xəstəxanadadır, yəqin sabah çıxar. Qəza zamanı yüngül xəsarət alıb”.
Big.az-ın xəbərinə görə müğənninin idarə etdiyi “Mercedes Viano” maşını qarşılarına çıxan VAZ 07 avtomobili ilə toqquşub.
Z.Q.
www.oxu.az
"
"Binəqədi-Novxanı-Corat yolundan istifadə edənlərə şad XƏBƏR – VİDEO + FOTOBinəqədi-Novxanı-Corat yolunun tikintisi artıq yekunlaşmaq üzrədir, yol boyu son tamamlanma işləri görülür.
Oxu.Az-ın “Azəravtoyol” ASC-yə istinadən verdiyi məlumata görə, avtomobil yolunun  7-9 metr arası dəyişən eni 12 metrə qədər genişləndirilib.
Yol 2 gediş, 2 gəliş olmaqla, 4 hərəkət zolağından ibarətdir.
14 km uzunluğunda olan avtomobil yolunun 8 km-lik Binəqədi və Novxanı qəsəbələrini birləşdirən hissəsi artıq tam şəkildə yenidən qurularaq sürücülərin istifadəsinə verilib.
Ümumilikdə yolun sözügedən hissəsinin təqribən 100 min m2 sahəsinə 2 və 3 qat olmaqla, yeni asfalt-beton örtük döşənib, zəruri olan yerlərdə yol nişanları quraşdırılıb və yolun üfüqi nişanlanma xətlərinin çəkilişi işləri aparılıb.
Qeyd olunan ərazinin Binəqədi qəsəbəsindən keçən 1.2 km-lik hissəsində yeni piyada səkiləri inşa edilib, yeni səki daşları düzülüb və işıq dirəkləri quraşdırılıb.
Binəqədi-Novxanı-Corat avtomobil yolunun Novxanı qəsəbəsindən keçən qalan 6 km-lik hissəsində aparılan təmir-tikinti işləri isə son mərhələdədir. Layihə çərçivəsində köhnə asfalt-beton örtüyünün üst qatı qaşınaraq ərazidən daşınıb, zəruri olan yerlərdə yol yatağının bərkitmə işləri aparılıb. Bundan öncə isə bu hissədə yeni su və kanalizasiya xətlərinin çəkilişi işləri də aparılaraq yekunlaşdırılıb.
Hazırda ərazi boyu piyada səkilərinin tikintisi, yeni səki daşlarının düzülməsi və asfalt-beton örtüyünün sonuncu layının döşənməsi işləri aparılır ki, bu işlər də yekunlaşmaq üzrədir. Ümumilikdə layihə boyu 150 min m2-dan çox əraziyə 2 və 3 qat olmaqla, yeni asfalt-beton örtük döşənəcək.
Layihə çərçivəsində yolun 1.3-cü km-də, Binəqədi, Novxanı və Mehdiabad qəsəbələrinə gedən yolların kəsişməsində 12 metr diametrində yeni dairə inşa olunub. Bundan başqa, Novxanı qəsəbəsində yerləşən dəmir yolu və su kanalı üzərində yerləşən mövcud körpülər də əsaslı şəkildə yenidən qurularaq eni 7 m-dən 12.5 m-ə qədər genişləndirilib, kommunikasiya xətlərinin yolun altından keçirilməsi üçün bir-neçə yerdə xüsusi boruların quraşdırılması işləri aparılıb.
Qeyd edək ki, sözügedən avtomobil yolu uzun müddət təmir olunmadığı üçün deformasiyaya uğramış və dağılmış hissələr yaranmışdı. Üstəlik, bəzi ərazilərdə piyada səkilərinin olmaması vətəndaşların normal və təhlükəsiz hərəkətinə maneə yaradırdı. Avtomobil yolunun tikintisi ilə bu problemlər köklü şəkildə aradan qaldırılacaq, 5 yaşayış məntəqəsinin 72 min nəfər əhalisinin gediş-gəlişi xeyli asanlaşacaq.






























Z.Q.
www.oxu.az
"
"Bakıda təcili tibbi yardım avtomobili yanıb külə döndü: Yanğının görüntüləri – VİDEO + FOTO + YENİLƏNİBSabunçu rayonunda Təcili Tibbi Yardım maşını yanıb.
Oxu.Az-ın Report-a istinadən verdiyi məlumata görə, hadisə şahidləri yanğının avtomobildə baş vermiş qısaqapanmadan yarandığını bildiriblər.
Sürücü və ətrafdakılar avtomobili təmir etmək istərkən qəfil alışma baş verib, tez bir zamanda yanğın maşını bürüyüb.
09:20
Bakının Sabunçu rayonunda təcili tibbi yardım avtomobili yanıb. 
Oxu.Az-ın report-a istinadən verdiyi məlumata görə, hadisə 3 saylı xəstəxanaya yaxın ərazidə baş verib.
Yanğın başlayan zaman avtomobilin içində xəstə və həkimlər olublar. Onlar vaxtında avtomobili tərk edə biliblər və heç bir xəsarət almayıblar.
Əraziyə FHN-in yanğınsöndürənləri cəlb olunub.
Yanan avtomobilin 12 saylı yarımstansiyaya məxsus olduğu bildirilir.




Z.Q.
www.oxu.az
"
"Şəmkirin məşhur kəndinə gedən yolda ağır yol qəzası: Ölənlər varŞəmkir rayonunda ağır yol-nəqliyyat hadisəsi baş verib.
Oxu.Az-ın lent.az-a istinadən verdiyi xəbərə görə, Üçtəpəyə gedən yolda “VAZ 2107” və “Mercedes” markalı avtomobillər toqquşub.
Nəticədə “VAZ 2107”-ni idarə edən 30 yaşlı Bəhlul Nağıyevlə sərnişini - 55 yaşlı Arifə Rüstəmova vəfat edib. Daha iki nəfər isə ağır bədən xəsarətləri alıb.
Faktla bağlı cinayət işi açılıb, araşdırma aparılır.
Z.Q.
www.oxu.az
"
"Hava limanı yolunda qəza: İki nəfər öldü – FOTOBakıda Heydər Əliyev Beynəlxalq Hava Limanı şosesində ölümlə nəticələnən yol-nəqliyyat hadisəsi baş verib.
Oxu.Az-ın Trend-ə istinadən verdiyi məlumata görə, hadisə ilə əlaqədar təcili tibbi yardım stansiyasına 08:20-də çağırış olub.
Hadisə nəticəsində iki nəfər ölüb.
Qəza səbəbindən yolda tıxac yaranıb.














Z.Q.
www.oxu.az
"
"Bərdədə polislər qəzaya düşdülər – VİDEOBərdə rayonunda ağır yol-nəqliyyat hadisəsi baş verib. 
Oxu.Az-ın Report-a istinadən məlumatına görə, hadisə rayonun Heydər Əliyev prospektində qeydə alınıb. “VAZ 21011” markalı avtomobillə Bərdə Rayon Polis İdarəsinə məxsus “Fiat” markalı avtomobil toqquşub. 
Hadisə nəticəsində “VAZ 21011” markalı avtomobilin sürücüsü və sərnişin ağır xəsarət alıblar. Yaralılar təcili tibbi yardım avtomobili ilə rayon xəstəxanasına aparılıb. Polis əməkdaşlarından isə xəsarət alan olmayıb.
Hadisəyə səbəb “VAZ 21011” markalı avtomobilin sürücüsünün idarəetməni itirməsi olub. O, idarəetməni itirərək qarşıda gedən polis avtomobilinə çırpılıb. Bundan sonra avtomobil yolun kənarındakı hasara dəyib.
Faktla bağlı araşdırma aparılır.





















E.Ə.
www.oxu.az
"
"Xanım sürücü 9 yaşlı qızı avtomobillə vuraraq öldürübQusar-Xudat yolunda piyadanın ölümü ilə nəticələnən yol qəzası baş verib.
Oxu.Az Report-a istinadən xəbər verir ki, yolun Qusarın Ləgənqışlaq kəndi ərazisindən keçən hissəsində 9 yaşlı Məryəm Zərbəliyevanı maşın vuraraq öldürüb.
Hadisəni 1962-ci il təvəllüdlü Nərmin Məmmədova idarə etdiyi avtomobillə törədib. Məryəm hadisə yerində ölüb.
Faktla bağlı Qusarın hüquq-mühafizə orqanlarında araşdırma aparılır.
S.B.
www.oxu.az
"
"Bakıda ağır qəza – ÖLƏN VARBakıda ölümlə nəticələnən yol-nəqliyyat hadisəsi baş verib. 
Oxu.Az Lent.az-a istinadən xəbər verir ki, dünən saat 15:20 radələrində Xəzər rayon Mərdəkan qəsəbəsində “VAZ 2109” markalı, 10 DX 642 dövlət qeydiyyat nişanlı avtomobil yaşlı qadını vurub. 
Ağır xəsarət alan piyadanın həyatını xilas etmək mümkün olmayıb.
Faktla bağlı Xəzər rayon Polis İdarəsində cinayət işi açılıb, araşdırma aparılır.
S.B.
www.oxu.az
"
"Daşkəsən-Gəncə yolunda qəza: Yaralananlar var - YENİLƏNİBDaşkəsən-Gəncə yolunda baş vermiş avtomobil qəzasında xəsarət alanların adları məlum olub.
Oxu.Az Report-a istinadla xəbər verir ki, bunlar dövlət qeydiyyat nişanı “35-BS-441” olan “VAZ -2107” markalı avtomobilin sürücüsü, Daşkəsən rayon sakini, 1986-cı il təvəllüdlü Vüqar Qəmbər oğlu Məhərrəmov, maşında olan sərnişinlər, Daşkəsən rayon sakinləri - 1987-ci il təvəllüdlü Əntiqə Məhəmməd qızı Məmmədova, 1981-ci il təvəllüdlü Minayə Əhəd qızı Qurbanova və Gəncə şəhər sakini, 1953-cü il təvəllüdlü Xanlar Səfər oğlu Əhmədovdur.
Hadisə zamanı dövlət qeydiyyat nişanı “16-BL-305” olan “ZİL” markalı yük maşınının sürücüsü, Daşkəsən rayon sakini, Rövşən Bilal oğlu İsmayılov isə alın nahiyəsindən yüngül xəsarət alıb.
20.22
Daşkəsən-Gəncə yolunun 3-cü km-də 5 nəfərin xəsarət alması ilə nəticələnən avtomobil qəzası baş verib.
Oxu.Az-ın Report-a istinadla məlumatına görə, taksi kimi fəaliyyət göstərən Vüqar adlı sürücünün idarə etdiyi “VAZ-2107” markalı avtomobil “ZİL” ilə toqquşub.
Nəticədə taksinin sürücüsü və maşında olan 4 sərnişin müxtəlif dərəcəli bədən xəsarətləri alaraq xəstəxanaya aparılıb. Yaralıların vəziyyəti ağırdır.
Faktla bağlı araşdırmalara başlanılıb.
A.S.
www.oxu.az
"
"Xanım sürücü “KİA”nı aşırdı, xəstəxanalıq oldu – VİDEOBakı-Şamaxı yolunun Qobustan rayonu ərazisindən keçən hissəsində yol-nəqliyyat hadisəsi qeydə alınıb.
Oxu.Az ARB TV-yə istinadən xəbər verir ki, Bakı şəhər sakini 25 yaşlı Ceyhun Kərimov “KİA” markalı minik avtomobili ilə hərəkətdə olarkən qəflətən idarə etməni itirib və avtomobil yoldan çıxaraq aşıb.
Hadisə zamanı sürücü və həyat yoldaşı 24 yaşlı Ziyafət Kərimova müxtəlif dərəcəli bədən xəsarətləri alıblar. Onlar təcili yardım avtomobili ilə Qobustan rayon mərkəzi xəstəxanasına çatdırılıblar.
Faktla bağlı Baş Dövlət Yol Polis idarəsinin istintaq və tədqiqat şöbəsi tərəfindən araşdırma aparılır.

S.B.
www.oxu.az
"
"Şəmkirdə iki nəfər yol qəzasının qurbanı olubŞəmkir rayonunun Qaracəmirli kəndi ərazisində ağır yol qəzası baş verib.
Daxili İşlər Nazirliyinin (DİN) Mətbuat Xidmətindən Oxu.Az-a verilən məlumata görə, bu gün saat 2.00 radələrində Şəmkir rayonunun Qaracəmirli kəndi ərazisində kənd sakini Şamnur Namazovun idarə etdiyi “VAZ-2107” markalı avtomobili yolun kənarındakı ağaca vurması nəticəsində o və sərnişini, həmkəndlisi Tural Mehdizadə hadisə yerində ölüblər.
Faktla bağlı araşdırma aparılır.
S.B.
www.oxu.az
"
"Ələt-Astara yolunda körpü çöküb – FOTOBiləsuvar rayonunda körpü çöküb. 
Oxu.Az Report-a istinadən xəbər verir ki, hadisə Ələt-Astara magistral yolunun Biləsuvar ərazisindən keçən hissəsindəki Mahmudçala gölü yaxınlığında qeydə alınıb. 
Gölün yaxınlığındakı şor kollektorun üzərindəki körpünün bir hissəsi çöküb. 
Nəticədə nəqliyyat vasitələrinin hərəkətində çətinlik yaranıb. 
Hazırda alternativ yolun çəkilişi istiqamətində işlər aparılır.








S.B.
www.oxu.az
"
"Gəncədə ana və oğlunu vurub qaçan sürücü saxlanıldı – VİDEO Gəncə şəhərinin polis və prokurorluq əməkdaşları tərəfindən həyata keçirilmiş təxirəsalınmaz istintaq və əməliyyat-axtarış tədbirləri nəticəsində şəhər ərazisində 2 nəfərin ölümü ilə nəticələnən yol nəqliyyat hadisəsini törədərək hadisə yerindən qaçmış sürücü müəyyən edilərək istintaqa cəlb edilib.
Oxu.Az xəbər verir ki, bu barədə Report-a Baş Prokurorluqdan bildirilib.
Belə ki, iyulun 14-də saat 22 radələrində Gəncə şəhəri, Nizami küçəsində naməlum avtomobilin sürücüsünün yol hərəkəti və nəqliyyat vasitələrinin istismarı qaydalarını kobud surətdə pozaraq piyada - 1987-ci il təvəllüdlü Aynurə Abbasovanı və onun azyaşlı oğlu 2012-ci il təvəllüdlü Məhəmməd Abbasovu vurub hadisə yerindən qaçması və onların aldığı xəsarətlərdən ölmələri faktına görə şəhər Baş Polis İdarəsinin İstintaq və Təhqiqat İdarəsində Cinayət Məcəlləsinin 263.3 (yol hərəkəti və nəqliyyat vasitələrinin istismarı qaydalarını pozma iki və ya daha çox şəxsin ölümünə səbəb olduqda) və 264-cü (yol nəqliyyat hadisəsi yerindən qaçma) maddələri ilə cinayət işi başlanmışdır.
Aparılmış təxirəsalınmaz istintaq-əməliyyat tədbirləri nəticəsində yol nəqliyyat hadisəsinin “QAZ-3110” markalı, 32-BB-254 dövlət qeydiyyat nişanlı avtomobilin sürücüsü Şərifov İqbal Yaşar oğlu tərəfindən törədilməsində əsaslı şübhələr olduğundan o, şübhəli şəxs qismində tutularaq istintaqa cəlb edilmişdir.
Hazırda cinayət işi üzrə istintaq tədbirləri davam etdirilir.

15 iyul, 02:06
Gəncədə yol-nəqliyyat hadisəsi zamanı ölən piyadanın yaxınları hadisə yerinə gələn təcili tibbi yardım işçilərinə qarşı fiziki təzyiq göstəriblər.
Oxu.Az-ın Report-a istinadən məlumatına görə, naməlum avtomobil gecə saatlarında şəhərin Nizami Gəncəvi prospektində yolu keçmək istəyən Gəncə şəhər sakini, 34 yaşlı Aynurə Məmmədovanı və övladını vurub. Nəticədə qadın hadisə yerindəcə ölüb, onun övladı isə ağır xəsarət alıb.
Hadisə yerinə təcili yardım maşını çağırılıb. Lakin qəza zamanı dünyasını dəyişən piyadanın yaxınları tibbi yardım maşının sürücüsünə və həkimə qarşı təzyiq göstəriblər. Zərərçəkənin yaxınları hadisə yerinə gec gəldiklərini irad tutaraq tibb işçilərinə yumruq və təpik zərbələri endiriblər. Nəticədə sürücü və həkim xəsarət alıb.
Qeyd edək ki, hadisə nəticəsində ağır xəsarət alan uşaq Gəncədəki özəl xəstəxanaların birinə yerləşdirilib. 
APA saytının məlumatına görə, həkimlərin səylərinə baxmayaraq uşaq aldığı xəsarətlərdən dünyasını dəyişib.
Qəzanı törədən “QAZ-3110” markalı avtomobilin sürücüsü isə nəqliyyat vasitəsini hadisə yerində qoyaraq qaçıb.
Baş vermiş hadisə ilə bağlı Gəncə Şəhər Baş Polis İdarəsində araşdırmalara başlanılıb, sürücünün saxlanılması istiqamətində əməliyyat-axtarış tədbirləri aparılır.











S.B.
www.oxu.az
"
"Saatlıda ağır yol qəzası – 1 ölü, 3 yaralıSaatlı rayonunda 1 nəfərin ölümü, 3 nəfərin yaralanması ilə nəticələnən ağır vyol qəzası baş verib.
Oxu.Az Report-a istinadən xəbər verir ki, hadisə rayonun Qaranuru kəndi ərazisində qeydə alınıb. Belə ki, rayonun Soltanabad kənd sakini, 51 yaşlı Əli Ağayev idarə etdiyi “VAZ-2107” markalı avtomobillə hərəkətdə olarkən nəqliyyat vasitəsinə idarəetməni itirib. Nəticədə maşın yolun kənarındakı ağaca çırpılıb. 
Hadisə zamanı avtomobildə olan 3 yaşlı Fatma Əli qızı Ağayeva hadisə yerindəcə ölüb. Habelə avtomobilin sürücüsü, onun qızı, eləcə də ailənin biri azyaşlı olmaqla, daha iki üzvü müxtəlif dərəcəli bədən xəsarətlər alıblar. 
Yaralılar Saatlı Rayon Mərkəzi Xəstəxanasına çatdırılıb.
Faktla bağlı araşdırma aparılır.
S.B.
www.oxu.az
"
"Qobustanda avtomobil aşıb, yaralılar varBakı-Şamaxı yolunda iki nəfərin ağır xəsarəti ilə nəticələnən avtomobil qəzası baş verib.
Oxu.Az-ın APA-ya istinadən xəbərinə görə, hadisə bu gün Bakı-Şamaxı yolunun Qobustan rayonu ərazisindən keçən hissəsində qeydə alınıb. Bakı şəhər sakini, 1992-ci il təvəllüdlü Ceyhun Kərimov idarə etdiyi “KİA” markalı minik avtomobili ilə hərəkətdə olarkən qəflətən idarəetməni itirib və avtomobil yoldan çıxaraq aşıb.
Hadisə zamanı sürücü və həyat yoldaşı, 1993-cü il təvəllüdlü Ziyafət Kərimova müxtəlif dərəcəli bədən xəsarətləri alıb. Onlar təcili yardım avtomobili ilə Qobustan rayon Mərkəzi Xəstəxanasına çatdırılıb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır. 
www.oxu.az
"
"Masazır və Ceyranbatanda yeni yerüstü piyada keçidləri inşa olunub - FOTOBakı-Quba-Rusiya Federasiyası ilə dövlət sərhədi avtomobil yolunda (Bakı-Sumqayıt yolu) daha 2 metal konsturiksiyalı yerüstü piyada keçidlərinin inşası yekunlaşıb. Söhbət yolun Masazır qəsəbəsindən keçən 13.7-ci və Ceyranbatan qəsəbəsindən keçən 27-ci km-lik hissələrindəki keçidlərdən gedir.
“Azəravtoyol” ASC-dən Oxu.Az-a verilən məlumata görə, hər iki ərazidə keçidlərin inşası başa çatdırılaraq son tamamlanma, dizayn işləri görülür.
Masazır qəsəbəsi ərazisindəki 1 aşırımlı yerüstü piyada keçidinin uzunluğu 53 m, pilləkan hissələr də daxil olmaqla ümumi uzunluğu 81.4 m-dir. Ceyranbatan qəsəbəsində inşa edilən 2 aşırımlı yerüstü piyada keçidinin uzunluğu 40.5 m, piləkən hissələr də daxil olmaqla ümumi uzunluğu isə 69 m təşkil edir.
Metal konstruksiyalı piyada keçidləri dəmir-beton dayaqlar üzərində qurulub. Üstü açıq olan keçidlərin yol səthindən hündürlüyü 5.5 m təşkil edir, qalereyasının eni isə 3 m-dir.  
“Azəravtoyol” ASC-nin rəhbərliyinin nəzarəti altında yüksək keyfiyyətlə aparılan işlər çərçivəsində hər iki keçidin ətrafında abadlıq və yaşıllaşdırma işləri aparılacaq, sərnişin avtobusların ümumi hərəkətə maneə yaratmadan dayanacağa giriş-çıxışını təmin etmək üçün xüsusi “cib”li  hissələr yaradılacaq, ərazidə lazımi yol nişanları quraşdırılacaq.




















Z.Q.
www.oxu.az
"
"Bakıda sürücü piyadanı vurdu: Hadisə yerindən qaçdı - VİDEO + FOTOBakının Xəzər rayonunda piyadanın vurulması ilə nəticələnən yol-nəqliyyat hadisəsi baş verib.
Oxu.Az report-a istinadən xəbər verir ki, Binə qəsəbəsində “Renault” markalı minik avtomobili yolu keçmək istəyən 1976-cı il təvəllüdlü Həsənov İlqar Zakir oğlunu vurub.
Sürücü hadisə yerinə təcili yardım briqadası çağırıb. Piyada xəstəxanaya çatdırılıb. Özü isə hadisə yerindən uzaqlaşıb.
Faktla bağlı Xəzər Rayon Polis İdarəsində araşdırma aparılır.




Z.Q.
www.oxu.az
"
"Azərbaycanda 13 iyul faciəsi - 1 gündə 10 ölüAzərbaycanda bir gündə baş vermiş yol-nəqliyyat hadisələrinin statistikası açıqlanıb.
Oxu.Az-ın DİN-in saytına istinadən verdiyi məlumata görə, iyulun 13-də respublikanın avtomobil yollarında 8 yol-nəqliyyat hadisəsi baş verib, nəticədə 10 nəfər ölüb, 6 nəfər xəsarət alıb.  
Hər bir faktla bağlı araşdırma aparılır. 
E.Ə.
www.oxu.az
"
"Əsgərliyi bitirib gələrkən qəzada ölən gənclərin görüntüləri yayıldı – VİDEOÖtən həftə hərbi xidmətini başa vurub evə qayıdarkən avtomobil qəzasına düşərək ölən əsgərlərin fotolarından ibarət video yayılıb.
Oxu.Az BAKU.WS-ə istinadən xəbər verir ki, sosial şəbəkələrdə yayılan videoda əsgərlərin ailəsi, dostları ilə və məzuniyyət günündə çəkdirdiyi fotolar yer alıb. 
Eyni zamanda, onların uşaqlıq şəkilləri də videoya yerləşdirilib.
Xatırladaq ki, iyulun 6-da, səhər saatlarında Bakı şəhərinin Ələt qəsəbəsi ərazisində - Bakı-Qazax magistralının kənarındakı “SOCAR” yanacaqdoldurma məntəqəsində dəhşətli yol qəzası baş verib.
99 AU 738 dövlət qeydiyyat nişanlı, “Daewoo” markalı minik avtomobili magistraldan yanacaqdoldurma məntəqəsinə daxil olmaq istəyərkən sürücü idarəetməni itirib və nəqliyyat vasitəsi yanacaq doldurmaq üçün dayanmış “Shacman” markalı yük avtomobilinə çırpılıb. Bildirilir ki, hadisə vaxtı minik avtomobilinin sürəti təxminin 130-140 kilometr/saat olub.
Hadisə vaxtı “Daewoo”da olan 1992-ci il təvəllüdlü Hacızadə Rövşən Behbud oğlu və qardaşı, 1991-ci il təvəllüdlü qardaşı Hacızadə Üzeyir Behbud oğlu ilə onların xalası oğlu 1995-ci ildə anadan olmuş Həsənov Həsən Bayraməli oğlu vəfat edib. Avtomobildə olan digər sərnişin, 1995-ci ildə anadan olmuş Qurbanov Nicat İsa oğlu isə ağır xəsarət alıb.
Qəzada ölən H.Həsənovla ağır yaralanmış N.Qurbanov hərbi xidməti başa vurub evə gəlirmiş. Belə ki, Hacızadə qardaşları xidməti başa vurmuş qohumlarını götürüb Bakıya gələrkən onun əsgər yoldaşı N. Qurbanovu da özləri ilə gətirmək qərarına gəliblər. Qəzada ölən və ağır yaralanan əsgərlər ali təhsilli olub.

E.Ə.
www.oxu.az
 
"
"Bakı-Qazax yolunda minik avtomobili “KamAZ”la toqquşdu: Ölən varUcar rayonunda ölümlə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi xəbərə görə, hadisə gecə saatlarında Bakı-Qazax əsas magistral yolunun Ucar rayonunun Ənvər Məmmədxanlı  kəndindən keçən hissəsində qeydə alınıb.
Rayonun Qaracallı kənd sakini, 1993-cü il təvəllüdlü İsayev Razi Zülfüqar oğlunun idarə etdiyi “VAZ-21099” markalı minik avtomobili ilə “KamAZ” markalı yük maşını toqquşub. Nəticədə minik avtomobilinin sürücüsü R. İsayev hadisə yerində ölüb.
Faktla bağlı Baş Dövlət Yol Polisinin İstintaq və Təhqiqat Şöbəsində araşdırma aparılır.
Z.Q.
www.oxu.az
"
"Texniki baxışla bağlı sürücülərə – ŞAD XƏBƏRİyulun 31-də xaricdə istehsal olunan avtomobillərin texniki baxışdan keçirilməsinin sonuncu günüdür. Vaxtın bitməsinə az müddət qalmasına baxmayaraq hələ də texniki baxışdan keçmək üçün avtomobilini müayinə məntəqəsinə aparan sürücülərin sayı çox azdır. 
Oxu.Az Avtosfer.az-a istinadən xəbər verir ki, isti yay günləri, istirahətə gedən insanlar və iş prosesi bəzi sürücülərin işini çətinləşdirir. 
Baş Dövlət Yol Polisi İdarəsi bunu nəzərə alaraq texniki baxışla bağlı iş qrafikini dəyişib. Belə ki, artıq sürücülər həftənin şənbə və bazar günləri də öz avtomobilini texniki baxışdan keçirə bilərlər. 
Burada da heç bir məhdudiyyət olmayacaq. Çünki şənbə-bazar günləri də texniki baxış məntəqələri səhər saat 09:00-dan, axşam saat 18:00-dək işləyəcək.
Odur ki, avtomobilinin istehsal ili 2006, 2008, 2010 və 2012-ci il olanlar, eyni zamanda, 2006-cı ildən əvvəl istehsal olunan bütün xarici minik avtomobilləri bu ayın sonunadək texniki baxışdan keçməlidir. 
Texniki baxışa təqdim olunan avtomobilin sürücüsü özü ilə birlikdə sürücülük vəsiqəsini, avtomobilin qeydiyyat şəhadətnaməsini (texniki pasportu), icbari sığorta müqaviləsini və etibarnamə ilə sürürsə həmin sənədi təqdim etməlidir. 
Bundan başqa, avtomobildə odsöndürən balon, dərman qutusu və qəza dayanma nişanı olmalıdır.
S.B.
www.oxu.az
"
"Bakı-Ələt yolunda qəza: Avtomobil alışdı – VİDEOBu gün saat 13:00 radələrində Bakı-Ələt yolunda yol qəzası baş verib.
Oxu.Az-ın Bizim Yol-a istinadən verdiyi məlumata görə, yol nəqliyyat hadisəsi “Sədərək” ticarət mərkəzinin üzərindən keçən yolda qeydə alınıb.
Hadisə zamanı “VAZ 2107” ilə “Opel Astra” avtomobilləri toqquşub və “VAZ 2107” yanıb.

Z.Q.
www.oxu.az
"
"Ali məktəbə qəbul olan gənclərin – FACİƏSİ + FOTOCəlilabad rayonunda iki nəfərin ölümü ilə nəticələnən yol-nəqliyyat hadisəsi baş verib.
Oxu.Az lent.az-a istinadən bildirir ki, hadisə Alar kəndindəki 1 saylı orta məktəbin qarşısında qeydə alınıb. 
Belə ki, “Mercedes” markalı avtomobilin sürücüsü, 1999-cu il təvəllüdlü Rzayev Şəmsi İlqar oğlu və avtomobildə olan sərnişin, 1999-cu il təvəllüdlü Qarayev Ələmdar Qoşqar oğlu Günəşli kəndində yaşayan repetitorun yanından kəndə qaydırımış. Qəzaya düşən avtomobildəki gənclər orta məktəbi bu il bitiribmiş və ali təhsil üçün imtahan veribmiş. Onlar sabah Lənkəranda keçiriləcək növbəti imtahana hazırlaşırmış.
Bildirilir ki, hər iki gənc daha əvvəl keçirilmiş imtahanlarda yüksək bal toplayaraq ailə məktəbə qəbul olunub. Lakin onlar ballarını artırmaq üçün oxumağa davam ediblər. Onlar Alar kəndindəki 2 saylı orta məktəbi bu il bitiriblər.
Faktla bağlı araşdırma aparılır.



E.Ə.
www.oxu.az
"
"Müşfiqabadda yerüstü piyada keçidləri inşa edilir - FOTOBakı-Şamaxı-Yevlax avtomobil yolunun Müşfiqabad qəsəbəsi ərazisindən keçən 23.5-ci və 24.4-cü km-lik hissələrində vətəndaşların avtomobil yolunu rahat və təhlükəsiz şəraitdə keçməsini təmin etmək məqsədilə inşa edilən 2 yerüstü piyada keçidində son tamamlanma olaraq üzlənmə işləri aparılır.
Oxu.Az-ın “Azəravtoyol” ASC-yə istinadən verdiyi məlumata görə, metal konstruksiyalı və orta dayaqlı keçidlər dəmir-beton özül dayaqlar üzərində qurulub. Üstü bağlı olan keçidlərin hər birinin uzunluğu 38 metr təşkil edir.
Pilləkən hissələr də daxil olmaqla, keçidlərin ümumi uzunluğu 55.4 metr, qalereyasının eni isə 3.7 metrdir. Keçidlərin yol səthindən hündürlüyü 5.5 metr təşkil edir.  
Layihə çərçivəsində piyada keçidlərinin inşasına paralel olaraq ətrafında abadlıq və yaşıllaşdırma işləri aparılması, avtobus dayanacaqlarının qoyulması və sərnişin avtobuslarının ümumi hərəkətə maneə yaratmadan dayanacaqlara giriş-çıxışını təmin etmək üçün xüsusi “cib”li hissələrin yaradılması, həmçinin zəruri yol nişanlarının quraşdırılması da nəzərdə tutulub.
Metal konstruksiyalı yeni yerüstü piyada keçidləri avtonəqliyyat vasitələrinin və piyadaların intensiv hərəkət etdiyi ərazidə inşa edilib. Bununla da həm piyadaların rahat və təhlükəsiz şəraitdə avtomobil yollarından keçməsi, həm də avtonəqliyyat vasitələrinin fasiləsiz və maneəsiz hərəkəti təmin olunacaq.

















Z.Q.
www.oxu.az
"
"Salyanda yol qəzası: Ölənlər var - FOTO + YENİLƏNİBSalyan rayonunda baş verən qəzada ölənlərin sayı 4-ə çatıb.
Oxu.Az apa-ya istinadən xəbər verir ki, hadisə nəticəsində Tuhid Əliyev, Şahid Qəhrəmanov, Azad Abdulleyev və Ramiz Xudaverdiyev ölüb, Zaur adlı şəxs 1 saylı şəhər Klinik Xəstəxanasına, Aqilə Qəhrəmanova isə Respublika Klinik Xəstəxanasına  yerləşdirilib.
09:17
Ələt-Astara magistralında ""Mercedes"" markalı mikroavtobusun ""KamAZ"" markalı yük maşınına çırpılması nəticəsində ölənlərin sayı 4-ə çatıb. 
Oxu.Az Lent.az-a istinadən xəbər verir ki, gecə saatlarında baş vermiş dəhşətli qəzada ağır yaralanan şəxslərdən biri xəstəxanada vəfat edib. 
Hadisə yerində isə 3 nəfər ölüb.
Bildirilir ki, qəzada ölənlərin hamısı Astara rayonunun Səncərədi kənd sakinləridir. Onlar Dağıstana işləməyə gedirmiş.
Vəfat edənlərdən ikisinin şəxsiyyətini hələlik tam dəqiqləşdirmək mümkün olmayıb. 
08:55
Salyan rayonunda ağır yol qəzası baş verib.
Oxu.Az-ın APA-ya istinadla məlumatına görə, hadisə Ələt-Astara yolunda qeydə alınıb. “Mercedes” markalı mikroavtobusun “KamAZ”-la toqquşması nəticəsində 3 nəfər ölüb, 3 nəfər yaralanıb.
Ələt istiqamətində hərəkətdə olan “KamAZ” markalı iki yük avtomobili bir-birinə çırpılıb, onlardan birinin qoşqusu yolu bağlayıb. Bu zaman arxadan yüksək sürətlə gələn “Mercedes” markalı mikroavtobus yolun ortasındakı qoşquya çırpılıb.
Qəza nəticəsində mikroavtobusun sürücüsü Elturan Fərəcov xəsarət almayıb. Onun sözlərinə görə, sərnişinlərin hamısı Astara rayon sakinləridir. Dağıstanın Xasavyurt şəhərinə yollanan mikroavtobusda sürücüdən başqa 2 qadın, 1 azyaşlı və 5 kişi olub. Qadınlardan biri və övladı xəsarət almayıb, 1 qadın və 2 kişi xəsarət alıb, 3 nəfər hadisə yerində dünyasını dəyişib.
Bunlar 1993-cü il təvəllüdlü Əliyev Tuhid Mirzərəhim oğlu və 1982-ci il təvəllüdlü  Qəhrəmanov Şahid Əbdülhüseyn oğludur.
Digər ölən və yaralıların şəxsiyyətləri müəyyənləşdirilir.











A.S.
www.oxu.az
 
"
"Bakıda sürücünün yuxulaması ağır qəzaya səbəb olub – FOTOBakının Qaradağ rayonunda 1 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, 1982-ci il təvəllüdlü Süleymanov Yasin Vaqif oğlunun idarə etdiyi “Foton Ollin” markalı özəl şirkətə məxsus kiçik tutumlu yük maşınının sürücüsü sükan arxasında yuxulayıb.
Nəticədə “Foton Ollin” eyni istiqamətdə hərəkətdə olan Şükürov Elmir Sahib oğlunun idarə etdiyi “KamAZ” markalı yük maşınının arxa hissəsinə çırpılıb.
Qəza zamanı Y.Süleymanov ağır xəsarət alaraq 1 saylı Kliniki Tibbi Mərkəzə yerləşdirilib.
Faktla bağlı araşdırma aparılır.























S.B.
www.oxu.az
"
"Sürücü DYP-ni ittiham etdi – VİDEOBakıda sürücü Dövlət Yol Polisi əməkdaşlarını qanunsuz hərəkətlərdə ittiham edib.
Oxu.Az Azxəbər.com-a istinadən xəbər verir ki, Bəhruz Gülmalıyev adlı sürücü bildirib ki, onun avtomobilini qanunsuz olaraq cərimə meydançasına aparıblar: “Mən, “Kio Rio” markalı, 99-XV-732 dövlət qeydiyyat nişanlı avtomobilin sürücüsü Bəhruz Gülmalıyev DYP əməkdaşından şikayətçiyəm. 
Mən iyulun 4-də istirahət üçün Xaçmaz rayonunun Nabran kəndinə getmişdim və orada idarə etdiyim avtomobilin ön nömrə nişanı müəmmalı şəkildə itdi. Bununla bağlı Xaçmaz rayon Polis Şöbəsinə müraciət etdim. Nömrəni tapa bilməyən Xaçmaz polisi iyulun 5-də mənə nömrənin itməsi ilə bağlı arayış verdi və orada qeyd edildi ki, 10 gün müddətində bu arayışla avtomobilimi idarə edə bilərəm”.
DYP-nin verdiyi arayışa arxayın olan Bəhruz Gülmalıyev Bakıya gələrkən problemlə üzləşib: “Yolda bir neçə dəfə dövlət yol polisi məni saxladı. Hər dəfə verilən arayışı gördükdən sonra mənə yoluma davam edə biləcəyimi dedilər. Növbəti gün, yeni dövlət nömrə nişanı almaq üçün DYP-yə gedərkən Orxan adlı DYP (99-YP-487) əməkdaşı məni saxladı. DYP əməkdaşı mənə bildirdi ki, Xaçmaz Rayonu Polis İdarəsinin mənə verdiyi arayış keçərsizdir və avtomobil mütləq cərimə meydançasına aparılmalıdır”.
Böyük mübahisədən sonra avtomobil cərimə meydançasına aparılıb.
B.Gülmalıyevdən cərimə adı ilə 50 manat alınsa da, heç bir qəbz təqdim edilməyib: “O, mənim avtomobilimi cərimə meydançasına apardı və orada məndən 50 manat aldılar. Ancaq qəbz vermədən məni buraxdılar. Mən anlaya bilmirəm ki, bu, necə ola bilər? Bununla bağlı hər yerə şikayət etmişəm və məsələnin axırına qədər gedəcəm”.

E.Ə.
www.oxu.az
"
"Zığ-Hövsan yolu yenidən qurulur Zığ dairəsi-Hövsan-Türkan avtomobil yolunun Zığ-Hövsan hissəsinin əsaslı şəkildə yenidən qurulması işləri “Azəravtoyol” ASC tərəfindən texnoloji ardıcıllığa riayət edilməklə və yüksək keyfiyyətlə davam etdirilir.
ASC-dən Oxu.Az-a verilən məlumata görə, 24.5 km uzunluğunda olan Zığ dairəsi-Hövsan-Türkan avtomobil yolunun ilkin mərhələdə 6.8 km olan Zığ-Hövsan hissəsinin, ikinci mərhələdə isə 17.7 km uzunluğunda olan Hövsan-Türkan hissəsinin yenidən qurulması nəzərdə tutulur.
İlkin mərhələdə nəzərdə tutulan 6.8 km yolun 1.1 km-i hər iki istiqamət üzrə 3 olmaqla 6 hərəkət zolağı enində yenidən inşa edilib. 6.8 km-lik Zığ-Hövsan yolunun qalan hissəsinin I texniki dərəcəyə uyğun yenidən qurulması işləri də yekunlaşmaq üzrədir. Sözügedən hissə 2 gediş 2 gəliş olmaqla, 4 hərəkət zolaqlıdır. Hərəkət hissəsinin eni 18.5 m olmaqla torpaq yatağının eni 27.5 m-dir.
Yenidənqurma işləri çərçivəsində yol boyu ayrıcı zolaqda ikitərəfli müasir işıqlandırma sistemləri qurulacaq, piyadaların rahat və təhlükəsiz hərəkəti üçün zəruri olan yerlərdə 3 m enində piyada səkiləri tikiləcək. Müntəzəm sərnişin daşımaları ilə məşğul olan avtobusların ümumi hərəkətə mane olmadan dayanacaqlara giriş-çıxışı təmin etmək məqsədi ilə 8 yerdə 400-500 m uzunluğunda əlavə hərəkət zolağının salınması da nəzərdə tutulub.
Qeyd edək ki, Zığ dairəsi-Hövsan-Türkan avtomobil yolu salınarkən o vaxtki hərəkət şiddətinə hesablanaraq, norma və tələblərə uyğun şəkildə inşa edilmişdi. Hazırki hərəkət intensivliyinə, norma və standartlara cavab vermədiyindən isə sözügedən avtomobil yolu ilə hərəkətdə müəyyən problemlər yaşanırdı.
E.Ə.
www.oxu.az
"
"Rustavidə Azərbaycan nömrə nişanlı avtomobil yandı – VİDEOGürcüstanda Azərbaycan nömrə nişanlı minik avtomobili yanıb.
Oxu.Az-ın APA-ya istinadən verdiyi məlumata görə, hadisə Rustavi şəhərindən “Sınıq körpü” sərhəd keçid məntəqəsinə gedən yolda baş verib.
“90 XD 929” dövlət nömrə nişanlı, “BMW X5” markalı avtomobildə baş verən yanğının səbəbləri barədə məlumat verilmir. Yarım saat davam edən yanğın yanğınsöndürənlər tərəfindən söndürülüb. Hadisə nəticəsində xəsarət alan olmayıb.

N.О.
www.oxu.az
"
"Avtomobil dərəyə aşdı: Ağır xəsarət alan sürücü komadadır – FOTOBakı-Quba magistralında ağır yol-nəqliyyat hadisəsi baş verib.
Oxu.Az-ın report-a istinadən verdiyi məlumata görə, rayonun Vəlvələ kənd sakini, 1987-ci il təvəllüdlü Qismət Adil oğlu Ağakişiyev idarə etdiyi 90-FZ-930 dövlət qeydiyyat nömrə nişanlı, “Mercedes” markalı avtomobillə hərəkətdə olarkən idarəetməni itirib və avtomobili yolun kənarındakı ağaca çırpılaraq dərəyə aşıb.
Hadisə nəticəsində sürücü ağır kəllə-beyin travması alıb və koma vəziyyətində Quba Mərkəzi Rayon Xəstəxanasının reanimasiya şöbəsinə yerləşdirilib. Xəstəxanadan bildirilib ki, yaralının vəziyyəti ağır olaraq qalır.
Faktla bağlı Quba Rayon Polis Şöbəsində araşdırma aparılır.








Z.Q.
www.oxu.az
"
"DYP-nin şöbə rəisinin oğlu “Range Rover”lə qəzaya düşdü – FOTO + YENİLƏNİBQəza nəticəsində xəsarət alan sürücü Cabir Hüseynov 3 saylı Kliniki Tibbi Mərkəzdən təcili yardım maşını vasitəsilə Mərkəzi Neftçilər Xəstəxanasına köçürülüb.
Oxu.Az-ın report-a istinadən verdiyi məlumata görə, hazırda yaralının müalicəsi davam etdirilir.
Bakı Şəhər Baş Dövlət Yol Polisi İdarəsinin (BŞBDYPİ) Texniki Təminat Şöbəsinin rəisi, polis kapitanı Hüseynov Cabir Firdovsi oğlu DİN-in Baş Kadrlar İdarəsinin rəisi, general-mayor Rafiq Abbasovun bacısı oğludur.
02:30
Bakıda aeroport yolunda xəsarətlə nəticələnən qəza baş verib. 
Oxu.Az-ın APA-ya istinadən xəbərinə görə, “Range Rover” markalı avtomobil yoldakı dəmir arakəsmələri yuyan “KamAZ” markalı texniki xidmət avtomobilinə arxadan çırpılıb. 
FHN xilasediciləri minik avtomobilində sıxılmış vəziyyətdə qalmış sürücünü çıxarıb, aidiyyəti üzrə təhvil veriblər.  
Məlumata görə, xəsarət alan sürücü Bakı Şəhər Baş Dövlət Yol Polisi İdarəsinin texniki təminat üzrə şöbə rəisi 31 yaşlı kapitan Hüseynov Cabir Firdovsi oğludur.  
Faktla bağlı araşdırma aparılır.



































S.B.
www.oxu.az
"
"Avtomobillərin normal hərəkəti üçün yeni dairə inşa olunub – FOTOZığ-Hövsan avtomobil yolunun yenidən qurulması layihəsi çərçivəsində Zığ qəsəbəsinə giriş hissədə yeni dairə inşa olunub. Dairənin diametri 15 metr təşkil edir.
Azəravtoyol ASC-dən Oxu.Az-a verilən məlumata görə, yeni dairənin inşası sözügedən ərazidə avtonəqliyyat vasitələrinin daha rahat və təhlükəsiz hərəkətini təmin edib. Dairə Zığ-Hava limanı, Zığ-Hövsan və Zığ-Suraxanı avtomobil yollarını birləşdirir.
Zığ-Hava limanı yolundan Zığ-Suraxanı və yeni qurulan Zığ-Hövsan avtomobil yollarına avtonəqliyyat vasitələrinin rahat daxil olmasını təmin etmək məqsədi ilə də dairəyə doğru yeni yol hissəsi salınıb. Bundan başqa, Zığ qəsəbəsinə giriş və çıxış yolları, həmçinin Hövsan yoluna normal hərəkəti təmi etmək üçün də yeni yol hissələri salınıb, mövcud yollar isə yenidən qurulub. Yeni yolların ümumi uzunluğu 1850 m, eni isə 7-11 metr arası dəyişir. Dairə və yol kənarlarına ümumilikdə 3 min paqon-metrdən çox səki daşı düzülüb.
Hazırda ərazidə son tamamlanma işləri aparılır, yeni səki daşları düzülür, 300 metr uzunluğunda istinad divarları inşa edilir. Bu işlər tam olaraq yekunlaşandan sonra zəruri yol nişanları və məlumatverici lövhələr quraşdırılacaq, ərazidə üfüqi nişanlanma xətlərinin çəkilişi işləri aparılacaq.
Qeyd edək ki, dairənin və yeni yol hissələrinin inşası ilə hava limanı istiqamətindən gələn avtonəqliyyat vasitələrinin Nobel və Gəncə prospektlərinin kəsişməsində yerləşən dairədən dövrə vurub geri qayıdaraq Hövsan yoluna və ordan da Zığ qəsəbəsinə hərəkət edərək əlavə məsafə qət etmələrinə ehtiyyac qalmayıb.











Z.Q.
www.oxu.az
"
"“Hyundai”dan daha bir şikayət – “Santafe”nin mühərriki dağıldıGədəbəy rayonu sakini “Hyundai Auto Azərbaycan”dan avtomobil aldı, amma çox keçmədi ki, avtomobilinin mühərriki dağıldı. 
Oxu.Az-ın məlumatına görə, big.az-a Gədəbəy rayon sakini Nahid Allahverdiyevdən daxil olan şikayət məktubunda bildirilir ki, o, kreditlə “Hyundai Santafe” markalı, 99-EO-021 dövlət nömrə nişanlı avtomobil alıb. 
Aldığı avtomobilin mühərrikində 25 aprel 2017-ci il tarixində nasazlıq yaranıb. Usta mühərriki sökən zaman isə avtomobilin mühərrikində zavoddan qüsur olduğu aşkarlanıb. 
Avtomobilin zəmanətində 100 min kilometrlik möhlət verilsə də, avtomobil 75 min kilometrdə artıq dağılıb. 
Vətəndaş kreditini tam ödəyib. Zəmanət sənədləri ilə sözügedən şirkətə yaxınlaşan rayon sakininə servisə müraciət etmək lazım olduğunu, bu problemin servisdə həllini tapacağını bildiriblər. 
Servis isə mühərrikin yağının başqa bir ünvanda dəyişdirildiyini əsas gətirərək zəmanət qaydalarını pozub və avtomobilin mühərrikini təmir etməkdən boyun qaçırdıb. Bunu görən Nahid Allahverdiyev isə 4 min manat xərc çəkərək avtomobilinin mühərrikini təmir elətdirib.
Müraciətdə həmçinin o da bildirilir ki, İqtisadiyyat Nazirliyi yanında Antiinhisar Siyasəti və İstehlakçıların Hüquqlarının Müdafiəsi Dövlət Xidmətinə müraciət etsə də, eləcə də, digər aidiyyati qurumlara müraciət etsə də, onun müraciətinə baxılmayıb.
Avtomobil nəqliyyatı üzrə ekspert Elməddin Muradlı bildirib ki, “Hyundai” avtomobilləri ilə bağlı son günlər belə şikayətlərin sayının çoxaldığını, vətəndaşın məhkəməyə müraciət etmək hüququnun olduğunu bildirib: 
“Rəsmi müqavilə varsa, məhkəməyə müraciət edilə bilər. Bundan əlavə, İqtisadiyyat Nazirliyinin İstehlakçıların hüquqlarını müdafiə idarəsinə müraciət etmək lazımdır. Son günlər “Hyundai” avtomobilləri ilə bağlı belə şikayətlərin sayı çoxalıb. 
Mühərrikin tez sıradan çıxması, təhlükəsizlik kəmərlərinin nasaz olması, yəni qəza zamanı açılmaması, ötürücü qurğuların sıradan çıxması və bu kimi hallar insanları narahat edir. Bu da düşünürəm ki, əsassız deyil. Görünür, Azərbaycan üçün yığılan “Hyundai”lar ucuz başa gəlsin deyə, keyfiyyət məsələsi arxa plana keçir. Vətəndaşlar belə hallarda şirkətə qarşı iddia qaldırıb məhkəmədə öz haqqını tələb etməlidir”.
S.B.
www.oxu.az
"
"Ağdaşda DYP-nin təqib etdiyi sürücü avtomaşını aşırdıAğdaş rayonunda Dövlət Yol Polis (DYP) əməkdaşlarının təqibindən qaçmağa çalışan sürücü avtomobilini kanala aşırıb.
Oxu.Az “Report”a istinadən xəbər verir ki, hadisə rayonun Cücüklü kəndi ərazisində baş verib.
Belə ki, kənd sakini, 1992-ci il təvəllüdlü Elməddin Məmməd oğlu Məmmədov “VAZ-2107” markalı avtomobillə hərəkətdə olarkən Yol Patrul Xidmətinin (YPX) əməkdaşlarının “saxla!” əmrinə tabe olmayıb. YPX əməkdaşları onu təqib etməyə başlayıblar. Yüksək sürətlə hərəkətdə olan sürücü idarəetməni itirib və avtomobili yolun kənarılndakı kanala aşırıb.
Nəticədə sürücü E.Məmmədov ağır bədən xəsarətləri alıb. Yaralı Ağdaş Rayon Mərkəzi Xəstəxanasına yerləşdirilib. Xəstəxanadan bildirilib ki, E. Məmmədovun müalicə və müayinəsi davam edir, vəziyyəti ağırdır.
E.Ə.
www.oxu.az
"
"Manaf Ağayev qəzaya düşdüyü deyilən “qohumundan” danışdıXəbər verdiyimiz kimi, Hacıqabul-Horadiz magistralının 68-ci kilometrliyində ağır yol-nəqliyyat hadisəsi baş verib.
Oxu.Az APA-ya istinadla xəbər verir ki, magistralın Saatlı rayonu ərazisindən keçən hissəsində Cəbrayıl rayon sakini, 1984-cü il təvəllüdlü Əliyev Vüsal Məhəmməd oğlunun idarə etdiyi VAZ-2106 markalı, 63 BA 432 dövlət nömrə nişanlı avtomobillə Füzuli sakini, 1983-cü il təvəllüdlü Ağayev Mahir Zahid oğlunun idarə etdiyi “Niva” markalı 90 ZS 450 dövlət nömrə nişanlı avtomobil toqquşub.
Hadisə nəticəsində ölən və yaralananlar var. “Niva” markalı avtomobilin sürücüsünün isə tanınmış müğənni Manaf Ağayevin yaxın qohumu olduğu bildirilir.
Müğənni bununla bağlı Oxu.Az-a açıqlama verib: “Həmin şəxsi tanımıram. O, mənim qohumum deyil”.
Aytən Sadıqzadə
www.oxu.az
"
"Manaf Ağayevin qohumu qəzaya düşdü: Ölən var – YENİLƏNİBHacıqabul-Horadiz magistralının 68-ci kilometrliyində ağır yol-nəqliyyat hadisəsi baş verib.
Oxu.Az APA-ya istinadən xəbər verir ki, magistralın Saatlı rayonu ərazisindən keçən hissəsində Cəbrayıl rayon sakini, 1984-cü il təvəllüdlü Əliyev Vüsal Məhəmməd oğlunun idarə etdiyi VAZ-2106 markalı, 63 BA 432 dövlət nömrə nişanlı  avtomobillə Füzuli sakini, 1983-cü il təvəllüdlü Ağayev Mahir Zahid oğlunun idarə etdiyi “Niva” markalı 90 ZS 450 dövlət nömrə nişanlı avtomobil toqquşub.
Nəticədə VAZ-2106-da olan sərnişin, Cəbrayıl rayon sakini, 1958-ci il təvəllüdlü Məhəmməd Nəbi oğlu Əliyev ölüb. Onun nəvəsi, 2014-cü il təvəllüdlü Əliyev Süleyman Vüsal oğlu Saatlı rayon xəstəxanasına və oğlu, 1984-cü il təvəllüdlü Əliyev Vüsal Məhəmməd oğlu isə açıq kəllə-beyin travması, komatoz vəziyyətdə  Şirvan şəhər xəstəxanasının reanimasiya şöbəsinə yerləşdirlib. Həkimlər Vüsal Əliyevin vəziyyətini çox ağır kimi qiymətləndirir.
Qeyd edək ki, “Niva” markalı avtomobilin sürücüsü tanınmış müğənni Manaf Ağayevin yaxın qohumu olduğu bildirilir.
Hadisə ilə bağlı Baş Dövlət Yol Polisi tərəfindən araşdırma aparılır.
08:40
Sabirabadda 1 nəfərin ölümü, 3 nəfərin xəsarət alması ilə nəticələnən yol qəzası baş verib.
Oxu.Az Report-a istinadla xəbər verir ki, rayonun Sarıxanbəyli kəndində “VAZ-2107” markalı avtomobillə motosikletin toqquşması nəticəsində müxtəlif dərəcəli bədən xəsarətləri alan Salyan sakini, 37 yaşlı Vüsal Tapdıq oğlu Abdullayev Salyan Rayon Mərkəzi Xəstəxanasına (SRMX), Sarıxanbəyli kənd sakinləri - 40 yaşlı Ramin Əmrah oğlu Əliyev, 31 yaşlı Rəşad Taqət oğlu Əliyev, 40 yaşlı Tural Kamil oğlu Məmmədov isə Şirvan Şəhər Mərkəzi Xəstəxanasına yerləşdirilib.
Vüsal Abdullayev SRMX-nin Cərrahiyyə şöbəsində əməliyyat olunub, lakin vəziyyəti ağır olduğu üçün həkimlərin səylərinə baxmayaraq əməliyyat masasında dünyasını dəyişib.
A.S.
www.oxu.az
"
"Sərxoş piyada sürücülərə təhlükəli anlar yaşatdı – VİDEOSərxoş vəziyyətdə olan piyada Bakı-Qazax magistral avtomobil yolunda hərəkət edən nəqliyyat vasitələrinin yoluna çıxıb. Sürət həddi 120 km/saatda yola çıxan piyada sürücülərə çətin anlar yaşadıb. Yol-nəqliyyat hadisəsinin baş verməməsi üçün sürücülərin bəzisi avtomobil yolundan çıxıb, bəzisi sürət həddini azaltmalı olub.
Oxu.Az-ın xəbərinə görə, bu barədə “Bizim Yol”a sürücü Buxsayev Hacı Mürsəl oğlu bildirib.
Onun sözlərinə görə, sürət həddinin aşağı salınması nəticəsində avtomobillərin hərəkətində qısa müddət ərzində sıxlıq yaranıb.
Sürücü H.Buxsayev avtomobilində olan videomüşahidə cihazının (registratorun) yaddaşına köçmüş videogörüntünü “Bizim Yol”a göndərib. Görüntüdən də aydın olur ki, sərxoş piyadanın nəqliyyat vasitəsinin qarşısına çıxması nəticəsində qəza şəraiti yaranıb.

S.B.
www.oxu.az
"
"Canlı yayımda ölümcül qəza – VİDEOÇexiyada iki gənc qız “Facebook” sosial şəbəkəsində canlı yayım zamanı qəzaya düşüblər.
Oxu.Az-ın məlumatına görə, hadisənin videosu YouTube portalında dərc edilib.
Qəza nəticəsində qızlardan biri ölüb.
“The Mirror” qeyd edir ki, canlı yayımı Nikol Barabasova aparırdı, sükan arxasında isə onun rəfiqəsi idi. Qızlar Obrniçe yaşayış məntəqəsinə gedirdilər. Saatda 120 kilometr sürətlə hərəkət edən avtomobil yol kənarında divara çırpılıb. 
Nəşrin məlumatına görə, hadisə zamanı sərnişin yerindəcə keçinib, sürücü isə ağır xəsarətlərlə xəstəxanaya yerləşdirilib.

S.B.
www.oxu.az
"
"Saatlıda baş verən yol qəzasında ata ölüb, oğlunun vəziyyəti ağırdırHacıqabul-Horadiz magistralının 68-ci kilometrliyində ağır yol-nəqliyyat hadisəsi baş verib.
Oxu.Az-ın APA-ya istinadən, magistralın Saatlı rayonu ərazisindən keçən hissəsində Cəbrayıl rayon sakini, 1984-cü il təvəllüdlü Əliyev Vüsal Məhəmməd oğlunun idarə etdiyi “VAZ-2106” markalı 63 BA 432 dövlət nömrə nişanlı  avtomobillə Füzuli sakini, 1983-cü il təvəllüdlü Ağayev Mahir Zahid oğlunun idarə etdiyi “Niva” markalı 90 ZS 450 dövlət nömrə nişanlı avtomobil toqquşub.
Nəticədə VAZ-2106-da olan sərnişin, Cəbrayıl rayon sakini, 1958-ci il təvəllüdlü Məhəmməd Nəbi oğlu Əliyev ölüb. Onun nəvəsi, 2014-cü il təvəllüdlü Əliyev Süleyman Vüsal oğlu Saatlı rayon xəstəxanasına və oğlu, 1984-cü il təvəllüdlü Əliyev Vüsal Məhəmməd oğlu isə açıq kəllə-beyin travması, komatoz vəziyyətdə Şirvan şəhər xəstəxanasının reanimasiya şöbəsinə yerləşdirlib. 
Həkimlər Vüsal Əliyevin vəziyyətini  ağır kimi qiymətləndirir.
Qeyd edək ki, “Niva” markalı avtomobilin sürücüsü tanınmış müğənni Manaf Ağayevin yaxın qohumu olduğu bildirilir.
Hadisə ilə bağlı Baş Dövlət Yol Polisi tərəfindən araşdırma aparılır.
S.B.
www.oxu.az
"
"“VAG” Avto Klub Uşaq Sığınacağını ziyarət etdiBu dəfə klub üzvlərinin yığıncağı uşaq sığınacağına köməklik məqsədi daşıyırdı.
Oxu.Az xəbər verir ki, klub üzvləri Bakı şəhəri 6-cı mikrorayonda yerləşən Uşaq Sığınacağı Reinteqrasiya Mərkəzini ziyarət etdilər. Klub üzvlərinin təşəbbüsü ilə həyata keçirilən bu sosial yardım Mərkəzdə hal-hazırda olan uşaqların sevinclərinə sahib oldu
Uşaq Sığınacağı Reinteqrasiya Mərkəzinin koodinatoru Vasif Akifli ilə müsahibə zamanı hər kəsə məlum oldu ki, sığınacaqda yerləşdirilən hər bir uşağa böyük bir diqqət var. Yalnız xeyirxah insanların onlara maddi və mənəvi dəstəyinə hər zaman ehtiyac duyulur. 
Qeyri-hökümət təşkilatı tərəfindən idarə edilən bu mərkəzə hər bir şəxsin az da olsa müəyyən ehtiyacları qarşılamağa cağırırıq.

















E.Ə.
www.oxu.az
"
"Bakı metrosunda qəribə olay - VİDEOMetropolitenin qadın əməkdaşı xidmət vaxtı relslərin üzərinə düşüb. 
Oxu.Az Big.Az-a istinadən xəbər verir ki, metropolitenin qadın əməkdaşı sərnişinin ayaqqabısını relslərin üzərindən götürmək üçün relslərin üzərinə düşərək özünü təhlükəyə atıb. 
Qeyd edək, hadisənin nə vaxt baş verməsi haqqında məlumat yoxdur. Ancaq görüntülər yeni yayılıb.
Həvəskarlar tərəfindən çəkilmiş videogörüntünü sizə təqdim edirik. 

E.Ə.
www.oxu.az
"
"Yol polisi vətəndaşın həyatını belə xilas etdi – VİDEOLənkəranda yol polisi əməkdaşları xəstə sərnişinin həyatını xilas ediblər.
Oxu.Az xəzərxəbər-ə istinadən xəbər verir ki, rayonun Şirinsu kənd sakini Ruslan İbadlı idarə etdiyi minik avtomobili ilə ürək çatışmazlığından əziyyət çəkən və ağır vəziyyətdə olan xəstəni xəstəxanaya aparırmış. 
Lakin nəqliyyat vasitəsində nasazlıq yarandığından xəstəni ünvana - tibb müəssisəsinə çatdıra bilməyib. Bu zaman o, yoldan keçən polis əməkdaşını yardıma çağırıb.
Baş inspektor, leytenant Mirxəyal Hüseynov yanındakı əməkdaşla birgə xəstəni digər avtomobildən götürərək xidməti avtomobilə əyləşdirib. Sonra isə Lənkəran rayon Mərkəzi Xəstəxanasına çatdırıb.
Həkimlər bildiriblər ki, xəstəyə vaxtında yardım göstərilməsəydi, onun həyatını xilas etmək mümkün olmayacaqdı.

E.Ə.
www.oxu.az
"
"Bakı metrosu yay qrafikinə keçdiBu gündən “Bakı Metropoliteni” QSC yay mövsümünün başlanması ilə əlaqədar qatarların hərəkət qrafikində dəyişiklik edib.
Oxu.Az Report-a istinadən xəbər verir ki, yeni qrafikə əsasən, gur saatlarda “Həzi Aslanov” stansiyasından “28 May” stansiyasına qədər və əks istiqamətdə qatarlararası interval 2,5 dəqiqə, qalan vaxtlarda isə 3 dəqiqədir.
Qeyd edək ki, metropolitendə iki xətt olsa da, qatarlar yolun əsas hissəsini bir xətt üzrə qət edir. Buna görə də, “28 May” stansiyasından sonra hərəkət zamanı həm ""İçərişəhər"", həm də “Dərnəgül” stansiyaları istiqamətində interval iki dəfə artır. 
Buna uyğun olaraq, həmin sahələrdə qatarlar gur saatlarda 5, digər vaxtlarda isə 6 dəqiqə uzaqlıqda olmaqla hərəkət edir.
Gur hərəkət səhər saat 8-dən 10-a, axşam isə 6-dan 9-un yarısına qədərdir. Yalnız gecə saatlarına yaxın və qeyri-iş günləri hərəkət fərqli intervalla təşkil edilir. Yay qrafiki yeni tədris mövsümünə qədər qüvvədə olacaq.
E.Ə.
www.oxu.az
"
"Dağıstanda ağır qəza: 4 nəfər ölübRusiyada Dağıstanın Buynaksk rayonunda baş verən yol qəzasında 4 nəfər ölüb, 1 xəsarət alıb.
Oxu.Az Trend-ə istinadən xəbər verir ki, qəzada BMW və Lada Kalina avtomobilləri toqquşub. ВМW avtomobilin sürücüsü xəstəxanaya yerləşdirilib.
Qəzanın səbələri araşdırılır.
E.Ə.
www.oxu.az
"
"Dəhşətli şənbə: Yol qəzalarında ölənlərin sayı açıqlandıDünən Azərbaycanda baş vermiş yol qəzalarında 3 nəfər həyatını itirib.
Oxu.Az xəbər verir ki, Baş Dövlət Yol Polisi İdarəsindən lent.az-a bildirilib ki, şənbə günü Respublika yollarında ümumilikdə 13 yol-nəqliyyat hadisəsi baş verib. Nəticədə daha 12 nəfər də müxtəlif dərəcəli xəsarətlər alıb. Ölümlə nəticələnən qəzalar Ağstafa, Şəmkir və Salyan rayonlarında qeydə alınıb. Hər bir faktla bağlı araşdırma aparılır.
A.M.
www.oxu.az
"
"Novxanı çimərliklərinə gedənlər üçün pis xəbər: Yol bağlanırSabah səhər saatlarından etibarən sonuncu lay asfalt-beton örtüyünün döşənməsi ilə əlaqədar olaraq Binəqədi-Novxanı yolunda hərəkət məhdudlaşdırılacaq.
Oxu.Az “Azəravtoyol” ASC-yə istinadən xəbər verir ki, məhdudlaşdırma işlər bitənədək tətbiq ediləcək. Sürücülər alternativ olaraq Masazır-Novxanı yolundan istifadə edə bilərlər.
A.M.
www.oxu.az
"
"Binadan atılan zibil “Mercedes”in şüşəsini sındırdıBakıda avtomobilinin ön şüşəsi sındırılmış şəxs polisə müraciət edib.
Oxu.Az lent.az-a istinadən xəbər verir ki, Xətai rayon sakini Ramin Hacıyev polisə müraciət edərək bildirib ki, yaşadığı Mehmandarov küçəsi 92 saylı binanın qarşısında saxladığı “Mercedes” markalı minik avtomobilinin şüşəsi sındırılıb.
Onun sözlərinə görə, yuxarı mərtəbədə yaşayan sakinlərdən biri məişət tullantıları ilə dolu torbanı eyvandan aşağı atıb. Avtomobilin üstünə düşən zibil torbası şüşənin qırılmasına səbəb olub.
Araşdırma aparılır.
A.M.
www.oxu.az
"
"Astarada yük maşını dağ yolunda aşıbAstarada yük maşını dağ yolunda aşıb, sürücü ağır xəsarət alıb.
Oxu.Az APA-ya istinadən xəbər verir ki, hadisə Miki kəndində qeydə alınıb.
Astaranın Pensər kənd sakini Sadiq Nəcəfovun idarə etdiyi  mişar daşla dolu “KaMAZ” markalı yük maşın idarəetməni itirərək dağ yolunda aşıb. Dərhal yaralı Lənkəran rayon mərkəzi xəstəxanasına gətirilib, vəziyyəti orta ağırdır.
A.M.
www.oxu.az
"
"Ağdaşda iki avtomobil toqquşub: 5 yaralı Ağdaşda eyni ailədən nəfərin xəsarət alması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, Bak-Qazax yolunun Ağdaşın Ləki qəsəbəsindən keçən hissəsində “VAZ-21011” markalı minik avtomobili ilə “QAZel” markalı yük avtomobili toqquşub. Nəticədə Gəncə şəhər sakini, 1958-ci il təvəllüdlü Musayeva Billurə Mamed qızı, onun bacısı, Goranboy sakini, 1968-ci il təvəllüdlü Məmmədova Lətafət Mamed qızı, Gəncə sakini, 1984-cü il təvəllüdlü Musayev Məqsəd Maqsud oğlu, onun 3 aylıq uşağı Musazadə Maqsud Məqsəd oğlu, Goranboy sakini, 2007-ci il təvəllüdlü Məmmədov Nahid Xalid oğlu müxtəlif dərəcəli bədən xəsarətləri ilə Ağdaş rayon Mərkəzi Xəstəxanasına çatdırılıb.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  

M.B.
www.oxu.az
"
"Alxanlıdan qayıdan qazilər qəzaya düşüblər – FOTOAlxanlıdan yas mərasimindən qayıdan qazilər Natiq Mehdiyev və Ülfət Həsənov qəzaya düşüblər. 
Oxu.Az-ın azvision-a istinadən verdiyi məlumata görə, yol nəqliyyat hadisəsi Ələt yolunda baş verib.
Ülfət Həsənov ciddi xəsarət almadıqlarını deyib: “Ermənilər tərəfindən qətlə yetirilən 2 yaşlı Zəhra və nənəsinin qəbrini ziyarət etmək üçün Füzuliyə getmişdik. Qəza Alxanlıdan qayıdarkən Ələt yolunda baş verdi. Vəziyyətimiz yaxşıdır. Ciddi xəsarət almamışıq”.



Z.Q.
www.oxu.az
"
"Qubada avtomobildə kişi və qadın yanaraq ölüb – FOTO – VİDEO + YENİLƏNİBBu gün Quba rayonunun Hacıhüseynli kəndi yaxınlığında baş verən yol-nəqliyyat hadisəsi zamanı ölən şəxslərin adları məlum olub.
Oxu.Az-ın Report-a istinadən məlumatına görə, bunlar Xaçmaz rayonunun Müşkür kənd sakini 32 yaşlı Rəhman İşıqov və 16 yaşlı Xudat şəhər sakini Ülviyyə Məmmədovadır.
Qəzada həlak olan Rəhman İşıqov ailəlidir, yanında həlak olan sərnişin qadın isə onun tanışıdır.
Qəzanın başvermə səbəbləri və digər detallar aparılan istintaq araşdırmasının sonunda bəlli olacaq.
13:57
Quba rayonunun Hacıhüseynli kəndi yaxınlığında baş verən hadisə ilə bağlı Quba rayon prokuroru Valeh Səmədov ərazidə olub.
Oxu.Az xəbər verir ki, Quba Rayon Prolurorluğundan Report-a verilən məlumata görə, hazırda təcili-təxirəsalınmaz istintaq əməliyyatları aparılır: “Faktla bağlı Azərbaycan Respublikası Cinayət Məcəlləsinin 263-cü (Yol hərəkəti və nəqliyyat vasitələrinin istismarı qaydalarını pozma) maddəsi üzrə cinayət işi başlanıb. Hadisənin baş vermə səbəbləri araşdırılır. Qəzada yanaraq həlak olan hər iki şəxsin kimliyini müəyyənləşdirmək üçün polis və məhkəmə tibbi ekspertləri birgə iş aparır. Ən yaxın zamanda qəzanın əsl səbəbləri və ölən şəxsləri kimliyi bəlli olacaq”.


















12:57
Qubada yol-nəqliyyat hadisəsi baş verib.
Oxu.Az APA-ya istinadən xəbər verir ki, rayonun Hacı Hüseynli kəndində “VAZ-2106” markalı avtomobil yanıb. Nəticədə avtomobildə olan iki nəfər yanaraq ölüb.
Hadisə yerinə xilasedicilər və hüquq-mühafizə orqanlarının əməkdaşları cəlb olunub.
A.M.
www.oxu.az
"
"Sabirabadda yol tikintisinə 14,4 milyon manat ayrıldıAzərbaycan prezidenti İlham Əliyev Sabirabad rayonunun Qalağayın-Osmanlı-Çöl Beşdəli-Zalqaraağac-Çöl Ağaməmmədli-Azadkənd-Muğan Gəncəli avtomobil yolunun tikintisi ilə bağlı tədbirlər haqqında sərəncam imzalayıb.
Oxu.Az-ın məlumatına görə, 41 min nəfər əhalinin yaşadığı 15 yaşayış məntəqəsini birləşdirən Qalağayın-Osmanlı-Çöl Beşdəli-Zalqaraağac-Çöl Ağaməmmədli-Azadkənd-Muğan Gəncəli avtomobil yolunun tikintisi məqsədilə 2017-ci il dövlət büdcəsinin dövlət əsaslı vəsait qoyuluşu xərclərinin bölgüsündə avtomobil yollarının tikintisi və yenidən qurulması üçün nəzərdə tutulmuş vəsaitin 14,4 milyon manatı “Azəravtoyol” Açıq Səhmdar Cəmiyyətinə ayrılıb.
Maliyyə Nazirliyinə müvafiq məbləğdə maliyyələşməni təmin etmək tapşırılıb.
A.M.
www.oxu.az
"
"Masazır dairəsində sıxlığı azaltmaq üçün yeni yol hissəsi yaradılıb – FOTO + VİDEOBakı-Quba-Rusiya avtomobil yolunun 13-14-cü km-lik (Bakı-Sumqayıt yolu) hissəsində, Masazır dairəsində yeni keçid hissə yaradılıb.
Bu barədə Oxu.Az “Azəravtoyol” ASC-yə istinadən xəbər verir.
Məlumatda deyilir ki, avtonəqliyyat vasitələrinin əsas yoldan köməkçi yola təhlükəsiz keçidini təmin etmək məqsədilə köməkçi yolun 170 metrlik hissəsi 1 hərəkət zolağı enində genişləndirilib. Genişləndirilmiş hissəyə yeni asfalt-beton örtüyü döşənib.Təhlükəsizlik məqsədi ilə köməkçi yola 20 ədəd siqnal dirəkləri və 10 ədəd yol nişanları quraşdırılıb, yolun üfüqi nişanlanma xətlərinin çəkilişi işləri aparılıb.
Bundan başqa, əsas yoldan Masazır qəsəbəsinin girişinə doğru düşən hissədə də yolun hərəkət hissəsinin genişləndirilməsi işləri aparılıb.
Bu işlər imkan verir ki, avtonəqliyyat vasitələri Masazır dairəsinə daxil olmadan əsas yoldan köməkçi yola rahat, təhlükəsiz və maneəsiz şəkildə hərəkət etsinlər. Bu isə öz növbəsində Masazır qəsəbəsinə giriş hissədə və mövcud dairədə hərəkət intensivliyini azaltmaqla müəyyən qədər yaranan sıxlığın qarşısını almış olacaq.






























A.M.
www.oxu.az
"
"Bakı-Şamaxı yolunda ailə faciəsi: Qız öldü, anası və qardaşı yaralandıBakı-Şamaxı magistralında ağır yol qəzası baş verib.
Oxu.Az-ın lent.az-a istinadən verdiyi məlumata görə, magistralın 57-ci kilometrliyində - Qobustan rayonu ərazisində “KİA” markalı avtomobil “KamAZ” markalı yük maşınına çırpılıb.
Nəticədə avtomobildə olan şəxslərdən 1981-ci il təvəllüdlü Kərimova Aynurə Fəxrəddin qızı aldığı xəsarətlərdən vəfat edib. Onun anası, 1956-cı il təvəllüdlü Kərimova Səfayə Məmmədşah qızı və avtomobili idarə edən qardaşı isə müxtəlif dərəcəli xəsarətlər alıb.
Bildirilir ki, ailə üzvləri Qəbələdən Bakıya gəlirmiş. Qəzaya minik avtomobilinin sürücüsünün yolda yuxulaması səbəb olub.
Faktla bağlı cinayət işi açılıb, araşdırma aparılır.
A.M.
www.oxu.az
"
"Deputatın qardaşı nəvələrinin həlak olduğu dəhşətli qəzanın görüntüləri – YENİLƏNİB + VİDEO + FOTOXəbər verdiyimiz kimi, deputat Şəmsəddin Hacıyevin qohumları Ələtdə dəhşətli yol qəzasına düşüb.
Oxu.Az APA TV-yə istinadən qəzadan görüntüləri təqdim edir:


6 iyul (14:39)

Bu gecə Bakı şəhərinin Ələt qəsəbəsi ərazisində - Bakı-Qazax magistralının kənarındakı “SOCAR” yanacaqdoldurma məntəqəsində baş vermiş dəhşətli yol qəzasında həlak olanlarla bağlı daha bir məlumat əldə edilib.
Oxu.Az qafqazinfo-ya istinadən xəbər verir ki, qəzada ölən qardaşlar İqtisad Universitetinin sabiq rektoru, millət vəkili Şəmsəddin Hacıyevin qardaşı nəvələridir.
10:47
Bu gecə Bakı şəhərinin Ələt qəsəbəsi ərazisində - Bakı-Qazax magistralının kənarındakı “SOCAR” yanacaqdoldurma məntəqəsində baş vermiş dəhşətli yol qəzası ilə bağlı bəzi məqamlar üzə çıxıb.
Oxu.Az lent.az-a istinadən xəbər verir ki, 99 AU 738 dövlət qeydiyyat nişanlı “Daewoo” markalı minik avtomobili magistraldan yanacaqdoldurma məntəqəsinə daxil olmaq istəyərkən sürücü idarəetməni itirib və nəqliyyat vasitəsi yanacaq doldurmaq üçün dayanmış “Shacman” markalı yük avtomobilinə çırpılıb. Bildirilir ki, hadisə vaxtı minik avtomobilinin sürəti təxminin 130-140 kilometr/saat olub.
Hadisə vaxtı “Daewoo”da olan 1992-ci il təvəllüdlü Hacızadə Rövşən Behbud oğlu və qardaşı, 1991-ci il təvəllüdlü qardaşı Hacızadə Üzeyir Beyhbud oğlu ilə onların xalası oğlu 1995-ci ildə anadan olmuş Həsənov Həsən Bayraməli oğlu vəfat edib. Avtomobildə olan digər sərnişin, 1995-ci il təvəllüdlü Qurbanov Nicat İsa oğlu isə ağır xəsarət alıb.
Bildirilir ki, qəzada ölən H.Həsənovla ağır yaralanmış N.Qurbanov hərbi xidməti başa vurub evə gəlirmiş. Belə ki, Hacızadə qardaşları xidməti başa vurmuş qohumlarını götürüb Bakıya gələrkən onun əsgər yoldaşı N. Qurbanovu da özləri ilə gətirmək qərarına gəliblər.
Qəzada ölən və ağır yaralanan əsgərlər ali təhsilli olub.
Faktla bağlı cinayət işi açılıb, araşdırma aparılır.

















03:00
Bakıda ölümlə nəticələnən yol qəzası baş verib.
Oxu.Az-ın Fövqəladə Hallar Nazirliyinin (FHN) saytına istinadən verdiyi xəbərə görə, nazirliyin Böhran Vəziyyətlərində İdarəetmə Mərkəzinə Bakı şəhəri, Qaradağ rayonunda “Shacman” markalı yük avtomobili ilə “Daewoo” markalı minik avtomobilinin toqquşması nəticəsində yol-nəqliyyat qəzasının baş verməsi barədə məlumat daxil olub.
Dərhal nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış 1 nəfərin cəsədini çıxarıb və aidiyyəti üzrə təhvil veriblər. Əməliyyat saat 00:29-da başa çatıb.
S.B.
www.oxu.az
"
"Ələt-Astara yolu yenilənir – VİDEO + FOTOƏlət-Astara istiqamətində yeni yolun əsas hissəsinin tikintisi yekunlaşır.
Oxu.Az-ın məlumatına görə, Ələt-Astara–İran İslam Respublikası dövlət sərhədi avtomobil yolunun 31-ci km-dən başlayaraq Astara şəhərinədək inşa olunan yeni yolun uzunluğu 174 km-dir. 
Layihə çərçivəsində yeni yol 1b texniki dərəcəyə uyğun olaraq inşa olunur. Yol 2 gediş və 2 gəliş olmaqla, 4 hərəkət zolağından ibarətdir.
Yeni Ələt-Astara avtomobil yolunun tikintisi layihəsi çərçivəsində yol boyu 692 dairəvi və düzbucaqlı su keçidinin, 69 yeraltı keçidin, 47 körpünün və 3 qovşağın tikintisi nəzərdə tutulub ki, sadalanan əksər mühəndisi qurğu artıq tikilərək istifadəyə tam hazır vəziyyətə gətirilib.
Hal-hazırda Yenikənd-Salyan-Şorsulu, Cəlilabad-Masallı və Masallı-Astara hissələri üzrə son tamamlanma işləri həyata keçirilir.
Daha dəqiqi desək, yolun Yenikənd-Salyan-Şorsulu hissəsində asfalt-beton örtüyünün döşənməsi, boruların uzadılması və yamaclarının dəmir-betonla bərkidilməsi, alt keçidlərin əks-dolğusu, yamaclara münbit torpağın verilməsi və ayırıcı zolaqda dəmir-beton baryerlərin qoyulması işləri aparılır.
Cəlilabad-Masallı və Masallı-Astara hissələrində isə asfalt-beton örtüyünün son qatının döşənməsi, körpülərdə tamamlanma, boruların tikintisi və mühafizəsi, çəpər çəkmə və baryerlərin qoyulması, yolun işıqlandırılması işləri görülür. Sadalanan işlər bitdikdən sonra yolun nişanlanması və işarələnməsi işlərinə başlanılacaq.
Bütün işlər tərtib olunmuş qrafikə uyğun və texnoloji ardıcıllığa riayət olunmaqla “Azəravtoyol” ASC-nin rəhbərliyinin nəzarəti altında yüksək keyfiyyətlə aparılır. Bunun üçün əraziyə lazımi sayda qüvvə cəlb olunub.
Qeyd edək ki, hazırda mövcud olan Ələt-Astara–İran İslam Respublikası ilə dövlət sərhədi avtomobil yolunun ümumi uzunluğu 243 km təşkil edir. İnşası aparılan yeni yol istifadəyə verildikdə isə bu məsafə 38 km qısalaraq 205 km olacaq. Böyük əhəmiyyətə malik yolun tikintisi turizmin və kənd təsərrüfatının inkişafına gətirib çıxaracaq.
Bundan başqa, şimaldan cənuba doğru və əksinə avtomobil yükdaşımaları dəhlizinin əsas elementlərindən biri olan Ələt-Astara avtomobil yolu ilə daşımaların daha rahat şəkildə həyata keçirilməsi mümkün olacaq. Bu amil isə yükdaşımaların həcminin artmasına gətirib çıxaracaq.  










































Z.Q.
www.oxu.az
 
"
"Biləsuvarda avtomobil piyada qadını vuraraq öldürübBiləsuvarda piyadanı avtomobil vurub.
Oxu.Az Report-a istinadən xəbər verir ki, hadisə şəhərin M. İbrahimov küçəsində, bazarın yaxınlığında qeydə alınıb.
Belə ki, yol keçmək istəyən rayonun Bəydili kənd sakini, 40 yaşlı Sevinc Şükür qızı Kazımovanı minik avtomobili vurub.
Yaralı qadın Biləsuvar Rayon Mərkəzi Xəstəxanasına çatdırılaraq əməliyyat olunmaq üçün cərrahiyyə şöbəsinə qaldırılıb. Həkimlərin müdaxiləsinə baxmayaraq, onun həyatını xilas etmək mümkün olmayıb.
Faktla bağlı araşdırma aparılır.
A.M.
www.oxu.az
"
"Ağdaşda avtomobil aşdıAğdaş rayonunda 4 nəfərin ağır xəsarət alması ilə nəticələnən avtomobil qəzası baş verib.
Oxu.Az-ın APA-ya istinadən xəbərinə görə hadisə, hadisə bu gün saat 10:30 radələrində Bakı-Şamaxı-Yevlax avtomobil yolunun Ağdaşın Yenikənd kəndi ərazisindən keçən hissəsində olub.
Minik avtomobilinin yoldan çıxaraq aşması nəticəsində 4 nəfər müxtəlif dərəcəli bədən xəsarətləri alıb. Xəsarət alanlar Ağdaş rayon Mərkəzi Xəstəxanasına çatdırılıb, onların vəziyyəti ağır kimi dəyərləndirilir. Həmin şəxslərin adları hələlik məlum deyil. Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
A.M.
www.oxu.az
"
"Lənkərana istirahətə gələn ailə qəzaya düşüb – FOTOLənkəranın Vel kəndi ərazisində 3 nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, “VAZ-2104” markalı avtomobil yoldan çıxaraq maneəyə çırpılıb.
Nəticədə 1989-cu il təvəllüdlü Nəcəfova Nargilə Tahir qızı, 2013-cü il təvəllüdlü oğlu Nəcəfov Ələddin Əlizamin oğlu və uşağın nənəsi, 1957-ci il təvəllüdlü İsmayılova İmmi Heybət qızı xəsarət alaraq Lənkəran Rayon Mərkəzi Xəstəxanasına yerləşdirilib. Nəvə və nənənin vəziyyəti ağırdır. Yaralıların hamısı Bərdə rayon sakinləridirlər.
Avtomobildə ümumilikdə 5 nəfər olub. Onlar Bərdədən Lənkərana istirahət mərkəzinə gedərkən qəza baş verib.











A.M.
www.oxu.az
 
"
"Astarada ölümlə nəticələnən yol qəzası baş veribAstara rayonunda ölümlə nəticələnən yol-nəqliyyat hadisəsi baş verib.
Oxu.Az Fövqəladə Hallar Nazirliyinə (FHN) istinadən xəbər verir ki, FHN-nin Böhran Vəziyyətlərində İdarəetmə Mərkəzinə Astara rayonu ərazisində “Dongpeng” markalı yük avtomobilinin qəzaya uğraması barədə məlumat daxil olub.
Dərhal Nazirliyin Cənub Regional Mərkəzinin xilasediciləri hadisə yerinə cəlb olunaraq avtomobildə sıxılmış vəziyyətdə qalmış 1977-ci il təvəllüdlü Reyhani Seyidməhəmməd Mirkazım oğlunun cəsədini çıxarıb və aidiyyəti üzrə təhvil veriblər.
Əməliyyat saat 18:39-da başa çatıb.
S.B.
www.oxu.az
"
"Qadın həkimə getdi, evə qayıdanda öldüMingəçevir şəhəri Gəncə prospektində ağır yol-nəqliyyat hadisəsi baş verib.
Oxu.Az-ın Lent.az-a istinadən verdiyi məlumata görə, dünən saat 15 radələrində Mingəçevir şəhəri Gəncə şosesində Müşfiq Yusifovun və Yevlax rayon sakini Rasim İsmayılovun idarə etdikləri “VAZ” markalı avtomobillər toqquşub. 
Nəticədə M.Yusifovun 65 yaşlı anası Qızpəri hadisə yerində ölüb, digər sərnişini, habelə R.İsmayılov və sərnişini xəstəxanaya yerləşdiriliblər.
Hadisə şəhər sakini Müşfiq Yusifovun anası 65 yaşlı Qızpəri Yusifovanı xəstəxanadan gətirərkən baş verib. Belə ki, oğul səhhətində problemlər olan anasını Göygölə aparıb və burada qadın həkim müayinəsindən keçib. Qadının 40 yaşlı qızı Ülviyyə də onlarla birgə gedib. 
Qəza isə günorta saatlarında ana, oğlu və qızı Mingəçevirə qayıdarkən baş verib. Şəhərin girəcəyində Müşfiqin sürdüyü “VAZ 2106”-nın təkəri altından çıxıb və nəticədə avtomobil digər “VAZ”-a çırpılıb. Zərbənin gücündən Qızpəri Yusifova şüşədən çıxaraq yolun kənarına düşüb və hadisə yerində vəfat edib. Ülviyyənin isə 4 qabırğası sınıb, həmçinin baş və boyun nahiyələrindən ağır xəsarətlər alıb.
Qeyd edək ki, qəza vaxtı digər avtomobildəki 2 nəfər də xəsarətlər alıb.
Mingəçevir ŞPŞ tərəfindən araşdırma aparılır.
Z.Q.
www.oxu.az
"
"Yol polisləri mükafatlandırıldıBaş Dövlət Yol Polisi İdarəsi, Bakı şəhər Dövlət Yol Polisi İdarəsi, Jurnalistika və İnkişaf Mərkəzi İctimai Birliyi IV İslam Həmrəyliyi Oyunları, Formula-1 Azərbaycan Qran-Prisində Yol Polisinin fəaliyyəti və 2 İyul - Polis Günü münasibətilə tədbir keçirib.
Oxu.Az-ın verdiyi xəbərə görə, tədbirdə Milli Məclisin deputatları, ictimaiyyət nümayəndələri iştirak ediblər.
Tədbirdə Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev, Jurnalistika və İnkişaf Mərkəzi İctimai Birliyi sədrinin Elməddin Muradlı, Yol-nəqliyyat hərəkəti üzrə ekspert Ərşad Hüseynov, Milli Məclisin deputatı Aydın Mirzəzadə və Flora Qasımova çıxış edib.
Sonra xidmətdə fərqlənən 26 yol polisi əməkdaşı tədbir təşkilatçıları tərəfindən mükafatlandırılıb. Bunlar polis mayoru Ülfət Şükürov, polis leytenantı Rasim Əliyev, polis mayoru Mərdan Mehdiyev, polis mayoru Qulu Quliyev, baş serjant Bursax Lazımov, serjant Mayəddin Hüseynov, baş leytenant Ramil Yaqubov, baş serjant Ayxan Allahyarov, baş serjant Kəpəz Mustafayev, baş serjant Məhəmməd İmamverdiyev, leytenant Rəşad Ağayev, baş serjant Elnur Həsənov, kapitan Mehman Əliyev, baş serjant Rəhman Abbasov, leytenant Mehdi Hacıyev, baş serjant İlham Hacıyev, baş serjant Yalçın Mehdiyev, baş serjant Altay Əhmədov, baş serjant Teymur Süleymanov, baş serjant Azər Musayev, baş serjant Oqtay Məmmədov, serjant Eyvaz Gülməmmədov, serjant İqrar Musayev, serjant Xəyal Hüseynov, serjant Elman Soltanovdur. 
Z.Q.
www.oxu.az
"
"Azərbaycanlı aktrisa ailəsi ilə qəzaya düşdüATV-də yayımlanan “Məryəm” serialının baş qəhrəmanı, gənc aktrisa Günəş Mehdizadə həyat yoldaşı ilə birgə avtomobil qəzasına düşüb.
Oxu.Az Yenicag.az-a istinadla xəbər verir ki, aktrisa həyat yoldaşı və uşaqları ilə birgə Gürcüstana istirahətə gedərkən ölümlə üz-üzə qaldığını deyib.
“İstirahətə yollanmışdıq, hər şey burnumuzdan gəldi. Batumi yolunda həyat yoldaşımın idarə etdiyi avtomobil donuzla toqquşdu. Hava çox pis idi, yağış yağırdı, aşırımda qəfildən yolumuza iri bir donuz çıxdı. Təşviş içində qışqırdıq, amma gec idi. Donuz üç dəfə fırlandı. Yaxşı ki, ölmədi, qalxıb qaçdı. Avtomobilin sol tərəfi əzildi. Bizi Allah saxladı, ölümdən döndük”.
Aktrisa maddi ziyana düşdüklərini deyib:
“Avtomobilin bir tərəfi yoxdur, təsəvvür edin ki, o boyda donuzla toqquşan avtomobil necə olar”.
A.S.
www.oxu.az
 
"
"Bakıda avtobusda sərnişinlər arasında dava - VİDEOBakıda sərnişin avtobusunda qadın özündən yaşlı başqa bir qadına yer vermədiyi üçün sərnişinlər tərəfindən qınanıb. O isə kiməsə yer verməyə məcbur olmadığını bildirib.
İctimai nəqliyyatda yer üstündə belə mübahisələr tez-tez düşür. Amma indiyə kimi heç kim tam qərar verə bilmir ki, kimsə kiməsə hansı şəraitdə yer verməlidir. Ümumiyyətlə, insanlar bir-birinə yer verməlidirmi?
Adətən, belə mövzularda daha çox qınanan gənclər əksini söyləyir. Deyirlər ki, lazım olan yerdə, lazım olanda adama yer verirlər. İctimai münasibətləri məhz cəmiyyətin dəyərləri müəyyənləşdirir.


Z.Q.

xəzərxəbər.az
www.oxu.az
"
"Azərbaycanda yol terroru: 4 nəfər ölüb, 10 nəfər xəsarət alıbAzərbaycanda bir gündə baş vermiş yol-nəqliyyat hadisələrinin statistikası açıqlanıb.
Oxu.Az-ın DİN-in saytına istinadən verdiyi məlumata görə, iyulun 3-də respublikanın avtomobil yollarında 8 yol-nəqliyyat hadisəsi baş verib, nəticədə 4 nəfər ölüb, 10 nəfər xəsarət alıb.
Hər bir faktla bağlı araşdırma aparılır.
A.M.
www.oxu.az
"
"Bakıda avtomobil yoldan keçən şəxsi vuraraq öldürdüBakıda maşın yoldan keçən şəxsi vuraraq öldürüb.
Oxu.Az-ın DİN-in saytına istinadən verdiyi məlumata görə, iyulun 3-də, saat 08.00 radələrində Nəsimi rayonu ərazisində müəyyən edilməmiş avtomobillə yolu keçən Qusar rayon sakini Samir Mehdiyev vurulub. Nəticədə xəstəxanaya yerləşdirilən piyada orada ölüb.
Nəsimi RPİ tərəfindən araşdırma aparılır.
A.M.
www.oxu.az
"
"İmişli sakini hərəkətdə olan avtomobildən yıxılaraq öldüİmişli rayonunda ölümlə nəticələnən bədbəxt hadisə baş verib.
Oxu.Az Daxili İşlər Nazirliyinin mətbuat xidmətinə istinadən xəbər verir ki, iyulun 3-də İmişli rayonunun Boşçallar kəndində kənd sakini Taleh Süleymanovun idarə etdiyi “QAZel” markalı avtomobilin yük yerində olan sərnişini, həmkəndlisi Qərib Qocayev ehtiyatsızlıq nəticəsində yıxılıb. Q.Qocayev hadisə yerində ölüb.
İmişli RPŞ tərəfindən araşdırma aparılır.
A.M.
www.oxu.az
"
"Bakı-Sumqayıt yolundakı dəhşətli qəzanın görüntüləri yayıldı – VİDEO + YENİLƏNİBÖtən gün Bakı-Sumqayıt magistral avtomobil yolunun 9-cu kilometrliyində baş verən dəhşətli qəzanın görüntüləri yayılıb.
Oxu.Az həmin görüntüləri təqdim edir.


03.07.2017 (17:22)

Bakı-Sumqayıt magistral avtomobil yolunda ağır yol qəzası olub.
Fövqəladə Hallar Nazirliyindən (FHN) Oxu.Az-a verilən məlumata görə, Nazirliyin Böhran Vəziyyətlərində İdarəetmə Mərkəzinə Abşeron rayonu, Bakı-Sumqayıt magistral avtomobil yolunun 9-cu kilometrliyində vətəndaşa məxsus “Toyota” markalı minik avtomobilinin idarəetməni itirərək yolun kənarında dayanmış “KaMAZ” markalı yük avtomobilinə çırpılması ilə bağlı məlumat daxil olub.
Dərhal FHN-nin Xüsusi Riskli Xilasetmə Xİdmətinin xilasediciləri hadisə yerinə cəlb olunaraq sıxılmış vəziyyətdə qalmış sürücünü minik avtomobilindən çıxarıb və aidiyyəti üzrə təhvil veriblər.
A.M.
www.oxu.az
 
"
"Pirşağı körpüsündə nəqliyyatın hərəkəti qismən məhdudlaşdırılırPirşağı qəsəbəsinin girişində yerləşən və dəmir yolu üzərindən keçən avtomobil körpüsündə 5 iyuldan səhər saatlarından etibarən asfalt-beton örtüyünün yenilənməsi ilə əlaqədar olaraq təmir işlərinə başlanılacaq.
“Azəravtoyol” ASC-dən Oxu.Az-a verilən məlumata görə, təmir işləri ilə əlaqədar olaraq sözügedən körpü ilə nəqliyyat vasitələrinin hərəkəti qismən məhdudlaşdırılacaq. Təmir işlərinin qısa müddət ərzində aparılaraq yekunlaşdırılması nəzərdə tutulub.
Qeyd edək ki, sözügedən körpü Novxanı-Pirşağı avtomobil yolunda aparılan yenidənqurma işləri çərçivəsində təmir olunur.
A.M.
www.oxu.az
"
"Əks yolda hərəkət edən yol polisi sürücülər üçün təhlükə yaradır – VİDEODövlət Yol Polisi əməkdaşı Bakı-Qazax magistral yolunun Yevlax postunu keçən hissəsində əks istiqamətə çıxaraq təhlükəli vəziyyət yaradıb.
Oxu.Az-ın Azxeber.com-a istinadən məlumatına görə, sürücülərdən birinin lentə aldığı görüntülərdə yol polisi yolun əks istiqamətinə çıxaraq sürətlə hərəkət edir və qaydaları pozur.
Sözügedən görüntüləri təqdim edirik:

S.B.
www.oxu.az
"
"Qusarda ağır yol qəzası: Ölən və yaralananlar varQusar rayonunda ölümlə nəticələnən avtomobil qəzası baş verib.
Oxu.Az Report-a istinadən xəbər verir ki, hadisə Qusarın Kuzun kəndində baş verib.
Belə ki, kənd ərazisində “Niva” markalı avtomobil körpüdən aşıb. Nəticədə Nivada olan 2 sərnişin ağır yaralanıb. Avtomobili idarə edən Qusar sakini Zahid Əzizov hadisə yerində ölüb.
Yaralılar Əbilşah Balamətov və sürücünün həyat yoldaşı Nəzifə Əzizova olub. Yaralılar dərhal Qusar Mərkəzi xəstəxanasına yerləşdiriliblər.
Faktla bağlı Qusar Hüquq Mühafizə orqanlarında araşdırma aparılır.
A.M.
www.oxu.az
"
"Yevlaxda zəncirvari qəza: Ölən və yaralananlar varYaralılardan ikisi azyaşlıdır.Mingəçevir-Bəhramtəpə yolunda, Yevlax rayonu ərazisində zəncirvari qəza baş verib.
Oxu.Az Report-a istinadən xəbər verir ki, hadisə zamanı iki “Vaz 2106” və bir “Vaz 2107” markalı avtomobil toqquşub.
Baş vermiş qəzada “Vaz 2106”-da olan Mingəçevir şəhər sakini, 1953-cü il təvəllüdlü Yusifova Qızpəri Dostməmməd qızı vəfat edib.
Daha beş nəfər yaralanıb ki, onların da bir neçəsi eyni ailənin üzvləridir. Yaralanan şəxslər bunlardır:
İsmayılov Rasim Həmid oğlu, 1965-ci il təvəllüdlü, Yevlax rayon sakini;
İsmayılzadə Əli Tanrıverdi oğlu, 2012-ci il təvəllüdlü, Yevlax rayon sakini;
İsmayılzadə Banu Əli qızı, 2017-ci il təvəllüdlü, Yevlax rayon sakini;
Abbasova Təranə Rəfail qızı, 1993-cü il təvəllüdlü, Yevlax rayon sakini;
Yusibova Ülviyyə Zeynəddin qızı, 1956-ci il təvəllüdlü, Mingəçevir şəhər sakini.
A.M.
www.oxu.az
 
"
"Azərbaycanlı idmançı niyə öldü? Günahkarlar və səbəb açıqlandı – VİDEOAzərbaycanlı idmançı, dağadırmanma, qayayadırmanma, buzadırmanma üzrə çempion Reyhan Məmmədovanın faciəvi şəkildə öldüyü Nobel prospekti - Zığ şosesi Bakıda qəzaların ən çox baş verdiyi ərazi kimi tanınır. 
Yol hərəkəti qaydaları üzrə ekspert, hüquqşünas Ərşad Hüseynov Oxu.Az-a açıqlamasında, qəzaların baş vermə səbəblərini açıqlayıb.
Ekspert deyir ki, ölkəmizdə baş verən yol qəzalarının başlıca səbəbi yol hərəkətinin düzgün təşkil edilməməsidir: “Nobel qardaşları prospektində idmançı qızın öldürüldüyü piyada keçidininn ləğvi illərdir qaldırdığımız məsələni bir daha bütün çılpaqlığı ilə ortaya qoydu. Bu çılpaq, amma əslində, qaranlıq məsələ ölkəmizdə yol hərəkətinin təşkilindəki biabırçılıqdır. Özü də bu biabırçılıq bir neçə istiqamətdə var: 1) qanunvericilik bazası; 2) təşkilati tərəfi; 3) faktiki vəziyyət və s... Bunların hər biri barədə uzun-uzadı yaza və danışa bilərəm. Amma qısaca deyim ki, hələ də bizim ölkəmizdə yol hərəkətinin təşkilinin müasir konsepsiyalarını, nəzərə alınmalı olan meyarları, təhlükəsizlik elementlərini, maliyyə-təşkilati tərəflərini tənzimləyən qanunvericilik yoxdur”.
Ərşad bəy hesab edir ki, hazırda qüvvədə olan “Yol hərəkəti haqqında” Qanun bu məsələyə çox səthi, özü də sistemsiz toxunur, çünki onun tənzimləmə predmeti deyil: “Ən bərbad məsələ isə hərəkətin təşkilindəki qüsurlara görə hüquqi məsuliyyətdir. Şəxsən mən rast gəlməmişəm ki, hərəkətin təşkilindəki səhvə görə kimisə məsuliyyətə cəlb etsinlər. Bu da təbiidir, çünki aydın norma yoxdur...” 
Ekspert bu məsələlərdə təşkilati tərəfin də bərbad vəziyyətdə olduğunu deyir: “Guya ki, rayon (şəhər) icra hakimiyyətlərinin yol hərəkəti təhlükəsizliyi komissiyaları var. Amma o komissiyaların bu tipli məsələləri, doğrudan da, komissiya olaraq, real iclasda müzakirə etdiyini görən və təsdiq edə bilən adam tapa bilməzsiniz. Bir də ki, axı onlar hansı bazaya söykənib nəyi müzakirə edəsidilər ki...”
Eksper faktiki vəziyyətin dəhşətli olduğunu deyir: “Faktiki vəziyyət də ən dəhşətlisidir. Tam ciddi deyirəm; Bakının bəzi küçə və prospektlərində hərəkətin təşkilinə diqqət edəndə elə təəsürat yaranır ki, bunu edənlər avtoşluğa lobbiçilik edirlər. Şəhərin ortasıdakı küçə və prospektdə heç bir xüsusi təhlükəsizlik elementi olmayan yerdə 80-90 km/saat sürət tətbiq etməyi başqa cür necə yozaq. A kişilər, kitab-zad vərəqləyin, görün, harada belə şey var. Axı burada insanlar yaşayır, işləyir, avtobus dayanacağı var, ayaq üstə sərnişin aparan avtobus var və ən pisi - hərəkət təhlükəsizliyindən anlayışı olmayan sürücülər at çapırlar...”
Ərşad Hüseynov idmançı qızın öldürüldüyü yerdən keçidin yığışdırılmasının piyada ölümünün qarşısını almayacağını düşünür: “Xatırladıram ki, “Yol hərəkəti haqqında” Qanun birmənalı olaraq bütün hərəkət iştirakçıları üçün təhlükəsiz və fasiləsiz hərəkət şəraitinin təşkilini tələb edir. Hərəkətin ən çoxsaylı iştirakçıları isə piyadalardır. İdmançı qızın öldürüldüyü yerdən keçidi yığışdıranlar, bəlkə də, bunu ona görə ediblər ki, həmin keçid “qanunsuzdur”, “komissiyanın” bundan xəbəri yoxdur. Amma guya piyadalar daha o yolu keçməyəcəklər? Əlbəttə, keçəcəklər, çünki başqa variant yoxdur...”
Qeyd edək ki, Reyhan Məmmədovanın ölümü ilə nəticələnən yol qəzası ilə bağlı cinayət işi başlanılıb. Faktla bağlı Xətai rayon Polis İdarəsində Cinayət Məcəlləsinin 263.2-ci (Yol hərəkəti və nəqliyyat vasitələrinin istismarı qaydalarını pozma, ehtiyatsızlıqdan zərərçəkmiş şəxsin ölümünə səbəb olduqda) maddəsilə cinayət işi başlanılıb.
Ərşad Hüseynzadə

Zülfiyyə Qurbanova
www.oxu.az
"
"“Avtolux Azərbaycan” MMC şirkətindən daha bir premyera: Fiat Tipo – FOTO“Avtolux Azərbaycan” MMC avtomobil həvəskarlarını daha yeni bir modellə – Fiat Tipo sedanı ilə tanış etdi. 
Bundan əlavə, model daha 2 versiyada buraxılır - Fiat Tipo Hetçbek və Fiat Tipo Universal. Yaxın gələcəkdə “Avtolux Azərbaycan” MMC satış nümayəndəliyində digər iki versiya ilə də tanış olmaq mümkün olacaq.
Türkiyə istehsalı olan bu model  Türkiyə bazarında Egea, Avropa bazarında isə Tipo adı ilə tanınır. Bu modelin satış həcmi 1988–1995-ci illərdə 2 milyondan artıq olub və hətta 1989-cu ildə Tipo “ilin avtomobili” adına layiq görülmüşdür. 
Bu gün gördüyümüz C seqmentinə aid olan kompakt, funksional Tipo sedan 1,6 litr həcmli mühərrik və 6 pilləli sürət qutusu ilə təchiz olunub. 
“Avtolux Azərbaycan” MMC şirkətinin nümayəndələri yeni Tipo modelinin Azərbaycan bazarında populyar “ailə avtomobili” olacağına inandıqlarını bildiriblər. 
Qeyd edək ki, Fiat Tipo modeli və “Avtolux Azərbaycan” MMC-də satışda olan digər modellər müştərilərə sərfəli kredit şərtləri ilə təklif olunur. Şərtlər 5 ilədək kredit müddətindən, ilkin ödəniş 20%  və illik 17%-dən ibarətdir.
Kredit şərtləri və avtomobil haqqında daha ətraflı məlumatı 983 qısa nömrəsinə zəng etməklə və ya Ü. Hacıbəyli 57 C ünvanında yerləşən satış nümayəndəliyinə yaxınlaşıb əldə edə bilərsiniz. 





















www.oxu.az
"
"Astarada yeni yollar salınır – FOTO + VİDEOBu il reallaşdırılan 40 avtomobil yolu layihəsindən biri də Astara rayonunda icra olunur. Söhbət Taxtanəkəran-Miki və Taxtanəkəran-Toradi avtomobil yollarının tikintisindən gedir.
“Azəravtoyol” ASC-dən Oxu.Az-a verilən məlumata görə, çətin dağlıq relyefə məxsus kəndlərarası avtomobil yolu Hirkan Milli Parkının ərazisindən keçir.
Uzunluğu 26 km olan avtomobil yolu IV texniki dərəcəyə uyğun salınır. Burada layihəyə uyğun olaraq yol 2 hərəkət zolaqlı olmaqla, ümumi eni 10 metr təşkil edir. Buraya 6 metr hərəkət hissəsi və hər bir istiqamət üzrə 2 metrlik çiyinlər daxildir.
Hazırda yol boyu torpaq işləri görülür, yol yatağının inşası aparılır. Torpaq işləri zamanı zəruri olan yerlərdə yol yatağının yararsız qruntu qazılaraq kənara daşınır və əvəzinə yararlı material tökülərək yenidən kipləşdirmə aparılaraq bərpa edilir.
Torpaq işləri yekunlaşdıqdan sonra yol əsasının tikintisi işlərinə başlanılacaq. Yol əsasının inşası qum-çınqıl və optimal qırmadaş qarışığından aparılacaq. Daha sonra yola 2 qat olmaqla, yeni asfalt-beton örtüyünün döşənməsi planlaşdırılır ki, asfaltlanacaq sahə 150 min kv. m-dən çoxdur.
Bundan başqa, layihədə bir aşırımlı dəmir-beton konstruksiyalı 1 ədəd avtomobil körpüsünün tikilməsi də nəzərdə tutulub. Körpü yolun 12,4-cü km-də yerləşəcək. Körpünün uzunluğu 28 metr, eni isə 6 metr olacaq. Görülən işlərə uyğun olaraq yol boyu atmosfer və dağ sularının ötürülməsi üçün müxtəlif diametrli su ötürücü borular quraşdırılıb.
Tikinti işləri bitdikdən sonra sözügedən yola 134 ədəd yol nişanı və məlumatverici lövhə quraşdırılacaq, yolcizgi və yol göstərici xətlərinin çəkilişi işləri aparılacaq.
12 min nəfər əhalinin yaşadığı 38 yaşayış məntəqəsini birləşdirən Taxtanəkəran-Miki, Taxtanəkəran-Toradi avtomobil yollarının yenidən qurulması vətəndaşların gediş-gəlişinin rahatlaşmasına, yük və sərnişin daşımasının yaxşılaşmasına gətirib çıxaracaq, həmçinin sözügedən ərazilərdə yeni turizm marşrutlarının yaranmasına, bununla da turizmin inkişafına səbəb olacaq.




























A.M.

www.oxu.az
"
"Bakıda ağır qəza: Kişi yolda can verdi – FOTOBakıda ağır yol-nəqliyyat hadisəsi baş verib.
Oxu.Az-a daxil olan məlumata görə, piyadaların vurulması ilə nəticələnən yol qəzası dünən Atatürk prospektində qeydə alınıb.
Belə ki, avtomaşın yaşlı kişini piyada keçidin yaxınlığında vurub. Zərbə nəticəsində piyada bir neçə metr aralı düşüb. Bildirilir ki, sürücü hadisə yerindən qaçıb.
Hadisə şahidləri qeyd edir ki, yaşlı kişi zərbə nəticəsində dünyasını dəyişib.


VİDEO: Turan Vəliyev

Elvin Əhmədov
www.oxu.az
"
"Reyhanın vurularaq öldüyü yolda yenilik – VİDEOAzərbaycanlı idmançı, dağadırmanma, qayayadırmanma, buzadırmanma üzrə çempion Reyhan Məmmədovanın qəza nəticəsində ölməyindən artıq 4 gün keçib. 
Oxu.Az “Qafqazinfo”-ya istinadən xəbər verir ki, hadisədən sonra aidiyyəti qurumlar Nobel prospektində Reyhanın vurulduğu piyada keçidini təhlükəli hesab edərək onu ləğv ediblər. 
Bu barədə DJ Tural Yusifov məlumat yayıb. O, hadisə yerindən video paylaşaraq qeyd edib ki, keçiddəki ağ zolaqlar qara rənglə əvəzlənib. Aparıcı onu da əlavə edib ki, bu qərar absurddur. Belə ki, keçidin ləğv ediləcəyi halda piyadaların keçməsi üçün ən yaxın yer 2 km uzaqda yerləşir və sakinlər üçün ciddi problem yaranacaq. 
Xatırladaq ki, iyunun 28-də axşam saatlarında Bakının Xətai rayonu Zığ şosesində Masallı rayon sakini Əlifağa Məmmədovun idarə etdiyi “BMW” markalı, 90 XU 928 dövlət nömrə nişanlı maşın Reyhan Məmmədovanı vuraraq öldürüb. Sürücü həbs edilib. 


E.Ə.
www.oxu.az
"
"Gəncədə ağır yol qəzası baş verib: Ailənin 6 üzvü yaralanıb – FOTOGəncə şəhərində 6 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə şəhərin hava limanı yolunda qeydə alınıb.
Qəza minik maşınının idarəetməni itirərək divara çırpılması nəticəsində baş verib. Hadisə zamanı bir ailənin 6 üzvü – ər-arvad, nənə və üç nəvə xəsarət alıb. Uşaqlardan biri azyaşlıdır.

















A.M.
www.oxu.az
"
"Bakıda çempion qızın öldüyü yolda yenilik – VİDEOİyunun 28-də axşam saatlarında Bakının Xətai rayonu Zığ şosesində “BMW” markalı, 90 XU 928 dövlət nömrə nişanlı maşının 22 yaşlı Reyhan Məmmədovanı vurub öldürdüyü hadisənin baş verdiyi piyada keçidi ləğv edilib.
Oxu.Az lent.az-a istinadən xəbər verir ki, “SOCAR” yanacaqdoldurma məntəqəsinin qarşısındakı piyada zolağı asfalt rəngli materialla rənglənib və ərazidəki piyada keçidi yol hərəkət nişanı götürülüb.
Qeyd edək ki, məlum hadisəni törətmiş sürücü artıq həbs edilib. Qəzada həyatını itirən Reyhan Məmmədova isə dağadırmanma, qayayadırmanma və buzadırmanma üzrə çempion olub.

A.M.
www.oxu.az
"
"Gəncədə sürücü azyaşlı uşağı vuraraq hadisə yerindən qaçıbGəncə şəhərində 7 yaşlı piyadanı avtomobil vurub.
Oxu.Az Report-a istinadən xəbər verir ki, hadisə şəhərin Avtozavod qəsəbəsinə gedən yolunda baş verib.
Yolu keçmək istəyən Gəncə sakini, 2010-cu il təvəllüdlü, Bədəlli Ülvi Novruz oğlunu avtomobil vurub. Onun hansı avtomobil tərəfindən vurulması hələlik məlum deyil.
Ü.Bədəllini yaxınlıqdan keçən başqa bir avtomobilin sürücüsü Gəncə şəhər 2 nömrəli Uşaq Xəstəxanasına aparıb.
Onun vəziyyətinin ağır olduğu bildirilir.
Faktla bağlı araşdırma aparılır.
www.oxu.az
"
"Şəkidə avtomobil ağaca çırpıldı: 3 nəfər yaralandı – VİDEOÖtən gün axşam saatlarında Şəkidə yol qəzası baş verib.
Oxu.Az ARB-yə istinadən xəbər verir ki, şəhərin 20 Yanvar küçəsi ilə hərəkət edən 55 BP 469 dövlət nömrə nişanlı VAZ 21 011 markalı avtomobilin sürücüsü Tərlan Məmmədov idarəetməni itirib və nəticədə avtomobil ağaca çırpılıb.
Sürücü və sərnişinləri yüngül xəsarət alıb.


www.oxu.az

"
"Şəkidə teplovoz minik avtomobilini vurub: sürücü xəsarət alıbŞəkidə teplovoz minik avtomobilini vurub. 
Oxu.Az APA-ya istinadən xəbər verir ki, hadisə bu gün saat 16:30 radələrində Yevlax-Balakən dəmir yol xəttinin Şəki rayonu Cəfərabad kəndi ərazisindən keçən hissəsində baş verib. 
1954-cü il təvəllüdlü, Şəki rayonu Əliyar kənd sakini Əzim Süleyman oğlu Abdullayev idarə etdiyi “VAZ 2106” markalı 10 MR 159 dövlət nömrə nişanlı minik avtomobili ilə dəmir yol xəttinin qorunmayan keçidini keçmək istəyən zaman xətlə hərəkət edən teplovoz tərəfindən vurulub. 
Qəzadan sonra minik avtomobilinin sürücüsü Əzim Süleymanov Şəki Mərkəzi Rayon Xəstəxanasına (MRX) aparılıb.
Müalicəsi xəstəxananın cərrahiyə şöbəsində aparılan Əzim Süleymanova qarının küt travması və qapalı kəllə-beyin travması diaqnozu qoyulub, vəziyyəti orta-ağır qiymətləndirilir.
 
Faktla bağlı araşdırma aparılır.
www.oxu.az
"
"Toy günü qəza: xəsarət alanlar varLənkəranda bir neçə nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən bildirir ki,hadisə Lənkəran-Lerik yolunun 29-cu kilometrliyində qeydə alınıb.
Belə ki, ""VAZ 2106"" markalı, 42 BH 634 dövlət seriya nişanlı avtomobillə ""VAZ 21011"" markalı, 43 BC 856 seriyalı avtomobillərin toqqquşması nəticəsində 3 qadın xəsarət alıb. Məlumata görə, onlar toy mərasiminə gedirmiş.
Yaralılar Lənkəran Rayon Mərkəzi Xəstəxanasına çatdırılıblar.
Faktla bağlı araşdırma aparılır.
www.oxu.az
"
"“Azəravtoyol” ASC-nin əməkdaşı asfaltçəkən texnikanın altında qalaraq ölüb“Azəravtoyol” ASC-nin əməkdaşı istehsalatda bədbəxt hadisə nəticəsində ölüb.
Oxu.Az-ın Report-a istinadə xəbərinə görə, hadisə Bakının Yasamal rayonunda, ""Sovetski"" kimi tanınan ərazidə qeydə alınıb.
1992-ci il təvəllüdlü Allahverdiyev Xəyal İlqar oğlu ərazidə asfalt beton örtüyünün çəkilişi zamanı ağır texnikanın təkərləri altında qalaraq ölüb.
Faktla əlaqədar Yasamal Rayon Prokurorluğunda araşdırma aparılır.
X.Allahverdiyev ASC-də müqavilə əsasında fəhlə kimi fəaliyyət göstərib.
N.О.
www.oxu.az
"
"Masallıda ağır qəza – 4 nəfər yaralandıMasallıda motosikletlə “VAZ” markalı minik avtomobilinin toqquşması nəticəsində 4 nəfər xəsarət alıb.
 
Oxu.Az APA-ya istinadən xəbər verir ki, hadisə Həsənli kəndində qeydə alınıb.
 
Belə ki, “motosiklet”lə  ”VAZ 2107”-nin  toqquşması nəticəsində minik avtomobili idarəetməni itirərək kanala düşüb.
 
Nəticədə motosikletdə olan 3 nəfər  - sürücü, Məmmədxanlı kənd sakini 42 yaşlı Fərahim Salayev, Stansiya kənd sakini, 29 yaşlı Röyal Talıbov və Həsənli kənd sakini 30 yaşlı Yalçın Məmmədov, eləcə də  “VAZ”ın sürücüsü müxtəlif bədən xəsarətləri ilə Masallı Rayon Mərkəzi Xəstəxanasına yerləşdiriliblər. Onların vəziyyətlərinin orta ağır olduğu bildirilir.
A.H
www.oxu.az
 
"
"İdmançı qızın vurulduğu yoldakı təhlükə – VİDEOAzərbaycan çempionu Reyhan Məmmədovanın piyada zolağında vurularaq öldürülməsini əks etdirən görüntülər sosial şəbəkələrdə geniş müzakirə olunub. Gənc idmançı yol hərəkət qaydalarına tam əməl edərək piyada keçidindən keçsə də, sürətlə gələn avtobil onun həyatına son qoyub. Məlum hadisədən sonra sərnişinlər Nobel prospektindəki piyada zolaqlarının təhlükəli yerlərdə qoyulduğunu iddia edirlər. Çoxzolaqlı yollarda piyada zolaqlarının salınması nə dərəcədə doğrudur?
Oxu.Az-ın Qafqazinfo-ya istinadən məlumatına görə, ekspert Ərşad Hüseynov bildirib ki, piyada keçidlərinin yaşayış məntəqələrinin yaxınlığındakı yollarda olması qaçılmazdır. 
Kim ki yolun sürətli olduğunu və orada piyada zolaqlarının çəkilməməsini iddia edirsə, yanlışdır: “Ümumiyyətlə, şəhər daxilində sürətli yol ola bilməz. Küçədən istifadə edən həm sürücülərin, həm də piyadaların təhlükəsizliyi üçün bütün qaydalara əməl etmək vacibdir. Hazırda ölkəmizdə yol hərəkətinin çoxsaylı iştirakçıları piyadalardır. Dedik ki, həmin yolda piyada keçidi ola bilər. Ancaq necə olmalıdır, bir də ondan danışaq.
Sözügedən yol çoxzolaqlıdır və iki hərəkət hissəsi, hər hissədə isə 4 zolaq var. Belə yollarda işıqforsuz piyada keçidi çox təhlükəlidir. Hətta piyada axını çox olduğu təqdirdə, yaxşı olar ki, yeraltı və yerüstü piyada keçidi tikilsin. Bu, ən təhlükəsiz variantdır. Maddi baxımdan imkan olmadıqda isə, qeyd etdiyim kimi, hərəkət işıqforla tənzimlənməlidir”.
Videoya çox diqqətlə baxdığını vurğulayan ekspert yolda işıqlandırma probleminin olmadığını deyib: “Düzdür, video məhdud bir sektoru göstərir, avtomobilin əvvəlki dinamikası barədə məlumat olsaydı, hadisəyə tam dəqiq hüquqi qiymət də vermək olardı. Burada incəliklər nələrdir? Prospektdə işıqlar normal qaydada yanır və burada hadisənin qaranlıq olduğu üçün baş verdiyini iddia etmək qəti olmaz. Paytaxtın elə küçələri var ki, işıqlar yoxdur və yaxud söndürülür. Ancaq burada işıqlandırma normal qaydada olub. Kamerada qız da, iti də açıq-aydın görünür”.
Bəs sürücülər nə vaxt piyadalara yol verməlidir?
Ə. Hüseynov bildirib ki, videoda açıq-aşkar görünür ki, avtomobilin sahibi Yol Hərəkəti Haqqında Qanunun 54-cü maddəsinin piyadalara yol verməklə bağlı tələbini pozur: “Qanun deyir ki, əgər nizamlanmayan piyada keçidi varsa və piyada həmin keçidə daxil olubsa, sürücü sürətini azaltmalı, hərəkətə mane olacaqsa, tam dayanmalıdır. Biz həmişə sürücülərə belə yerlərdə daha diqqətli olmağı məsləhət görürük. 
Yol hərəkətinin tənzimlənməsi ilə bağlı başqa bir məqam da ondan ibarətdir ki, orada piyada keçid nişanı yolun sağ və sol tərəfində qoyulub. Bu kimi çoxzolaqlı yollarda yolayrıcı hissəsədə də nişan qoyulmalıdır. 
Son olaraq qeyd edirəm ki, yol hərəkəti qaydaları normal dünyagörüşü, düzgün həyat tərzi olan, cəmiyyətdəki dəyərlərə normal yanaşan insanlar üçündür. Əks halda insanlıq problem olan şəxs hər bir qaydaya düzgün əməl olunan yolda belə piyadanı öldürəcək”.

E.Ə.
www.oxu.az
"
"Füzuli dairəsi qismən bərpa olunur – FOTO Bakının Yasamal rayonunda Beşmərtəbə yaxınlığındakı Füzuli dairəsi qismən bərpa edilir.  
Oxu.Az 1news.az-a istinadən xəbər verir ki, dairədə Azərbaycan prospektindən (keçmiş Hüsi Hacıyev küçəsi) Füzuli və Şıxəli Qurbanov küçələrinə (“Nizami” metrostansiyası istiqamətində) yeni döngə inşa edilir, daha öncə isə burada “qış bulvarı”nın davamının inşaatı planlaşdırılırdı.  
Aparılan tikinti işlərini şərh edərkən, “Azəravtoyol” ASC mətbuat xidmətinin rəhbəri Anar Nəcəfli işlərin cədvəl üzrə getdiyini bildirib. 
“Yeni döngə bordürlərlə əhatə edilib, burada yeraltı kommunikasiyasının yenilənməsi üzrə işlər gedir, daha sona döngə asfaltla örtüləcək”, - A.Nəcəfli bildirib. 
Yeni döngə haqqında daha ətraflı məlumatı aşağıda təqdim edilmiş foto və xəritədən əldə edə bilərsiniz. 




















S.S.
www.oxu.az
"
"Bakının bəzi küçələrində  nəqliyyatın hərəkəti məhdudlaşdırılır – YENİLƏNİBBu gündən Bakıda avtonəqliyyat vasitələrinin hərəkəti qismən məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, aparılacaq təmir işləri ilə əlaqədar olaraq Yasamal rayonu Bəsti Bağırova küçəsi ilə (İnşaatçılar pr-ti - C.Cabbarlı küç. arası) avtonəqliyyat vasitələrinin hərəkəti bu gündən etibarən qismən məhdudlaşdırılacaq.
Sözügedən keçədə məhdudlaşdırma təmir işləri bitənədək qüvvədə olacaq.
“Azəravtoyol” vətəndaşlardan yarana biləcək narahatlığa görə öncədən üzr istəyir.



11:03
Bu gün səhər saat 10:00-dan etibarən Yasamal rayonu, Balababa Məcidov küçəsində üfüqi nişanlanma xətlərinin çəkilməsi işləri aparılacaq.
Oxu.Az-ın “Azəravtoyol” ASC-nin mətbuat xidmətinə istinadən verdiyi məlumata görə, adıçəkilən ərazidə işlərin aparılması ilə əlaqədar olaraq avtonəqliyyat vasitələrinin hərəkəti tam və ya qismən məhdudlaşdırılacaq.
Rənglənmə işləri axşam saatlarınadək yekunlaşdırılacaq.
Z.Q.
www.oxu.az
"
"Masallıda qəza: Ana və iki cavan oğlu öldüİyunun 29-da Masallıda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, “Shacman” markalı yük avtomobili ilə “VAZ” markalı minik avtomobili toqquşub.
Nəticədə “VAZ”-ın sürücüsü, Masallı rayon sakini Elmin Bayramov, E. Bayramovun qardaşı, 1991-ci il təvəllüdlü Mahir Bayramov, anası Reyhanə Abbasova aldıqları xəsarətdən ölüblər.
E.Ə.
www.oxu.az
 
"
"Lerikdə 50 yaşayış məntəqəsini birləşdirən yeni yol inşa olunur – FOTOAzərbaycan Respublikasının Prezidentinin sərəncamına əsasən, Lerik rayonunda 30 min nəfər əhalinin yaşadığı 50 yaşayış məntəqəsini birləşdirən Noda-Şingədulan-Xanəgah avtomobil yolunun tikintisi işlərinə başlanılıb.
Oxu.Az-ın məlumatına görə, uzunluğu 36 km olan avtomobil yolu IV texniki dərəcəyə uyğun inşa olunur. Layihəyə uyğun olaraq, yol 2 hərəkət zolaqlı olmaqla, ümumi eni 10 metr təşkil edir. Bura 6 metr hərəkət hissə və hər bir istiqamət üzrə 2 metr çiyinlər daxildir.         
Hazırda yol boyu torpaq işləri görülür, yol yatağının inşası aparılır. Torpaq işləri zamanı zəruri olan yerlərdə yol yatağının yararsız qruntu qazılaraq kənara daşınır və əvəzinə yararlı material tökülərək yenidən kipləşdirmə aparılaraq bərpa edilir.
Torpaq işləri yekunlaşdıqdan sonra yol əsasının tikintisi işlərinə başlanılacaq. Yol əsasının inşası qum-çınqıl və optimal qırmadaş qarışığından aparılacaq. Daha sonra yola 2 qat olmaqla, yeni asfalt-beton örtüyünün döşənməsi planlaşdırılır. Asfaltlanacaq sahə 200 min m2-dən çoxdur.          
Yolda hər biri 2 aşırımlı olmaqla, 3 ədəd körpü keçidi əsaslı şəkildə təmir ediləcək. Bundan başqa, suların ötürülməsi üçün 70 yerdə müxtəlif diametrli ümumi uzunluğu 1162 p/m olan dəmir-beton borular və 1 ədəd eni 4 m, hündürlüyü isə 2,5 m olan düzbucaqlı dəmir-beton suötürücü də quraşdırılacaq.
Layihəyə uyğun bütün işlər yekunlaşdıqdan sonra zəruri olan yerlərə yol nişanı və məlumatverici lövhələr quraşdırılacaq, yolcizgi və yol göstərici xətlərin çəklişi işləri aparılacaq.
Dövlət başçısının verdiyi tövsiyə və tapşırıqlara əsasən, bu il reallaşdırılan 40 kənd və qəsəbələrarası avtomobil yolu layihələrindən biri olan Lerik rayonu Noda-Şingədulan-Xanəgah avtomobil yolunun tikintisi ilə gediş-gəliş xeyli rahatlaşacaq, yük və sərnişin daşıması asanlaşacaq. Yeni yolun tikintisi yol boyu yaşayan vətəndaşların həyat şəraitinin yaxşılaşmasına birbaşa təsir edən kənd təsərrüfatının və turizmin inkişafına da səbəb olacaq.
































Z.Q.
www.oxu.az
"
"Masallıdakı dəhşətli qəzanın görüntüləri yayıldı – VİDEOMasallı rayonunda iki nəfərin ölümü ilə nəticələnən yol-nəqliyyat hadisəsi baş verib.
Oxu.Az ARB TV-yə istinadən xəbər verir ki, Beyləqan rayon sakini 37 yaşlı Mehdi Hüseynovun idarə etdiyi “Mersedes” markalı yük avtomobili ilə Masallının Xıl kənd sakini 29 yaşlı Elmin Bayramovun idarə etdiyi “VAZ” markalı avtomobil toqquşub.
Nəticədə “VAZ” markalı avtomobilin sürücüsü, Bayramov Elmin və anası 51 yaşlı Abbasova Reyhanə hadisə yerindəcə keçiniblər.
Onların cəsədləri sıxılmış avtomobildən FHN əməkdaşları tərəfindən çıxarılıb.
Qəza nəticəsində “VAZ”ın digər sərnişini ölən qadının 26 yaşlı oğlu Mahir Bayramov, “Mersedes” markalı minik avtomobilin sürücüsü 37 yaşlı Mehdi Hüseynov və sərnişini 36 yaşlı Bəhruz Qafarov müxtəlif dərəcəli bədən xəsarətləri alaraq Masallı rayon mərkəzi xəstəxanasına yerləşdiriliblər. Onlardan Mahir Bayramovun vəziyyətinin ağır olduğu deyilir.

S.B.
www.oxu.az
"
"“20 Yanvar dairəsi” ləğv ediləcək – VİDEOYasamal rayonu ərazisində “Beşmərtəbə” və Nəriman Nərimanov heykəli yaxınlığındakı dairədən sonra Bakıda İnşaatçılar prospektindəki “Statistika” dairəsi də bağlanıb.
Oxu.Az-ın Xəzər TV-yə istinadən məlumatına görə, keçmiş “Sovetski” ərazisində yol infrastrukturunun yenidən qurulması istiqamətində aparılan işlər çərçivəsində İnşaatçılar prospektində yerləşən dairədə dəyşikliklər edilib.
Qeyd edək ki, hazırda sözügedən ərazidə layihə üzrə nəzərdə tutulmuş tikinti işləri davam etdirilir. Bakıxanov və İzmir küçələrindən İnşaatçılar prospektinə daxil olan avtonəqliyyat vasitələri isə əvvəlki qaydada hərəkətlərinə davam edə bilərlər. Yaranan vəziyyətdən sürücülər də razıdırlar. Onların sözlərinə görə, dairənin bağlanması pik saatlarda ərazidə yaranan sıxlığın qarşısını alacaq.
Yenidənqurma işləri çərçivəsində yolda bütün infrastruktur da qurulur. Yol cizgi xətləri çəkilib, yeni işıqforlar və bir neçə yerdə nişanlar qoyulub.
“Azəravtoyol” Açıq Səhimdar Cəmiyyətin mətbuat katibi Anar Nəcəflinin sözlərinə görə, paytaxtdakı dairələrin ləğvi davam edəcək. Növbədə “20 yanvar” kimi tanınan dairədir. İşlərə yaxın vaxtlarda start veriləcək.

S.B.
www.oxu.az
"
"Azərbaycanlı müğənninin avtoş əri həbs olundu – FOTOBakıda motosikletlə avtoxuliqanlıq edən sürücü həbs edilib.
Oxu.Az xəbər verir ki, Bakı Şəhər Dövlət Yol Polisi İdarəsindən avtosfer.az-a verilən məlumata görə, iyunun 25-də, saat 19:40 radələrində 10 B 216 dövlət nömrə nişanlı motosikletin sürücüsü Zaqulba prospektində üzü Bilgəh istiqamətində hərəkətdə olan zaman avtoxuliqanlıq edib. 
Sürət həddini aşaraq təhlükəli manevrlər edən sürücü yol polisinin dəfələrlə “saxla” işarəsi verməsinə məhəl qoymayaraq, hərəkəti davam etdirib. Bunu görən yol polisləri qarşıda süni sıxlıq yaradaraq baykeri dayandıra biliblər.
İlkin araşdırma zamanı məlum olub ki, motosikleti idarə edən şəxsi Bakı şəhər sakini, 36 yaşlı Anar Atakişi oğlu Heydərovdur. Onun sürücülük vəsiqəsində isə motosiklet idarə etmək üçün müvafiq kateqoriyanın, eləcə də, etibarnamənin olmadığı da üzə çıxıb. Anar Heydərovun barəsində toplanmış materiallar Xəzər rayon Məhkəməsinə təqdim edilib. 
Məhkəmə qərarı ilə Anar Heydərovun sürücülük hüququ 1 il müddətinə məhdudlaşdırılıb. Özü isə 20 gün inzibati həbs cəzası ilə cəzalandırılaraq Daxili İşlər Nazirliyinin İnzibati həbs olunanların saxlanma məntəqəsinə göndərilib.
Qeyd edək ki, Anar Heydərov müğənni Zemfira İbrahimovanın əridir. Cütlüyün bir qızı, bir oğlu var. 








E.Ə.
www.oxu.az
"
"İdmançı qadını avtomobillə vuraraq öldürən sürücü tutulduBakı şəhər Baş Polis İdarəsi və şəhər prokurorluğu azərbaycanlı idmançı, dağadırmanma, qayayadırmanma, buzadırmanma üzrə çempion Reyhan Məmmədovanın ölümü ilə bağlı birgə məlumat yayıb.
Oxu.Az xəbərinə görə, məlumatda bildirilib ki, iyunun 28-də, saat 21:10 radələrində Xətai rayonu ərazisində Masallı rayon sakini 1962-ci il təvəllüdlü Məmmədov Əlifağa Abdul oğlu idarə etdiyi özünə məxsus “BMW” markalı, AZ90-XU-928 dövlət nömrə nişanlı avtomobillə yolu keçən piyada, 1995-ci il təvəllüdlü Məmmədova Reyhan İlqar qızını vurub, sonuncu aldığı xəsarətlərdən hadisə yerində vəfat edib.
Fakta görə Xətai rayon Polis İdarəsinin İstintaq Şöbəsində Cinayət Məcəlləsinin 263.2-ci (yol hərəkəti və nəqliyyat vasitələrinin istismarı qaydalarını pozma zərərçəkmiş şəxsin ölümünə səbəb olduqda) maddəsi ilə cinayət işi başlanıb, müvafiq ekspertizalar təyin edilib.
Cinayəti törətməkdə şübhəli bilinən Ə.Məmmədov tutulub.
Hazırda iş üzrə zəruri istintaq tədbirləri davam etdirilir.
Qeyd edək ki, R. Məmmədova dağadırmanma, qayayadırmanma, buzadırmanma üzrə Azərbaycan çempionudur.
E.Ə.
www.oxu.az
"
"Xanım çempionumuz faciəvi şəkildə dünyasını dəyişdi – ÖLÜM ANI + YENİLƏNİBBakının Xətai rayonu ərazisində azərbaycanlı idmançı Reyhan Məmmədovanın ölümü ilə nəticələnən yol qəzası ilə bağlı cinayət işi başlanılıb.
Oxu.Az-ın Trend-ə istinadən məlumatına görə, faktla bağlı Xətai rayon Polis İdarəsində Cinayət Məcəlləsinin 263.2-ci (Yol hərəkəti və nəqliyyat vasitələrinin istismarı qaydalarını pozma, ehtiyatsızlıqdan zərərçəkmiş şəxsin ölümünə səbəb olduqda) maddəsilə cinayət işi başlanılıb.
E.Ə.
www.oxu.az
***
13:39
Xəbər verdiyimiz kimi, azərbaycanlı idmançı, dağadırmanma, qayayadırmanma, buzadırmanma üzrə çempion Reyhan Məmmədova faciəvi şəkildə ölüb. İdmançı dünən avtomobil qəzasına düşüb. 
Oxu.Az xəbər verir ki, azxeber.com hadisənin təfərrüatlarını öyrənib. 
Məlumata görə, qəza Nobel prospekti - Zığ şossesində baş verib. Axşam vaxtlarında qeydə alınan qəzada Reyhan Məmmədova iti ilə piyada keçidindən yol keçirmiş. Həmin ərazidən keçən Əlifağa Məmmədovun idarə etdiyi “BMW” markalı, 90 XU 928 nömrəli avtomobil idmançını vurub.
Sakinlərin dediyinə görə, bu, həmin ərazidəki ilk hadisə deyil. Bundan öncə də həmin yerdə qəza olub.
Həmin görüntüləri təqdim edirik:


E.Ə.
***
10:49

Azərbaycanlı idmançı, dağadırmanma,qayayadırmanma, buzadırmanma üzrə çempion Reyhan Məmmədova faciəvi şəkildə ölüb.
Oxu.Az bakupost-a istinadən xəbər veriri ki, idmançı dünən avtomobil qəzasına düşüb. Belə ki, dünən axşam saatlarında R. Məmmədovanı avtomaşın vurub. 
Azərbaycan Hava və Ekstremal İdman Növləri Federasiyasından faktı təsdiqləyiblər.

















A.H.
www.oxu.az
"
"Neftçalada sərnişin avtobusu yandıNeftçala rayonunda sərnişin avtobusu yanıb. 
Oxu.Az Report-a istinadən xəbər verir ki, hadisə rayonun Dördlər kəndi ərazisində qeydə alınıb. 
Belə ki, Salyan-Neftçala avtomobil yolunda hərəkətdə olan sərnişin avtobusu anidən alovlanıb. Avtobusda olan sərnişinlər dərhal təxliyyə ediliblər. Hadisə yerinə Neftçala Rayon Yanğından Mühafizə Hissəsinin yanğınsöndürən maşınları və canlı qüvvəsi cəlb edilib. Yanğın söndürülüb. Hadisə zamanı xəsarət alan olmasa da, avtobus yararsız hala düşüb.
Faktla bağlı araşdırma aparılır.  
E.Ə.
www.oxu.az
 
"
"Bakı-İstanbul sərnişin avtobusu qəzaya düşdü – VİDEOBakı-İstanbul sərnişin avtobusu Yevlax rayonunda yük maşını ilə toqquşub.
Oxu.Az Report-a istinadən xəbər verir ki, hadisə Bakı-Qazax magistralının rayonun Səmədabad kəndi ərazisindən keçən hissəsində qeydə alınıb. 
Belə ki, Türkiyə vətəndaşı, 1977-ci il təvəllüdlü Süleyman Əkinçinin idarə etdiyi sərnişin avtobusu, 1986-ci il təvəllüdlü Tariyel Məmmədovun idarə etdiyi “Shacman” markalı yük avtomobili ilə toqquşub.
Nəticədə yük maşınının sürücüsü T.Məmmədov və avtobusda olan bir nəfər sərnişin yüngül xəsarət alıb. 
Faktla bağlı araşdırmalara başlanılıb.


E.Ə.

www.oxu.az
"
"Mingəçevirdə təcili tibbi yardım avtomaşını qəzaya düşdü – YENİLƏNİBMingəçevir şəhərində təcili tibbi yardım maşını iki avtomobillə toqquşub, 9 nəfər xəsarət alıb.
Oxu.Az Report-a istinadən xəbər verir ki, hadisə zamanı “VAZ-2110” markalı avtomobildə olan ana və üç uşağı, həmçinin təcili tibbi yardım avtomobilində olan tibbi bacısı Elnarə Rəhimova yüngül bədən xəsarətləri alıb və onlara ilk tibbi yardım göstərildikdən sonra evə buraxılıblar. 
Qeyd edək ki, qəzaya düşən tibbi yardım avtomobilində ağır xəstə olub. Hadisə  xəstəni Mingəçevir Şəhər Mərkəzi Xəstəxanasına apararkən baş verib.
A.H.
www.oxu.az
***
13:47
Mingəçevir şəhərində zəncirvari yol-nəqliyyat hadisəsi baş verib. 
Oxu.Az Report-a istinadən xəbər verir ki, hadisə şəhərin Heydər Əliyev prospekti ilə Nizami küçəsinin kəsişməsində baş verib.
Belə ki, Rusiya Federasiyasının vətəndaşı,1961-ci il təvəllüdlü Müseyib Baloğlan oğlu İsmayılov idarə etdiyi “KİA” markalı avtomobillə “VAZ-2110” markalı avtomobilə, daha sonra isə Əli Tanrıverdi oğlu Mikayılovun idarə etdiyi təcili tibbi yardım avtomobilinə çırpılıb. 
Nəticədə təcili tibbi yardım avtomobilinin sürücüsü Ə.Mikayılov və tibb işçisi, 1971-ci il təvəllüdlü Vəfa Elmalı qızı Süleymanova, “KİA” markalı avtomobilin sürücüsü M.İsmayılov və “VAZ-2110” markalı avtomobilin sürücüsü müxtəlif dərəcəli bədən xəsarətləri alıb.
Yaralılar Mingəçevir Şəhər Mərkəzi Xəstəxanasına yerləşdirilib. 
Faktla bağlı araşdırmalara başlanılıb.
E.Ə.
www.oxu.az
"
"Şirkət rəhbərinin öldüyü hadisə barədə – YENİ FAKTLAR2 gün əvvəl Hacıqabul rayonunda baş vermiş dəhşətli yol qəzası ilə bağlı bəzi məqamlar üzə çıxıb. 
Oxu.Az Lent.az-a istinadən xəbər verir ki, Bakı-Qazax magistralının Hacıqabulun Nəvahi qəsəbəsindən keçən hissəsində Tovuzun Dondarquşçu kənd sakini, 1990-cı il təvəllüdlü Mirzəyev Orxan Novruz oğlunun idarə etdiyi “Toyota Land Cruiser” markalı, 99 XX 060 dövlət qeydiyyat nişanlı avtomobil aşarkən sürücü və ön oturacaqda əyləşmiş 1989-cu il təvəllüdlü Abbasov Elgün İlham oğlu təhlükəsizlik kəmərini taxmayıbmış. 
Məhz bu səbəbdən də zərbənin gücündən onlar avtomobilin ön şüşəsindən yolun kənarına düşüblər və hadisə yerində vəfat ediblər. Avtomobilin arxa oturacağında əyləşmiş 23 yaşlı Seymur Əliyev isə kəmər taxmasa da, aşan nəqliyyat vasitəsinin salonunda qalıb. Xəstəxanaya yerləşdirilmiş gəncin həyatına təhlükə qalmadığı məlum olub.
Bu arada, məlum olub ki, qəzaya uğrayan avtomobil yaxınlıqdakı polis postundan keçərkən sürücü təhlükəsizlik kəmərini taxıbmış. Hadisə yerini müayinə edən polis qəza vaxtı avtomobilin təxminən saatda 140-150 kilometr sürətlə hərəkət etdiyini bildirib.
Məlumata görə, qəzada vəfat edən şəxslər əslən Tovuzdan olsalar da, Bakıda yaşayırmışlar. Onlar bayram günləri ilə bağlı rayona gedib, Bakıya qayıdarkən məlum hadisə ilə üzləşiblər.
Qeyd edək ki, qəzada vəfat edən Orxan Mirzəyev AFFA-nın mərhum prezidenti Ramiz Mirzəyevin qardaşı oğludur. O, özəl şirkətlərdən birinin direktoru imiş. Elgün Abbasov isə keçmiş futbolçu və Tovuzda fəaliyyət göstərən ARB24 telekanalının keçmiş əməkdaşı imiş.














E.Ə.
www.oxu.az
"
"Azərbaycan müğənnilərinin avtomobillərinin qiymətləri – SİYAHIAzərbaycanlı tanınmışların iştirak etdiyi “Maşın Şou” verilişindən sonra sənətçilərin hansı avtomobilə sahib olduqlarına dair suallar yaranmağa başladı. Bəzi məşhurlar, xüsusi ilə də müğənnilər bahalı avtomobili bir növ onların şöhrətinin, hətta gücünün göstəricisi kimi qəbul edir.
Oxu.Az xəbər verir ki, Report tanınmışlar arasında sorğu apararaq onların hansı avtomobilə sahib olduqlarını öyrənib.
Xalq artisti Aygün Kazımova – “Chevrolet Camaro”. Təxmini qiyməti 35-45 min ABŞ dolları;
Əməkdar artist Tünzalə Ağayeva – “Volkswagen Touareg”. 49-50 min dollar; “Mercedes Viano”. 67 min-77 min dollar;
Əməkdar artist Cavanşir Məmmədov – “Rolls Royce Phantom”. 500 min-1 milyon dollar;
Sevda Yahyayeva – “Mercedes Viano”. 67 min-77 min dollar;
Elçin Cəfərov – “Mercedes CLS”. 60-74 min dollar;
Əməkdar artist Aybəniz Haşımova – “Nissan Tida”. 3 min-15 min dollar;
Əməkdar artist Baloğlan Əşrəfov – “Toyota Land Cruiser” . 60-84 min dollar;
Əməkdar artist Ədalət Şükürov – “Lexus ls600 hybrid”. 130-135 min dollar;
Cavan Zeynallı – “Chevrolet Cruze”. 12 min-19 min dollar;
Əməkdar artist Rəşad İlyasov – “Land Rover Discovery”. 37 min-51 min dollar;
Əməkdar artist Elza Seyidcahan – “Grand Cherokee”. 81 min AZN;
Xalq artisti Məleykə Əsədova – “Maserati Quattroporte”. 100-150 min dollar;
Xalq artisti Flora Kərimova – “Nissan” ( modelini bilmir, özü idarə etmir);
Nazənin - son model “Lexus”. 100-130 min dollar;
Xalq artisti Səməd Səmədov - son model “Lexus”. 100-130 min dollar;
Manaf Ağayev – “Lexus""” 2012 model. 50 min dollar;
Xalq artisti Bilal Əliyev – “Volkswagen Touareg”. 49-50 min dollar;
Səyyad Əlizadə - “Toyota Land Cruiser”. 35-50 min dollar;
Əməkdar artist Nüşabə Ələsgərli “Maşınım yoxdur” deyir.
Xalq artistləri Alim Qasımov, Nazpəri Dostəliyeva, Mənsum İbrahimov isə bu barədə məlumat verməkdən imtina ediblər.
E.Ə.
www.oxu.az
"
"Bakıda biabırçılıq: Qadını çığırda-çığırda maşına mindirdilər – VİDEOBakıda, “Dərnəgül yolu”nda biabırçı hadisə baş verib.
Oxu.Az xəbər verir ki, bu haqda big.az-a hadisə şəhidləri məlumat verib.
Onların sözlərinə görə, hadisə “Çermet” körpüsü deyilən ərazidə yaşanıb: “Yoldan keçirdik. Gördük ki, bir xanım kişi ilə mübahisə edib. Nəticədə xanım özünü avtomobildən çölə atıb. Sonra isə kişi xanımı zorla avtomobilə mindirib. Qadın qışqıraraq kömək istəsə də, heç kim yaxın durmayıb”.
Görüntüləri təqdim edirik:


E.Ə.

www.oxu.az
"
"Azərbaycanda bayram günlərində qorxunc statistikaArdıcıl 5 gün davam edən istirahət günlərində Azərbaycanda baş vermiş yol qəzalarında 14 nəfər həyatını itirib. 
Oxu.Az Lent.az-a istinadən xəbər verir ki, iyunun 28-də ölkə yollarında 16 avtomobil qəzası baş verib. 
Nəticədə 4 nəfər ölüb, 21 nəfər isə xəsarət alıb. Belə ki, Ağdaşda və Bakının Xətai rayonunda avtomobillər piyadaları vuraraq öldürüb. Masallıda isə minik avtomobilinin yük maşınına çırpılması nəticəsində ana və oğlu ölüb, 3 nəfər isə xəsarət alıb.
Son 5 gündə ölkə yollarında baş vermiş qəzaların statistikası belədir:
24 iyun: 12 hadisə, 2 ölü, 16 yaralı
25 iyun: 11 hadisə, 3 ölü, 12 yaralı
26 iyun: 8 hadisə, 2 ölü, 17 yaralı
27 iyun: 12 hadisə, 3 ölü, 13 yaralı
28 iyun: 16 hadisə, 4 ölü, 21 yaralı.
Ümumilikdə geridə qalan istirahət günlərində 59 yol nəqliyyat hadisəsi baş verib ki, bu hadisələr nəticəsində 14 nəfər həyatını itirib, daha 79 nəfər isə ağır bədən xəsarəti alıb.
E.Ə.
www.oxu.az
"
"“Statistika” dairəsi ləğv olundu – XƏRİTƏBakının Yasamal rayonu ərazisində, keçmiş “Sovetski” ərazisində yol infrastrukturunun yenidən qurulması istiqamətində aparılan işlər çərçivəsində paytaxtın İnşaatçılar prospektində yerləşən dairə (Statistika dairəsi) artıq ləğv edilib. 
Oxu.Az bu barədə “Azəravtoyol” ASC-yə istinadən xəbər verir.
Bu səbəbdən də avtonəqliyyat vasitələrinin hərəkəti dairədən keçərək İnşaatçılar prospektindən Abbasqulu Ağa Bakıxanov küçəsinə doğru tam olaraq dayandırılaraq layihə üzrə nəzərdə tutulan istiqamət üzrə yönəldilib.
Avtonəqliyyat vasitələrinin hərəkəti İnşaatçılar prospektindən sağa Nərimanov prospektinə, oradan isə yeni yaradılmış geri dönmə hissə ilə Abdulla Şaiq küçəsinə və yenidən İnşaatçılar prospektinə yönəldilib. Abbasqulu Ağa Bakıxanov və İzmir küçələrindən İnşaatçılar prospektinə daxil olan avtonəqliyyat vasitələri isə əvvəlki qaydada hərəkətlərinə davam edə bilərlər.
Qeyd edək ki, hazırda sözügedən ərazidə layihə üzrə nəzərdə tutulmuş tikinti işləri davam etdirilir.



E.Ə.
www.oxu.az
"
"Bakının əsas prospektində dörd maşın toqquşdu: Xəsarət alanlar var Bakıda dörd avtomobil toqquşub.
Oxu.Az APA-ya istinadən xəbər verir ki, Heydər Əliyev prospektində “Günəş” şadlıq sarayının qarşısında “Mercedes” markalı, 10 NB 939 dövlət nömrə nişanlı, “Mercedes” markalı, JR 797 AZTR 17 dövlət qeydiyyat nişanlı, “Hyundai” markalı, 90 HG 903 dövlət nömrə nişanlı, “Mercedes” markalı, 02 BJ 056 dövlət nömrə nişanlı avtomobillər toqquşub.
Qəza nəticəsində avtomobillərə ciddi ziyan dəyib, bir neçə nəfər xəsarət alıb.
Hazırda hadisənin başvermə səbəbləri araşdırılır.
A.H.
www.oxu.az
"
"Səbaildə özünü polis mayoru kimi təqdim edən şəxs qaydaları pozdu – VİDEOİyunun 25-də, gecə saat 00.53-də Bakının Badamdar şossesində 99-LG-027 qeydiyyat nişanlı “Mercedes” markalı avtomobilin sürücüsü işıqforun qırmızı işığında keçib.
Oxu.Az xəbər verir ki, bu pozuntu Avtosfer.az saytının əməkdaşının avtomobilindəki kameraya düşüb. 
Saytın əməkdaşı ona yaxınlaşıb qayda pozuntusuna görə irad bildirdikdə, sürücü özünü polis mayoru kimi təqdim edib və Səbail rayon polis idarəsinin müstəntiqi vəzifəsində çalışdığını bildirib.


E.Ə.

www.oxu.az
"
"Avtomobilimizi günəş şüasından necə qoruyaq? – VİDEOƏksər sürücü gün boyu avtomobil saxlamaq üçün kölgəlik ərazi tapmır və məcburən avtomaşını günəş şüalarının altında saxlayır. Ustalar isə bu halın avtomobildə bir sıra fəsadlar törədə biləcəyini bildirilər.
Oxu.Az xezerxeber.az-a istinadən məlumat verir ki, ustalar bildirir ki, avtomobil uzun müddət günün altında qaldıqda dəmirdə yüksək temperatur əmələ gəlir və avtomaşının rəngi korlanır. 
Bunun qarşısını almağın üçün isə avtomobilin cilalanması mütləqdir.
Mütəxəssislərin sözlərinə görə, xüsusən də keyfiyyətsiz boyalardan istifadə edilən avtomobillərdə bu hal tez-tez müşahidə edilir. Hətta maşının boyası qopa da bilər.
Ön cihazlar panelinin və avtomobilin arxa şüşəsinin yaxınlığına elektronik əşyaları və ya alışmaqa meylli maddələri qoymaq da təhlükəlidir.
Xüsusən aran bölgəsində havanın temperaturu yüksək olduqundan avtomobilin salonunda açıq günün altında qalan əşyaların əriməsi halları tez-tez baş verir. 


E.Ə.

www.oxu.az
"
"Toyota Abşeron Mərkəzi bir yaşını endirimlərlə qeyd edirToyota-nın rəsmi dilleri Toyota Abşeron Mərkəzi 26 iyunda 1 yaşını qeyd etdi. Ötən ilin bu vaxtı Toyota Caucasus-in rəhbəri Mitsuro Konişinin, yerli və xarici qonaqların iştirakı ilə keçirilən təntənəli açılış mərasimində Toyota Caucasus-la Toyota Abşeron Mərkəzi arasında dillerlik müqaviləsi imzalandı. Beləliklə, uğurlu iş birliyinin əsası qoyuldu.
Mərkəz artıq bir ildir ki, ilk gündən müştərilərə söz verdiyi komfortu və yüksək xidmət səviyyəsini təqdim edir. Ümumi sahəsi 1000 m2 olan geniş salonda ziyarətçilərə bütün model cərgəsi nümayiş etdirilir, geniş orijinal ehtiyat hissələri bazası təklif edilir, test-drayv edərək avtomobilləri sınaqdan keçirmək və zəmanət üzrə servisdən yararlanmaq imkanı verilir. Xatırladaq ki, Toyota-nın ustaların işini və bütün təmir prosesini izləməyə imkan verən şəffaf GOLD salon konsepsiyası yalnız Toyota Abşeron Mərkəzində mövcuddur. Üstəlik, rahat istirahət zalı da hər zaman ziyarətçilərin xidmətindədir.
Toyota sahiblərinə hər növ təmir xidməti göstərən peşəkar ustalar xüsusi təlimlərdən keçərək sertifikatlar əldə ediblər. Təcrübəli satış mütəxəssisləri isə daima bütün sualları cavablandırmağa, avtomobillər haqqında geniş məlumat verməyə hazırdırlar.
Təbii ki,Toyota Abşeron Mərkəzi bu bir ili birlikdə başa vurduğu müştərilərini unutmayaraq, özəl günü özəl kampaniya ilə qeyd edir. 31 iyuladək kondisioner sisteminin diaqnostikası və qazının vurulması 50% endirimlə, hərəkət hissəsinin diaqnostikası isə pulsuz həyata keçiriləcək. Üstəlik, öncədən qeydiyyatdan keçən müştərilər üçün həmişə ehtiyat hissələrinə 5%, xidmət haqqında 10% endirim tətbiq olunur.
Əlavə məlumat üçün zəng edin: +994 12 349 00 60 / *0110
Daha ətraflı http://www.toyota-absheron.az/ saytında.
www.oxu.az
"
"Bakı-Quba yolunda qadın sürücü qeyri-adi qəza törətdi – FOTO + VİDEOÖtən gün təxminən saat 12-45 radələrində Bakı-Quba yolunun “Nasosnu” (Hacı Zeynalabdin qəsəbəsi) deyilən ərazisində “90 TK 331” dövlət qeydiyyat nişanlı “Kia Sportage” markalı avtomobil qeyri-adi qəzaya uğrayıb.
Oxu.Az avtoreyd.az-a istinadla xəbər verir ki, hadisə nəticəsində ağır xəsarət alan yoxdur. Avtomobili idarə edən xanım sürücü yüngül zədələnib.
Avtomobilə elə də ciddi ziyan dəyməyib.









A.S.
www.oxu.az
 
"
"“Formula 1” çempionu Bakıda nasaz “Jiquli”ni təmir etmək istədi Məşhur ingilis “Formula 1” pilotu, 90-cı illərin ən nüfuzlu yarışçılarından olan və 1996-cı ildə Dünya çempionu adını qazanan Deymon Hill Bakıda keçirilən “Formula-1” yarışları günlərində nasaz “Jiquli” ilə qarşılaşıb və onu təmir etmək istəyib.
Oxu.Az Virtualaz.org-a istinadən xəbər verir ki, Deymon Hill “Sky Sports F1”dan olan həmkarı Ted Kravitslə birlikdə yarış günlərinin birində paytaxtın mərkəzi küçələri ilə gecə gəzintisi zamanı nasaz “Jiquli”ni təmir etməyə çalışan sürücünü görüb .
“Bu kasıb oğlan qız tanışını şəhərdə gecə gəzintisinə çıxarmışdı, ancaq onun “Lada”sı xarab olmuşdu. Bax belə nasazlıq. Mən ona köməyimi təklif etdim, ancaq qorxuram ki, qadını qarşısında onun kişiliyini təhqir elədim. Ona görə də nə qədər ki, sürücü əlindəki qayka açarı ilə hücum etməyib, mən bu məşğuliyyəti bir kənara qoyub kütlənin arasında itməyə tələsdim”- Hill “Drivertribe”də yazır.
Pilot həmçinin “Jiquli”nin və onu təmir etməyə çalışan sürücünün fotosunu da paylaşıb.
S.B.
www.oxu.az
"
"Şirkət rəhbəri və telekanal əməkdaşı dəhşətli qəzada öldü – FOTOÖtən gün, iyunun 27-də, Bakı-Qazax magistralının Hacıqabuldan keçən hissəsində baş verən dəhşətli qəzada ölən şəxslərin kimliyi dəqiqləşib. 
Oxu.Az xəbər verir ki, Lent.az-ın əldə etdiyi məlumata görə, Tovuzun Dondarquşçu kənd sakini, 1990-cı il təvəllüdlü Mirzəyev Orxan Novruz oğlunun idarə etdiyi “Toyota Land Cruiser” markalı, 99 XX 060 dövlət qeydiyyat nişanlı avtomobilin aşması nəticəsində sürücü və sərnişini, 1989-cu ildə anadan olmuş Abbasov Elgün İlham oğlu hadisə yerində vəfat edib. 1994-cü il təvəllüdlü Əliyev Yaşar Seymur oğlu isə ağır vəziyyətdə xəstəxanaya aparılıb.
Yüksək sürətlə hərəkət edən avtomobilin aşması nəticəsində salondakı şəxslər qırılan şüşədən yolun kənarına düşüblər.
Bildirilir ki, qəzada ölən Orxan Mirzəyev Tovuzda fəaliyyət göstərən özəl şirkətlərdən birinin direktoru olub. 
Elgün Abbasov isə Tovuzun yerli telekanalında çalışırmış.




















S.B.
www.oxu.az
"
"Hacıqabulda “Land Cruiser” aşıb, iki nəfər ölüb – FOTOBakı-Qazax yolunda iki nəfərin ölümü ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən xəbərinə görə, yolun Hacıqabul rayonunun Nəvahi kəndindən keçən hissəsində “Land Cruiser” markalı, 99 XX 060 dövlət nömrə-nişanlı avtomobil aşıb. 
Nəticədə avtomobildə olan Tovuz rayon sakinləri - 1989-cu il təvəllüdlü Orxan Abbasov və 1990-cı il təvəllüdlü Elgün adlı şəxs aldıqları xəsarətdən hadisə yerində ölüblər, 1994-cü il təvəllüdlü Əliyev Seymur Yaşar oğlu isə Mərkəzi Rayon Xəstəxanasına çatdırılıb.
Faktla bağlı araşdırma aparılır.














S.B.
www.oxu.az
"
"Bakı-Qazax magistralında ağır qəza – VİDEOBakı-Qazax magistralının 72-ci kilometrliyində iki yük maşını və minik avtomobilinin toqquşması ilə nəticələnən yol qəzası baş verib.
Oxu.Az-ın Report-a istinadən məlumatına görə, iki yük maşını “Audi” markalı minik avtomobili ilə toqquşub.
Hadisə nəticəsində minik maşını yararsız vəziyyətə düşüb. Həmin maşında olan kişi və uşaq ağır xəsarət alıb. Kişinin ayağının sındığı bildirilir.
Əraziyə “Təcili yardım” briqadası və yol polisinin əməkdaşları gəlib.
Hələ ki, yaralıların şəxsiyyəti müəyyənləşdirilməyib.

S.B.
www.oxu.az
"
"Bakıda sərxoş sürücü 7 qonşunun avtomobilini əzdi – FOTOBakının Binəqədi rayonunda sərxoş sürücü 7 qonşunun avtomobilini əzib. 
Oxu.Az-ın APA-ya istinadən məlumatına görə, hadisə Atatürk prospekti, 65 ünvanında baş verib.
“Hyundai” markalı avtomobilin sürücüsü Rasim Kazımov öz avtomobili ilə sərxoş vəziyyətdə evinə gəlib. 
O, binanın həyətində avtomobilini park etmək istəyərkən qonşulara məxsus nəqliyyat vasitələrini əzib. Hadisə nəticəsində 7 avtomobilə ciddi ziyan dəyib. 
Qonşulardan birinə məxsus “Nissan” markalı avtomobil zərbənin gücündən həyətin küçə divarını dağıdıb. Dağılan divar isə yol kənarında dayanmış “Toyota Prado” markalı avtomobilin üstünə düşüb.
Qəzanı törədən sürücü Rasim Kazımov xəsarət alıb. Hadisə yerinə Binəqədi Rayon Polis İdarəsinin əməkdaşları gəlib. 
Sərxoş sürücü əvvəlcə tibbi yardım üçün xəstəxanaya, daha sonra isə polis idarəsinə aparılıb. Faktla bağlı araşdırma aparılır.




















S.B.
www.oxu.az
"
"Xalq artistlərinin qohumu faciəvi şəkildə öldüXalq artistləri Gülyanaq və Gülyaz Məmmədovaların xalası oğlu faciəvi şəkildə dünyasını dəyişib.
Oxu.Az milli.az-a istinadən xəbər verir ki, Şəkidə fəhlə işləyən məşhurun qohumunun üstündən avtomobil keçib.
Müğənnilər faktı təsdiqləyib:
“Bu hadisədən biz də böyük şok keçirtdik. Valideynlərimizə də xalam oğlunun ölümü pis təsir edib. Allah heç kimin başına bu cür faciə gətirməsin”.
A.S.
www.oxu.az
 
"
"Ağdaşda 17 yaşlı sürücü ağır qəzanın qurbanı olduAğdaş rayonunda ağır yol-nəqliyyat hadisəsi baş verib.
Oxu.Az-ın Report-a istinadən xəbərinə görə, hadisə rayonun Pirəzə və Ağzıbir kəndləri arasında qeydə alınıb.
Belə ki, həmin ərazidə “Hyundai-Sonata” və “VAZ-2107” markalı avtomobillər toqquşub.
Qəza zamanı “VAZ-2107” markalı avtomobilin sürücüsü, Ağdaş rayonunun Qaraoğlan kənd sakini 17 yaşlı Məmmədov Turan Xaləddin oğlu qəza zamanı aldığı xəsarətlərdən ölüb.
Həkimlər digər yaralıların vəziyyətini orta-ağır kimi qiymətləndiriblər.
Xəsarət alan şəxslərin hamısı Ağdaş rayonunun Qaraoğlan kənd sakinləridir. 
Faktla bağlı araşdırma aparılır.
S.B.
www.oxu.az
"
"Formula 1 üzrə Azərbaycan Qran-Prisində “avtoş” mübarizəsi – VİDEOFormula 1 üzrə Azərbaycan Qran-Prisində iki iddialı pilot - Luis Hemilton (“Mercedes”) və Sebastin Fettel (“Ferrari”) arasında münaqişə baş verib.
Oxu.Az-ın Report-a istinadən məlumatına görə, buna son döngədə Hemiltonun əyləci basması səbəb olub.
Nəticədə Fettel bolidinin burnu ilə onun avtomobilini vurub. Dörd qat dünya çempionu bununla da kifayətlənməyərək, döngədən çıxan kimi rəqibinə çataraq, avtomobilini onun bolidinin təkərlərinə toxundurub.
Ən önəmli epizod isə 51 dövrəlik mübarizənin 31-ci dövrəsində yaşanıb. Hemiltonun bolidindəki başlığı təcili dəyişdirmək lazım gəlib. Fettel isə etdiyi hərəkətə görə 10 saniyə dayanma cəriməsi alıb. Nəticədə hər iki pilot ilk 3-lükdən geri qalıb. Əvəzində “Red Bull” pilotu Daniel Rikkardo liderliyə yüksəlib. “Mercedes” pilotu Valtteri Bottas ikinci, “Uilyams” pilotu Lens Stroll isə üçüncü yeri tutub.
Qeyd edək ki, Azərbaycan Qran Prisinin yekununda Sebastyan Fettel 3 balla cərimələnib. Bu, almaniyalı pilotun britaniyalı Lüis Hemiltonla münaqişəsi səbəbindən baş verib. Beləliklə, 4 qat dünya çempionu da 3 cərimə balı alsa, superlisenziyadan məhrum ediləcək. Geridə qalan 8 Qran Pridən sonra Fettel 153 xalla 1-ci, Hemilton 139 xalla 2-ci pillədə qərarlaşıb.  

S.B.
www.oxu.az
"
"Paytaxtın mərkəzi küçələrində nəqliyyatın hərəkəti bərpa edilirBakıda “Formula 1” Azərbaycan “Qran-prisi” ilə əlaqədar bağlanan mərkəzi küçələrdə bu gün axşamdan nəqliyyatın hərəkəti bərpa ediləcək. 
Oxu.Az-ın məlumatına görə, bu barədə APA-ya Bakı şəhər Dövlət Yol Polisi İdarəsindən bildirilib. Qeyd olunub ki, hazırda həmin küçələrdə quraşdırılmış avadanlıqlar yığışdırılır: 
“Axşam saatlarından mərkəzi küçələr nəqliyyatın hərəkəti üçün açılacaq”.
Qeyd edək ki, “Formula 1” yarışları ilə əlaqədar iyunun 19-dan Azadlıq meydanından başlayaraq Puşkin, Xəqani, Bülbül küçələri, Zərifə Əliyeva prospekti, Rəsul Rza küçəsi, Neftçilər prospekti, Əziz Əliyev küçəsi, Qoşa Qala qapısı-Gənclər meydanı, İstiqlaliyyət küçəsi, Niyazi küçəsi, Azneft meydanı, Neftçilər prospekti və bu istiqamətlərdə avtomobillərin hərəkəti məhdudlaşdırılıb.  
S.B.
www.oxu.az
"
"Qubada ana və qızını avtomobil vurub, uşaq ölübQubada piyadaların vurulması ilə nəticələnən yol qəzası baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, iyunun 24-də saat 22 radələrində Quba rayonunun Gədik kəndi ərazisində Rəşad Qələmiyev idarə etdiyi “Mercedes” markalı avtomobillə yolu keçən kənd sakinləri Aynurə Xudaverdiyevanı və onun qızı Nazlını vurub. 
Nəticədə hər iki piyada xəstəxanaya yerləşdirilib, həkimlər Nazlının həyatını xilas edə bilməyiblər.
Baş İstintaq və Təhqiqat İdarəsi tərəfindən araşdırma aparılır.
S.B.
www.oxu.az
"
"Göygöldə yol qəzası baş veribGöygöldə mübahisə zamanı avtomobil kənd sakinini sürüyüb.
Oxu.Az-ın APA-ya istinadən verdiyi məlumata görə, hadisə rayonun Topalhəsənli kəndində qeydə alınıb. Kənd sakini, 1971-ci il təvəllüdlü Tağıyev Zabit Sabir oğlunu vuran “Opel”  markalı avtomobil hadisə yerindən uzaqlaşmaq istəyərkən Z. Tağıyev avtomobildən yapışıb və nəqliyyat vasitəsi bir neçə metr onu yerlə sürüyüb. Xəsarət alan Z. Tağıyev Gəncə şəhər Təcili Tibbi Yardım xəstəxanasına yerləşdirilib. Vəziyyətinin orta ağır olduğu bildirilir.
Faktla bağlı Göygöl rayon Polis Şöbəsində araşdırma aparılır.

www.oxu.az
 
"
"Hərəkətdə olan avtomobildən yola yıxıldıBakıda 31 yaşlı kişi hərəkətdə olan avtomobildən yıxılıb.
Oxu.Az Lent.az-a istinadən xəbər verir ki, hadisə Binəqədi rayonunda, Mir Cəlal küçəsi 1 ünvanının qarşısındakı döngədə baş verib. Vüsal Qasımovun idarə etdiyi Mitsubishi L200 markalı pikapın kuzasında olan 31 yaşlı Abuzər Qəhrəmanov maşının sərt döngəyə daxil olması zamanı müvazinətini saxlaya bilməyib. O, yolun hərəkət hissəsinə yıxılıb və ağır kəllə-beyin travması alıb.
A.Qəhrəmanov xəstəxanaya yerləşdirilib.
Faktla bağlı araşdırma aparılır.
www.oxu.az
"
"Azərbaycan Qran-Prisinin qalibi müəyyənləşdi – FOTO + YENİLƏNİBAzərbaycan Qran-Prisinin qalibi müəyyənləşib.
Oxu.Az xəbər verir ki, yarışda “Red Bull Racing” komandasının nümayəndəsi Daniel Rikardo finiş xəttini birinci keçib.
Valtteri Bottas (Mercedes) ikinci, Lens Stroll (Williams) isə üçüncü gəlib.
Konstruktorlar kubokunun sahibi isə “Red Bull Racing” komandası olub.
Qaliblərə mükafatlar təqdim olunub.
Formula-1 Azərbaycan Qran-Prisinin çempionu Daniel Rikkiardoya kuboku Azərbaycan Respublikasının Prezidenti İlham Əliyev təqdim edib.
Konstruktorlar kubokunu “Red Bull Racing” komandasının nümayəndəsinə birinci xanım Mehriban Əliyeva təqdim edib.
İkinci yerin sahibi “Mercedes”in pilotu Valtteri Bottasa kuboku Azərbaycanın gənclər və idman naziri Azad Rəhimov, üçüncü yeri tutan “Williams”ın sürücüsü Lans Strolla isə mükafatı Azərbaycan Avtomobil Federasiyasının prezidenti Anar Ələkbərov təqdim ediblər.
Azərbaycan Qran Prisi
1. Daniel Rikkardo (“Red Bull”) – 02:03:55.570
2. Valterri Bottas (“Mercedes”) – 02:03:59.474
3. Lens Stroll (""Willams"") – 02:03:59.579
4. Sebastyan Fettel (""Ferrari"") – 02:04:01.546
5. Luis Hamilton (“Mercedes”) – 02:04:01.758
6. Esteban Okon (""Force İndia"") – 02:04:25.868
7. Kevin Maqnussen (“Haas”) – 02:04:37.323
8. Karlos Sayns (“Toro Rosso”) – 02:04:44.970
9. Fernando Alonso (""McLaren Honda"") – 02:04:55.121
10. Paskal Verlyayn (""Sauber"") – 02:05:24.663
11. Markus Eriksson (""Sauber"") – 02:05:27.364
12. Stoffel Vandorn (""McLaren Honda"") – 02:04:27.730
13. Roman Qrojan (“Haas”) – 1 dövrə az
Kimi Raykkonen (""Ferrari"") – yarışı vaxtından əvvəl dayandırıb
Serxio Peres (“Force İndia”) – yarışı vaxtından əvvəl dayandırıb
Felipe Massa (""Willams"") – yarışı vaxtından əvvəl dayandırıb
Niko Hülkenberq (""Renault"") - yarışı vaxtından əvvəl dayandırıb
Colion Palmer (""Renault"") - yarışı vaxtından əvvəl dayandırıb
Maks Ferstappen (“Red Bull”) – yarışı vaxtından əvvəl dayandırıb
Daniel Kvyat (“Toro Rosso”) - yarışı vaxtından əvvəl dayandırıb
Qeyd edək ki, pilotlar 51 dövrə vurublar. Hər dairənin uzunluğu 6.003 km, trekin ümumu məsafəsi isə 306.049 km-dir. Xatırladaq ki, 2016-cı ildə Bakıda keçirilən Formula-1 üzrə Avropa Qran-Prisində “Mercedes” komandasının pilotu Niko Rosberq qalib olub (1:46.485).


























17:00
Bu gün Bakıda keçirilən Formula-1 Azərbaycan Qran-Prisində pilotların əsas yarışına start verilib.
Bu barədə Oxu.Az xəbər verir.
13:00
Bu gün Bakıda Formula-1 Azərbaycan Qran-Prisinin həlledici mərhələsi başlayacaq. 
Oxu.Az xəbər verir ki, yarışda hər birindən iki pilot olmaqla, 10 komanda iştirak edəcək.
Saat 15:30-da pilotların paradı olacaq. 17:00-da qran-pirinin həlledici mərhələsi başlayacaq. 
Azərbaycan Qran-prisinin start düzülüşü bu cürdür: Luis Hamilton, Valtteri Bottas (hər ikisi “Mercedes”), Kimi Raykonnen, Sebastyan Fettel (hər ikisi “Ferrari”), Maks Ferstappen (Red Bull), Serxio Peres, Esteban Okon (hər ikisi “Force İndia”), Lens Stroll, Felipe Massa (hər ikisi “Williams”), Daniel Rikkardo (Red Bull), Daniil Kvyat (Toro Ross), Kevin Maqnussen (Haas), Niko Hulkenberq (Renault), Paskal Verlayn (Sauber), Karlos Saynz (Toro Rosso), Roman Qrojan (Haas), Markus Eriksson (Sauber), Stoffel Vandorn (McLaren), Fernando Alonso (McLaren), Colion Palmer (Renault).
Qeyd edək ki, pilotlar 51 dövrə vuracaqlar. Hər dairənin uzunluğu 6.003 km, trekin ümumu məsafəsi isə 306.049 km-dir. Xatırladaq ki, 2016-cı ildə Bakıda keçirilən Formula-1 üzrə Avropa Qran-Prisində “Mercedes” komandasının pilotu Niko Rosberq qalib olub (1:46.485).
Elvin Əhmədov
www.oxu.az
"
"Cəlilabadda ağır yol qəzası: Ölən varCəlilabad rayonunda 1 nəfərin ölümü ilə nəticələnən yol qəzası baş verib.
Oxu.Az Report-a istinadən xəbər verir ki, hadisə rayonun Günəşli kəndində qeydə alınıb.
Soyadı hazırda məlum olmayan Taleh Məmməd oğlunun idarə etdiyi maşın idarəetmədən çıxaraq yol kənarına aşıb. Nəticədə sürücü hadisə yerində ölüb.
Faktla bağlı araşdırma aparılır.
A.M.
www.oxu.az
 
"
"Bakıda işıqfora məhəl qoymayan sürücü qəza törətdi – FOTO + VİDEOBakının Nəsimi rayonunda 2 nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə “Audi” markalı avtomobilin Azadlıq prospekti ilə Abbasqulu Ağa Bakıxanov küçəsinin kəsişməsindəki işıqforun qırmızı işığında keçməsi nəticəsində qeydə alınıb.
Bu zaman “Audi” digər işıqforun yaşıl işığında keçən “Nissan” markalı avtomobilə, ardınca isə “Mercedes”ə çırpılıb. Sonuncu avtomobil də öz növbəsində işıqforun dirəyinə dəyib. Qəza nəticəsində Fərid Hüseynov və Klim adlı xarici ölkə vətəndaşı müxtəlif bədən xəsarətləri alaraq xəstəxanaya yerləşdirilib. Hər üç avtomobil deformasiyaya uğrayıb. Azadlıq prospektində nəqliyyat vasitələrinin sıxlığı yaşanıb.
Hadisə yerinə Yol Patrul Xidmətinin əməkdaşları cəlb olunub. Qəzanın dəqiq səbəbləri araşdırılır.




















































A.M.

www.oxu.az
"
"Bakıda 36 yaşlı kişi “BMW”-də öldürüldü – FOTOBakıda 36 yaşlı kişi qohumu tərəfindən qətlə yetirilib.
Oxu.Az Report-a istinadən xəbər verir ki, hadisə Nərimanov rayonunda qeydə alınıb.
Belə ki, Təbriz küçəsi 57 ünvanında, 4 nömrəli Şəhər Poliknikasının qarşısında 90 SD 055 dövlət qeydiyyat nişanlı, “BMW” markalı avtomobildə sürücü, 1981-ci il təvəllüdlü Tapdıqov Elçin İdris oğlu bıçaqlanaraq çoxlu qan itirib.
O, 1 saylı Kliniki Tibbi Mərkəzə çatdırılsa da, yolda dünyasını dəyişib. E. Tapdıqovun meyiti Məhkəmə Tibbi Ekspertiza və Patoloji Anatomiya Birliyinin Nərimanov Rayon Şöbəsinə təhvil verilib. Meyit üzərində müayinə zamanı məlum olub ki, o, ayaq nahiyəsindən dərinə nüfuz edən bir neçə bıçaq xəsarəti alıb. Bundan başqa, onun hər iki əli bıçaqla kəsilib.
E.Tapdıqovun qardaşları Nərimanov Rayon Polis İdarəsinin 18-ci Polis Bölməsinin əməkdaşlarına onun öz qohumu tərəfindən qətlə yetirildiyini bildirib.
Faktla bağlı Nərimanov Rayon Polis İdarəsində araşdırmalara başlanılıb. Hadisəni törədən şəxsin axtarışına başlanılıb.














A.M.
www.oxu.az
 
"
"Azərbaycan Qran-Prisində sıralama turu başa catdı – FOTO + YENİLƏNİBFormula-1 Azərbaycan Qran-Prisində sıralama yürüşü başa çatıb.
Oxu.Az xəbər verir ki, “Mercedes” komandasının pilotu Luis Hamilton rəqiblərini qabaqlayaraq finiş xəttinə birinci çatıb. 
Onun göstəricisi 1 dəqiqə 40,593 saniyə olub. Valtteri Bottas (“Mercedes”) 1 dəqiqə 41.027 saniyəlik nəticə ilə ikinci olub. 
Üçüncü yerdə 1 dəqiqə 41.693 saniyəlik göstərici ilə “Ferrari” komandasından pilotu Kimi Raykkonen qərarlaşıb.





















































17:00
Bakı vaxtı ilə saat 17:00-da Formula-1 üzrə Azərbaycan Qran-Prisində sıralanma turu başlayıb.
Oxu.Az-ın məlumatına görə, sabah, iyunun 25-də, saat 15:30-da pilotların paradı olacaq. Açılış mərasimi isə 45 dəqiqə sonra start götürəcək. Saat 16:15-də dövlət himni səslənəcək. Və nəhayət, 17:00-da Qran-Prinin həlledici mərhələsi başlayacaq. 
17:00
Formula-1 üzrə Azərbaycan Qran-Prisinin üçüncü sərbəst yürüşünə yekun vurulub.
Oxu.Az-ın məlumatına görə, üçüncü sərbəst yürüşdə “Mercedes” komandasının pilotu Valtteri Bottas ən yaxşı nəticəni göstərib - 1:42.742. 
İkinci nəticəni “Ferarri”in pilotu Kimi Raykkonen - 1:42.837, üçüncü nəticəni isə “Luis Hemilton” (Mercedes) göstərib - 1:43.158.
Qeyd edək ki, ilk sərbəst yürüşdə ən yaxşı nəticəni “Red Bull” komandasının pilotu Maks Ferstappen göstərib - 1:44.410. Daniel Rikkardo (Red Bull) ikinci, Sebastyan Fettel (Ferrari) isə üçüncü olub.
14:00
Formula-1 üzrə Azərbaycan Qran-Prisinin üçüncü sərbəst yürüş keçirilir.
Oxu.Az xəbər verir ki, yarışda 10 komanda iştirak edir  – “Mercedes” (Luis Hemilton və Valterri Bottas), “Red Bull” (Daniel Rikkardo və Maks Ferstappen), “Ferrari” (Sebastyan Fettel və Kimi Raykkonen), “Force İndia” (Serxio Peres və Esteban Okon), “Willams” (Felipe Massa və Lens Stroll), “McLaren Honda” (Fernando Alonso və Stoffel Vandorn), Toro Rosso (Daniel Kvyat və Karlos Sayns), “Haas” (Roman Qrojan və Kevin Maqnussen), “Renault” (Niko Hülkenberq və Colion Palmer) və “Sauber”in (Markus Eriksson və Paskal Verlyayn)
Qeyd edək ki, saat 17:00-da  isə sıralanma turu olacaq.
10:30
Bu gün Formula-1 üzrə Azərbaycan Qran-Prisinin ikinci günü başlayır.
Oxu.Az xəbər verir ki, Bakıda ardıcıl ikinci il təşkil olunacaq nüfuzlu yarışın əsas hissəsi iyunun 25-də olacaq.
Formula 1-in cədvəlinə əsasən, bu gün saat 14:00-da üçüncü sərbəst yürüş keçiriləcək. Saat 17:00-da  isə sıralanma turu olacaq.
Əlavə edək ki, dünən ikinci sərbəst yürüş zamanı “Red Bull” komandasının pilotu Maks Ferstappen ən yaxşı nəticəni göstərib - 1:43.362. Onun idarə etdiyi bolid sessiyanın başa çatmasına 35 saniyə qalmış səddə dəyib dayansa da, bu, hollandiyalının birinci olmasına mane olmayıb.
İkinci nəticəni “Mercedes”in pilotu Valtteri Bottas - 1:43.462, üçüncü nəticəni isə “Red Bull” komandasının növbəti pilotu Daniel Rikardo göstərib - 1:43.473.
Qeyd edək ki, ilk sərbəst yürüşdə ən yaxşı nəticəni “Red Bull” komandasının pilotu Maks Ferstappen göstərib - 1:44.410. 
Daniel Rikkardo (Red Bull) ikinci, Sebastyan Fettel (Ferrari) isə üçüncü olub. 
İyunun 25-də, saat 15:30-da pilotların paradı olacaq. Açılış mərasimi isə 45 dəqiqə sonra start götürəcək. Saat 16:15-də dövlət himni səslənəcək. Və nəhayət, 17:00-da Qran-Prinin həlledici mərhələsi başlayacaq. 
Yarışda iştirak edən 10 komanda – “Mercedes” (Luis Hemilton və Valterri Bottas), “Red Bull” (Daniel Rikkardo və Maks Ferstappen), “Ferrari” (Sebastyan Fettel və Kimi Raykkonen), “Force İndia” (Serxio Peres və Esteban Okon), “Willams” (Felipe Massa və Lens Stroll), “McLaren Honda” (Fernando Alonso və Stoffel Vandorn), Toro Rosso (Daniel Kvyat və Karlos Sayns), “Haas” (Roman Qrojan və Kevin Maqnussen), “Renault” (Niko Hülkenberq və Colion Palmer) və “Sauber”in (Markus Eriksson və Paskal Verlyayn) ümumilikdə 20 üzvü hökumət meydanından başlayaraq, Qız Qalası, İçəri Şəhər və Azneft dairəsindən keçməklə saat əqrəbinin əksi istiqamətində 51 dövrə vuracaqlar.
Qeyd edək ki, Formula-1 üzrə 2017-ci il mövsümünə martın 26-da Avstraliya Qran-Prisi ilə start verilib. Artıq yarışın 7 mərhələsi geridə qalıb. “Mersedes AMG” komanda hesabında 222 xalla liderdir. Sürücülərin sıralamasında isə 141 xalla “Ferrari”nin pilotu Sebastiyan Fettel ilk pillədə qərarlaşıb.
24 iyun, şənbə
10:00 11:25 Paddock Club Paddock Club üzvləri üçün Pit Leyn gəzintisi
11:00 11:30 Formula 1 Komandaların pit stop təlimi
12:00 13:05 FIA Formula 2 Birinci yarış (29 dövrə və ya 60 dəq.)
14:00 15:00 Formula 1 Üçüncü sərbəst yürüş
15:05 16:40 Paddock Club Paddock Club üzvləri üçün Pit Leyn gəzintisi
17:00 18:00 Formula 1 Sıralanma turu
Elvin Əhmədov
www.oxu.az
"
"Bakıda Formula-1 bolidi yandı – FOTO + VİDEOFormula-1 üzrə Azərbaycan Qran-Prisinin üçüncü sərbəst yürüşü zamanı qəza baş verib.
Oxu.Az xəbər verir ki, “Renault”un pilotu Colion Palmerin idarə etdiyi bolidin mühərriki yanmağa başlayıb. Daha sonra marşalların köməyi ilə alov söndürülüb.
Qəza nəticəsində britaniyalı sürücü çıxışını dayandırıb.









Elvin Əhmədov
www.oxu.az
"
"Formula-2-də zəncirvari qəza baş verib – VİDEOBakıda keçirilən Formula-2 yarışının VII mərhələsində zəncirvari qəza baş verib.
Oxu.Az-ın Report-a istinadən məlumatına görə, hadisə trekin ən təhlükəli hissəsində - 8-ci döngədə olub.
Əvvəlcə Şon Gelaelın (İndoneziya, Pertamina Arden) idarə etdiyi bolid səddə çırpılıb. Arxadan gələn Sergey Sirotkin (Rusiya, ART Grand Prix), Nobuharu Matsuşita (Yaponiya, ART Grand Prix) və Qustav Malyanın (İsveç, Racing Engineering) idarə etdikləri bolidlər isə ardıcıllıqla bir-birinə çırpılaraq yararsız hala düşüblər.
Nəticədə sözügedən pilotlar yarışı yarımçıq dayandırıblar. Onların idarə etdikləri bolidlər kran vasitəsilə trasdan götürülüb.
Qeyd edək ki, hazırda davam edən yarışda daha əvvəl Antonio Fuoko (İtaliya, Prema Racing) ilə Coni Sekotto (Venesuela, Rapax) qəza törədərək mübarizəni dayandırıblar.

S.B.
www.oxu.az
"
"Təcili yardım avtomobili qəza törətdi, sürücü yaralandıPaytaxtın Fətəli xan Xoyski küçəsində, 5 nömrəli xəstəxananın yaxınlığında yol-nəqliyyat hadisəsi baş verib. 
Oxu.Az-ın Lent.az-a istinadən məlumatına görə, yüksək sürətlə hərəkət edən “99 AU 525” dövlət nömrə nişanlı təcili yardım avtomobili idarəetməni itirərək maneəyə çırpılıb. 
Hadisə zamanı avtomobildə xəstə olmayıb. 
İlkin məlumata əsasən, qəza nəticəsində ağır xəsarət alan sürücü xəstəxanaya çatdırılıb. 
S.B.
www.oxu.az
"
"Azərbaycan Qran-Prisinin gözəlləri – FOTOFormula-1 üzrə Azərbaycan Qran-Prisi üçün Bakıya modellər gətirilib.
Oxu.Az xəbər verir ki, xanımlar Gürcüstandan Azərbaycanın paytaxtına dəvət olublar.
Belə ki, 46 gözəl gürcü qızı qran-pridə iştirak edərək yarışı daha da rəngarəng etməyə çalışırlar. 
































Elvin Əhmədov
FOTO: İsmayıl Nur
www.oxu.az
"
"Taksi sürücüsü Artur Rasizadənin kortejinə “protiv” getdi – VİDEOİyunun 22-də, saat 20:00-da Bakıda taksi sürücüsü kobud qayda pozaraq həm qarşı yola çıxıb, həm də operativ nəqliyyat vasitəsinin müşaiyət etdiyi kortejin yolunu kəsib.
Oxu.Az-ın avtosfer.az-a istinadən verdiyi məlumata görə, hadisə Təhlükəsiz Şəhər kamerasına düşüb.
Səbail rayonu, Bayıl qəsəbəsi, Xanlar küçəsi ilə hərəkət edən avtomobil sürücülərinin böyük əksəriyyəti sıxlıq olmasına baxmayaq, bir neçə sürücü qarşı yola çıxaraq hərəkət edib.
Onlardan biri də “Tofaş” markalı, 50 DF 944 dövlət nömrə nişanlı avtomobilin sürücüsü olub. Üzərində taksi nişanı olan sürücü qarşı yola çıxaraq təxminən 150 metr gedəndən sonra 99 YP 515 dövlət nömrə nişanlı yol polisi avtomobili ilə üz-üzə gəlib.
Məlum olub ki, DYP avtomobili Baş nazirin kortejini müşaiyət edir və Artur Rasizadənin özü də avtomobildədir. Sağ zolaqdakı avtomobillər bir-birinə yaxın dayandığı üçün heç kimi “Tofaş” sürücüsünə yol verə bilməyib. Bunu görən DYP inspektoru taksi sürücüsünə geriyə hərəkət etməyi əmr edib. Sürücü çətinlik çəkə-çəkə 150 metr yolu geriyə sürməli olub.
Gözlənilməz hadisə baş versə də yol polisi doğru qərar verərək Baş nazirin kortejinin hərəkəti davam etdirməsini təmin edə bilib. Eyni zamanda, həmin sürücü barəsində inzibati protokol tərtib edilib. Sürücü qarşı hərəkət zolağına çıxaraq nəqliyyat axınına qarşı hərəkət etdiyi üşün 100 manat, 4 bal cərimə olunub. Bundan əlavə, sayrışan işıqlarla xəbərdarlıq edən operativ nəqliyyat vasitəsinin müşaiyət etdiyi avtomobil karvanına yol vermədiyi üçün də 3 bal, 100 manat miqdarında cərimə protokolu tərtib edilib.


A.M.

www.oxu.az
"
"Bakıda təhlükəli anlar: Yük maşını son anda qəzadan yayındı – VİDEOHövsan qəsəbəsində, Dədə Qorqud qəbiristanlığı yaxınlığında qəza vəziyyəti yaranıb.
Oxu.Az baku.ws-yə istinadən xəbər verir ki, “Mercedes” markalı avtomobil qəfil əsas yola çıxaraq yük maşının sürücüsünü çaşdırır.
Özünü itirməyən yük maşının sürücüsü qəfil sükanı sola döndərir və son anda qəzadan xilas olur. “Mercedes” sürücüsü isə heç nə olmamış kimi əsas yola çıxaraq yoluna davam edir.
Sözügedən video sosial şəbəkədə reaksiyalara səbəb olub. 


A.M.

www.oxu.az
"
"Hacıqabulda “OKA” inəyi vurub – FOTOHacıqabul rayonu ərazisində ağır xəsarətlə nəticələnən yol qəzası baş verib.
Oxu.Az APA-ya istinadən xəbər verir ki, Tərtər rayonunun İsmayılbəyli kənd sakini, 1968-ci il təvəllüdlü Axundov Salman Yunus oğlunun idarə etdiyi “OKA” markalı 59 BD 451 dövlət nömrə nişanlı avtomobilin qarşısına iribuynuzlu heyvan çıxıb. Qəza nəticəsində sürücü ağır xəsarətlər alaraq Şirvan şəhər xəstəxanasına yerləşdirilib. Avtomobildə olan sürücünün 4 ailə üzvü yüngül xəsarət alıblar. Onlara hadisə yerində ilkin tibbi yardım göstərilib.
Hadisə ilə bağlı araşdırma aparılır.


























A.M.
www.oxu.az
"
"Sürücülərin keyfiyyətli yanacaq problemi – VİDEOÖlkəmizdəki yanacaqdoldurma məntəqələrində yanacaq problemi sürücülər üçün baş bəlasına çevrilib.
Oxu.Az bildirir ki, ARB TV-nin “Günə doğru” verilişində yanacaqdoldurma məntəqələrində sürücülərin aldadılması ilə bağlı reportaj yayımlanıb.
Avro 2, Avro 4, Avro 5 standartlarına keçid, keyfiyyətin daha da artacağına və ekoloji cəhətdən təmiz yanacağın olacağına dair inam formalaşdırdı. Ancaq aparılan müşahidələr və ortaya çıxan nəticələr göstərir ki, sürücülər benzinin keyfiyyət və kəmiyyətində hələ də aldadılır. İstifadəçilərin sözlərinə görə, yanacağın tərkibindəki oktanın faizi aşağı salınır ki, alınan benzin daha tez sərf olunsun.
Sürücülər üçün yaşanan problem ancaq benzinin tez bitməsi ilə yekunlaşmır. Keyfiyyətsiz yanacaq avtomobillərin detallarını da tez sıradan çıxardır. Belə olduğu halda da sürücü əlini bir dəfə deyil, dəfələrlə cibinə atmalı olur.
Ölkəmizin bütün bölgələrinə yanacaq bir yerdən satışa çıxarılır. Ancaq maraqlısı budur ki, yanacaqdoldurma məntəqələrində benzinin keyfiyyəti müxtəlif olur. Belə nəticəyə gəlmək olar ki, benzinin keyfiyyətsiz olmasında sahibkarların rolu daha çoxdur. YDM əməkdaşları isə avtomobildə yaşanan hər problemin benzinin üzərinə atılmasını da doğru hesab etmirlər.
Keyfiyyət problemi ilə yanaşı, həm də avtomobilin çəninə yanacağın az vurulması məsələsi də var. Əksər yanacaqdoldurma məntəqələrində yanacağın keyfiyyəti bir başqa, benzinin az vurulması isə başqa bir problemdir. Yəni sürücülər ancaq benzinin keyfiyyətindən deyil, kəmiyyətindən də korluq çəkirlər.
Bir sıra ölkələrdə bu problem artıq öz həllini tapıb. Yanacaqdoldurma məntəqələrində xüsusi qurğular qoyulur ki, istehlakçı aldığı benzinin miqdarının düzlüyünü bu aparatla yoxlaya bilir. Eyni zamanda istehlakçılar üçün müstəqil laboratoriyalar fəaliyyət göstərir. Həmin laboratoriyalarda benzinin keyfiyyətindən şübhəli qalan istehlakçılar analizin cavabı ilə tanış olmaq imkanları əldə edirlər.
Hər halda biz bu sahədə yaşanan problemləri çəkib, çıxış yolunu göstərməyə çalışdıq. Onların həllinə gəldikdə isə, bu artıq aidiyyəti qurumların üzərinə düşən məsələdir.

S.B.
www.oxu.az
"
"Formula-1 biletləri sosial şəbəkədə dəyərindən daha ucuz satılır - FOTO2017 Formula-1 Azərbaycan Qran-Prisinin biletləri sosial şəbəkələrdə qeyri-qanuni satılır.
Oxu.Az xəbər verir ki, 60-690 manat arası olan biletlər sosial şəbəkələrdə dəyərindən qat-qat aşağı satılır. 490 manatlıq bilet 100 manat, 100 manatlıq biletlər yarı qiymətinə təklif edilir. Qeyd edək ki, oyunlarla bağlı dəvətnamələr də satışa çıxarılıb. 











L.Ə.
www.oxu.az 
 
  
"
"Formula-1 pilotları klassik avtomobillərlə yürüş ediblər – FOTOFormula-1 Azərbaycan Qran-Prisində iştirak edən Red Bull Racing komandasının pilotları Daniel Rikkardo və Maks Verstappen Azərbaycan Avtomobil Federasiyasının təqdim etdiyi klassik avtomobillərlə Bakıda yürüş ediblər.
Bu barədə Oxu.Az-a Heydər Əliyev Mərkəzindən məlumat verilib.
Pilotlar həm də mərkəzdəki klassik avtomobil sərgisində fanatları, media nümayəndələri ilə görüşüblər.
Onlar klassik avtomobillərlə və fanatları ilə fotosessiya çəkdiriblər.



































A.M.
www.oxu.az
"
"“Qırmızı öküzlərin” pilotu: Bakı trası pilotlar üçün yeni imkanlar yaradır – FOTO“Bu, Bakıya ikinci səfərimizdir. Keçən il Bakıdakı yarışımız çətin idi. Bu, bir çağırışlı və sürətli yarışmadır. Bakı Şəhər Halqası çox sürətli trekdir”.
Oxu.Az xəbər verir ki, bunu Formula-1 yarışlarında iştirak edən Red Bull Racing komandasının pilotu Daniyel Rikkardo jurnalistlərə açıqlamasında bildirib.
Onun sözlərinə görə, Bakı yeni bir trasdır, nəticədə bu trek sürücülər üçün daha çox imkanlar yaradır.

















Elvin Əhmədov
www.oxu.az
"
"Külək enerjisi ilə işləyən elektromobilin sınaqları keçirildi – VİDEOElektromobil enerji toplamadan 110 km avtonom hərəkət edə bilir.Kolumbiyada enerji mənbəyi qismində küləyin gücündən istifadə edən elektromobilin sınaqları keçirilib.
Oxu.Az ictnews.az-a istinadən bildirir ki, “Eolo” və ya “Aeolus” adlanan avtomobil prototipi Nelson Havyer Roldan tərəfindən hazırlanıb.
Saatda 130 km-dək sürət yığan küləklə işləyən elektromobil enerji toplamadan 110 km avtonom hərəkət edə bilir.


A.M.

www.oxu.az
"
"Bakının mərkəzində “Land Cruiser” ağır qəzaya düşdü – VİDEOBakının Heydər Əliyev prospektində ağır qəza baş verib.
Oxu.Az baku.ws-yə istinadən xəbər verir ki, hadisə yerinə polis əməkdaşları cəlb olunub. Videodan görünür ki, qəzadan sonra ağ rəngli “Land Cruiser” markalı avtomobilin ön tərəfi yararsız hala düşüb.
Nəqliyyat vasitəsi yolu ayıran səkinin üzərinə çıxıb. Qəza nəticəsində yol infrastrukturuna ziyan dəydiyi də görünür.
Hadisə nəticəsində xəsarət alanların olub-olmaması haqda məlumat yoxdur.


A.M.

www.oxu.az
"
"Bakıda səfirlik avtomobilini vurub qaçdılarBakıda səfirlik avtomobili vurulub.
Oxu.Az APA-ya istinadən xəbər verir ki, hadisə Səbail rayonu, Badamdar qəsəbəsi ərazisində qeydə alınıb. Macarıstanın Azərbaycankı  səfirliyinə məxsus, Stella Farakerinin idarə etdiyi KİA markalı, 052 D 005 dövlət qeydiyyat nişanlı avtomobil naməlum nəqliyyat vasitəsi tərəfindən vurulub. Naməlum avtomobil hadisə yerindən qaçıb.
Faktla bağlı araşdırma aparılır.
A.M.
www.oxu.az
"
"Bakıda bağlanan yollar bu tarixdə açılacaqFormula-1 üzrə Azərbaycan Qran-Prisi ilə əlaqədar nəqliyyatın hərəkəti üçün bağlanan küçələrin nə vaxt açılacağı məlum olub.
Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polis polkovniki Vaqif Əsədov Oxu.Az-a bildirib ki, tətbiq edilmiş qrafikə əsasən, 27 iyun, səhər saatlarından etibarən nəqliyyatın hərəkətinin məhdudlaşdırıldığı küçələrdə avtomaşınların sərbəst hərəkəti bərpa olunacaq. Belə ki, tətbiq edilən məhdudiyyətlər aradan qaldırılacaq.
V. Əsədov bir daha xatırladıb ki, Formula-1 yarışları Azadlıq meydanından başlayaraq Puşkin, Xaqani, Bülbül küçələri, Zərifə Əliyeva prospekti, Rəsul Rza küçəsi, Neftçilər prospekti, Əziz Əliyev küçəsi, Qoşa Qala qapısı-Gənclər meydanı, İstiqlaliyyət küçəsi, Niyazi küçəsi, Azneft meydanı, Neftçilər prospekti ilə eyni marşrut üzrə nəzərdə tutulduğundan bu istiqamət üzrə avtomobillərin istifadəsinə məhdudiyyət qoyulub.
Şöbənin rəisi həmçinin qeyd edib ki, Bakı-Salyan yolunun 14-cü km-dən, Su Hövzəsi Kompleksindən, Xaqani və Üzeyir Hacıbəyov küçələrinin Rixard Zorge küçəsindən Səməd Vurğun küçəsinədək olan hissələri, Zərifə Əliyeva prospektinin Yusif Məmmədəliyev küçəsinədək olan hissəsi, Rəşid Behbudov küçəsinin Neftçilər prospektindən Nizami küçəsinədək olan hissəsi, Səməd Vurğun küçəsinin Neftçilər prospektindən üzü Üzeyir Hacıbəyov küçəsinədək olan hissəsi, habelə Bülbül prospektinin Neftçilər prospekti ilə Lev Tolstoy küçələri arasındakı hissəsi bu gündən nəqliyyatın hərəkəti üçün bağlıdır. 
Cənub tərəfdən paytaxtın mərkəzinə hərəkət etmək istəyən sürücülərə Bakı-Salyan yolunun 14-cü km-dən 3-cü kənar dairəvi yolla Yasamal rayonundan şəhər istiqamətə hərəkət etmələri tövsiyə edilir.
V. Əsədov bildirib ki, yarışların keçirildiyi ərazi 3 zonaya bölünüb. Həmin zonalarda yaşayan şəxslərin avtomobillərinə xüsusi buraxılış və fərqlənmə nişanları veriləcək. 
E.Ə.
www.oxu.az
"
"Azərbaycanda yeni dələduzluq növü: “Etibarsız” etibarnamə – VİDEOBərdədə saxta sənədlə avtomobil satılıb. Avtomobili etibarnamə ilə alan şəxs də nəqliyyat vasitəsini başqa birinə satıb. Məhkəmənin qərarı ilə avtomobil mülkiyyətçisinə geri qaytarılıb. Nəticədə saxta etibarnamə alqı-satqısı zamanı ortada olan 3-cü şəxsə 16 min dollar ziyan dəyib.
Oxu.Az xəzərxəbər-ə istinadən məlumat verir ki, hadisə Bərdə sakini Alim Əliyevin başına gəlib. 
Onun sözlərinə görə, 2011-ci ildə “Hundai”' markalı avtomobili Bərdə bazarında 16 min dollara alıb.
Bir müddətdən sonra avtomobilin yeni sahibi Anar Axundov Alim Əliyevə bildirib ki, avtomobili onun əlindən alıblar. Daha doğrusu, Binəqədi rayon məhkəməsinin qərarı ilə avtomobil mülkiyyətçisinə qaytarılıb. 
Məsələ ilə bağlı araşdırmaya başlayan Alim Əliyev müəyyən edib ki, Elşad Hüseynov həmin avtomaşını ona saxta etibarnamə ilə satıb.
Alim Əliyevin sözlərinə görə, Elşad Hüseynov Fərhad Rəhimovdan avtomobili almaq üçün 20 min dollara razılaşıblar. Pulun 4 min dollarını verib, qalan 16 mini isə 1 aya ödəyəcəyini deyib. 
Fərhad Rəhimov Elşad Hüseynova etibarnamə verib. Alim Əliyev iddia edir ki, Elşad Hüseynov sürmək üçün verilən etibarnaməni Gəncə şəhərindəki notariuslardan birində saxtalaşdırıb.
Baş verənlərdən sonra Anar Axundov məhkəmənin qərarı ilə 17 min 500 dollar pulunu Alim Əliyevdən alıb. Bundan sonra zərərçəkmiş Alim Əliyev avtomobili ona saxta sənədlərlə satan Elşad Hüseynovu məhkəməyə verib. Çox çəkməyib ki, Elşad Hüseynov saxlanılıb. 
Məhkəmə qərarı ilə o, dövlət sənədlərini saxtalaşdırma və dələduzluq əməllərinə görə 9 il 6 ay müddətində azadlıqdan məhrum olunub. İndi Alim Əliyev ona dəymiş ziyanın ödənilməsini tələb edir. Əgər Elşad Hüseynov həbs edilibsə, zərərçəkmişə dəymiş ziyanı kim ödəyəcək?
Hüquqşünas Xəyal Bəşirov deyir ki, zərərçəkmiş Alim Əliyev mülki iddia qaldırıb saxlanılan şəxsin adına olan əmlakın satılması ilə dəymiş ziyanı ödətdirə bilər. Əgər adında əmlakı yoxdursa, onda həmin şəxs azadlığa çıxdıqdan sonra məcburi əməyə cəlb edilməklə vurduğu ziyanı qarşılamalıdır.


E.Ə.

www.oxu.az
"
"Azərbaycan yollarında hərəkət edən əzrail – VİDEOAz tutumlu yük avtomobilinə o qədər ot bağlaması yığıb ki, aşmağa az qalıb. Görüntülər Bakı-Ələt yolundandır.
Oxu.Az-ın Xəzər TV-yə istinadən verdiyi məlumata görə, hündürlüyü 2 metrdən çox olan ot bağlaması sola doğru əyilib.
Manevr və ya yanından başqa bir avtomobilin sürətlə keçməsi ot yüklənmiş nəqliyyat vasitəsinin aşmasına səbəb ola bilər. Belə olduqda sürücü özü ilə yanaşı, digər hərəkət iştirakçıları üçün də böyük təhlükə yaradır.
Görüntüləri şərh edən yol-hərəkəti üzrə ekspert Ərşad Hüseynov hər iki nəqliyyat vasitəsinin sürücüsünün məsuliyyətsizlik etdiyini deyir.
Baş Dövlət Yol Polisi İdarəsinin şöbə rəisi Kamran Əliyev isə deyir ki, sürücülər yükü elə yerləşdirməlidirlər ki, kənardan 40 sm keçməsin. Yüklə bir yerdə nəqliyyat vasitəsi 2 metr 40 sm-dən çox olarsa, onda həmin sürücü yol polisindən icazə alıb hərəkət etməlidir. Əgər sadalanan qaydaları pozarsa və hündürlük 4 metrdən çox olarsa, həmin sürücü inzibati xətalar məcəlləsinə uyğun olaraq 200 manat cərimə edilə bilər. Amma adi yük daşıma qaydalarının pozulması, yəni kənardan 40 sm çıxarsa və avtomobilin dayanıqlığı pozularsa, onda sürücü 40 manat cərimə edilir.


A.M.

www.oxu.az
"
"Bakıda avtomobil Tibb Universitetinin hasarına çırpılıb – FOTOBakının Nəsimi rayonunda bir nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Mərdanov Qardaşları küçəsi ilə hərəkətdə olan “90-TF-087” dövlət qeydiyyat nişanlı “Mercedes” markalı avtomobil yüksək sürətlə gələrək Tibb Universitetinin dəmir darvazasına çırpılıb.
Buna baxmayaraq, nəqliyyat vasitəsi hərəkəti davam etdirib. Avtomobil ön sol təkər dayağının qırılması və sürücünün qəfil əyləci basması nəticəsində manevr edərək dayanıb. Bu zaman maşında olan sərnişin, 1991-ci il təvəllüdlü Baxşəliyeva Günel Oqtay qızı maşının ön sağ şüşəsindan bayıra çıxaraq yerə düşüb.
O, xəsarət alaraq xəstəxanaya yerləşdirilib. Hadisə yerinə Yol Patrul Xidmətinin əməkdaşları cəlb olunub. Sürücünün izahatı alınıb. Avtomobil cərimə meydançasına aparılıb.
































A.M.
www.oxu.az
"
"Bakı-Qazax yolunda bir ailənin 3 üzvünü avtomobil vurduBakı-Qazax avtomobil yolunda 3 piyadanın vurulması ilə nəticələnən yol-nəqliyyat hadisəsi baş verib.
Oxu.Az-ın Report-a istinadla məlumatına görə, qəza Bakı-Qazax yolunun Şəmkir rayonu ərazisindən keçən hissəsində qeydə alınıb.
Bakı-Qazax sərnişin avtobusundan enən 3 sərnişin - ər-arvad və onların övladı “VAZ-2107” markalı avtomobil tərəfindən vurulub. Müxtəlif bədən xəsarətləri alan hər üç yaralı Şəmkir Rayon Mərkəzi Xəstəxanasına yerləşdirilib. Onlardan atayla övladın vəziyyəti qənaətbəxş, qadınınkı isə orta-ağırdır.
Baş vermiş hadisə ilə bağlı Baş Dövlət Yol Polisi İdarəsində araşdırmalara başlanılıb.
A.S.
www.oxu.az
 
"
"Bakıda bu yollarda hərəkət məhdudlaşdırılırPaytaxt Bakıda yolların və piyada keçidlərinin yol-cizgi və yolgöstərici xətlərinin yenidən rənglənməsi işləri davam etdirilir.
“Azəravtoyol” ASC-dən Oxu.Az-a verilən məlumata görə, bu gün axşam saat 22:00-dan etibarən Nəsimi rayonu, Şövkət Səfərəliyeva küçəsindən Üzeyir Hacıbəyov küçəsinin kəsişməsinə kimi üfüqi nişanlanma xətlərinin rənglənmə işləri aparılacaq.
Adıçəkilən ərazidə işlərin aparılması ilə əlaqədar olaraq nəqliyyat vasitələrinin hərəkəti tam və ya qismən məhdudlaşdırılacaq.
Rənglənmə işləri səhər saatlarınadək yekunlaşdırılacaq.
A.M.
www.oxu.az
"
"İraq vətəndaşları Şabranda qəzaya düşüblərBu gün Şabran rayonunda yol-nəqliyyat hadisəsi baş verib.
Oxu.Az APA-ya istinadən xəbər verir ki, Bakı-Quba yolunun Şabranın Sincanboyad kəndi ərazisindən keçən hissəsində “Daewoo-Nexia” markalı avtomobilin aşması nəticəsində 3 nəfər xəsarət alıb. Onlar İraq vətəndaşları - 1952-ci il təvəllüdlü Mustafa Abdudable, 1948-ci il təvəllüdlü Məhəmməd Seyid İsmayıl və Bakı şəhər sakini, 1971-ci il təvəllüdlü Həsənov Tərlan Mustafa oğludur.
Hər üç şəxs Şabran Mərkəzi Rayon Xəstəxanasına yerləşdirilib, müalicələri reanimasiya şöbəsində davam etdirilir.
Fakt araşdırılır.
A.M.
www.oxu.az
"
"“Niva”nın yeni modeli təqdim olundu – FOTO + VİDEO“Lada Niva”nın pikap versiyasının istehsalına başlanılır. Söhbət “Niva”nın tam ötürücülü pikapı olan “Lada Logo”dan gedir. Bu barədə Rusiyanın “AvtoVAZ” şirkəti məlumat verib.
Yeni avtomobil “AvtoVAZ"" və “Super Avto” şirkətinin birgə layihəsidir və “Lada Niva”nın bazasında yığılacaq.
Avtomobil mexanik transmissiyaya və tam ötürücüyə sahib olacaq. Model 1.9 litrlik 99 a.g-nə malik mühərriklə təchiz olunacaq.
















© Fins

A.M.
"
"Şamaxıda ağır qəza: Yaralananlar varŞamaxı rayonunda yük və minik avtomobilləri toqquşub, xəsarət alanlar var.
Hadisə Bakı-Şamaxı-Yevlax avtomobil yolunun 107-ci kilometrliyində qeydə alınıb. “KamAZ” markalı yük avtomobili qarşı tərəfdən gələn “Nissan” markalı minik avtomobili ilə toqquşub. Hadisə zamanı “Nissan”ın sürücüsü, Bakı sakini, 1984-cü il təvəllüdlü İslamov Rafiq İslam oğlu və sərnişini, 1992-ci il təvəllüdlü Hüseynova Bəstəgül Yaşar qızı müxtəlif dərəcəli bədən xəsarətləri ilə Şamaxı rayon Mərkəzi Xəstəxanasına yerləşdirilib.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
A.M.
© APA
 
"
"Özünü ölümə atan piyadalar – VİDEOAvtomobil sürücüləri və piyadalar... Bu iki qrup arasında bir çox hallarda yol vermək üstündə mübahisələr düşür. Çox zaman piyada keçidində piyadaya yol verməyən sürücülərə, yaxud da nizamlanan keçiddə qırmızıda keçən piyadalara rast gəlmək olur.  Bir çox hallarda isə piyadalar elə düşünürlər ki, əgər piyada keçidi varsa, yol mütləq onlara məxsusdur. Lakin burada nizamlayıcı işıqforun olması faktoru çox zaman unudulur. Avtomobil sürücüləri isə öz yolunda piyadaya yol verməyəndə narazılıq da edilir.
Elə təqdim edəcəyimiz videoda da analoji hal yaşanır. İşıqforun yaşıl işığı avtomobillər üçün yanır, amma piyada yolun ortasında qəfildən peyda olur. Sürücü ona səs siqnalından istifadə edərək xəbərdarlıq etdikdə isə əl-qol hərəkətləri ilə etiraz edir. 


© Avtosfer

A.M.
"
"Azərbaycanda ödənişli avtomobil yolların qiyməti müəyyənləşdiAzərbaycanda ödənişli avtomobil yolu olacaq.
Oxu.Az bildirir ki, bu barədə Trend-ə açıqlamasında “Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli deyib.
Qurum rəsmisi bildirib ki, artıq pullu olacaq yolun biri müəyyənləşib: “Həmin yol Bakı-Ələt-Astara-İran sərhədi yoludur. Bu yolun pullu olması ilə bağlı aidiyyəti qurumlara müraciət etmişik. Hazırda həmin yolun tikintisi aparılır. Amma bu, o demək deyil ki, həmin istiqamətdə hərəkət edən sürücülər yalnız bu yoldan məcburi istifadə edəcək. Alternativ yol da olacaq.
Hal-hazırda istifadə olunan yol pulsuzdur və bu yol pullu yola alternativ olacaq. Hazırda həmin yolun vəziyyəti normal deyil. Nəzərdə tutulub ki, Ələt-Astara-İran sərhədi avtomobil yolunun tikintisi yekunlaşandan sonra həmin alternativ yol da əsaslı şəkildə yenidən qurulsun. Alternativ yolun əsaslı tikintisi başa çatandan sonra yeni tikilən Ələt-Astara-İran sərhədi yolu pullu ola bilər”.
A.Nəcəfli bildirib ki, ödənişli yolun kilometri minik və yük avtomobillərindən asılı olaraq 4-7 qəpik müəyyənləşdiriləcək: “Yeni yol alternativ yoldan qısa olacaq. Bundan başqa, bu yol kənd, qəsəbə və digər yaşayış massivindən keçə bilər. Amma həmin ərazidə yol tam qapalı olmalıdır. Çünki həmin magistral sürət yolu olacaq. Bu yola kənar müdaxilələr də olmamalıdır.
Ola bilsin, böyük yaşayış məntəqələrindən hansısa yol bura birləşsin, amma bu, xüsusi təhlükəsizlik şərtləri ilə olacaq. Yolda sürət həddi hələlik saatda 110 km/saat təklif edilib. Çünki Azərbaycanda avtomobil yollarında ən yüksək sürət həddi bu qədər müəyyənləşib. Yol istifadəyə veriləndən sonra bu məsələyə də baxıla bilər”.
Qurum rəsmisi bildirib ki, həmin yolla alternativ yolda heç bir fərq olmayacaq: “Əslində, vaxt və məsafə baxımından yeni yaradılacaq pullu yol çox sərfəli olacaq. Bu yolun pullu olması da o qədər nəzərəçarpacaq dərəcədə deyil. Yəni pulsuz yolda avtomobilin yanacağı pullu yola nisbətən daha çox sərf ediləcək. Həm sürət həddinə görə, həm yaşayış məntəqələri ərazisindən keçməklə, eniş-yoxuşlu olmaqla. Həmin məbləği hesablayanda pullu yoldan istifadəyə daha çox üstünlük veriləcək. Bu yol həm də pulsuz yoldan 40 km qısa olacaq”.
A.Nəcəfli bildirib ki, gələcəkdə digər ödənişli yolların da tikilməsi mümkündür: “Məsələn, investor olsa, Quba-Şamaxı yolu tikilə bilər. Həmin yol Bakıdan keçməklə Qubadan vasitəsilə Şamaxıya gedən yoldan 200 kilometr qısa olacaq”.
“Azəravtoyol” rəsmisinin sözlərinə görə, ödənişlərdən əldə edilən gəlir həmin yolun saxlanmasına xərclənəcək.
A.M.
www.oxu.az
"
"Sabirabadda ağır qəza: 2 ölü – FOTO + YENİLƏNİBSabirabad rayonunda baş verən ağır qəzada ata və oğul ölüb. 
Qəza nəticəsində sürücü, Saatlı rayonu Mircəlal kənd sakini 1958-ci il təvəllüdlü Astanov Həsənxan Hüseynxan oğlu və onun oğlu 1989-cu il təvəllüdlü Astanov Dəyanət hadisə yerində ölüblər.





























© APA
20.06.2017 (23:52)
Hacıqabul-Bəhramtəpə magistralının Sabirabad rayonun Nizami kəndi ərazisindən keçən hissəsində ölümlə nəticələnə yol nəqliyyat hadisəsi baş verib.
Saatlı rayonunun Mircəlal kənd sakinin idarə etdiyi, “VAZ 2106” markalı 52 BB692 dövlət nömrə nişanlı minik avtomobili ilə Qazax rayon sakini, Aqil Nuriyevin idarə etdiyi “Shachman” markalı 99 ZB 573 dövlət nömrə nişanlı yük avtomobili toqquşub.
Nəticədə “VAZ 2106” markalı avtomobildə olan iki nəfər dünyasını dəyişib. Hadisə yerinə Fövqəladə Hallar Nazirliyinin Şirvan şəhər Yanğından Mühafizə Xidmətinin xilasediciləri cəlb edilib. Onlar xüsusi avadanlıqlar vasitəsilə avtomobildə sıxılıb qalan meyitləri çıxararaq aidiyyəti üzrə təhvil veriblər.
Faktla bağlı Baş Dövlət Yol Polisi tərəfindən araşdırma aparılır. Ölənlərin adları və hadisənin təfərrüatları müəyyənləşdirilir.
© APA
22:44
Hacıqabul-Bəhramtəpə magistral yolunun Sabirabad rayonu Nizami kəndi ərazisindən keçən hissəsində ölümlə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi xəbərə görə, “VAZ 2106” markalı minik avtomobili ilə “Shachman” yük avtomobili toqquşub.
Nəticədə “VAZ 2106”də olan iki nəfər dünyasını dəyişib. Ölənlərin adları və hadisənin təfərrüatları müəyyənləşdirilir.
Faktla bağlı Baş Dövlət Yol Polisi tərəfindən araşdırma aparılır. 
S.B.
www.oxu.az
"
"Nigarla DYP arasında gərginlik sona çatdı“Eurovision 2011” qalibi Nigar Camalla Bakı şəhər Dövlət Yol Polisi İdarəsi arasında yaşanan gərginlik sona çatıb. 
Oxu.Az-ın Qafqazinfo-ya istinadən məlumatına görə, bunu müğənninin özü bildirib. 
Nigar Camal idarədən ona zəng gəldiyini, problemin aradan qalxdığını bildirib: “Bu söhbətlərlə bağlı çox danışmaq istəmirəm. Çox məlumatlar çıxdı. İndi mən bunu yenidən şişirtməyə, dilimə gətirməyə ehtiyac duymuram. Artıq polislə danışmışıq, məsələ həll olundu. Mövzu ilə bağlı heç bir quruma şikayət etmək fikrində deyiləm”. 
Qeyd edək ki, ötən gün sənətçi ""Axır zamanlar çox qudurublar” deyərək Dövlət Yol Polisi əməkdaşlarını sərt tənqid etmişdi. 
İdarənin mətbuat xidmətinin rəhbəri Vaqif Əsədov isə açıqlamasında mövzu ilə bağlı araşdırma aparıldığını bildirmişdi. 
E.Ə.
www.oxu.az
"
"Paytaxtın bu ərazisində hərəkət mədudlaşdırılıbBu gün səhər saat 10:00-dan etibarən Nərimanov rayonu İsmayıl Hidayətzadə küçəsində üfüqi nişanlanma xətlərinin rənglənmə işləri aparılır.
“Azəravtoyol” ASC-dən Oxu.Az-a verilən məlumata görə, bu küçədə işlərin aparılması ilə əlaqədar avtonəqliyyat vasitələrinin hərəkəti tam və ya qismən mədudlaşdırılıb. Rənglənmə işləri axşam saatlarınadək yekunlaşdırılacaq.
“Azəravtoyol” ASC sürücülərdən iş gedən ərazidə diqqətli olmalarını xahiş edir.
A.M.
www.oxu.az
"
"ABŞ səfirliyinin avtomobili Bakıda qəzaya düşübBakıda diplomatik nümayəndəliyin avtomobili qəzaya düşüb.
Oxu.Az APA-ya istinadən xəbər verir ki, hadisə Nəsimi rayonu, Səməd Vurğun küçəsində qeydə alınıb.
ABŞ-ın Bakıdakı səfirliyinə məxsus “Ford” markalı, 006 T 052 dövlət qeydiyyat nişanlı avtomobil Bakı şəhər sakini Tuncay Cəfərovun idarə etdiyi “Mercedes” markalı maşınla toqquşub.
Nəticədə xəsarət alan olmayıb. Hər iki maşına yüngül ziyan dəyib.
Faktla bağlı araşdırma aparılır.
A.M.
www.oxu.az
"
"Aeroport yolunda piyadanı avtomobil vurdu – FOTO + VİDEO Bakıda piyadanın ölümü ilə nəticələnən yol qəzası baş verib.
Oxu.Az Report-a istinadən xəbər verir ki, hadisə aeroport yolunun Sabunçu rayonu ərazisinə düşən hissəsində qeydə alınıb.
“Audi” markalı “99-HL-277” dövlət qeydiyyat nişanlı avtomobil yolu keçmək istəyən Masallı rayon sakini, 1987-ci il təvəllüdlü Fərzəliyev Samit Qulam oğlunu vurub. Piyada hadisə yerində keçinib.
Əraziyə Yol və Polis Patrul Xidmətlərinin əməkdaşları cəlb olunub.
Faktla bağlı araşdırma aparılır.






























A.M.
www.oxu.az
"
"Yol polisindən regionlara səyahət təşkil edənlərə  – MÜRACİƏT Baş Dövlət Yol Polisi İdarəsinin yay mövsümü ilə əlaqədar ölkə ərazisində avtobuslarla regionlara səyahət təşkil edən hüquqi və fiziki şəxslərə müraciət edib.
İdarədən Oxu.Az-a verilən məlumatda qeyd olunur ki, yay mövsümü ilə əlaqədar istirahət və tətil günlərində məktəblilər, təhsil  və əmək müəssisələrində çalışan əməkdaşlar və onların övladları üçün avtobuslarla ölkənin ayrı-ayrı regionlarına səyahətlər təşkil edilir: 
“Belə səfərlər zamanı adətən müxtəlif turizm şirkətlərinin, bəzi hallarda isə qeyri-müntəzəm şəkildə sərnişin daşıma fəaliyyəti ilə məşğul olan hüquqi və fiziki şəxslərə məxsus avtobus və mikroavtobuslardan istifadə olunur. Lakin, təəssüflər olsun ki, qeyri-müntəzəm şəkildə təşkil edilmiş daşımalar zamanı bəzən nəqliyyat vasitələrinin texniki vəziyyətinə, sürücülərin reysqabağı tibbi müayinəsinə, onların iş rejiminə riayət edilməsinə ciddi nəzarət olunmur, nəqliyyat vasitəsinin texniki xarakteristikasının keçdiyi ərazinin relyefinə uyğun olub-olmamasına, gedəcəyi ərazidəki meteoroloji şəraitə, sürücünün idarəetmə təcrübəsinə diqqət yetirilmir ki, bu da yollarda, xüsusilə də yol çiyinlərində dərin yarğanları olan dağlıq ərazilərdə yol-nəqliyyat hadisələrinin baş vermə ehtimalını artırır.
Baş verə biləcək ağır qəzaların qarşısının alınması və təhlükəsizliyin təmin olunması məqsədi ilə sərnişindaşıma fəaliyyəti ilə məşğul olan hüquqi və fiziki şəxslərdən xahiş olunur ki, turistləri daşıyacaq nəqliyyat vasitələrinin gedəcəkləri istiqamətdə ödənişsiz müşayiət olunmaları üçün səyahət təşkil edən müəssisə və təşkilat rəhbərləri səfərdən 3 gün əvvəl ərazi üzrə DYP bölümlərinə, Baş Dövlət Yol Polisi İdarəsinin (+99412) 590-81-25 nömrəli telefonuna, yaxud 902 qaynar xəttinə müraciət etsinlər”.
S.B.
www.oxu.az
"
"Bakıda “Kitayski Prado” satışa çıxarılırİyunun ayının sonunda Bakıda “Kitayski Prado” satışa çıxarılacaq. Söhbət “Toyota Prado”nun oxşarı olan və Çində istehsal olunan avtomobildən gedir.
Oxu.Az fins.az-a istinadən xəbər verir ki, bu nəqliyyat vasitəsinin 2.0 turbo mühərrikinin gücü 251 at gücünə qədər artırılıb. Bununla bərabər modelin qarışıq yanacaq sərfiyyatı 11 litrə qədər azaldılıb. 8 ZF avtomat sürət qutusu ilə əvəzlənib.
Avtomobilin kuzovunun “Toyota Prado” ilə oxşar olmasına gəlincə, bu nəqliyyat vasitələrinin ölçüləri fərqlidir. Belə ki, sözügedən avtomobil “Toyota Prado”dan 4 sm enli, 6 sm hündür və 8 sm uzundur. “Kitayski Prado” orijinal “Prado”dan ucuz olacaq. 
A.M.
www.oxu.az
"
"Bakının mərkəzi küçələri nəqliyyatın hərəkəti üçün bağlanıb – SİYAHI“Formula 1” Azərbaycan “Qran-prisi” ilə əlaqədar Bakının mərkəzi küçələrində nəqliyyatın hərəkəti bu gündən məhdudlaşdırılıb.  
Oxu.Az-ın məlumatına görə, Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polis polkovniki Vaqif Əsədov APA-ya açıqlamasında bildirib ki, “Formula 1” yarışları Azadlıq meydanından başlayaraq Puşkin, Xəqani, Bülbül küçələri, Zərifə Əliyeva prospekti, Rəsul Rza küçəsi, Neftçilər prospekti, Əziz Əliyev küçəsi, Qoşa Qala qapısı-Gənclər meydanı, İstiqlaliyyət küçəsi, Niyazi küçəsi, Azneft meydanı, Neftçilər prospekti ilə eyni marşrut üzrə nəzərdə tutulduğundan bu istiqamət üzrə avtomobillərin istifadəsinə məhdudiyyət qoyulub.
V. Əsədov həmçinin qeyd edib ki, Bakı-Salyan yolunun 14-cü km-dən, Su Hövzəsi Kompleksindən, Xəqani və Üzeyir Hacıbəyov küçələrinin Rixard Zorge küçəsindən Səməd Vurğun küçəsinədək olan hissələri, Zərifə Əliyeva prospektinin Yusif Məmmədəliyev küçəsinədək olan hissəsi, Rəşid Behbudov küçəsinin Neftçilər prospektindən Nizami küçəsinədək olan hissəsi, Səməd Vurğun küçəsinin Neftçilər prospektindən üzü Üzeyir Hacıbəyov küçəsinədək olan hissəsi, habelə Bülbül prospektinin Neftçilər prospekti ilə Lev Tolstoy küçələri arasındakı hissəsi bu gündən nəqliyyatın hərəkəti üçün bağlıdır. 
Cənub tərəfdən paytaxtın mərkəzinə hərəkət etmək istəyən sürücülərə Bakı-Salyan yolunun 14-cü km-dən 3-cü kənar dairəvi yolla Yasamal rayonundan şəhər istiqamətə hərəkət etmələri tövsiyə edilir.
V. Əsədov bildirib ki, yarışların keçirildiyi ərazi 3 zonaya bölünüb. Həmin zonalarda yaşayan şəxslərin avtomobillərinə xüsusi buraxılış və fərqlənmə nişanları veriləcək. 
Qeyd edək ki, yarışlar iyunun 23-25-də keçiriləcək.
Z.Q.
www.oxu.az
"
"Dövlət Yol Polisindən Nigar Camalla bağlı AÇIQLAMA Bakı Şəhər Baş Polis İdarəsinin Dövlət Yol Polisi İdarəsinın bölmə rəisi polis polkovniki Vaqif Əsədov tanınmış müğənni Nigar Camalın fikirlərinə münasibət bildirib.
Oxu.Az-ın məlumatına görə, V.Əsədov report-a deyib ki, Nigar Camalın şəxsi “Facebook” hesabında yol polisi ilə bağlı paylaşdığı ifadələrlə əlaqədar araşdırılma aparılması üçün iki gün ərzində onunla əlaqə saxlamaq cəhdləri baş tutmayıb:
“Müğənni iddia etdiyi vəziyyətlə bağlı araşdırılma aparılması və həqiqətin üzə çıxması üçün ilk növbədə Bakı Şəhər BPİ DYP-yə müraciət etməli olduğu halda, status paylaşmasını dərin təəssüf hissi ilə qarşılayırıq. Eyni zamanda, qeyd etmək istəyirik ki, statusda təsvir olunan hadisənin harada, nə zaman baş verdiyi, ona qarşı hansı əməkdaş tərəfindən kobudluq edildiyi barədə dəqiq informasiya olmadığına görə, bizə ətraflı məlumat verməsi lazımdır. İstənilən vətəndaş, o cümlədən Nigar Camal üzləşdiyi hər hansı qanun pozuntusu ilə bağlı bizi məlumatlandıra bilər və böyük məmmuniyyətlə onları dinləməyə, zəruri tədbirlər görməyə hazırıq. O ki, qaldı müğənninin yol polisi haqqında kobud ifadə işlətməsinə, hesab edirik, bu, düzgün və inandırıcı deyil”.
Qeyd edək ki, N. Camal statusunda yol polisi əməkdaşlarını tərəfindən dəfələrlə əsassız yerə saxlanıldığını yazıb, onların ünvanına kobud ifadə işlədib.
Z.Q.
www.oxu.az
"
"Ucarda avtomobil 2-ci sinif şagirdini vuraraq öldürübUcar-Zərdab yolunda ölümlə nəticələnən yol qəzası baş verib.
Oxu.Az APA-ya istinadən xəbər verir ki, hadisə Ucar rayonunun Qazyan kəndi ərazisində qeydə alınıb.
Ucarın Lək kənd sakini, 2000-ci il təvəllüdlü Allahverdiyev Yusif Allahverdi oğlunun idarə etdiyi “VAZ 2106” markalı avtomobil yolu keçən piyada, Qazyan kənd sakini, 2008-ci il təvəllüdlü Xəlilov Həsən Rəşid oğlunu vurub.
İkinci sinif şagirdi olan Həsən Xəlilov Ucar Mərkəzi Rayon Xəstəxanasına çatdırılsa da, orada dünyasını dəyişib.
Faktla bağlı araşdırma aparılır.
A.M.
www.oxu.az
"
"Vaqif Əsədov jurnalistlərin binasından ev almaq istəyir?Bakı Şəhər Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov jurnalistlər üçün tikilən binadan ev almaq üçün müraciət etməsi barədə yayılan məlumatlara aydınlıq gətirib.
Oxu.Az xəbər verir ki, V. Əsədov həmin məlumatları cəfəngiyat adlandırıb.
“Kimlərsə bununla mənim fəaliyyətimə kölgə salmağa çalışırlar. Jurnalistlərin binasından ev almaq üçün müraciət etməmişəm” - V.Əsədov deyib.
E.Ə.
www.oxu.az
"
"“Maşın bazarı” ətrafında dəllal oyunu – VİDEOİndi bir çox avtomobil alveri ilə məşğul olan şəxslər avtomobili bazarda satmaqdansa, elə yolun kənarında alıb-satmağa üstünlük verirlər.
Oxu.Az xezerxeber.az-a istinadən məlumat verir ki, yola sıra ilə düzülən bu şəxslər oradan keçən sürücülərə əl yelləyib, avtomobili satıb-satmadığını soruşurlar. Beləcə, sövdələşmə baş tutur.
Alıcıların sözlərinə görə, onlar, əsasən, həftənin istirahət günləri, səhər saatlarında bu əraziyə gəlirlər.
Həm alıcılar, həm də satıcılar deyir ki, bazara girməmiş avtomobili satmağın üstünlüyü bazar xərclərindən azad olmaq və vaxt itkisinin qarşısını almaqdır. Burada, əsasən, ikinci əl və azərbaycanda sürülmüş avtomobillər satıldığı üçün qiymətlərdə ele də böyük fərq yoxdur.
Avtomobil alverçiləri deyir ki, istər bazarda olsun, istərsə də bazar kənarında, onsuz da alqı-satqı sövdələşmə ilə baş tutur. Ona görə də qiymət bazardakından təxminən 300 manat fərqlənə bilər.
Alıcılar deyir ki, buradan alınan avtomobilin üzərinə müəyyən məbləğ qoyulmaqla ya rayonlarda, ya da elə avtomobil bazarlarında satılır.
Ancaq avtomobil satmaq istəyən şəxslər yolun hərəkət hissəsində avtomobili saxlayıb sövdələşmə apardığından yolda bəzən sıxlıq yaranır. Buna görə də həm yol polisi, həm də post-patrul xidməti əməkdaşları tərəfindən avtomobillər yoldan kənarlaşdırılır.


İ.N.
www.oxu.az

 
"
"Yol polisindən çimərlik tövsiyəsi: Çəkələklə avtomobil idarə etməyinÇimərlik mövsümünün başlanması ilə açıq yay başmaqlarında avtomobil idarə etmənin təhlükə olduğu yada düşüb. Əvvəlki illərdə yay aylarında törədilən yol qəzalarının bir çoxunun məhz çəkələk geyinən sürücülər tərəfindən törədilməsi mövzunu yenidən gündəmə gətirib.
Oxu.Az-ın məlumatına görə, Bakı Şəhər Baş Polis İdarəsinin Dövlət Yol Polisi İdarəsinin İctimaiyyətlə əlaqələr şöbəsinin rəisi Vaqif Əsədov çimərlik mövsümünün başlanması ilə əlaqədar Bakı kəndləri yollarında nəqliyyat vasitələrinin hərəkəti intensivləşəcəyini əsas gətirərək, sürücülərə tövsiyələr verib:  
“Yol-nəqliyyat hadisələrinin baş verməməsi üçün sürücülərə sürət həddinin aşağı endirilməsini, ara məsafəsinin normadan artıq saxlanılmasını, təhlükə yaratdığı üçün çəkələklə avtomobil idarə etməməyi tövsiyə edirik”.
Xatırladaq ki, ötən illərdə Bakı şəhər Baş Dövlət Yol Polisi İdarəsinin şöbə rəisi Vaqif Əsədov açıq yay başmaqlarında avtomobil idarə edənlərin  cəzalandırılacağını bildirmişdi.
Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev qanunda sürücünün hər hansı geyim formasında avtomobil idarə etməsinin göstərilmədiyini bildirib: “Qanunvericilikdə nəqliyyat vasitəsini idarə edən şəxsin və ya sərnişinlərin hər hansısa geyim formasında avtomobil idarə etməsi göstərilməyib. Biz, sadəcə olaraq, əməkdaşlarımıza təlimat vermişik ki, çəkələklə maşın sürən sürücüyə rast gələndə onlara bu qaydada maşın sürməməyi tövsiyə etsinlər. Çünki bu,təhlükəlidir, sürücülər də özlərinin və yaxınlarının həyatını təhlükəyə atmamaq üçün çəkələklə maşın sürməkdən imtina etməlidirlər. Elə buna görə də sürücülərə avtomobil idarə edərkən daha da diqqətli olmaları tapşırılıb. Çünki çəkələklə avtomobil idarə edilməsi qəzaların baş verməsini qaçılmaz edib”.
Zülfiyyə Qurbanova
www.oxu.az
"
"Zaqatalada ağır qəza: Ailənin dörd üzvü yaralanıbZaqatala rayonunda ağır yol-nəqliyyat hadisəsi baş verib, bir ailənin dörd üzvü yaralanıb.
Oxu.Az Report-a istinadən xəbər verir ki, hadisə Yevlax-Zaqatala-Gürcüstan magistral yolunun Zaqatala rayonu ərazisindən keçən hissəsində qeydə alınıb.
Belə ki, “KamAz” markalı yük maşını ilə “Mercedes” markalı minik avtomobili toqquşub. Nəticədə “Mercedes”in sürücüsü, 1949-cu il təvəllüdlü Adil Hacıməmməd oğlu Vəliyev və onun sərnişinləri - 1953-cü il təvəllüdlü Ramazan Ərəb oğlu Balayev, 1981-ci il təvəllüdlü Gülpəri Ramazan qızı Balayeva və 2016-cı il təvəllüdlü Əsrəd Ramil qızı Vəliyeva müxtəlif dərəcəli bədən xəsarətləri alıb.
Yaralılar Zaqatala Rayon Mərkəzi Xəstəxanasına yerləşdirilib. Onların vəziyyətinin orta-ağır olduğu bildirilir.
Faktla bağlı araşdırmalara başlanılıb.
A.M.
www.oxu.az
"
"Bakıda “BMW”lər “avtoşluq” etdilər – VİDEOBakı yollarında təhlükəli hərəkətlər edən “BMW” markalı avtomobillərin videogörüntüləri yayılıb.
Oxu.Az xəbər verir ki, sürücülər Olimpiya stadiounun ətrafındakı ümumi istifadədə olan yollarda təhlükəli manevrlər edərək yüksək sürətlə hərəkət edirlər.
Həmin görüntüləri təqdim edirik : 


Video : Əflatun Əfəndiyev
İ.N.
www.oxu.az

"
"Bakıda səfirlik əməkdaşı qəzaya düşübBakıda səfirlik avtomobili qəzaya uğrayıb.
Oxu.Az APA-ya istinadən xəbər verir ki, hadisə paytaxtın Səbail rayonu, Neftçilər prospektində qeydə alınıb.
Malayziyanın Azərbaycandakı səfirliyinin katibi Raca Xanizaminin idarə etdiyi “Mercedes” markalı, 066 D 004 dövlət qeydiyyat nişanlı avtomobil Bakı şəhər sakini Rövşən Salahovun idarə etdiyi “Mercedes” markalı avtomobillə toqquşub.
Hadisə nəticəsində ölən və xəsarət alan olmayıb.
Faktla bağlı araşdırma aparılır.
A.M.
www.oxu.az
"
"Gürcüstana avtomobillə gedənlər üçün qaydalar dəyişir – VİDEO2018-ci ildən Gürcüstan ərazisi ilə hərəkət edən, lakin xaricdə qeydiyyata alınmış avtomobillər üçün icbari sığorta qüvvəyə minəcək. Bununla da Gürcüstana avtomobillə daxil olarkən icbari sığortaya görə yeni tariflər tətbiq olunacaq.
Bəs yeni qaydalar Azərbaycandan bu ölkəyə avtomobillə gedənlərə tətbiq olunacaqmı?
Oxu.Az xəbər verir ki,  “XəzərXəbər” məsələyə aydınlıq gətirib.
Ekspert Ərşad Hüseynov bildirir ki, Gürcüstanda əvvəllər belə bir sığorta olub. Ancaq yeni qanunun qəbul edilməsi ilə tariflərdə artımlar olacaq.
Ərşad Hüseynovun sözlərinə görə, indi Gürcüstan, eləcə də, digər ölkələr yaşıl kartın üzvü olduğuna görə həmin ölkələrə onsuz da beynəlxalq səviyyədə icbari sığorta olmadan avtomobillə daxil olmaq mümkün deyil. Buna görə də Gürcüstanın icbari sığortalar haqqında qanununda dəyişiklik Azərbaycanda hər sürücüyə şamil edilməyəcək.
Yaşıl kart sığortasından faydalanmaq üçün isə tariflər beynəlxalq tariflər olduğuna görə onun həcmi Maliyyə Nazirliyi tərəfindən müəyyən olunur. Yaşıl kart sığortası Azərbaycandakı sığorta şirkətləri tərəfindən verilməkdədir. Sığortanın məbləği  gediləcək ölkədən və orada qalmaq müddətindən asılı olaraq dəyişir. 


İ.N.
www.oxu.az

"
"Sürücü yolda oyun çıxardı – VİDEOƏrəblərdə adət etdiyimiz bu qayda pozuntusunu bu dəfə azərbaycanlı sürücüsü törətdi. Avtomobil hərəkətdə ola-ola sürücüsü qapını açaraq arxa oturacaqdan ön tərəfə keçərək maşını idarə edir. Nəticədə də həm özünün, həm də yolda olan digər sürücülərin həyatını təhlükəyə atır.
Oxu.Az Xəzərxəbərə istinadan xəbər verir ki, sosıal şəbəkələrdə yayılan və nə vaxt lentə alındığı dəqiq bilinməyən bu kadrlar digər bir avtomobilin sürücüsü tərəfindən rayonlararası yolların birində qeydə alınıb.
Videodan göründüyü kimi 90 ZM 554 dövlət qeydiyyat nişanlı cib marakalı avtomobilin sürücüsü qayda pozur.Bir müddət sükan arxasından uzaqlaşan sürücü arxa oturacağa keçərək oradan yenidən ön oturacağa qayıdır və bununla nəyisə nümayiş etdirmək istəyir.
Bəs belə halda bu sürücünü hansı cəza gözləyir? Video ilə tanış olan Yol Hərəkəti üzrə ekspert Ərşad Hüseynovun sözlərinə görə, bu halda sürücünü inzibati xətalar məcəlləsinə görə yol polisi 40 manat miqdarında cərimə edə bilər.

www.oxu.az
"
"Nabran yolunda ağır qəza: Ölən və yaralanan varXaçmaz rayonunda ağır yol qəzası baş verib.
Oxu.Az lent.az-a istinadən xəbər verir ki, Xaçmaz-Nabran yolunun 16-cı kilometrliyində – Qusarçay kəndi ərazisində “Mercedes” markalı avtomobil idarəetmədən çıxaraq aşıb.
Nəticədə avtomobildə olan 26 yaşlı gənc vəfat edib. Nəqliyyat vasitəsində olan sərnişin isə ağır xəsarət alıb və xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Yol polisin bu hərəkətinə sürücülərin kəskin reaksiyası – VİDEOBakıda YPX avtomobilinin körpü üzərində dayanması sürücülərin kəskin reaksiyasına səbəb olub.
Oxu.Az baku.ws-ə istinadən xəbər verir ki, hadisə ötən gün qeydə alınıb. Kadrlardan göründüyü kimi 99-YP-326 dövlət nömrə nişanlı YPX dayanaraq nəqliyyat vasitələrinin hərəkətinə mane olur. Bu isə digər sürücülərin narazılığına çevrildi. Daha sonra sürücülərin siqnal verdiyini eşidən polis hərəkətinə davam edir.
Sözügedən video qısa zamanda sosial şəbəkələrdə müzakirə mövzusuna çevrilib.


A.M.

www.oxu.az
"
"Güclü külək ağacı avtomobilin üzərinə aşırdı – VİDEOMingəçevir şəhəri, Nizami küçəsi 21 ünvanında xoşagəlməz hadisə baş verib.
Oxu.Az ARB TV-yə istinadən xəbər verir ki, şəhər sakini Rəvan Əliyev avtomobili ilə adıçəkilən ərazidən keçərkən, kökündən qopan nəhəng ağac avtomobilin üzərinə aşıb.
Nəticədə sürücü deformasiyaya uğrayan avtomobilin içində qalıb. Ətrafdakılar dərhal köməksiz qalan 30 yaşlı şəhər sakinini yararsız vəziyyətdə olan avtomobildən çıxarıblar. Müxtəlif bədən xəsarətləri alan yaralı xəstəxanaya yerləşdirilib. Baş verənlərə səbəb isə qəfil qopan külək olub.
Adıçəkilən ünvanda yaşayan sakinlərin sözlərinə görə, belə hadisələr ərazidə tez-tez təkrarlanır. Binaların yaxınlığında ömrünü başa vuran irigövdəli ağaclar çoxluq təşkil edir. Külək əsən zaman isə onlar tab gətirmədən aşaraq müəyyən problemlərə yol açırlar.

S.B.
www.oxu.az
"
"Yol polisindən sürücülərə – MÜRACİƏT“Formula 1” Azərbaycan “Qran-prisi”nə hazırlıqla əlaqədar paytaxtın Dənizkənarı Bulvar boyu Azneft dairəsindən Neftçilər prospekti ilə Azadlıq meydanı istiqamətində sıxlıq yaşanır.
Oxu.Az-ın məlumatına görə, Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov APA-ya açıqlamasında bildirib ki, bu süni sıxlığın yaşanmaması və hərəkət istiqamətində ləngiməmək üçün Bakı şəhər Dövlət Yol Polisi İdarəsi cənub tərəfdən paytaxtın mərkəzinə hərəkət etmək istəyən sürücülərə Bakı-Salyan yolunun 14-cü km-dən 3-cü kənar dairəvi yolla Yasamal rayonundan istənilən istiqamətə hərəkət etməyi tövsiyə edir.
Eyni zamanda sürücülərə 20-ci sahə dairəsindən dağüstü avtomobil yolu ilə Badamdar qəsəbəsi daxili yolu ilə istənilən istiqamət üzrə, eləcə də Bakı Su İdman Kompleksinin yanından Bayıl qəsəbəsi və digər istiqamətlər üzrə, Bayraq meydanından və “Dalğa Plaza” kimi tanınan inzibati binanın yanından Mikayıl Hüseynov küçəsi ilə Bayıl qəsəbə daxili yolla Teymur Elçin, Mehdi Hüseyn küçələri və Parlament prospekti istiqamətində hərəkət etmək üçün şərait yaradılıb.     
V.Əsədov qeyd edib ki, “Formula 1” yarışları ilə bağlı sürətlə hazırlıq işləri aparılır: 
“Artıq son tamamlama işləri gedir. Hazırda Neftçilər prospekti üzrə qoyulmuş maneələr və rənglənmə işləri ilə əlaqədar yol daralır. Bu da nəqliyyatın həmin istiqamətdə sıxlığının yaşanmasına səbəb olur. Yarışla bağlı yollar hələ tam bağlanmayıb, amma hazırda bu yollarda keçidlərdə problemlər yaşanır. Ona görə də sürücülərdən xahiş edirik ki, tövsiyəmizi nəzərə alsınlar”.
V.Əsədov bildirib ki, “Formula 1” yarışları Azadlıq meydanından başlayaraq Puşkin, Xəqani, Bülbül küçələri, Zərifə Əliyeva prospekti, Rəsul Rza küçəsi, Neftçilər prospekti, Əziz Əliyev küçəsi, Qoşa Qala qapısı-Gənclər meydanı, İstiqlaliyyət küçəsi, Niyazi küçəsi, Azneft meydanı, Neftçilər prospekti ilə eyni marşrut üzrə nəzərdə tutulduğundan bu istiqamət üzrə şəxsi avtomobillərdən mümkün qədər istifadə edilməməlidir: 
“Çünki bu yollar üzrə son tamamlama işlərinə başlanır. Yaxşı olar ki, bu ərazilərdə süni sıxlıq yaşanmaması üçün bu tövsiyəni nəzərə alsınlar”.       
Qeyd edək ki, “Formula 1” yarışları ilə əlaqədar Bakıda Xəqani və Üzeyir Hacıbəyov küçələrinin Rixard Zorge küçəsindən Səməd Vurğun küçəsinədək olan hissələri, Zərifə Əliyeva prospektinin Yusif Məmmədəliyev küçəsinədək olan hissəsi, Rəşid Behbudov küçəsinin Neftçilər prospektindən Nizami küçəsinədək olan hissəsi, Səməd Vurğun küçəsinin Neftçilər prospektindən üzü Üzeyir Hacıbəyov küçəsinədək olan hissəsi, habelə Bülbül prospektinin Neftçilər prospekti ilə Lev Tolstoy küçələri arasındakı hissəsi 19 iyun gecə saat 00:00-dan nəqliyyatın hərəkəti üçün bağlı olacaq. 
Yarışlar 23-25 iyun tarixlərində keçiriləcək.
S.B.
www.oxu.az
"
"Maştağa qəsəbəsində avtomobil aşıb – VİDEOBu gün səhər saatlarında Sabunçu rayonu, Maştağa qəsəbəsində yol-nəqliyyat hadisəsi baş verib. 
Sabunçu Rayon Polis İdarəsindən Oxu.Az-a verilən məlumata görə, avtomobilin aşması nəticəsində ölən və xəsarət alan olmayıb.
Faktla bağlı araşdırma aparılır.
Video: Xoxu TV



İ.N.
www.oxu.az


"
"Ağcabədidə avtomobil su kanalına düşüb – VİDEOAğcabədidə minik avtomobili Qarabağ su kanalına düşüb.
Oxu.Az Report-a istinadən xəbər verir ki, hadisə rayonun Təzəkənd kəndi ərazisində qeydə alınıb.
Belə ki, hərəkətdə olan “VAZ 21011” markalı avtomobilidarə etməni itirərək körpüdən aşıb və su kanalına düşüb.
Hadisə zamanı sürücü Məmmədov Seymur İnqilab oğlu müxtəlif dərəcəli bədən xəsarətləri alıb. Avtomobil xüsusi texnika vasitəsi ilə su kanalından çıxarılıb.
Faktla bağlı rayon polis şöbəsində araşdırma aparılır.

İ.N.
www.oxu.az
"
"Azərbaycanda işlənmiş avtomobillər bahalaşıb – VİDEOAzərbaycanda işlənmiş avtomobillərə maraq artıb. Satıcılar hər il olduğu kimi, bu il də yay aylarında satışın artdığını bildirirlər.
Oxu.Az Xezerxeber.az-a istinadən məlumat verir ki, xüsusilə də ötürücü sistemi avtomatik olan və kondisionerli avtomobillərə tələb böyükdür.
Qiyməti 15 min manatdan aşağı olan avtomobillər daha tez satılır. Həmçinin ili təzə və mühərrik həcmi kiçik olan avtomobillərə də maraq böyükdür.
Satıcılar alıcılıq qabiliyyəti artdığına görə qiymətlərin 15-25%-dək yüksəldiyini deyirlər. Alıcılıq qabiliyyətinin artması bahalı avtomobillərin satışının canlanmasına səbəb olub.
Satıcılar bildirir ki, qiymət artımı sezonun sonuna, yəni avqust ayına kimi davam edəcək. Bu aydan sonra isə qiymətlərin nisbətən aşağı düşəcəyi gözlənilir.
Mövzu ilə bağlı daha ətraflı videomaterialı təqdim edirik:


İ.N.
www.oxu.az

 
"
"Məktəb direktorunun oğlu ölümdən qurtuldu: Vəziyyəti orta-ağırdır – FOTO + VİDEO + YENİLƏNİBMingəçevirdə iri gövdəli ağac hərəkətdə olan avtomobilin üzərinə aşıb.
Şahidlərin Oxu.Az-a göndərdikləri videoda qəzanın olduqca ağır olduğu görünür.
Belə ki, Rəvan Əliyevin özünün də içində olduğu zaman avtomobilinin üstünə aşan nəhəng ağac onu təmamilə əzib. Sürücünün sağ qalması özü bir möcüzədir.
Bədbəxt hadisəylə üzləşən Rəvan  Mingəçevir şəhər 14 saylı orta məktəbin direktoru Ramiz Əliyevin oğludur.
R.Əliyev hadisədən sonra xəstəxaanaya yerləşdirilib. Həkimlər onun vəziyyətini orta-ağır dəyərləndirirlər. 

15:25
Mingəçevirdə içərisində sürücünün olduğu avtomobilin üzərinə iri gövdəli ağac aşıb.
Oxu.Az-ın lent.az-a istinadən verdiyi məlumata görə, bədbəxt hadisə ilə üzləşən Rəvan Əliyev Mingəçevir şəhər 14 saylı orta məktəbin direktoru Ramiz Əliyevin oğludur.
Onun vəziyyəti orta-ağırdır. Avtomobil isə yararsız vəziyyətə düşüb.
09:40
Mingəçevir şəhərində ağac hərəkətdə olan maşının üzərinə aşıb, sürücü xəsarət alıb.
Oxu.Az-ın report-a istinadən verdiyi məlumata görə, hadisə şəhərin Nizami küçəsi ərazisində baş verib. 
Belə ki, şəhər sakini, 1987-ci il təvəllüdlü Rəvan Ramiz oğlu Əliyev idarə etdiyi 90-FP-566 dövlət qeydiyyat nömrə nişanlı ""Nissan-Sunny"" markalı avtomobillə hərəkətdə olan zaman güclü külək iri gövdəli ağacı kökündən qopararaq avtomobilin üzərinə aşırıb. 
Nəticədə sürücü deformasiyaya uğrayan avtomobilin içində qalıb. Köməksiz vəziyyətdə qalan sürücü ətrafdakıların köməyi ilə avtomobildən çıxarılıb və Mingəçevir Şəhər Mərəkəzi Xəsətəxanasına yerləşdirilib. Onun vəziyyətinin orta-ağır olduğu bildirilir.

















Zülfiyyə Qurbanova
www.oxu.az
"
"Yol polisinin tanınmış ziyalının qızı ilə rüşvət qalmaqalı: Məsələ ictimailəşdiKeçmiş deputat Xeyrəddin Qoca yol polisinin qızından rüşvət almasını ictimailəşdirib.
Oxu.Az-ın məlumatına görə, tanınmış ziyalı yol polisinin qanunsuz hərəkəti ilə bağlı sosial şəbəkədə status paylaşıb:
“Qızım maşını ilə yol qaydasını pozduğu üçün Yasamal rayonunda polis əməkdaşları onu saxlayıb. Maşının texniki pasportunu və sürücülük vəsiqəsini alıblar ki, maşına həbs qoyulub, düş aşağı, maşını cərimə meydançasına aparmalıyıq. Qızım müfəttişlərə bildirib ki, elə indi işdən icazə almışam (iş yerində təsdiq edə bilərlər), cəriməni ödəməyə gedirəm, çünki bir neçə dəfə poçta getmişəm, hələ kompüterə salmadıqlarını bildiriblər. 
Müfəttişlər deyiblər ki, get, Yasamal Polis İdarəsində ödə! Sənədlərini də oradan götürərsən!. Qızım məcbur olub, ora gedib, qapısında “E.Seyidov” yazılmış polis kapitanı qızıma deyib: “Get, cəriməni ödə, 100 manat da mənə ver, məhkəmədə işini həll edim”.
Beləliklə, E.Seyidov qızımdan 100 manat rüşvət alıb. Əlbəttə, mən Polis İdarəsinin rəhbərliyini telefonla axtardım, cavab verən olmadı. Sonra daxili işlər nazirinin əlaqədar müavininə zəng vurdum, məşğul olduğu üçün danışa bilmədim. İndi bu Emil Seyidovdan soruşuram: Sən 100 manata məhkəmədə nə iş görəcəksən? Və sən polis orqanında işləyə-işləyə bilmirsən ki, bir ucdan hamıdan rüşvət almaq olmaz? Bu yazını əllərim əsə-əsə, yüksək təzyiqim ola-ola yazdım! Bu quldurluq nə vaxt bitəcək?”
X.Qoca bir qədər əvvəl yazdığı statusda yol polisi zabitinin 100 manatı geri qaytardığını qeyd edib: “Məlumunuz olsun ki, qızımdan 100 manat rüşvət alan Yasamal DYP kapitanı Emil Seyidov 100 manatı bu gün geri qaytardı. O, qızımın axırıncı pulunu aldığından, qız ağlaya-ağlaya çörək pulu üçün mənim yanıma gəlmişdi...” 
Bakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla Əlaqə bölməsinin rəisi, polis polkovniki Vaqif Əsədov Oxu.Az-a açıqlamasında, məsələdən jurnalistlərin zəngilə xəbər tutduğunu bildirdi: “Hazırda bu məsələni araşdırırıq. Araşdırmamız başa çatdıqdan sonra ictimaiyyətə açıqlama verəcəyik” .








Zülfiyyə Qurbanova
www.oxu.az
"
"Yol polisi ilə bağlı qadağaların təfərrüatları açıqlandıAzərbaycanda Dövlət Yol Polisi (DYP) əməkdaşları tərəfindən nəqliyyat vasitələri ilə Yol-Patrul
Xidmətinin (YPX) gizli və qarışıq formada  aparilması qadağan edilib. 
Oxu.Az Sputnik Azərbaycan-a istinadən xəbər verir ki, bu, Daxili İşlər Nazirliyinin Kollegiyası tərəfindən qəbul edilən və mayın 19-dan qüvvəyə minən yeni ""Yol-Patrul Xidməti haqqında Təlimat""da əksini tapıb. 
Ləğv edilən köhnə Təlimata əsasən, patrul və əməliyyat-xidməti nəqliyyat vasitələri ilə aparılan nəzarət aşkar, gizli və qarışıq olmaqla üç növə bölünürdü. Hərəkətə aşkar nəzarət YPX inspektorunun müəyyən olunmuş geyim formasında olmaqla, dövlət standartına uyğun rəng qrafikasına malik avtomobildə və ya motosikletdə xidmət aparmaqla, hərəkət iştirakçılarına yaxşı görünən yerdə durması idi. Xidmətin aparılmasının bu növü YPX-nin əsas funksiyası olaraq preventiv xarakter daşımaqla, yol hərəkəti iştirakçılarını hüquqazidd hərəkətlər etməkdən çəkindirirdi. Gizli nəzarət xüsusi rəng qrafikası olmayan xidməti-əməliyyat və digər nəqliyyat vasitələrində mülki geyimdə və ya xidməti geyim formasında olan YPX inspektorları tərəfindən, əsasən, sutkanın işıqlı vaxtında aparılırdı.
Bu zaman aşkar olunan qayda pozuntuları barədə YPX inspektoru raport (Təlimata 14 saylı əlavə) tərtib edir ki, bu da nəqliyyat vasitəsinin dövlət qeydiyyatı üzrə uçota alındığı ərazinin DYP orqanına göndərilirdi. Qarışıq nəzarət xüsusi rəng qrafikası olan və olmayan (iki) patrul və əməliyyat-xidməti nəqliyyat vasitəsindən istifadə olunmaqla, polis geyim formasında olan və olmayan YPX inspektorları tərəfindən həyata keçirilirdi. Hər iki nəqliyyat vasitəsinin heyətləri bir-biri ilə radio-cihaz vasitəsi ilə əlaqə saxlayaraq aşkar etdikləri qayda pozuntuları barədə məlumat verir və müvafiq tədbir görürdülər. Ümumi istifadədə olan nəqliyyat vasitələrinin sürücüləri tərəfindən yol hərəkəti qaydalarına riayət olunmasına gizli nəzarət formalarından biri YPX inspektorunun mülki geyimdə nəqliyyat vasitəsinin salonunda son dayanacağa qədər gedib, hərəkət yolunda sürücü tərəfindən yol verilən pozuntuların qeydə alınması idi.
Zəruri olduqda, marşrutun sonunda və ya şəhərkənarı yollarda stasionar YPX postunda inspektor tərəfindən inzibati xəta haqqında protokol tərtib olunurdu. Gizli nəzarətin həyata keçirilməsi haqqında qərarı nizami hissənin komandiri, yol polis idarəsinin (şöbəsinin) rəisi və ya onu əvəz edən şəxslə razılaşdırmaqla qəbul edirdi. Yeni Təlimata əsasən isə, YPX inspektoru müəyyən olunmuş geyim formasında olmalı, üstündə xüsusi qrafikalı rəngli sxemlər, yazılar və tanınma nişanları olan, xüsusi işıq və səs siqnalları ilə təchiz edilmiş nəqliyyat vasitəsində xidmət aparmalıdır. Patrul avtomobili və YPX inspektoru yol hərəkəti iştirakçıları üçün kifayət edəcək məsafədən görünən olmalıdır. YPX avtomobillərinin görüntünü məhdudlaşdıran hər hansı maneələrin (ağaclar, bina və qurğular, reklam lövhələri və s.) arxasında, o cümlədən ""Yol hərəkəti haqqında"" qanunla dayanma, durma və parklanmanın qadağan edildiyi yerlərdə yerləşdirilməsi qadağandır.
Qeyd edək ki, Yol-Patrul Xidməti Dövlət Yol Polisi qurumlarının tərkib hissəsi olaraq, yol hərəkəti iştirakçılarının həyatının, sağlamlığının, əmlakının, onların hüquqlarının, yol hərəkəti sahəsində dövlətin və cəmiyyətin maraqlarının qorunmasını, yol hərəkəti təhlükəsizliyinin, nəqliyyat vasitələrinin fasiləsiz və təhlükəsiz hərəkətinin təmin olunmasını, bu sahədə inzibati xətaların aşkar olunmasını, profilaktikasını və qarşısının alınmasını, habelə qanunla polisin üzərinə düşən digər vəzifələrin icrasını həyata keçirir.
E.Ə.
www.oxu.az
 
"
"Sürücü avtomobili piyadaların üstünə sürüb: Xəsarət alanlar varNyu Yorkun mərkəzində sürücü avtomobili izdihama çırpıb, xəsarət alanlar var. 
Oxu.Az-ın APA-ya istinadən verdiyi xəbərə görə, hadisə şəhərin mərkəzi Manhetten rayonunda baş verib. Sürücü avtomobili səkiyə çıxararaq piyadaların üstünə sürüb.
İnsident nəticəsində 10 nəfər xəsarət alıb.  
A.S.
www.oxu.az
"
"Şəmkirdə 11 yaşlı uşaq avtomobil qəzasının qurbanı olubŞəmkirdə ölümlə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, hadisə Seyfəli kəndində qeydə alınıb.
1992-ci il təvəllüdlü Suliddin Məmmədovun idarə etdiyi “VAZ 2107” markalı avtomobillə hərəkətdə olarkən kənd sakini, 2006-cı il təvəllüdlü Taleh Şərifovu vurub.
Hadisə nəticəsində ağır xəsarət alan 11 yaşlı uşaq xəstəxanaya aparılarkən yolda ölüb.
Faktla bağlı Şəmkir Rayon Polis Şöbəsində araşdırma aparılır.
S.B.
www.oxu.az
"
"Hüseyn Cavid prospektində yeni piyada keçidi istifadəyə verildi – FOTOYasamal rayonu Hüseyn Cavid prospektində yeni piyada keçidi istifadəyə verilib.
Oxu.Az-ın xəbərinə görə, bu barədə “Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli öz Facebook səhifəsində yazıb.
Yeraltı piyada keçidi Hüseyn Cavid parkının qarşısında inşa edilib.
“Azəravtoyol” ASC-nin “Azəryolelmitədqiqatlayihə” İnstitutu tərəfindən hazırlanan layihəyə əsasən iki giriş-çıxışlı yeni piyada keçidinin ümumi uzunluğu 57,1 metrdir. Bura keçidin 21,9 metr uzunluğunda olan pilləkən hissələri və 35,2 metr olan qalereyası daxildir. Qalereyanın (keçid hissə) eni 5 metr, hündürlüyü isə 3,2 metrdir. Keçid xidməti otaqla və təhlükəsizlik kameraları ilə təchiz olunub.
Piyada keçidi avtonəqliyyat vasitələrinin və piyadaların intensiv hərəkət etdiyi ərazidə inşa olunub. Məqsəd həm piyadaların rahat və təhlükəsiz şəraitdə avtomobil yollarını keçməsini, həm də avtonəqliyyat vasitələrinin fasiləsiz və maneəsiz hərəkətini təşkil etməkdir.























S.B.
www.oxu.az
"
"Bakıda ağır qəza: Kişi yolda can verdi – FOTOMərdəkan yolunda ağır yol-nəqliyyat hadisəsi baş verib.
Oxu.Az xəbər verir ki, primetime.az-ın hadisə yerində olan əməkdaşının verdiyi məlumata görə, Mersedes S-class markalı 10-RS-443 dövlət nömrə nişanlı avtomobil təxminən 60-65 yaşlarında olan kişini vurub. Piyada başından aldığı zədə nəticəsində hadisə yerində keçinib.
Faktla bağlı araşdırma aparılır.



A.M.
www.oxu.az
"
"Sürücülərin nəzərinə: 2 ay ərzində 3 dəfə cərimələnə bilərsizİyunun 7-dən icbari sığortası olmayan avtomobil sahiblərinin elektron protokolla cərimə edilməsinə başlanılıb.
Oxu.Az avtosfer.az-a istinadən xəbər verir ki, Baş Dövlət Yol Polisi İdarəsinin şöbə rəisi Kamran Əliyev bildirib ki, iyunun 10-dək olan məlumata əsasən, 3266 sürücü cərimələnib. Qanunvericiliyə görə, sürücü 20 gün ərzində avtomobili sığorta etdirməzsə, yenidən protokol tərtib ediləcək. Yəni sığortası olmayan avtomobilin sürücüsü iyunun 7-də cərimə edilibsə və onun barəsində tərtib edilən elektron protokoldan xəbəri yoxdursa, 20 gündən sonra yenə də MMX protokol tərtib edilə bilər.
Bəs vəziyyətdən necə çıxmaq olar? Sürücülər cərimələr barədə necə məlumat almalıdır?
Məlum olduğu kimi, hazırkı qanunvericilikdə sürücülərin ASAN ödəniş sistemində elektron kabinet yaratması tövsiyə olunur. Hər bir sürücü Asanpay.az saytına daxil olaraq müvafiq məlumatları qeyd etməklə çox sadə şəkildə elektron kabinet yarada bilər. Sürücü bura öz mobil telefon nömrəsini və E-mail ünvanını daxil edir ki, bu da onun cərimələr barədə məlumat almasını, bu cərimələri online qaydada ödəyə bilməsini, protokolla razılaşmadığı halda şikayət etmək imkanlarını genişləndirir. Yol polisinin tərtib etdiyi elektron protokollar sizin ünvanınıza çatdırılmasa belə, siz elektron kabinet və ya SMS vasitəsilə dərhal xəbər tutacaqsınız.
Yeri gəlmişkən, qanun tələb edir ki, elektron kabinetə yerləşdirilməyən protokola görə yol polisi sürücünü cəzalandıra, avtomobili saxlaya və cərimə meydançasına apara bilməz. Eyni zamanda, bir ay ərzində elektron kabinetə yerləşdirilməyən protokola görə sürücünü məsuliyyətə cəlb etmək olmaz. Hətta bir aydan sonra elektron protokolu sürücünün elektron kabinetinə yerləşdirdiyinə görə yol polisini 200 manat cərimə gözləyir.
Qeyd edək ki, nəqliyyat vasitəsini icbari sığorta etdirməyən sürücülər - fiziki şəxslər 50, vəzifəli şəxslər 100, hüquqi şəxslər isə 300 manat məbləğində cərimə edilirlər.
A.M.
www.oxu.az
 
"
"Ucarda məzunlar qəzaya düşüb: Yaralananlar varUcar rayonunda orta məktəb məzunları yol qəzasına düşüb, xəsarət alanlar var.
Oxu.Az Report-a istinadən xəbər verir ki, hadisə bu gün 15:30 radələrində, şəhərin mərkəzində qeydə alınıb.
Hadisə şahidlərinin sözlərinə görə, qəza nəticəsində minik avtomobillərində olan sürücü və sərnişinlər XI sinif məzunlarıdır. Onlar müxtəlif dərəcəli bədən xəsarətləri alıblar. Yaralılar Ucar Rayon Mərkəzi Xəstəxanasına yerləşdirilib.
Hazırda xəsarət alanların şəxsiyyəti dəqiqləşdirilir.
Faktla bağlı Ucar Rayon Polis Şöbəsində araşdırma aparılır.
A.M.
www.oxu.az
"
"Azərbaycanda avtomobillərin qiyməti qalxıb - Şərh Azərbaycanda “Yaxşı avtomobillər” bahalaşıb.
Oxu.Az xəbər verir ki, bunu Fins.az-a avtomobil üzrə ekspert Eldəniz Cəfərov deyib. Onun sözlərindən məlum olub ki, bahalaşma servis və ehtiyat hissələri ucuz olan, ehtiyat hissələri asan tapılan, Azərbaycanda yollara dözümlü, eyni zamanda, bazarda qiymətini daim saxlayan avtomobillərdə müşahidə edilib.
E.Cəfərov hesab edir ki, hazırda Azərbaycan bazarında buna, əsasən, 1999-2000-ci il model “Mercedes” E Class və C Class avtomobillərini, istehsal tarixi 2008-ci ildən yuxarı ""Toyota Camry"", ""Toyota Carolla"", ""Prado"", ""Nissan Sunny"", ""Nissan Tiana"", ""Hyundai Accent"", 2009-2010-cu il model “Kia Sportage”i aid etmək olar. Bundan əlavə, son dövrlər lizinq şərtilə satışlara görə Çin avtomobillərinə maraq artıb. Nəticədə Azərbaycanda satışa çıxarılan Çin markalarının sayı artır.
Ekspert bildirib ki, fevral ayından etibarən ikinci əl avtomobil bazarında “yaxşı maşın”ların qiymətləri 6-7% artıb. Məsələn, əvvəl 25 min manata satılan 2011-ci il model “Toyota Camry” 26500 manata kimi bahalaşıb. 2008-ci il model “Carolla”da 1500-2000 manat qiymət artımı olub. Əvvəl 10500 manata satılan maşın indi 11500-12000 manata təklif edilir. 8000 manatlıq “Hyundai Accent”in hazırkı qiyməti 9000 manat təşkil edir. 1999-cu il model “Mercedes E Class”da da eyni həcmdə bahalaşma hiss edilir.
O, ikinci əl avtomobil bazarında bahalaşmanı bir neçə faktorla izah edib. Birincisi, ölkəyə istehsal tarixi 2005-ci ildən aşağı avtomobillərin gətirilməsi qadağa edilib. Bu, avtomobil bazarında “yaxşı avtomobil”lər üzrə təklifi azaldıb. Digər tərəfdən, 2016-cı il iqtisadi durğunluq ili olduğu üçün həm fərdi alıcılar, həm də korporativ müştərilər avtomobil ala bilmədilər. Bu amil də 2017-ci ildə avtomobillərə tələbatın formalaşmasına və qiymətlərin artmasına təsir edib.
Yeni avtomobillərə gəlincə, E. Cəfərov bildirib ki, bu maşınların qiyməti  dolların kursuna uyğun olaraq müəyyənləşdirilir. İlin əvvəlindən etibarən dolların stabil olması yeni avtomobil bazarında da qiymətlərin sabit qalmasına gətirib çıxarıb.
L.Ə.
www.oxu.az 
"
"Ağstafada avtomobil radar dirəyinə çırpılıb: Ölən və yaralananlar varAğstafa rayonunda minik avtomobili radar dirəyinə çırpılıb.
Oxu.Az-ın Daxili İşlər Nazirliyinin saytına istinadən verdiyi məlumata görə, hadisə dünən saat 08.00 radələrində rayonun Dağkəsəmən kəndində baş verib.
Bakı şəhər sakini İntiqam Abbasov idarə etdiyi VAZ-2107 markalı avtomobili yolun kənarında quraşdırılan sürətölçən cihazın (radar) dirəyinə vurub. Nəticədə sürücü və sərnişinləri - Bakı şəhər sakini Rusif Eyvazov və Lənkəran rayon sakini Hüseyn Rəhimov xəsarət alıblar.
Onlar xəstəxanaya yerləşdirilib. H. Rəhimov orada ölüb.
A.M.
www.oxu.az
"
"Gəncədə yaşlı kişi motosikletin altında qaldı – VİDEOGəncədə yol qəzası baş verib.
Oxu.Az baku.ws-yə istinadən xəbər verir ki, motosikletdə olan yaşlı kişi qəflətən yerə yıxılıb.
Hadisə digər avtomobilin videoregistratoru tərəfindən qeydə alınıb. Görüntülərdən aydın olduğu kimi, idarəetməni itirən motosiklet sürücüsü qəfil manevr edib. Bu zaman motosikletin üzərində olan yaşlı kişi yerə düşüb və nəqliyyat vasitəsinin altında qalıb.


A.M.

www.oxu.az
"
"Bakıda avtomobil səki ilə gedən qıza çırpılıbBakının Xətai rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, paytaxtın Cavanşir küçəsində iki avtomobil – “Mercedes” və “Jiquli” toqquşub.
Zərbənin gücündən “Jiquli” səki ilə hərəkət edən 1998-ci il təvəllüdlü Mahmudlu Məryəm Mirzağa qızına dəyib. Nəticədə piyada bədən xəsarətləri alaraq xəstəxanaya yerləşdirilib, vəziyyəti orta-ağırdır.
Fakt araşdırılır.
A.M.
www.oxu.az
"
"Bakıda təmiri bitməyən yol – VİDEOSəbail rayonu, Badamdar qəsəbəsində dağ massivi adlanan ərazidə yol qazıldığından avtomobillərin hərəkəti məhdudlaşdırılıb. Məktəblilər isə çətinliklə üzləşirlər.
Oxu.Az Xəzər TV-yə istinadən məlumat verir ki, burada boruların çəkilişinə bir neçə aydır başlanılsa da, hələ də işlər bitmək bilmir.
Vətəndaşlara alternativ olaraq qəbiristanlığın içərisindən keçən yoldan hərəkət etmək tövsiyə edilib. Ancaq həmin yolun hazırkı vəziyyəti isə heç də ürəkaçan deyil.
Məsələ ilə bağlı “'Azərsu” ASC-dən bildirildi ki, sakinlərin müraciəti nəzərə alınaraq gücləndirilmiş iş rejiminə keçiləcək. Layihənin avqust ayında tam başa çatacağı gözlənilir.


A.M.

www.oxu.az
"
"Sürücülərin nəzərinə: Nərimanov heykəlinin yanındakı dairə ləğv edildi – VİDEOYasamal rayonu “Sovetski” ərazisinin yenidən qurulması layihəsi çərçivəsində avtonəqliyyat vasitələrinin hərəkəti üçün müvəqqəti açılan Nərimanov prospekti və Abdulla Şaiq küçəsində təmir işləri başa çatıb.
Oxu.Az baku.ws-yə istinadən xəbər verir ki, sözügedən prospektdə avtonəqliyyat vasitələrinin hərəkəti bərpa olunub.
Amma Nərimanov prospektində təmir işlərindən sonra yolda əvvəlki döngə yığışdırılaraq bir qədər aşağıdan yeni döngə salınıb. Sürücülər Mikayıl Müşfiq küçəsinə getmək üçün həmin geriyədönmə yerindən dönə bilərlər.


A.M.

www.oxu.az
"
"Qubada “Prado” çaya aşıb: Yaralananlar varQuba-Xınalıq yolunun Minarə adlanan hissəsində “Toyota Prado” markalı minik avtomobili hərəkətdə olarkən idarəetməni itirərək çaya aşıb.
Oxu.Az Report-a istinadən xəbər verir ki, nəticədə avtomobildə olan 3 nəfər xəsarət alıb.
Yaralılardan birinin vəziyyəti ağır olduğundan o, Quba Rayon Mərkəzi Xəstəxanasının Cərrahiyyə şöbəsinə yerləşdirilib. Həkimlər avtomobildə olan sərnişin - 2002-ci il təvəllüdlü, Qubanın Kələnov kənd sakini Babayeva Zeynəb Nəcməddin qızına onurğa sütununun sınığı diaqnozu qpyublar. Avtomobildə olan digər iki nəfər ilkin tibbi yardım göstərildikdən sonra ambulator müalicəyə buraxılıb.
Faktla bağlı Quba rayon Polis şöbəsində araşdırma aparılır.
A.M.
www.oxu.az
"
"İmişlidə piyada “KamAZ”dan tökülən çuğundurun altında qalıbİmişlidə piyadanın xəsarət alması ilə nəticələnən yol qəzası baş verir.
Oxu.Az Report-a istinadən xəbər verir ki, hadisə axşam saatlarında İmişli şəhərində Şəkər zavodunun yaxınlığında qeydə alınıb.
Rayonun Məzrəli kənd sakini, 22 yaşlı Vasif İxtiyar oğlu Əmrahov piyada gedərkən avtomobil yoluna çıxıb. Bu zaman çuğundurla dolu “KamAZ” markalı yük maşını piyadanı vurmamaq üçün yolunu anidən dəyişib. 
Nəticədə “KamAZ” yol kənarına aşıb və çuğundurlar piyadanın üzərinə tökülüb. 
Xəsarət alan piyada İmişli Rayon Mərkəzi Xəstəxanasına çatdırılıb.
Faktla bağlı araşdırma aparılır. 
S.B.
www.oxu.az
"
"Bakıda yolu keçmək istəyən qadını avtomobil vuraraq öldürübPaytaxtın Yasamal rayonunda piyadanın vurulması ilə nəticələnən yol-nəqliyyat hadisəsi qeydə alınıb.
Oxu.Az Report-a istinadən xəbər verir ki, qəza Bakıxanov körpüsü yaxınlığında baş verib.
Taksi kimi fəaliyyət göstərən “Mercedes” markalı avtomobil yolu keçmək istəyən 83 yaşlı Svetlana Turkinanı vurub. 
S.Turkina ağır vəziyyətdə xəstəxanaya yerləşdirilsə də, onun həyatını xilas etmək mümkün olmayıb.
Faktla bağlı araşdırma aparılır.
S.B.
www.oxu.az
"
"Xaçmazda polis əməkdaşları qəzaya düşüblərXaçmaz rayonunda yol-nəqliyyat hadisəsi qeydə alınıb. 
Oxu.Az-ın APA-ya istinadən verdiyi məlumata görə, Xaçmaz Dövlət Yol Polisi Bölməsinin (DYPB) idarə etdiyi BMW markalı avtomobil yoldan çıxaraq aşıb. 
Qəza nəticəsində avtomobildə olan üç nəfər müxtəlif dərəcəli bədən xəsarətləri ilə Xaçmaz Mərkəzi Rayon Xəstəxanasına yerləşdirilib. 
Onlar Xaçmaz DYPB-nin əməkdaşları Quba rayon sakinləri 1993-cü il təvəllüdlü Hökmdar Almazov, 1992-ci il təvəllüdlü Rüstəm Həmidov və Xaçmaz şəhər sakini 1986-cı il təvəllüdlü Fəqan Babayevdir. 
Hər üç şəxs ilkin tibbi yardımdan sonra evə buraxılıb. Faktla bağlı araşdırma aparılır.
S.B.
www.oxu.az
"
"Altı tələbənin ölümünə səbəb olan sürücünün məhkəməsi başlayıbBu gün Bakı Ağır Cinayətlər Məhkəməsində Sumqayıt yolunda ölümlə nəticələnən yol-nəqliyyat hadisəsi törətməkdə təqsirləndirilən Namiq Hüseynovun cinayət işi üzrə məhkəmə prosesi başlayıb.
Oxu.Az APA-ya istinadən xəbər verir ki, hakim Novruz Kərimovun sədrlik etdiyi iclasda təqsirləndirilən şəxsin anket məlumatları dəqiqləşdirilib. Məhkəmənin baxış iclası iyunun 20-nə təyin edilib.
DİN-in hadisə ilə bağlı yaydığı məlumata görə, bu il martın 9-da saat 8:00 radələrində Abşeron rayonu ərazisində Sumqayıt şəhər sakini Namiq Hüseynovun idarə etdiyi “Ford” markalı mikroavtobus yolun hərəkət hissəsində dayanmış həmyerlisi Elvin Şəmistanlıya məxsus “ZİL” markalı yük avtomobilinin arxa hissəsinə çırpılıb.
Nəticədə mikroavtobusda olan sərnişinlərdən 6 nəfər ölüb, müxtəlif dərəcəli bədən xəsarətləri alan 18 nəfər Sumqayıt şəhər Təcili Tibbi Yardım xəstəxanasına, üç nəfər isə Bakı şəhər Kliniki Tibbi Mərkəzə yerləşdiriliblər.
Faktla bağlı DİN-in Baş İstintaq və Təhqiqat İdarəsinə bilavasitə tabe olan Yol-nəqliyyat hadisələrinə dair işlər üzrə İstintaq və Təhqiqat Şöbəsində Cinayət Məcəlləsinin 263.3-cü (yol hərəkəti və nəqliyyat vasitələrinin istismarı qaydalarının pozulması ehtiyatsızlıqdan iki və daha çox şəxsin ölümünə səbəb olduqda) maddəsi ilə cinayət işi başlanılıb. Mikroavtobusun sürücüsü Namiq Hüseynov şübhəli şəxs qismində məsuliyyətə cəlb olunub.
A.M.
www.oxu.az
"
"Bakıda yol polisi qayda pozdu – VİDEOBakıda YPX avtomobilinin kobud qayda pozuntusu kameraya düşüb. 
Oxu.Az-ın Baku.ws-ə istinadən məlumatına görə, “99-YP-381” dövlət nömrə nişanlı YPX avtomobili manevr edərək qəfil qarşı yola çıxır. Üstəlik, sayrışan işıq yandırmayan polis sürücüləri çətin vəziyyətə salıb. Ayıq-sayıq sürücülər qəfil qarşılarına çıxan YPX avtomobilini görüb sürəti azaldıblar.
Sürücü yol polisinə irad bildirmək üçün yaxınlaşıb və qaydalara əməl etmədiyini özünəməxsus şəkildə söyləyib. 
 


İ.N.
www.oxu.az

"
"Sürücülər Novxanı yolunun vəziyyətindən narazıdırlar – VİDEONovxanı-Binəqədi avtomobil yolunun yenidən qurulması çərçivəsində bu ərazidə hərəkət məhdudlaşdırılıb, avtomobillər üçün müvəqqəti alternativ yol salınıb. Amma yolun baxımsız qalması buradan keçənləri narahat edir.
Oxu.Az Xezerxeber.az-a istinadən məlumat verir ki, “Azəravtoyol” ASC-nin sözçüsü Anar Nəcəflinin verdiyi açıqlmaya görə, ərazidəki çətinlik müvəqqəti xarakter daşıyır. Orada olan müvəqqəti alternativ yolun düzəldilməsi və əraziyə müvafiq nişanların qoyulması üçün mütəxəssis qrupu əraziyə baxış keçirəcək və lazımi tədbirlər görüləcək.
Sözügedən yolda hazırda kommunikasiya xətləri çəkilir ki, qarşıdakı 2 ay ərzində bu yol tam təmir edilərək istifadəyə veriləcək.

İ.N.
www.oxu.az
"
"Bakının əsas yollarında sürət həddi əvvəlki həddə qaytarılıb – YENİLƏNİBYağışlı hava ilə əlaqədar olaraq paytaxtın iki əsas avtomagistralı - Heydər Əliyev prospekti-Buzovna dairəsinədək və Zığ dairəsi-Hava limanı yolunda bütün zolaqlar üzrə 20 km/saat endirilən sürət həddi bərpa edilərək əvvəlki vəziyyətinə qaytarılıb.
Oxu.Az xəbər verir ki, bu barədə APA məlumat yayıb.
14:17
Paytaxtın iki əsas avtomagistralı - Heydər Əliyev prospekti - Buzovna dairəsi və Zığ dairəsi - hava limanı yolunda bütün zolaqlar üzrə sürət həddi 20 km/saat endirilib.
Oxu.Az APA-ya istinadən xəbər verir ki, məqsəd yollarda hərəkətin təhlükəsizliyini təmin etməkdir.
“Həmçinin bildiririk ki, Rəşid Behbudov küçəsi istisna olmaqla, hazırda paytaxtın digər küçə və prospektində nəqliyyat vasitələrinin normal hərəkəti müşahidə edilir”, - deyə məlumatda qeyd olunur.
E.Ə.
www.oxu.az
 
"
"DYP əməkdaşı qərarsız protokolu sistemə vura bilərmi? – VİDEOSürücülərin tez-tez qarşılaşdığı problemlərdən biri də yol polisi tərəfindən saxlanıldıqda “iki dənə radarın var, vururam sistemə, ödəyərsən” tipli məsələlərdir.
Sürücülər çox vaxt cərimələr barədə heç bir məktub almır və sistemdə qərarsız olan protokollardan bixəbər olurlar. Postda və yaxud yolda DYP əməkdaşı sürücünü saxladığı zaman bu barədə onu xəbərdar etməlidir. 
Bəs, görəsən, DYP əməkdaşı sürücünün qərarsız cəriməsini hansı halda sistemə vura bilər?Sürücü yolda saxlanıldıqda ona mütləq şəkildə kağız protokol təqdim edilməlidirmi?
Oxu.Az məlumat verir ki, bu sualların cavablarını Avtosfer.az-ın hazırladığı videomaterialda tapa bilərsiniz.


İ.N.
www.oxu.az

"
" “Niva” şəhərin mərkəzində “avtoşluq” etdi – VİDEOBakıda avtoxuliqanlıq edən sürücünün videosu sosial şəbəkələrdə yayılıb.
Oxu.Az avtosfer.az-a istinadən xəbər verir ki, 99 GG 111 dövlət nömrə nişanlı,  “Niva” markalı avtomobilin sürücü Füzuli küçəsində “avtoşluq” edib. 
Həmin görüntüləri təqdim edirik : 


İ.N.
www.oxu.az

"
"Mingəçevirdə ağır yol qəzası baş verib – FOTOMingəçevir şəhərində ağır yol-nəqliyyat hadisəsi baş verib. 
Oxu.Az-ın Report-a istinadən verdiyi məlumata görə, qəza bu gün günorta saatlarında Heydər Əliyev meydanında qeydə alınıb.
Belə ki, “Daewoo” markalı, 10 PV 486 dövlət qeydiyyat nişanlı avtomobillə “Mercedes” markalı, 66 BH 105 dövlət qeydiyyat nişanlı avtomobil toqquşub. 
Nəticədə “Mercedes”də olan xanım sərnişin, 1989-cu il təvəllüdlü Qəbələ rayon sakini Zirinə Habil qızı Əsədova və  “Daewoo”da olan xanım sərnişin Ülviyyə Talıbova müxtəlif dərəcəli bədən xəsarətləri alıblar. 
Hər iki yaralı Mingəçevir Şəhər Mərkəzi Xəstəxanasına çatdırılıb. Z.Əsədovanın vəziyyətinin ağır olduğu bildirilir. 
Faktla bağlı araşdırma aparılır. 























S.B.
www.oxu.az
"
"Bakı-Şamaxı-Muğanlı yolunun genişləndirilməsi yekunlaşırBakı-Şamaxı-Yevlax avtomobil yolunun bir hissəsində aparılan genişləndirmə işləri yekunlaşmaq üzrədir.
Oxu.Az-ın xəbərinə görə, bu barədə Trend-ə “Azəravtoyol” Açıq Səhmdar Cəmiyyətinin (ASC) mətbuat xidmətinin rəhbəri Anar Nəcəfli məlumat verib.
Qurum rəsmisi bildirib ki, artıq yolun 45-91-ci kilometrində işlər yekunlaşıb:
“Bu ilin sonuna qədər işləri yekunlaşdırmağa çalışırıq. Bakı-Şamaxı-Yevlax avtomobil yolunun 13-95-ci kilometrlik hissəsi 2 hərəkət zolaqlı idi. Həmin yol 4 hərəkət zolaqlı olacaq. Artıq yolun 45-91-ci kilometrliyində işlər yekunlaşıb. Hazırda yolun 13-15-ci kilometrliyində genişləndirilmə işləri aparılır. İlin sonuna kimi yolun 45-91 və 13-15-ci kilometrliklərində aparılan genişləndirilmə işləri başa çatdırılacaq və yol istifadəyə veriləcək. Hazırda yolun 15-45-ci kilometrliyində də aparılan işlər sürətləndirilib. İşlər sürətlə gedərsə, 13-91-ci kilometrlik hissə tam olaraq ilin sonunda sürücülərin istifadəsinə veriləcək. Əgər işlər yekunlaşdırılmasa, yolun 15-45-ci kilometrlik hissəsi isə gələn ilin əvvəlində istifadəyə veriləcək”.
Qeyd edək ki, Bakı-Şamaxı-Yevlax avtomobil yolunun Muğanlı-Yevlax hissəsi ötən il istifadəyə verilib. Yolun Bakı-Şamaxı-Muğanlı hissəsində isə ötən il genişləndirilmə işlərinə başlanılıb.
S.B.
www.oxu.az
"
"Benzin vurdurarkən diqqətli olunBakıda yerləşən yanacaqdoldurma məntəqəsi fırıldaqçılıqda ittiham olunur.
Oxu.Az xəbər verir ki, “Qafqazinfo”ya müraciət edən vətəndaş Elvin Quliyev iddia edib ki, paytaxtın Şövkət Məmmədova küçəsində yerləşən “X Petrol” yanacaqdoldurma məntəqəsi müştərilərini “Bonus kartı” adı ilə aldadır: 
“Bu gün səhər mən “zapravka”ya daxil olub, 20 manat verdim. Operator pulu alıb avtomatı avtomobilin çəninə daxil etdikdən sonra mənə yaxınlaşıb “Bonus kartım”ın olub-olmadığını soruşdu. Avtomobilim “Niva” olduğu üçün çənin girişi sağ tərəfdədir.
Operator isə avtomatı qoşduqdan sonra avtomobilin sol tərəfinə keçib mənlə söhbət etməyə başladı. O mənim başımı qatırdı, “Bonus kartı” haqda danışırdı. Bu vaxt hiss elədim ki, digər operator avtomobilimə yaxınlaşdı. Tez baxıb gördüm ki, avtomatı çəndən çıxartdı. Avtomobili işə salıb benzinin tam yüklənmədiyini gördüm. 
Həmin şəxsi çağıraraq onlarla mübahisə etdim. Bu vaxt “zapravka”nın Ceyhun adlı müdiri yaxınlaşıb məsələni həll edəcəyini dedi. Biz aparatda baxdıq, avtomobilə 16 manatlıq benzin vurmuşdular. Ceyhunun tapşırığı ilə əlavə 4 manatlıq benzin də vurdular. 
İşə gələndən sonra öyrəndim ki, qadın sürücünü də oxşar üsulla aldadaraq 6 manat az benzin vurublar”.
Yanacaqdoldurma məntəqəsinin növbə rəisi Ceyhun Abbasov açıqlamasında baş verən hadisəni təsdiq edib: “Bu gün səhər saatlarında belə bir hal baş verib. 
Mən otaqda növbəni təhvil alırdım. Çöldə səs-küy oldu. Maraqlananda gördüm ki, Nicat adlı əməkdaşımız belə bir şey edib. Onu dərhal işdən azad etdik”.
C.Abbasov qeyd edib ki, onlar həqiqətən də “Bonus kartı” təqdim edirlər: “İki ton yarım benzin vurana 10 manatlıq benzin hədiyyə edirik”.
U.A.
www.oxu.az
"
"“Neftçi”nin sabiq futbolçusu avtomobil qəzasında ölüb – FOTO“Neftçi”nin sabiq futbolçusu Jonas Pessalli dünyasını dəyişib.
Oxu.Az APA-ya istinadən xəbər verir ki, 26 yaşlı hücumçu avtomobil qəzasında ölüb.
Hadisə bu gün səhər saatlarında baş verib. Braziliya vaxtı ilə 04:30-da Koritiba küçələrindən birində “Audi” markalı avtomobilini sürətlə idarə edən “sambaçı” nəqliyyat vasitəsini  işıq dirəyinə çırpıb.
Məlum olub ki, Pessalli yoldaşları ilə birlikdə ad günündən qayıdırmış. Maraqlıdır ki, onunla eyni avtomobildə olanlardan heç kim xəsarət almayıb. Hadisə yerinə gələn xilasedici dəstələr sabiq “Neftçi”linin cəsədini maşından çıxarmaq üçün 3 saat çalışıblar.
Qeyd edək ki, ötən mövsümün gedişində “Neftçi”yə gələn Jonas Pessalli öz istəyi ilə komandadan ayrılmışdı. Onun son komandası ölkəsinin “Parana” klubu olub.











A.M.
www.oxu.az
"
"“Ağıllı” yol avtomobillərlə məlumat mübadiləsi edəcəkOhayo Universitetinin alimləri ABŞ-da “v2i” (vehicle-to-infrastructure) məlumat mübadiləsi texnologiyasını dəstəkləyən ilk “ağıllı” yol inşa edərək tezliklə onun sınaqlarına başlamağı planlaşdırırlar.
Oxu.Az “ICTnews”a istinadən xəbər verir ki, texnologiya avtomobilə yol infrastrukturundan müxtəlif informasiyanın ötürülməsini təmin edir. “v2i” sistemlərindən istifadə avtomobil trafikini daha dəqiq idarə etməyə, yolların buraxılış qabiliyyətini artırmağa və yol-nəqliyyat hadisələrinin sayını azaltmağa imkan verəcək. Tablo, yol nişanları və işıqfor ötürücülərindən əldə edilən informasiya sayəsində avtomobil sürücünü marşrut üzrə tıxaclar və ya qəzalar barədə xəbərdar edəcək, eləcə də, optimal dolama yol tapmağa və səfərin vaxtını proqnozlaşdırmağa kömək edəcək.
Məlumata görə, hazırda seriyalı avtomobillərdə quraşdırılmayan “v2i” sistemləri perspektivli texnologiya kimi mövcuddur. Alimlər Ohayo ştatında Kolumbus şəhəri yaxınlığında “Route 33” şosesinin bir hissəsini “ağıllı” yola çevirmək qərarına gəliblər. Layihə çərçivəsində 56 kilometr uzunluğunda yol quraşdırılan ötürücülərə sürətli məlumat mübadiləsinə imkan verəcək optik-lif rabitə xətti ilə təchiz ediləcək. Avtomobillərə məlumat göndərəcək və onlardan informasiya qəbul edəcək yaxın hərəkət radiuslu ötürücülər hər 600 metrdən bir quraşdırılacaq.
“Ağıllı” şosedə “v2i” sistemi vasitəsilə hansı məlumatların ötürülməsinin nəzərdə tutulması barədə məlumat verilmir. 
L.Ə.
www.oxu.az 
"
"YPX inspektorundan sürücüyə qarşı kobudluq – VİDEOBakıda Yol-Patrul Xidmətinin əməkdaşı sürücüyə qarşı hörmətsizlik edib.
Oxu.Az BAKU.WS-ə istinadən xəbər verir ki,   Yol-Patrul Xidmətinin inspektoru  yolu bağlayaraq, Orxan Məmmədli adlı sürücünün hərəkət etməsinə icazə verməyib. Sürücü qeyd edir ki, inspektor ancaq tanışlarının yolu keçməsinə şərait yaradıb. Hadisə Yusif Səfərli küçəsindən Cavanşir körpüsünə gedən yolda baş verib. 
Sürücü şikayətində deyir: “İnspektor mənə kobud davranaraq ""Sən kimsən ki, mən sənə yol verməliyəm?”, - dedi. Mən isə onun bu hərəkətini şikayət edəcəyimi desəm də, “Get kimə deyirsən, de”, -  cavabını eşitdim”. 
Həmin görüntüləri təqdim edirik : 


İ.N.
www.oxu.az

"
"Yol polisindən turistə qarşı nümunəvi addım – VİDEOSosial şəbəkələrdə yayılan azərbaycanlı yol polisinin görüntüləri istifadəçilər tərəfindən maraqla qarşılanıb. 
Oxu.Az  baku.ws-yə istinadən xəbər verir ki, sərhədə yaxın rayonlarımızdan birində çəkilən görüntülərdə motosikletli sürücüyə yaxınlaşan polis əməkdaşı ondan haradan gəldiyini soruşur. Turistin Gəncəyə qonaq gəldiyini öyrənən polis ona nə kimi kömək edə biləcəyini soruşur.
Özünə qarşı göstərilən xoş münasibətdən razı qalan turist polisə təşəkkür edib və ondan sərhədə qədər olan məsafənin nə qədər olduğunu  soruşub.
Sərhədə 65 km qaldığını öyrənəndən sonra isə yoluna davam edib. 
Həmin görüntüləri təqdim edirik : 


İ.N.
www.oxu.az

"
"Bakı-Qazax magistralında hərəkət məhdudlaşdırılıbAvtonəqliyyat vasitələrinin hərəkətinin tənzimlənməsi məqsədilə piyada keçidləri, yolcizgi və yolgöstərici xətlərin yenidən rənglənməsi işləri davam etdirilir.
“Azəravtoyol” ASC-nin Mətbuat Katibliyindən Oxu.Az-a daxil olan məlumata görə, bu gün saat 10:00-dan etibarən Bakı-Qazax magistral avtomobil yolunun 47 km-dən 72-ci km-ə kimi olan hissəsində üfüqi nişanlanma xətlərinin rənglənmə işləri aparılır.
“İşlərin aparıldığı hissədə avtonəqliyyat vasitələrinin hərəkətində tam və qismən mədudlaşdırma olacaq. Rəngləmə işləri axşam saatlarınadək yekunlaşdırılacaq. Bunun üçün də “Azəravtoyol” ASC sürücülərdən sözügedən ərazilərdə diqqətli olmağı və sürət həddinə nəzarət etməyi xahiş edir”, - deyə məlumatda qeyd edilib.
A.M.
www.oxu.az
"
"Yasamalda yaşlı qadını avtomobil vurub – FOTO + VİDEOBakının Yasamal rayonunda piyadanın vurulması ilə nəticələnən yol qəzası baş verib.
Oxu.Az Report-a istinadən xəbər verir ki, Bakı metropoliteninin “Elmlər Akademiyası” stansiyası yaxınlığında yolu keçmək istəyən 1955-ci il təvəllüdlü Ağayeva Rumiyyə Muhammədsayeviçi “Lada Priora” markalı avtomobil vurub.
Nəticədə qadın ağır xəsarət alaraq xəstəxanaya yerləşdirilib. Hadisəni törədən nəqliyyat vasitəsinin sürücüsü saxlanılıb. Avtomobil isə cərimə meydançasına aparılıb.
Faktla bağlı araşdırma gedir.


































A.M.

www.oxu.az
 
"
"Bakıda travmatoloq sükan arxasında vəfat edibAzərbaycanda həkim sükan arxasında vəfat edib.
Oxu.Az Report-a istinadən xəbər verir ki, hadisə ötən gecə Bakı şəhərində baş verib.
Belə ki, 1 saylı Kliniki Tibbi Mərkəzin (“Semaşko”) travmatoloqu, Azərbaycan Tibb Universitetinin (ATU) müəllimi və ATU-nun İkinci Müalicə-profilaktika fakültəsinin  Həmkarlar İttifaqının sədri, 50 yaşlı Fikrət Vəliyev avtomobilini idarə edərkən qəfil qıcolma keçirib. O, avtomobilində dünyasını dəyişib. F.Vəliyevin ölümünün dəqiq səbəblərinin öyrənilməsi üçün meyiti ekspertlər tərəfindən müayinə olunub.
A.M.
www.oxu.az
"
"Bakıda quraşdırılan nişanlar sürücüləri çaş-baş salır – VİDEOFormula-1 yarışlarına az müddət qaldığından paytaxtda nəqliyyatın hərəkətini tənzimləyən yeni lövhələr qoyulur. Ancaq Xətai rayonunun Nobel prospektində vaxtından əvvəl qoyulan bu nişan sürücülərə kömək etməkdən çox çətinlik yaradır.
Oxu.Az xəbər verir ki, Bakı Şəhər Dövlət Yol Polis idarəsinin bölmə rəisi Vaqif Əsədov XəzərXəbər-ə bildirib ki, Formula-1-lə bağlı qoyulan bu nişanlar yarışın baş tutduğu bütün trayektoriyalarda qoyulub və  iyunun 19-dan 26-dək istifadə olunacaq. Buna görə də sürücülər həmin nişanları görən zaman çaşqınlıq yaşamasınlar.


İ.N.
www.oxu.az

"
"Maştağada qəza: Ölən varBakının Sabunçu rayonunda 18 yaşlı oğlanı avtomobil vuraraq öldürüb.
Oxu.Az Report-a istinadən xəbər verir ki, Maştağa qəsəbəsində yolu keçmək istəyən 1999-cu il təvəllüdlü Əzizov Hacıağa Feyzulla oğlunu minik avtomobili vurub. Nəticədə piyada hadisə yerində keçinib.
Onun meyiti Məhkəmə Tibbi Ekspertiza və Pataloji Anatomiya Birliyinə təhvil verilib.
Faktla bağlı Sabunçu Rayon Polis İdarəsində araşdırma aparılır. Hadisəni törədən sürücü saxlanılıb.
A.M.
www.oxu.az
"
"Kanada Qran-Prisinin qalibi müəyyən edilib – VİDEO“Formula-1” üzrə Kanada Qran-Prisinə yekun vurulub.
Oxu.Az Report-a istinadən xəbər verir ki, “Mercedes” komandasının britaniyalı pilotu Lüis Hemilton qalib adını qazanıb.
İkinci yeri onun komanda yoldaşı (“Mercedes”) Valtteri Bottas, üçüncü yeri “Red Bull” təmsilçisi Daniel Rikkardo tutub.
“Formula-1”-in ümumi hesabında birinci yerdə 141 xalla Sebastyan Fettel (Ferrari) qərarlaşıb. Hemilton ikincidir. Onun aktivində 129 xal var. Bottas isə 93 xalla üçüncü yerdədir.
Qran-Prinin növbəti mərhələsi 23-25 iyun tarixlərində Azərbaycanda keçiriləcək.


A.M.

www.oxu.az
"
"İstanbulda ağır qəza: 32 yaralı + FOTO + VİDEO
İstanbulda ağır yol qəzası baş verib. 
Oxu.Az  Anadolu agentliyinə istinadən xəbər verir ki, iki sərnişin avtobusunun toqquşması nəticəsində 32 nəfər müxtəlif dərəcəli xəsarətlər alıb.
Xəsarət alanlar xəstəxanalara çatdırılıb. Onlardan 3-ün vəziyyətinin ağır olduğu bildirilir.
Qəzanın səbəbləri barədə məlumat verilmir.
Polis hadisə yerində araşdırma aparır.













www.oxu.az

"
"Gəncədə avtomobil müəllimi vurub öldürdü – VİDEOGəncə şəhərində dəhşətli yol qəzası qeydə alınıb.
Oxu.Az pressclub.az-a istinadən xəbər verir ki, şəhərin Nizami rayonunda  yolu keçmək istəyən qadını avtomobil vurub. Zərbənin gücündən piyada hadisə yerində ölüb.
Yayılan məlumatlara əsasən, 58 yaşlı qadın Gəncədə 7 saylı orta məktəbin Azərbaycan dili və ədəbiyyat fənnindən dərs deyirdi.
Hadisəni törədən sürücünün müğənni olduğu bildirilir. Onun Gəncə şəhərində şadlıq saraylarının birində çalışdığı deyilir.
Şahidlərin məlumatına görə, ağır yol-nəqliyyat hadisəsi avtomobilin digər nəqliyyat vasitəsilə yarışması nəticədə baş verib.


A.M.

www.oxu.az
"
"Azərbaycanda 35 minə avtomat “korobka"" “Niva” satılır – FOTO + VİDEOAzərbaycanda 35 min manata avtomat ötürücü qutu ilə təchiz edilmiş ""VAZ-2121” markalı avtomobil satışa çıxarılıb.
Oxu.Az avtosfer.az-a istinadən xəbər verir ki, qiyməti baha olsa da, avtomobil doğrudan da, yüksək zövqlə yığılıb.
10 CR 400 dövlət nömrə nişanlı ""Niva”nın ötürücü qurusu ilə yanaşı, sükanı, salonu, güzgüləri və oturacaqları dəyişdirilib.
Elə disk-təkəri də “zavodskoy” deyil.













A.M.

www.oxu.az
"
"Bərdədə yük avtomobilləri toqquşub: Ölən var – FOTOBərdədə iki yük avtomobili toqquşub, ölən var.
Oxu.Az APA-ya istinadən xəbər verir ki, hadisə rayonun Ləki kəndi ərazisində qeydə alınıb.
Bərdə rayon sakini 1961-ci il təvəllüdlü Süleymanov Zülfüqar Hüseyn oğlunun idarə etdiyi “Qazel” markalı yük maşını qarşıda gedən “Shacman” markalı yük maşınına çırpılıb.
Qəza nəticəsində həyatını itirən 1991-ci il təvəllüdlü Süleymanov Yasin Hüseyn oğlu, “Qazel”i  idarə edən sürücü Hüseyn Süleymanovun övladıdır.
Faktla bağlı araşdırma aparılır.

















A.M.
www.oxu.az
"
"Dünyanın texnologiya milyarderləri hansı avtomobilləri sürürlər? – FOTOTexnologiya sənayesində dünya nəhəngləri olan şirkətlərin qurucuları və idarəediciləri hansı avtomobillərdən istifadə edirlər? 
Oxu.Az webtekno.com-a istinadla həmin siyahını təqdim edir. 

“Facebook” şirkətinin qurucusu Mark Zukerberq qiyməti təxminən 1.3 milyon avro olan “Pagani Huayra” avtomobilinə sahibdir. 

“Google”un qurucularından biri olan Sergey Brin “Tesla” şirkətinin SUV modeli olan “X” modelini sürür. 

“Microsoft” şirkətinin qurucusu olan Bil Qeytsin qarajında ən nadir avtomobillərdən ibarət kolleksiyası olsa da, onun sevimlisi 15 ildir idarə etdiyi “Porsche 959” modelidir. 

“Oracle” şirkətinin CEO-su Larri Ellison “Lexus” şirkətinin superkarı “LFA” idarə edir. 

“Dell”in CEO-si Maykl Dell isə “Porsche Carrera GT” sahibidir. 

“Apple” şirkətinin CEO-su Tim Kuk “BMW 5-ci seriya”nın sükanı arxasında əyləşir.

“Snapchat”in sahibi Evan Şpigel isə “Ferrari F12 Berlinetta” idarə edir. 
İ.N.
www.oxu.az
"
"Paytaxtda ölümlə nəticələnən yol qəzası olubQaradağ rayonunun Qızıldaş qəsəbəsində bir nəfərin ölümü ilə nəticələnən yol-nəqliyyat hadisəsi baş verib.
Daxili İşlər Nazirliyindən (DİN) Oxu.Az-a verilən məlumata görə, iyunun 9-da saat 11 radələrində Qaradağ rayonunun Qızıldaş qəsəbəsində Abşeron rayon sakini Nurlan Abdullayev idarə etdiyi “Mercedes” markalı avtomobili yol ayırıcısına vurub.
Nəticədə onun sərnişinlərindən həmyerlisi Sadiq Məsiyev hadisə yerində ölüb.
Hadisə ilə bağlı DİN-in Baş İstintaq və Təhqiqat İdarəsi tərəfindən araşdırma aparılır.
S.B.
www.oxu.az
"
"Azərbaycana avtomobil idxalı artıbBu ilin yanvar-may aylarında Azərbaycana xaricdən 2 657 ədəd müxtəlif təyinatlı avtomobil idxal olunub.
Oxu.Az Report-a istinadən xəbər verir ki, bu, ötən ilin eyni dövrü ilə müqayisədə 424 ədəd və yaxud 18,99% çoxdur.
Hesabat dövründə sürücü daxil olmaqla 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələrinin idxalı 4 ədəd və yaxud 12,5% artaraq 36-ya, əsasən adamların daşınması üçün nəzərdə tutulmuş minik avtomobillərinin və digər motorlu nəqliyyat vasitələrinin idxalı 301 ədəd və yaxud 15,5% artaraq 2 240-ə, yük daşımaq üçün motorlu nəqliyyat vasitələrinin idxalı 143 ədəd və 70,1% artaraq 347-yə çatıb, xüsusi təyinatlı motorlu nəqliyyat vasitələrinin idxalı isə 24 ədəd və ya 41% azalaraq 34-ə enib. 
S.B.
www.oxu.az
"
"Göyçayda ağır yol qəzası, ölənlər var – YENİLƏNİBGöyçay rayonunda ağır avtomobil qəzası baş verib.
Oxu.Az-ın APA-ya istinadən xəbərinə görə, hadisə bu gün saat 13:30 radələrində Göyçay-Ucar avtomobil yolunun 1-ci kilometrliyində qeydə alınıb.
“Mersedes” markalı minik avtomobilinin yoldan çıxaraq aşması nəticəsində iki nəfər ölüb, bir nəfər ağır xəsarət alıb.
Göyçay rayonu Ərəbşahverdi kənd sakini, 1990-cı il təvəllüdlü Rüstəmov Elman Şükür oğlu hadisə yerində, 1980-ci il təvəllüdlü Şıxıyev Zaur Tehmiraz oğlu isə xəstəxanaya aparılarkən yolda dünyasını dəyişib.
Rayonun Mallı-Şıxlı kənd sakini, 1996-cı il təvəllüdlü Məcidov Sənan Əhliman oğlu ağır bədən xəsarətləri ilə Göyçay rayon Mərkəzi Xəstəxanasının reanimasiya şöbəsinə yerləşdirilib. Hazırda onun vəziyyəti ağır olaraq qalır. 
Faktla bağlı Göyçay rayon Polis Şöbəsi tərəfindən araşdırma aparılır.
14:29
Göyçay rayonunda ölümlə nəticələnən avtomobil qəzası baş verib. 
Oxu.Az-ın APA-ya istinadən xəbərinə görə, hadisə bu gün saat 13:30 radələrində Göyçay-Ucar avtomobil yolunun 1-ci kilometrliyində qeydə alınıb. 
Yol-nəqliyyat hadisəsi zamanı bir nəfərin öldüyü, iki nəfərin ağır xəsarət aldığı bildirilir. Xəsarət alanlar Göyçay rayon Mərkəzi Xəstəxanasına aparılıb. Ölən və xəsarət alanların adları hələ ki, məlum deyil.
Faktla bağlı Göyçay rayon Polis Şöbəsi tərəfindən araşdırma aparılır.
S.B.
www.oxu.az
"
"Bakıda dörd nəfərin üstündən keçən avtomobilin görüntüləri yayıldı – FOTOİyunun 8-də Bakıda avtobus dayanacağındakı dörd sərnişini vuran avtomobilin fotoları yayılıb.
Oxu.Az Lent.az-a istinadən xəbər verir ki, səhər saatlarında Heydər Əliyev prospektinin Suraxanıdan keçən hissəsində sürətlə avtobus dayanacağına toplaşmış insanlara çırpılan “Nissan Qashgai” markalı 99 CH 185 dövlət nömrə nişanlı avtomobilin vəziyyəti qəzanın nə qədər dəhşətli olduğunu göstərir.
Bu arada, qəza nəticəsində xəsarətlə xəstəxanaya yerləşdirilən, 1978-ci il təvəllüdlü Tahirə Mahruzova orada ölüb. Qəzada yaralanan fotoqraf Azər Həmzəyev isə koma vəziyyətindədir. Yaxınları ona təcili olaraq müsbət 4 resurslu qan köçürülməli olduğunu bildiriblər və yardım istəyiblər. Qəzada yaralanan digər 2 nəfərin də vəziyyəti ağır qiymətləndirilir.

















L.Ə.
www.oxu.az
"
"Bakıda baba dörd yaşlı nəvəsinin ölümünə səbəb olduBakıda ölümlə nəticələnən yol qəzası baş verib. 
Oxu.Az Lent.az-a istinadən xəbər verir ki, Zığ qəsəbəsində Seyidov Məmməd Təvəkkül oğlu idarə etdiyi “Nissan X-Trail” markalı, 99 FT 314 dövlət qeydiyyat nişanlı avtoimobillə nəvəsi, 2013-cü ildə anadan olmuş Zalov İsrafil Səcəddin oğlunu vurub. 
Azyaşlı hadisə yerindəcə vəfat edib.
Bildirilir ki,  hadisə dünən saat 18:50 radələrində Məmməd Seyidov avtomaşınla işdən evə gələndə baş verib. Qapı açılandan sonra o, maşını həyətə salıb və bu zaman dörd yaşlı İsrafil ehtiyatsızlıqdan təkərin altında qalıb.
Faktla bağlı araşdırma aparılır.
E.Ə.
www.oxu.az
"
"Polisin avtomobili vuruldu – FOTOBakı-Quba yolunun Binəqədi rayonu ərazisindən keçən hissəsində Post Patrul Xidməti (PPX) avtomobilinin də olduğu yol-nəqliyyat hadisəsi baş verib.
Oxu.Az Report-a istinadən xəbər verir ki, ""60-BL-368"" dövlət qeydiyyat nişanlı “Opel” markalı avtomobil qarşıda gedən Binəqədi Rayon Polis İdarəsinin 6-cı Polis bölməsinə məxsus “99-AP-609” dövlət qeydiyyat nişanlı “Fiat” markalı nəqliyyat vasitəsinə çırpılıb.
Yol qəzası nəticəsində xəsarət alan olmasa da, avtomobillərə ziyan dəyib.
Qəza “Opel” sürücüsünün avtomobili yuxulu vəziyyətdə idarə etməsi nəticəsində baş verib. Hadisə zamanı “Fiat”ın sürücüsü də  sərxoşluğun yoxlanılması üçün müvafiq məntəqəyə aparılıb. Avtomobildə bir kişi sürücü və bir qadın sərnişin olub.














E.Ə.
www.oxu.az
"
"Sürücülərin diqqətinə: Üç günə üç mindən çox sürücü cərimə olunub – VİDEOYol polisi avtomobilini sığorta etdirməyən üç mindən çox sürücüyə protokol yazıb. Bəs avtomobilin icbari sığortasının olub olmadığını və ya müddətinin başa çatmasını necə müəyyən etmək olar? Bütün bu məsələlərə Baş Dövlət Yol Polisi İdarəsi aydınlıq gətirib.
Oxu.Az-ın Xəzər TV-yə istinadən məlumatına görə, Baş Dövlət Yol Polisi İdarəsinin şöbə rəisi Kamran Əliyev bildirib ki, iyunun 7-dən indiyə kimi 3266 sürücü cərimələnib.
Qeyd edək ki, nəqliyyat vasitəsini icbari sığorta etdirməyən sürücülər - fiziki şəxslər 50, vəzifəli şəxslər 100, hüquqi şəxslər isə 300 manat məbləğində cərimə edilirlər. Qanunvericiliyə əsasən, icbari sığortaya görə inzibati məsuliyyətə cəlb olunmuş şəxs 20 gün ərzində icbari sığorta müqaviləsini bağlamalıdır. Bu müddət ərzində müqavilə bağlanmazsa avtonəqliyyat vasitəsinin sahibinə təkrar elektron protokollar tərtib ediləcək.

S.B.
www.oxu.az
"
"Samuxda avtomobil 11 yaşlı piyadanı vuraraq öldürübSamux rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, rayon sakini Şammədov Bilal  “VAZ 2109” markalı avtomobillə hərəkətdə olarkən yolu keçmək istəyən 2006-cı il təvəllüdlü İsmayılov Sübhan Mehman oğlunu vurub. 
11 yaşlı uşaq hadisə yerində keçinib.
Faktla bağlı Samux rayon Polis İdarəsində araşdırma aparılır.
S.B.
www.oxu.az
"
"Lamborghini Aventador S:  Super idman avtomobilləri üçün yeni meyarlar – FOTOÖlkəmizdə Lamborghini şirkətinin rəsmi nümayəndəliyi olan “Avtolux Azərbaycan” MMC Yeni Lamborghini Aventador S modelini təqdim edir. 

Lamborghini-nin V12 flaqmanının növbəti nəsli
Aerodinamik performansa yönəlik yeni ikonik dizayn xüsusiyyətləri
Yeni dörd-təkər idarəetməsi sistemi
Əhəmiyyətli dərəcədə təkmilləşdirilmiş asqı və elektronika, eləcə də, istəyə uyğunlaşdırıla bilən idarəetmə rejimləri 
740 AG-nə malik daha güclü V12 mühərriki
2.9 saniyədə 0-100km/saat sürətlənmə, 350 km/saat maksimal sürət

Oxu.Az xəbər verir ki, Lamborghini Aventador S yeni aerodinamik dizaynı, təkmilləşdirilmiş asqısı, artırılmış gücü və yeni idarəetmə dinamikası ilə xarakterizə olunur.  
Yeni Aventador S-in dizaynı  Aventador nəslini aydın şəkildə təcəssüm etdirir. Aventador S Aventador nəslinə xas profilini qoruyub saxlamaqla yanaşı, bir sıra dizayn dəyişiklikləri, xüsusilə ön və arxa hissədə eksteryer yenilikləri ilə fərqlənir. Hər dəyişdirilmiş komponent Aventadora xas kompleks və güclü dinamika vurğulamaqla yanaşı, maksimum aerodinamik səmərəliliyə nail olmaq baxımından yenidən dizayn olunub.
Aktiv arxa qanad, sürət və idarəetmə seçimi rejimlərindən asılı olaraq üç pozisiyada hərəkət etdirilə bilir və avtomobilin ümumi balansını optimallaşdırır. 
Dörd şah əsər idarəetmə zövqünü mükəmməlləşdirir: Dördü də çəkən təkərlər, yeni aktiv asqı sistemi, yeni dörd təkərli idarəetmə sistemi və yeni EGO idarəetmə rejimi.
Aventador nəslinin unikal və son dərəcə sərt, yüngül çəkili, karbon lifli monokokuna alüminium çərçivələr əlavəsi ilə qurulan Aventador S şassisinin quru çəkisi cəmi 1575 kq-dır.  
EGO konsepti – fərdiləşdirilə bilən idarəetmə rejimi 
Aventador S sürücüyə dörd fərqli idarəetmə rejimi arasında seçim etmək imkanı verir: STRADA, SPORT, CORSA və yeni EGO rejimləri. Bu rejimlər dartma hərəkətinə (mühərrik, sürət qutusu, 4 təkər idarəetməsi), dönməyə (LRS, LDS, Servotronic) və asqıya (LMS) təsir göstərir.
STRADA maksimum rahatlıq təmin edir və gündəlik istifadə üçün əlverişlidir. SPORT rejimi idman üslublu arxa ox idarəetməsinin zövqünü yaşadır. CORSA isə maksimum yarış performansı üçün uyğundur.
EGO yeni idarəetmə rejimidir. Bu rejim bir neçə əlavə və fərdi tənzimləmə profilləri təqdim edir, onlar sürücülər tərəfindən üstünlük verilən dartma qüvvəsi, dönmə və asqı meyarlarına əsasən fərdiləşdirilə bilir.
Mühərrik 
Lamborghini Aventador avtomobilinin təbii üfürməli 12 silindrli, 6.5 litrlik mühərriki öz sələfindən 40 AG çox olmaqla  maksimum 740 AG təqdim edir və 5500 dövr/dəqiqədə 690 Nm burucu momentə malikdir. Gücü daha da artırmaq üçün həm VVT (Dəyişən klapan zamanlaması) və VIS (Dəyişən işəsalma sistemləri) optimallaşdırılır. Bundan əlavə, maksimum mühərrik dövrü 8,350 dövr/dəqiqədən 8500 dövr/dəqiqəyədək artır. 1575 kq quru çəkisi 2.13 kq/ag çəki-güc nisbəti təqdim edir. 2.9 saniyədə 0-100 km/saat sürətlənmə xüsusiyyətinə malikdir, maksimal sürəti isə 350 km/saatdır. Transmissiya Lamborghini avtomobillərinin yüngülçəkili, 50 milli-saniyəyədək müddətdə robotlaşdırılmış sürət dəyişmələri təqdim edən Sərbəst Dəyişən Ling (ISR) mexanizminə malik 7 pilləli ötürmə sistemi tərəfindən həyata keçirilir.
Sələfində olduğu kimi, Aventador S səmərəlilik məqsədi ilə stop/start və silindr deaktivasiyası sistemləri ilə təchiz olunub. Mühərrik imkanlarından tam istifadə tələb edilmədikdə bir silindr bankını söndürməklə on iki silindrdən altısını müvəqqəti olaraq deaktivasiya etmək mümkündür. Sürücü sürətlənmək istəyərsə, hiss olunmayacaq şəkildə sistem 12 silindr rejiminə dərhal geri qayıdır. 
 
 




























İ.N.
www.oxu.az
 
"
"Zabrat-Maştağa yolunda avtomobillərin hərəkəti məhdudlaşdırıldıZabrat-Maştağa avtomobil yolunun Heydər Əliyev prospekti ilə kəsişməsindən Zabrat dairəsinə qədər olan hissəsində üfüqi nişanlanma xətlərinin yenidən rənglənməsi işləri aparılacaq.
“Azəravtoyol” ASC-dən Oxu.Az-a verilən məlumatda bildirilir ki, bununla əlaqədar avtonəqliyyat vasitələrinin hərəkəti işlərin aparıldığı zolaqlar üzrə məhdudlaşdırılaraq digər hərəkət zolaqlarına yönəldiləcək. 
Bununla əlaqədar sürücülərə sözügedən ərazidə diqqətli hərəkət etmələrə tövsiyyə edilir.
Qeyd edək ki, üfüqi nişanlanma xətlərinin çəklişi işləri bu gün axşam saatlarına qədər tam yekunlaşdırlacaq.
Z.Q.
www.oxu.az
"
"Sürücülərin nəzərinə: Bu yolda hərəkət məhdudlaşdırılır – XƏRİTƏAsfalt-beton örtüyünün yenilənməsi ilə əlaqədar bu gündən Xırdalan-Binəqədi-Balaxanı avtomobil yolunun Zabrat-Maştağa yolu ilə kəsişməsindən Balaxanı qəsəbəsinə qədər olan hissəsində avtonəqliyyat vasitələrinin hərəkəti hissə-hissə məhdudlaşdırılacaq. 
“Azəravtoyol” ASC-dən Oxu.Az-a verilən məlumata görə, məhdudiyyət 2 gün ərzində qüvvədə olacaq.
“Sürücülərdən aparılan işlərə anlayışla yanaşmaları xahiş olunur və alternativ yollardan istifadə etmələri tövsiyə olunur”, - deyə məlumatda qeyd edilib. 



Z.Q.
www.oxu.az
"
"Naftalanda 4 yaşlı uşağı velosiped vuraraq ağır yaralayıbNaftalan şəhərində 4 yaşlı uşağın ağır xəsarət alması ilə nəticələnən qəza baş verib.
Oxu.Az-ın Report-a istinadən məlumatına görə, 2013-cü il təvəllüdlü şəhər sakini Elin Əli qızı Məmmədova küçədə oynayan zaman yolun qarşı tərəfinə keçmək istəyib, lakin bu zaman onu sürətlə hərəkətdə olan velosiped vurub.
Dərhal xəstəxanaya aparılan uşağa həkimlər tərəfindən tibbi yardım göstərilib. O, daha sonra valideynləri tərəfindən Bakıdakı xəstəxanalardan birinə aparılıb.
Faktla bağlı araşdırma aparılır.
S.B.
www.oxu.az
"
"Bakı-Sumqayıt yolunda ağır qəza tıxaca səbəb oldu – FOTOBu gün axşam saatlarında Bakı-Sumqayıt yolunda tıxac yaranıb.
Oxu.Az-ın Trend-ə istinadən məlumatına görə, tıxaca həmin yolda baş verən qəza səbəb olub. 
Belə ki, Sumqayıt istiqamətində hərəkət edən iki “Mercedes” markalı avtomobilin toqquşması nəticəsində hazırda yolda hərəkət dayanıb.
Qəzanın baş vermə səbəbləri məlum deyil. Hadisə yerinə yol polis əməkdaşları cəlb olunub, araşdırma aparılır.











S.B.
www.oxu.az
"
"Tanınmış jurnalist ailə üzvləri ilə birlikdə avtomobil qəzasına düşüb – FOTO + YENİLƏNİBBu gün səhər ailəsi ilə birgə qəzaya düşən tanınmış jurnalist Ceyhun Musaoğlu baş verən hadisə ilə bağlı açıqlama verib.
Oxu.Az xəbər verir ki, jurnalist lent.az-a bildirib ki, hazırda özü və ailə üzvləri evdədirlər, ciddi xəsarət almayıblar və özlərini yaxşı hiss edirlər:
“Hadisə Naxçıvani küçəsi ilə Ağasadıq Gəraybəyli küçələrinin kəsişməsində baş verib. Həmin yerdə olan “stop” işarəsi ağacların arasında gizləndiyinə görə görünmür, bu da ciddi problemə səbəb olur. Sağ tərəfdən gələn “KİA”nı mən heç görmədim. Qəza zamanı mənim maşınım bir dəfə aşdı, təkərləri göydə qaldı. Sağ olsun ərazidən keçən insanlar, yardım elədilər”.
C. Musaoğlu deyib ki, toqquşduğu “KİA”nın sürücüsü ilə “Facebook”da dostdur: “Hətta bir müddət əvvəl danışdıq ki, yaxın zamanlarda görüşək. “Görüş"" də indi oldu”.











09:16
Azərbaycan Prezidenti yanında Bilik Fondunun mətbuat katibi, tanınmış jurnalist Ceyhun Musaoğlu (Musayev) avtomobil qəzasına düşüb.
Oxu.Az Report-a istinadən xəbər verir ki, hadisə Dərnəgül şossesində qeydə alınıb.
Belə ki, C.Musaoğlunun idarə etdiyi “KİA” markalı avtomobil digər avtomobillə toqquşub. Nəticədə “KİA” bir neçə dəfə aşıb.
Hadisə zamanı avtomobildə olan C.Musaoğlunun həyat yoldaşı başından yaralanıb. Özü və qızı isə yüngül bədən xəsarətləri alıb. Onlar xəstəxanaya aparılıb. Orada yaralılara ambulator yardım göstərilərək evə buraxılıb.
A.M.
www.oxu.az
"
"Samuxda piyadanı vuraraq öldürən sürücü hadisə yerindən qaçıbSamux rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə iyunun 7-də Samux şəhəri ərazisində qeydə alınıb.
Belə ki, şəhər ərazisində sürücüsü hələlik məlum olmayan avtomobil yolu keçmək istəyən şəhər sakini Bəxtiyar Zeynalovu vurub.
Sürücü qəzanı törətdikdən sonra qaçıb, piyada B.Zeynalov aldığı xəsarətlərdən hadisə yerində ölüb.
Faktla bağlı Samux Rayon Polis Şöbəsi tərəfindən əməliyyat-axtarış tədbirləri aparılır.
A.M.
www.oxu.az
"
"Fatmayı yolunda yüksək sürətlə hərəkət edən avtomobil qəza törədib – FOTO + VİDEOBakının Fatmayı kəndi ərazisində yüksək sürətlə hərəkət edən “Mercedes” markalı avtomobil yoldan çıxaraq qəza törədib. 
Oxu.Az xəbər verir ki, qəzaya səbəb yüksək sürətlə hərəkət edən avtomobilin sərt döngəyə çatan zaman vaxtında manevr etməməsi olub. Qəza zamanı sürücü avtomobildə tək olub. Ətrafdakı insanların və təcili tibbi yardım əməkdaşlarının ilkin yardım göstərməsindən sonra sürücü xəstəxanaya aparılıb. 
Oxucularımızdan birinin redaksiyamıza göndərdiyi fotoları və videonu təqdim edirik: 

















İ.N.
www.oxu.az

"
"Qazax PŞ: Çobanın avtomobillə vurulması faktı qeydə alınmayıb – YENİLƏNİB29 may 2017-ci il tarixində Qazax rayonu Xanlıqlar kəndində Kərimov Məhəmməd Şahqulu oğlunun heyvanları yolun qarşı tərəfinə keçirərkən avtomobil tərəfindən vurulması xəbəri həqiqətə uyğun deyil.
Qazax rayon polis şöbəsinin rəis müavini, polis polkovnik-leytenantı Tahir Süleymanov Oxu.Az-a açıqlamasında belə deyib.
O, xəbərdə qeyd olunan ərazidə, həmin tarixdə avtomobillə piyadanın vurulması faktının Qazax rayon Polis Şöbəsində qeydə alınmadığını bildirib.
29 may (22:24)
Qazax rayonunda ölümlə nəticələnən yol-nəqliyyat hadisəsi baş verib.
Oxu.Az-ın Report-a istinadla məlumatına görə, hadisə rayonun Xanlıqlar kəndində baş verib.
Belə ki, kənd sakini Kərimov Məhəmməd Şahqulu oğlu otardığı heyvanları yolun qarşı tərəfinə keçirtmək istəyən zaman hərəkətdə olan avtomobil onu vurub. Ağır xəsarət alan çoban xəstəxanaya aparılarkən yolda keçinib.
Faktla bağlı Qazax rayon Polis şöbəsində araşdırma aparılır.
A.S.
www.oxu.az
"
"Gəncədə avtomobil piyadanı vurub öldürüb – VİDEO (+18) + YENİLƏNİBGəncədə baş verən yol qəzasının görüntüləri yayılıb.
Oxu.Az xəbər verir ki, 5 iyun tarixində axşam saatlarında 26 yaşlı Vasif Hümbətov minik avtomobili ilə yolu keçən piyada 60 yaşlı Səidə Abdullayevanı vurub.
Ağır xəsarətlər alan qadın hadisə yerində ölüb. Sürücü isə polis əməkdaşları tərəfindən saxlanılıb.
Qeyd edək ki, zərbənin təsirindən qadının sağ ayağı qopmuşdu.


Video: Xoxu TV
05.06.2017 (23:25)

Gəncədə baş verən yol qəzasında ölən qadının kimliyi məlum olub.
Oxu.Az-ın APA-ya istinadən məlumatına görə, hadisə bu gün axşam saatlarında şəhərin Heydər Əliyev prospektində qeydə alınıb.
“Lada Priora” markalı avtomobil 1957-ci il təvəllüdlü Abdullayeva Səidə İzzət qızını vurub. Qadın hadisə yerində ölüb. Faktla bağlı Gəncə şəhər Baş Polis İdarəsində araşdırma aparılır.
22:29
Gəncədə piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən məlumatına görə, hadisə şəhərin Heydər Əliyev prospektində, 32 saylı orta məktəbin qarşısında qeydə alınıb.
Bildirilir ki, yolu keçmək istəyən piyada qadın “VAZ 21 015” markalı avtomobil tərəfindən vurulub. Qadın hadisə yerində ölüb. Onun şəxsiyyətinin müəyyənləşdirilməsi üzrə tədbirlər görülür.
Faktla bağlı Gəncə şəhər Baş Polis İdarəsində araşdırma aparılır.
S.B.
www.oxu.az
"
"Lənkəranda ağır qəza: Ölənlər var – FOTOLənkəran rayonunun Liman şəhərində iki nəfərin ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə bu gün saat 11.00 radələrində Ələt- Astara magistralında qeydə alınıb.
“Mercedes” markalı, 10 OR 044 dövlət nömrə nişanlı avtomobil yoldan çıxaraq ağaca çırpılıb. Nəticədə avtomobildə olan Səfərov Kənan Adil oğlu və Səfərov Xalid Xaliq oğlu ölüb.




















A.M.
www.oxu.az
"
"BƏƏ-nin Azərbaycandakı səfirliyinin avtomobili qəzaya düşübBakıda səfirlik maşını qəzaya düşüb.
Oxu.Az APA-ya istinadən xəbər verir ki, Nəsimi rayonu, Bakıxanov küçəsində Birləşmiş Ərəb Əmirliklərinə məxsus “Nissan Patrul” markalı, 062 D 004 dövlət qeydiyyat nişanlı avtomobil Ağdam rayon sakini, 10 NP 318 dövlət nömrə nişanlı avtomobillə toqquşub.
Hadisə nəticəsində ölən və ya xəsarət alan olmayıb.
Faktla bağlı araşdırma aparılır.
A.M.
www.oxu.az
 
"
"Diqqətli olun: Yol polisinin xəbərdarlığı bu gündən qüvvəyə minirDİN Baş Dövlət Yol Polisi İdarəsinin bir həftə əvvəl elan etdiyi xəbərdarlıq bu gündən qüvvəyə minir.
Oxu.Az-ın məlumatına görə, avtomobilini icbarı sığorta etdirməyən sürücülər bu gündən cərimələnəcəklər. 
Baş Dövlət Yol Polisi İdarəsinin bununla bağlı xəbərdarlığında deyilir:
“Yol hərəkəti haqqında” Qanununun tələblərinə əsasən, sahibinin mülki məsuliyyəti Azərbaycan Respublikasının qanunvericiliyinə uyğun olaraq sığorta etdirilməmiş nəqliyyat vasitələri Azərbaycan Respublikası ərazisində yol hərəkətində iştiraka buraxılmamalıdır. Bu Qaydaların, yəni “İcbari sığortalar haqqında” Azərbaycan Respublikasının Qanunu ilə mülki məsuliyyəti icbari qaydada sığorta etdirmək vəzifəsi müəyyən edilmiş avtonəqliyyat vasitəsi sahibləri tərəfindən sığortaçı ilə icbari sığorta müqaviləsinin bağlanmamasına görə Azərbaycan Respublikasının İnzibati Xətalar Məcəlləsinin 469.3-cü maddəsinə əsasən, fiziki şəxslər 50, vəzifəli şəxslər 100, hüquqi şəxslər isə 300 manat məbləğində cərimə edilirlər.
Həmin Məcəllənin 122.1-ci maddəsinə müvafiq olaraq, qeyd olunan inzibati xətanın foto və ya videoqeydiyyat funksiyalarına malik xüsusi texniki vasitələrin köməyi ilə aşkar edilməsini nəzərə alaraq DİN Baş DYP İdarəsi avtonəqliyyat vasitələri sahiblərinin nəzərinə çatdırır ki, 07.06.2017-ci il tarixdən sığortaçı ilə icbari sığorta müqaviləsi bağlanmamış avtonəqliyyat vasitələrinin sahibləri barəsində inzibati xəta haqqında elektron protokolların tərtib edilməsinə başlanılacaq.
Bu səbəbdən icbari sığorta müqaviləsinin etibarlılıq müddətinə diqqət yetirməyi tövsiyə edir və xatırladırıq ki, mövcud qanunvericiliyə əsasən, nəzərdə tutulmuş icbari sığorta müqaviləsinin bağlanmamasına görə inzibati məsuliyyətə cəlb olunmuş şəxs 20 gün ərzində icbari sığorta müqaviləsini bağlamalıdır. Bu müddətdə şəxs həmin əməlin törədilməsinə görə təkrarən inzibati məsuliyyətə cəlb olunmur. Lakin həmin xətanın aşkarlandığı gündən hesablanaraq 20 gün ərzində icbari sığorta müqaviləsi bağlanmazsa, hər verilən müddət keçdikcə, avtonəqliyyat vasitəsinin sahibi (nəqliyyat vasitəsini icarə müqaviləsi və ya nəqliyyat vasitəsindən istifadə etmə və ya ona dair sərəncam vermə hüquqları ilə bağlı etibarnamə əsasında sonuncu dəfə təkrar dövlət qeydiyyatından keçirilərkən qeydiyyata götürülmüş şəxs, hüquqi şəxsin mülkiyyətində və ya istifadəsində olan nəqliyyat vasitəsinin sürücüsü, belə məlumat olmadıqda isə nəqliyyat vasitəsinin mülkiyyətçisi) barəsində inzibati xəta haqqında təkrar elektron protokollar tərtib ediləcək.
Z.Q.
www.oxu.az
"
"Avtomobilin nömrəsini dəyişən sürücü bir gündə 16 qayda pozdu – VİDEOGəncə sakini avtomobilinin dövlət qeydiyyat nişanının “C” hərfini yapışqan lentlə dəyişərək “O” hərfinə çevirib. Bir müddət avtomobili belə idarə edən sürücünün dəyişdiyi nömrə isə tamam başqa bir avtomobilə aid olduğundan cərimələr ona göndərilib.
Oxu.Az xezerxeber.az-a istinadən məlumat verir ki, saxtakar sürücü bir gündə bu üsulla 16 qayda pozub.
Mövzu ilə bağlı ətraflı videomaterialı təqdim edirik: 


İ.N.
www.oxu.az

"
"Ucarda avtomobil dirəyə çırpılıbBu gün Fövqəladə Hallar Nazirliyinin Böhran Vəziyyətlərində İdarəetmə Mərkəzinə Ucar rayonu, Alpı kəndində “Ford” markalı minik avtomobilinin idarəetməni itirərək yol kənarındakı dirəyə çırpılması barədə məlumat daxil olub.
Oxu.Az-ın FHN-in saytına istinadən verdiyi xəbərə görə, dərhal nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunaraq avtomobildə sıxılmış vəziyyətdə qalmış sürücünü çıxarıblar. Sürücü aidiyyəti üzrə təhvil verilib. Əməliyyat saat 06:38-də başa çatıb.
A.M.
www.oxu.az
"
"Bakıda yol polisi rəisinin oğlu avtomobili aşırıb: Yaralananlar var – FOTO + VİDEOBakının Xəzər rayonunda 2 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, 26 yaşlı Hacıyev Əli Etibar oğlu idarə etdiyi “Hyundai” markalı avtomobil ilə Zığ yolunda hərəkətdə olarkən sürət həddini aşıb və avtomaşın idarəetmədən çıxaraq yolun kənarındakı yamacdan aşağı doğru aşıb.
Nəticədə sürücü Əli Hacıyev və avtomobildə olan 31 yaşlı sərnişin Nəsrullayev Şamil Mürsəl oğlu xəsarət alaraq xəstəxanaya yerləşdirilib. Avtomobil deformasiyaya uğrayıb.
Qeyd edək ki, Əli Hacıyev respublikanın rayon yol polisi şöbələrindən birinin rəisi olan Etibar Hacıyevin oğludur.
Faktla bağlı Yol Patrul Xidmətinin əməkdaşları tərəfindən araşdırma aparılır.







































E.Ə.

www.oxu.az
"
"Güclü külək Ələt-Astara yolunda problemlər yaradıb – FOTOGüclü külək səbəbindən Ələt –Astara yolunun Cəlilabad rayonu ərazisindən keçən hissəsində nəqliyyatın hərəkətində problemlər yaranıb. 
Oxu.Az-ın APA-ya istinadən xəbərinə görə, magistralın 140-145-ci kilometrliyində, ayrı-ayrı yerlərdə 20-dən çox irigövdəli ağac kökündən qoparaq yolun hərəkət hissəsinə düşüb. 
Bu səbəbdən nəqliyyat vasitələrinin hərəkətində çətinliklər yaranıb. 
Əraziyə ağır texnika və canlı qüvvə cəlb olunub. 
Yolun hərəkət hissəsinə düşmüş ağaclar doğranılaraq ərazidən yığışdırılır.











S.B.
www.oxu.az
"
"Sabirabadda avtomobil at arabasını vurubSabirabadda 3 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün axşam saatlarında rayonun Qaratoğay kəndi ərazisində qeydə alınıb.
Belə ki, rayonun Osmanlı kənd sakininin idarə etdiyi “KİA” markalı avtomobil yolla hərəkət edən at arabasını vurub. At arabasında olan Qaratoğay kənd sakini, 39 yaşlı Ramil Bəybala oğlu Vahidov və qəzada daha iki nəfər müxtəlif dərəcəli bədən xəsarətləri alıb. Yaralılar Şirvan Şəhər Mərkəzi Xəstəxanasına çatdırılıb.
Faktla bağlı araşdırma aparılır.
S.B.
www.oxu.az
"
"Bakıda “Formula 1” üçün eyvanlar kirayə verilir – VİDEO23-25 iyun tarixləri arasında Bakıda keçiriləcək “Formula 1” yarışlarına az qalmış trekin keçdiyi ərazilərdə yarış zolağına baxan eyvanlara maraq artıb. 
Oxu.Az-ın Xəzər TV-yə istinadən məlumatına görə, həmin evlərin sakinləri belə eyvanları icarəyə vermək üçün hazırlıqlara başlayıblar. 
Onlar artıq müştəri axtarışına da çıxıblar. Belə eyvanlardan yarışı izləyənlərə çay, kofe, hətta istəsələr yemək də təklif olunacaq.
Qiymətlər isə qarşılıqlı razılıq əsasında müəyyənləşdiriləcək. Üstəlik, eyvanlarda televizor da qoyulacaq ki, qonaqlar trekin görünməyən ərazilərini izləyə bilsinlər.
“Formula 1” əməliyyat komitəsinin sözçüsü Nigar Arpadarai bildirib ki, belə eyvanların sakinlər tərəfindən icarəyə verilməsində heç bir qadağa yoxdur. Sadəcə ev sahibləri hər hansı yad əşyanın oyun zolağına atılmamasına diqqət etməlidirlər. Əks halda bu şəxslər məsuliyyətə cəlb ediləcəklər.

 
S.B.
www.oxu.az
"
"Qubada avtomobil aşıb: Xəsarət alanlar varQuba rayonunda yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə rayonun Dəlləkli kəndi ərazisində qeydə alınıb.
İçərisində 11 nəfərin olduğu “Qazel” markalı avtomaşın aşıb. Qəza nəticəsində bağlardan meyvə yığmağa gedən 11 nəfər müxtəlif dərəcəli bədən xəsarətləri alıb. 
Onlardan 7-si ilkin tibbi yardımdan sonra evə buraxılıb, 4 nəfərin müalicəsi Quba Mərkəzi Rayon Xəstəxanasında davam etdirilir.
Fakt araşdırılır.
E.Ə.
www.oxu.az
"
"14 yaşlı velosipedçi yük maşınının altında qalaraq ölübCəlilabad rayonunda velosipedçi yük avtomobilinin altında qalaraq ölüb.
Oxu.Az Report-a istinadən xəbər verir ki, hadisə rayonun Uzuntəpə kəndində baş verib.
Belə ki, rayonun Kövüzbulaq kənd sakini İlham Ağayev idarə etdiyi “Zil” markalı yük maşını ilə Uzuntəpə kənd sakini, 14 yaşlı Elnur Mirzəyevi vurub. Yük maşınının altında qalan azyaşlı uşaq hadisə yerində dünyasını dəyişib.
Faktla bağlı Cəlilabad Rayon Polis Şöbəsində araşdırma aparılır.
A.M.
www.oxu.az
"
"Cəlilabdda “Mercedes” ağaca çırpılıb: Sürücü komaya düşübCəlilabad rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Ələt-Astara magistralının Cəlilabad rayonu ərazisindən keçən hissəsində qeydə alınıb.
Belə ki, rayonun Ağdaş kənd sakini, 1941-ci il təvəllüdlü Cavad Qüdrət oğlu Cavadov idarə etdiyi “Mercedes” markalı avtomobillə hərəkətdə olan zaman idarəetməni itirib və yolun kənarındakı ağaca çırpılıb. Nəticədə ağır bədən xəsarətləri alan C.Cavadov Biləsuvar Rayon Mərkəzi Xəstəxanasına çatdırılıb. Xəstəxanadan bildirilib ki, yaralı koma vəziyyətində Reanimasiya şöbəsinə yerləşdirilib.
Faktla bağlı araşdırmalara başlanılıb.
A.M.
www.oxu.az
"
"“Sovetski”nin bu yolları bağlanırYasamal rayonu “Sovetski” ərazisinin yenidən qurulması layihəsi çərçivəsində nəqliyyat vasitələrinin hərəkəti üçün müvəqqəti açılan Nərimanov prospekti və Abdulla Şaiq küçəsində təmir işləri davam etdirilir.
“Azəravtoyol” ASC-dən Oxu.Az-a verilən məlumata görə, təmir işləri ilə əlaqədar olaraq sabahdan etibarən sözügedən küçə və prospektlə nəqliyyat vasitələrinin hərəkəti tam məhdudlaşdırılacaq. Məhdudlaşdırma təmir işləri bitənədək qüvvədə saxlanılacaq. İşlərin qısa müddətə yekunlaşdırılması nəzərdə tutulub.
Sürücülərdən təmir işləri bitənədək hərəkət istiqamətlərinə uyğun olaraq alternativ yollardan istifadə etmələri tövsiyə olunur.
A.M.
www.oxu.az
"
"Yarış avtomobili 500 km/saat sürətlə partlayıb – VİDEOABŞ-ın Nyu-Hempşir ştatında keçirilən dreq-raysinq avtomobil yarışı zamanı rekord sürətlə hərəkət edən avtomobil partlayıb.
Oxu.Az Virtualaz.org-a istinadla xəbər verir ki, avtomobilin sükanı arxasında 28 yaşlı yarışçı Kortni Fors olub. Onun avtomobili startdan bir neçə saniyə sonra saatda 500 kilometrə yaxın sürət yığıb və bu zaman əvvəlcə yanğın, ardınca partlayış baş verib. Avtomobil parça-parça olsa da, idmançı möcüzə sayəsində sağ qalıb.


İ.N.
www.oxu.az

"
"Yol polisi “Milyonerlər məhəlləsi”ndə sərt addım atdı – FOTOBakı Şəhər Dövlət Yol Polisi İdarəsi paytaxtın “Milyonerlər məhəlləsi” kimi tanınan Nərimanov rayonu, Məmməd Araz küçəsində nəqliyyatın hərəkətində ciddi dəyişiklik edib.
Oxu.Az-ın məlumatına görə, küçədə yeni yol hərəkəti nişanları və küçə boyu iki müşahidə kamerası quraşdırılıb.
DYP-nin ictimaiyyətlə əlaqələr şöbəsinin rəisi, polkovnik Vaqif Əsədov baş verən dəyişikliyin səbəblərini Oxu.Az-a açıqlayıb. O, həmin küçədə son vaxtlar yol qəzalarının sayının artdığı və DYP rəhbərliyinin bundan narahat olduğu üçün bu addımı atdığını bildirib: 
“Son zamanlar həmin küçədə qəzalar çox baş verir. Bu da sürət həddinin aşılması və sürücülərin dönmə əməliyyatının istədiyi yerdə aparmasından irəli gəlirdi. Yol polisi vəziyyəti nəzərə alaraq, Məmməd Araz küçəsində sürət həddini 50 km/saat-a endirib. Artıq həmin küçədə bununla bağlı nişanlar quraşdırılıb. 
Bundan əlavə, küçə boyu daha iki yerdə kamera qoyulub ki, bu da sürət həddini aşanların və digər qayda pozanların aşkar edilməsi üçün nəzərdə tutulur. Küçədə, eyni zamanda qoşa xətt çəkilib. Bundan sonra sürücülər yalnız iki yerdən sağa-sola və geriyə dönə biləcəklər. Düşünürük ki, sürücülər bu qaydalara əməl edərsə, həmin küçədə qəzaların sayı xeyli azalacaq”.











Fotolar İsmayıl Nura məxsusdur.
Zülfiyyə Qurbanova
www.oxu.az
"
"İmişlidə minik avtomobili ilə yük maşını toqquşub, ölən var – FOTO + VİDEOİmişlidə ölümlə nəticələnən yol qəzası baş verib.
Oxu.Az-ın APA-ya istinadla məlumatına  görə, hadisə Ağsu-Kürdəmir-Bəhrəmtəpə avtomobil yolunun İmişli rayonu, Ağaməmmədli kəndi ərazisindən keçən hissəsində qeydə alınıb.
İmişli sakini  Əbilov Vaqif Ədil oğlunun  idarə etdiyi  “Mercedes” markalı “90 BC 914” dövlət nömrə nişanlı avtomobil yol kənarında dayanan, Ağaşov Vüqara məxsus “QAZ 53” markalı “58 BA 673” dövlət nömrə nişanlı yük maşınına çırpılıb.
Nəticədə “Mercedes” markalı avtomobildə olan sərnişin,  İmişli sakini, 1958-ci il təvəllüdlü  Vaqif Məmmədov  dünyasını dəyişib. Hadisə yerinə Kürdəmir FHN xilasediciləri cəlb edilib. Avtomobildə sıxılıb qalan meyit xilasedicilər tərəfindən çıxarılaraq aidiyyatı üzrə təhvil verilib.
Faktla bağlı  araşdırma  aparılır.















A.S.
www.oxu.az
"
"Bakı Şəhər Halqası ətrafında yaşayan sakinlər və müəssisələr üçün nəqliyyat nişanları – FOTOBakı Şəhər Halqası (BŞH) ətrafında yaşayan sakinlər və fəaliyyət göstərən müəssisələr üçün nəqliyyat nişanı nümünələri təqdim edilib.
BŞH-dən Oxu.Az-a verilən məlumata görə, Bakı Şəhər Halqasının keçdiyi küçələr və trekin əhatə etdiyi ərazilər iyunun 19-u gecə saat 01:00-dan etibarən iyunun 27-i səhər saat 06:00-dək bağlı olacaq.
1 və 2-ci zonalarda nəqliyyatın hərəkətinə ancaq gecə 00:00-dan səhər 06:00-dək icazə veriləcək. 3-cü zonada isə nəqliyyatın hərəkətinə gün ərzində icazə veriləcək və müvafiq nişana sahib olan avtomobillər istənilən saatda bu zonaya daxil ola biləcəklər. 1-ci zonaya giriş Azneft dairəsi tərəfdən, 2-ci zonaya giriş isə Rəşid Behbudov küçəsi tərəfdən olacaq.
1 - İçərişəhər
2 - Azadlıq meydanı və yaxınlığında yerləşən digər ərazilər
3 - BMT-nin 50 illiyi küçəsi



A.M.
www.oxu.az
"
"Bakı-Sumqayıt yolunda ağır qəza – FOTO+YENİLƏNİBBu gün Bakı-Sumqayıt yolunda baş verən yol-nəqliyyat hadisəsində xəsarət alanların hamısı Kliniki Tibbi Mərkəzə gətirilib. 
Oxu.Az xəbər verir ki, Mərkəzdən APA-ya verilən məlumata görə, hadisə nəticəsində 4 nəfər - Niftəliyev Vüsal (1983-cü il), Əzizov Vüqar (1985-ci il), Verdiyev Tacəddin (1986-cı il), Pənahov Ruslan (1981-ci il) xəsarət alıb.
Onlardan 1-i ambulator, 3-ü isə stasionar şəraitdə müalicəsini davam etdirir. Bildirilib ki, neyrotravma və travma şöbəsində müalicə olunan şəxslərdən 2-nin başında, 1-nin isə budunda sınıq var. 
Qeyd edək ki, bu gün Bakı-Sumqayıt yolunda yol-nəqliyyat hadisəsi baş verib. “Tofaş” markalı, 10-CD-426 dövlət nömrə nişanlı və “Toyota-Avalon” markalı, 50-DS-002 markalı avtomobillərin toqquşması nəticəsində avtomobillərə ciddi ziyan dəyib. “Tofaş” markalı avtomobildə olan 4 sərnişin xəsarət alıb. 
15:20
Bu gün Bakı-Sumqayıt yolunda yol-nəqliyyat hadisəsi baş verib.
Oxu.Az APA-ya istinadən xəbər verir ki, hərəkətdə olan “Tofaş” markalı, 10-CD-426 dövlət nömrə nişanlı və “Toyota-Avalon” markalı, 50-DS-002 markalı avtomobillər toqquşub. Hadisə nəticəsində avtomobillərə ciddi ziyan dəyib, “Tofaş” markalı avtomobildə olan 4 sərnişin xəsarət alıb. Onlar təcili tibbi yardım maşını ilə xəstəxanaya aparılıb.
Polis əməkdaşları hadisə yerinə cəlb olunub və hər iki avtomobil cərimə meydançasına aparılıb.























A.M.
www.oxu.az
"
"“Formula-1” ilə əlaqədar metro stansiyaları və avtobuslar 20 saat işləyəcək – SİYAHI23-25 iyun tarixlərində Bakının mərkəzi küçələrində baş tutacaq “Formula-1” Azərbaycan Qran-prisi ərəfəsində tamaşaçıların trekə, dənizkənarı bulvarda yerləşən “F1 şəhərciyi”nə və bilet aldıqları tribunalara asan şəkildə yaxınlaşmasını təmin edəcək ictimai nəqliyyat vasitələrinin adları məlum olub.
Bakı Şəhər Halqasından Oxu.Az-a verilən məlumata görə, yarış ərəfəsində Bakının mərkəzi küçələrində nəqliyyatın fasiləsiz hərəkətini təmin etmək məqsədilə hazırlanan Nəqliyyatın İdarə Olunması Planına əsasən, trekin yaxınlığından keçən avtobuslar və metronun müəyyən stansiyaları səhər saat 06:00-dan gecə saat 02:00-dək gün ərzində ümumilikdə 20 saat xidmət göstərəcək. Yarış həftəsi ərzində 5, 53 və 65 saylı marşrutlar üzrə hərəkət edən avtobuslar müvafiq olaraq 5, 3 və 6 dəqiqəlik intervalla hərəkət edəcəklər.
Trekə gəlmək üçün 65 saylı marşrut xətti ilə hərəkət edən avtobusların xidmətindən yararlanmaq istəyən tamaşaçılar Azərbaycan prospektində, Mərkəzi Univermağın (MUM) yaxınlığında yerləşən dayanacaqda düşərək, bilet aldığı tribunayadək piyada hərəkət etməlidirlər. Yarış ərəfəsində 65 saylı marşrut xətti ilə hərəkət edən avtobuslar qeyd edilən marşrutla keçəcək: Ə.Cavad küçəsi - Azərbaycan prospekti - Füzuli meydanı - Z.Əhmədbəyov küçəsi - Tbilisi prospekti - “20 Yanvar” küçəsi - H.Məhərrəmov küçəsi - Mir Cəlal küçəsi. Avtobus 5 dəqiqəlik intervalla hərəkət edəcək.
Trekə 5 saylı marşrut xətti ilə hərəkət edən avtobuslarla gəlmək istəyən tamaşaçılar Rəşid Behbudov ilə Nizami küçələrinin kəsişməsində yerləşən dayanacaqda enərək bilet aldıqları tribunaya piyada yaxınlaşmalıdırlar. Yarış ərəfəsində avtobusların keçəcəyi dayanacaqlar bunlardır: “Nəriman Nərimanov” metrostansiyası - “28 May” metrostansiyası (Salatın Əsgərova küçəsi) - “28 May” metrostansiyası (Cəfər Cabbarlı küçəsi) - “28 May” küçəsi (Səməd Vurğun bağı) - Nizami küçəsi və R.Behbudov küçəsi (Rəşid Behbudov adına mahnı teatrının yanı). Avtobuslar 3 dəqiqəlik intervalla hərəkət edəcək.
53 saylı marşrut xətti üzrə hərəkət edən avtobuslar vasitəsilə gəlmək istəyən bilet sahibləri Bakı İdman Sarayının qarşısında yerləşən dayanacaqda enərək bilet aldıqları tribunaya tərəf piyada getməlidirlər. Yarış ərəfəsində 53 nömrəli avtobus aşağıdakı dayanacaqlardan keçəcək: Bayıl (20-ci sahə) - Bakı Su İdmanı Sarayı - Milli Bayraq Meydanı - Bakı İdman Sarayı (Funikulyorun yanı). Bu avtobuslar 6 dəqiqəlik intervalla hərəkət edəcək.
Yarışın keçiriləcəyi məkana metro vasitəsilə gəlmək istəyən bilet sahibləri “28 May”, “Sahil” və “İçərişəhər” stansiyalarında düşərək trekə yaxınlaşa bilərlər.
Yarış həftəsi ərzində şəhər sakinlərinin maneəsiz hərəkətini təmin etmək üçün trek ərazisində yerləşən daimi yeraltı keçidlər gün boyu açıq olacaq və həmçinin piyadalar trekin müəyyən yerlərində yeni qurulacaq müvəqqəti yerüstü keçidlərdən də istifadə edə biləcəklər. Müvəqqəti salınacaq yerüstü keçidlər Azərbaycan prospekti ilə İstiqlaliyyət küçəsinin, həmçinin Xaqani ilə Rəşid Behbudov və Azadlıq prospekti ilə Xaqani küçəsinin kəsişmələrində yerləşəcək.
Qeyd edək ki, iyunun 22-si saat 14:00-dan etibarən yalnız bilet sahiblərinin dənizkənarı bulvara çıxışı olacaq. Şəhər sakinləri bu günlər ərzində sadəcə “Park Bulvar” alış-veriş mərkəzindən istifadə edə biləcəklər.
A.M.
www.oxu.az
"
"Sürücülərin nəzərinə: Bu yerlərdə parklanma ödənişli olacaqBakıda marketlərin qarşısında parkomatlar quraşdırılır.
Oxu.Az lent.az-a istinadən xəbər verir ki, artıq şəhərin müxtəlif yerlərində bir neçə iri marketin qarşısında parkomat aparatı quraşdırılıb. Bildirilir ki, bu aparatlar marketlərin istəyi və ya icazəsi ilə həmin yerlərə qoyulur.
Qeyd edək ki, bəzi hallarda marketlərin qarşısında və ətrafında olan dayanacaqlar müştərilər üçün pulsuz olduğundan bəzi kənar şəxslər də bu yerlərdən istifadə edir. Bu isə həm market sahiblərini, həm də parklanma məsələləri ilə məşğul olan Bakı şəhər İcra Hakimiyyətinin Xüsusi Təyinatlı Avtonəqliyyat İdarəsini narazı salır.
A.M.
www.oxu.az
"
"MTRŞ-in hüquqşünası yol qəzasında ölüb – FOTO + VİDEO + YENİLƏNİBDaxili İşlər Nazirliyi Milli Televiziya və Radio Şurasının (MTRŞ) hüquqşünasının öldüyü yol qəzası ilə bağlı məlumat yayıb.
Nazirliyin mətbuat xidmətindən Oxu.Az-a verilən məlumata görə, iyunun 3-də saat 18 radələrində Xətai rayonu Zığ yolu küçəsində Bakı şəhər sakini Toğrul Mirzəzadə idarə etdiyi “Harley-Devidson” markalı motosikleti qarşıda gedən paytaxt sakini Nəriman Nəciyevin idarə etdiyi “QAZel” markalı avtomobilə vurub, nəticədə T.Mirzəzadə hadisə yerində ölüb.
Faktla bağlı araşdırma aparılır.
03.06.2017 (23:30)
Bu gün motosikleti ilə dəhşətli qəzaya düşən Vəkillər Kollegiyasının üzvü Toğrul Mirzəzadə hadisə yerində keçinib.
 
Oxu.Az-ın məlumatına görə, Milli Televiziya və Radio Şurasının hüquq şöbəsinin əməkdaşı olan vəkilin sosial şəbəkələrdə paylaşdığı fotolardan onun uzun zamandır motosiklet həvəskarı olduğu bəlli olub.
Toğrul Mirzəzadə hətta ANS Şirkətlər Qrupunun prezidenti Vahid Mustafayevin təşkilatşısı olduğu Moto Festivallarda iştirak edib və motoyürüşlərə qatılıb.
 
Allah rəhmət eləsin. 
Toğrul Mirzəzadənin sevimli nəqliyyat növü ilə şəkillərini təqdim edirik:


















































20:04
Xətai rayonu Zığ dairəsində ölümlə nəticələnən yol nəqliyyat hadisəsi baş verib. 
Oxu.Az-ın APA TV-yə istinadən verdiyi məlumata görə, tanınmış vəkil, Milli Televiziya və Radio Şurasının hüquq şöbəsinin əməkdaşı Toğrul Mirzəzadə 10-A-919 dövlət nömrə nişanlı motosikletlə hərəkətdə olan zaman idarəetməni itirib. 
Motosiklet hərəkətdə olan 90 FL 361 dövlət nömrə nişanlı “Qazel” markalı yük maşınına çırpılıb. Qəza nəticəsində vəkil Toğrul Mirzəzadə dünyasını dəyişib. 
Hadisə şahidləri APA TV-yə açıqlamasında motosiklet sürücüsünün başında qoruyucu dəbilqə olduğunu deyiblər. Yerdə qalmış motosikletin sürücüsünə kömək etmək istəsələr də, onun həyatını xilas etmək mümkün olmayıb.
“Qazel”in sürücüsü baş verən qəzada günahı olmadığını deyib: “Mən sola dönürdüm, məni vurub getdi”.
Motosiklet zərbədən qəza baş verən yerdən təxminən 30 metr kənara düşüb. Qəzaya uğrayan şəxsin vəkil Toğrul Mirzəzadə olduğunu hadisə yerində olan BDYPİ əməkdaşları deyiblər. Onlar bildiriblər ki, qəzada ölən sürücünün sağ qoltuq cibində Vəkillər Kollegiyasının üzvlük vəsiqəsi aşkarlanıb.
Faktla bağlı araşdırma aparılır.

{gallery}
Z.Q.
www.oxu.az
"
"Bakıda işıqforun işləməməsi sürücülər arasında çaşqınlıq yaradır – FOTO + VİDEOBakıda daha bir ərazidə işıqforun işləməməsi sürücülər arasında çaşqınlıq yaradır.
Oxu.Az Report-a istinadən xəbər verir ki, bu səbəbdən Koroğlu Rəhimov və Həsən Əliyev küçələrinin kəsişməsində hər an qəza baş verə bilər.
Ərazidən hazırlanmış videomaterialı təqdim edirik:























































A.M.

www.oxu.az
"
"Almaniya səfirliyinin avtomobili Bakıda qəzaya düşdüBakıda səfirlik avtomaşını qəzaya düşüb.
Oxu.Az xəbər verir ki, APA-nın məlumatına görə, Yasamal rayonu, Mikayıl Müşfiq küçəsi 5 ünvanında Almaniyanın Azərbaycandakı səfirliyinə məxsus “Mitsubishi Pajero” markalı, 007 B 015 dövlət qeydiyyat nişanlı avtomobil “Mercedes” markalı, 11 BE 204 dövlət nömrə nişanlı avtomobillə toqquşub. 
Qəza nəticəsində ölən və xəsarət alan yoxdur.
E.Ə.
www.oxu.az
"
"Kürdəmirdə avtomobil aşıb: Sürücü komaya düşübKürdəmir rayonunda baş verən qəza nəticəsində sürücü komaya düşüb.
Oxu.Az Repot-a istinadən xəbər verir ki, hadisə səhər saatlarında Ağsu-Kürdəmir-Bəhramtəpə avtomobil yolunun Kürdəmir rayonunun Sor-sor kəndi ərazisində qeydə alınıb.
Belə ki, rayonun Carlı kənd sakini 1986-cı il təvəllüdlü Təşkilat Akif oğlu Zərbəliyevin idarə etdiyi minik maşını yoldan çıxaraq aşıb. Qəza nəticəsində T.Zərbəliyev müxtəlif dərəcəli ağır bədən xəsarətləri alıb. Xəstə dərhal 113 qəza xidməti briqadası tərəfindən Kürdəmir Rayon Mərkəzi Xəstəxanasına gətirilib.
Xəstəxananın reanimasiya şöbəsindən bildiriblər ki, xəstə komadadır, vəziyyəti ağırdır.  İlkin ehtimala görə, hadisəyə sürücünün səhər saatlarında yuxulaması səbəb olub.
Faktla bağlı Kürdəmir Rayon Polis Şöbəsində araşdırma aparılır.
A.M.
www.oxu.az
"
"Bakıda 2 bahalı avtomobil toqquşdu – FOTOBakının Nərimanov rayonunda 2 avtomobilin iştirakı ilə yol qəzası baş verib.
Oxu.Az Qafqazinfo-ya istinadən xəbər verir ki, hadisə bu gün 17:15 radələrində rayonun Koroğlu Rəhimov küçəsində qeydə alınıb. 10 CM 045 dövlət nömrə nişanlı “Mercedes ML” markalı minik avtomobili, 90 DM 029 dövlət nömrə nişanlı “Toyota Land Cruiser”-lə toqquşub.
Hadisə nəticəsində ölən və yaralanan olmasa da, avtomobillərə ziyan dəyib. “Mercedes ML” markalı minik avtomobilin sürücüsü zərbənin təsirindən nəqliyyat vasitəsini bir neçə metr kənarda saxlaya bilib.














A.M.
www.oxu.az
"
"Polis Vahid Mustafayevi saxladı: Motosikletdən düşürüb, avtobusla yola saldı – VİDEO + YENİLƏNİBBakı Şəhər Dövlət Yol Polisi İdarəsi Bakıda bir qrup motosikletçinin saxlanılması haqqında yayılan məlumata münasibət bildirib.
Oxu.Az xəbər verir ki, idarənin ictimaiyyətlə əlaqələr şöbəsinin rəisi Vaqif Əsədov Qafqazinfo-ya belə bir hadisənin həqiqətən də baş verdiyini təsdiqləyib. Amma o, xəbərin təhrif olunmuş formada ictimaiyyətə təqdim edildiyini qeyd edib:
“Vəfat edən motosiklet həvəskarı Toğrul Mirzəzadənin yas mərasiminə gedən motosikletçilər Nəcəfqulu Rəfiyev, Afiəddin Cəlilov, Neftçilər və Fəhlə prospektləri ilə hərəkət ediblər. Onlar yolda manevr tələblərini pozub və digər kobud qayda pozuntuları ediblər. Bundan sonra polisin haqlı saxlama əmrinə tabe olmayıblar. Xidmət aparan polis işçiləri qanunvericilikdə tələb edildiyi formada motosikletləri “Xəzər” TV-nin inzibati binasının yaxınlığında saxlayıblar”.
Vaqif Əsədov əlavə edib ki, bağlanan ANS-in keçmiş prezidenti Vahid Mustafayev sözügedən karvanda olmayıb, hadisə yerinə sonradan gəlib:
“Onun düzgün rəftarı və təbliğatı ilə motosiklet sürücüləri nəqliyyat vasitələrini orada qoyub, “hüzn yerinə tələsirik” deyərək məkandan uzaqlaşıblar. Sonradan həmin ərazidəki 10 motosiklet cərimə meydançasına aparılıb”.
Qeyd edək ki, daha öncə yayılan informasiyada V.Mustafayevin də saxlanıldığı və avtobusa mindirilərək hadisə yerindən uzaqlaşdırıldığı yazılmışdı.


15:11

Polis Vahid Mustafayevin motosiklet karvanını saxlayıb, özünü isə digər yoldaşları ilə birlikdə 46 saylı avtobusla yola salıb.
Oxu.Az moderator.az-a istinadən xəbər verir ki, hadisə Nobel prospektində baş verib.
Polisin əməkdaşımıza verdiyi məlumata görə, karvanın saxlanmasına səbəb, motosikletlərdə boğucu səslərin olması və magistralda düzgün hərəkət etməmələri olub. Verilən məlumata görə V.Mustafayev motosiklet karvanı ilə, dünən yol qəzasınada dünyasını dəyişən vəkil Toğrul Mirzəzadənin yas mərasiminə gedirmiş. Əraziyə çağırılan evakuatorlar vasitəsi ilə motosikletlər cərimə meydançasına aparılıb.























A.M.
www.oxu.az
"
"Bakının bu hissəsində hərəkət məhdudlaşdırılırAparılan təmir işləri ilə əlaqədar bu gündən etibarən Xırdalan-Binəqədi-Balaxanı avtomobil yolunun Zabrat-Maştağa yolu ilə kəsişməsindən Balaxanı qəsəbəsinə qədər olan hissəsində avtonəqliyyat vasitələrinin hərəkəti hissə-hissə məhdudlaşdırılacaq.
Oxu.Az xəbər verir ki, Azəravtoyol ASC-nin mətbuat xidmətinin rəhbəri Anar Nəcəflinin məlumatına görə, sürücülərdən aparılan işlərə anlayışla yanaşmaları xahiş olunur və alternativ yollardan istifadə etmələri tövsiyə olunur.
A.M.
www.oxu.az
"
"Sərxoş sürücü ağır qəza törətdi: Ölən var – FOTOGəncədə piyadanı avtomobil vurub.
Oxu.Az APA-ya istinadən xəbər verir ki, hadisə şəhərin Üzeyir Hacıbəyov küçəsində qeydə alınıb. Hərəkətdə olan “Range Rover” yolu keçən piyadanı vurub. Ağır xəsarət alan piyada hadisə yerində ölüb.
Məlum olub ki, 1957-ci il təvəllüdlü Vəliyev Mayis İsa oğlunu vurub öldürən “Range Rover” markalı, 20 BZ 051 dövlət nömrə nişanlı avtomobili idarə edən 1987-ci il təvəllüdlü Mirzəyev Elşad Vidadi oğlunun sərxoş olduğu üzə çıxıb.
Maraqlı məqamlardan biri də odur ki, qəza piyada keçidinin bir neçə metrliyində baş verib.
Faktla bağlı cinayət işi açılıb, araşdırma aparılır.











A.M.
www.oxu.az
"
"Bakıda “Zaporojets” “Toyota”ya çırpıldı – VİDEOBakının Xətai rayonunda tragikomik qəza baş verib.
Oxu.Az baku.ws-ə istinadən xəbər verir ki, idarəetməni itirən “Zaporojets” markalı avtomobilin sürücüsü Qaqarin körpüsünün yaxınlığında maşını arxadan “Toyota Camry” markalı avtomobilə vurub. Qəzada hər iki avtomobilə ciddi ziyan dəyib.
Şahidlərin sözlərinə görə, qəza zamanı “Zaporojets” markalı avtomobil sürət həddini aşıb, ara məsafisəni saxlamayıb.


Video: XoxuTV
A.M.
www.oxu.az

"
"Ərşad Hüseynov: Qarajlardan parklanma üçün istifadə qadağan olunmayıb“Qarajlardan parklanma üçün istifadə qadağan qadağan olunmayıb. Orada mənasız bir texniki dəyişiklik olub. Heç bir mahiyyət dəyişməyib”.
Ekspert Ərşad Hüseynov Nazirlər Kabinetinin qarajlarla bağlı qərarda etdiyi dəyişikliyi şərh edərkən belə deyib.
Hüquqşünas Oxu.Az-a açıqlamasında, əslində qərarda heç bir dəyişiklik olmadığını bildirdi: 
“Agentliklərdən biri Nazirlər Kabinetinin qarajlarla bağlı qərarda dəyişikliyə verdiyi şərhlə aləmi qatıb. Digər saytlar da onlardan götürüb yayıb. Dünəndən xeyli jurnalist soruşur ki, bəs Nazirlər Kabineti dəyişiklik edib, bundan sonra qarajlardan parklanma üçün istifadə edilməyəcək, bunu şərh edin. Hətta saytlarda yazıblar ki, qarajlardan istifadə qadağan olundu, daha nə bilim nələr. 
Hazırda sizə də mənasız dəyişikliyi şərh etmirəm, bu xəbərin yanlış olduğunu deyirəm. Nazirlər Kabineti öz qərarında sırf texniki təyişiklik edib. Heç bir mahiyyət dəyişikliyi yoxdur. Özü də bu dəyişiklik vaxtilə buraxılmış taftalogiyanı aradan qaldırmaq üçündür. Nazirlər Kabinetinin qərarında əvvəl anlayış belə idi: qaraj - nəqliyyat vasitələrinin durması və parklanması üçün nəzərdə tutulan mühafizə olunan tikilidir.
Bu anlayışda durmaq və parklanmaq eyni mənalı sözlərdir. Çünki Yol hərəkəti haqqında Qanunda parklanmanın anlayışı belədir: parklanma — nəqliyyat vasitəsinin onun üçün xüsusi ayrılmış müvafiq qaydada işarələnmiş yerdə durmasıdır. İndi NK öz qərarındakı artıq sözü (və parklanması) götürüb və qarajın anlayışı belə qalıb: qaraj - nəqliyyat vasitələrinin durması üçün nəzərdə tutulan mühafizə olunan tikilidir. Vəssalam. Heç nə dəyişmir, bu dəyişiklik heç nəyi ifadə etmir"".
Zülfiyyə Qurbanova
www.oxu.az
"
"Avtomobilə ehtiyat hissələri alarkən nələrə fikir vermək lazımdır? – VİDEOEyni avtomobil üçün ehtiyat hissələrinin qiyməti biri-birindən 2-3, hətta 5 dəfəyə qədər fərqlənir.
Oxu.Az Xezerxeber.az-a istinadən məlumat verir ki, original və müxtəlif firmaların ehtiyat hissələri olan belə mallar, sürücülərin çaşğınlığına səbəb olur.
Ustalar isə sürücüləri diqqətli olmağa çağırır. Bu detalları fərqləndirən ən əsas xüsusiyyət isə birinin avtomobilin öz zavodunun, digərinin isə müxtəlif firmaların istehsalı olmasıdır.
Satıcılar bildirir ki, sürücülər əsasən, qiyməti ucuz olduqu üçün orijinal olmayan ehtiyat hissələrinə üstünlük verirlər. Avtomobil ustaları isə bunu doğru saymır. Onların sözlərinə görə, firma malının keyfiyyəti orijinal malın keyfiyyətindən aşağı olur, bu isə avtomobilin digər hissələrinin də sıradan çıxmasına səbəb olar bilir.
Original olmayan ehtiyat hissələri tez xarab olduğu üçün sürücülər ilə usta və ya satıcılar arasında mübahisələrin yaşanmasına da səbəb olur.
Mövzu ilə bağlı daha ətraflı videomaterialı təqdim edirik:

İ.N.
www.oxu.az
"
"Tovuzda qatar kənd sakinini vuraraq öldürübTovuzda qatar 90 yaşlı kişini vuraraq öldürüb.
Oxu.Az-ın APA-ya istinadən məlumata görə, hadisə bu gün saat 21:00 radələrində rayonun Aşağı Quşçu kəndi ərazisində dəmi yol xətti üzərində qeydə alınıb.
Qatar kənd sakini, 90 yaşlı Əşrəfov Xasay Əziz oğlunu vuraraq öldürüb. Məlumata görə,  kişi iki inəyini dəmir yol xəttindən keçirmək istəyib. Heyvanlardan birini keçirsə də, ikincisini aparanda qatar onu və inəyi vuraraq öldürüb.
Faktla bağlı hüquq mühafizə orqanları tərəfindən araşdırma aparılır.
S.B.
www.oxu.az
"
"Bakı-Quba yolunda baş vermiş ağır qəzanın görüntüləri yayıldı – VİDEOBu gün saat 13:30 radələrində Bakı-Quba yolunun təxminən 95-ci kilometrliyində, Siyəzən rayonu ərazisində Ataçay çayının üstündəki körpüdə yol qəzası baş verib.
Oxu.Az xəbər verir ki, hadisə şahidlərinin Milli.Az-a verdiyi məlumata görə, “VAZ 2107” markalı, 90-HL-497 dövlət nömrə nişanlı avtomobil idarəetməni itirərək aşıb.
Yaralılar Siyəzən Regional Müalicə Diaqnostika Mərkəzinə çatdırılıblar.   

16:43
Bakı-Quba yolunda yol-nəqliyyat hadisəsi qeydə alınıb.
Oxu.Az-ın APA-ya istinadən verdiyi məlumata görə, hadisə magistralın 90-cı kilometrliyində qeydə alınıb. “VAZ 2107” markalı  avtomobil yoldan çıxaraq dərəyə aşıb.
Qəza nəticəsində maşında olan bir ailənin 3 üzvü xəsarət alıb. Xəsarət alanlar, Bakı şəhər sakinləri 1951-ci il təvəllüdlü İnqilab Nəcəfov, 1955-ci il təvəllüdlü Lətifə Nəcəfova və 1981-ci il təvəllüdlü Məhəmməd Nəcəfov Siyəzən Regional Diaqnostika Mərkəzinə yerləşdirilib, vəziyyətləri orta ağırdır.
Fakt araşdırılır.
Z.Q.
www.oxu.az
"
"Ağdamda 30 ton süd yola dağıldı – FOTOAğdamda süddaşıyan avtomobil aşıb.
Oxu.Az-ın APA-ya istinadən xəbərinə görə, hadisə Hindarx-Borsunlu yolunun Quzanlı qəsəbəsindən keçən hissəsində baş verib. Aftandil Rəşidovun idarə etdiyi 90 ZL 545 dövlət nömrə nişanlı, “DAF” markalı yük avtomobili idarəetmənin itməsi nəticəsində işıqlandırma dirəyinə dəyib, daha sonra aşıb.
Nəticədə 30 tona qədər süd yola dağılıb.
Faktla bağlı araşdırma aparılır.

















İ.N.
www.oxu.az
"
"Sabah Bakının mərkəzi yollarından biri bağlanacaqBu il 23-25 iyun tarixlərində paytaxtda baş tutacaq “Formula 1” – Azərbaycan Qran Prisi ilə əlaqədar hazırlıq işlərinin gücləndirilmiş rejimdə davam etdirilməsi ilə bağlı bu gün trekin bir hissəsində nəqliyyatın hərəkəti məhdudlaşdırılacaq.
Oxu.Az-ın məlumatına görə, bu trek - Xəqani küçəsinin Azadlıq prospekti ilə Rəşid Behbudov küçəsi arasındakı hissəsi iyunun 3-ü səhər saat 05:00-dan iyunun 4-ü gecə saatlarınadək bağlı olacaq.
Sürücülərdən alternativ yollardan istifadə etmələri xahiş olunur.
E.Ə.
www.oxu.az
 
"
"Kəbirə Məmmədova polisi öldürən “Porsche”nin sahibindən danışdı – FOTO + YENİLƏNİBBir neçə gün öncə Bibiheybət yolundakı faciəvi qəzanın səbəbkarlarından biri olan “Porsche” markalı avtomobilin sürücüsü Rövşən Aydın oğlu Məmmədov Azərbaycanda “Binə Kəbirə” kimi tanınan məşhur iş xanımı Kəbirə Məmmədovanın qardaşı oğlu kimi təqdim olunub.
Oxu.Az-ın məlumatına görə, Kəbirə Məmmədova unikal.org-a açıqlamasında bildirib ki, yayılan məlumat əsassızdır: 
“O ucarlı, mən bakılı. Mənim elə qardaşım oğlu yoxdur. Hazırda vəkillərim yanımdadır. Sözügedən xəbəri yazan saytları məhkəməyə vermək üçün hazırlıq görürük. Bu nə deməkdir, hər ötən hadisəyə görə mənim adım hallandırılır? Mənim bu məsələyə münasibətim bu qədər, sağ olun”.
Xatırladaq ki, Rövşən Məmmədovun idarə etdiyi 10 VV 155 dövlət nömrə nişanlı avtomobillə 99 AP 658 nömrəli Polis Post Patrul Xidmətinə məxsus “Fiat Doblo” avtomobilini vurub. Hadisə zamanı polis əməkdaşı 25 yaşlı Emil Adil oğlu Zeynallı dünyasını dəyişib.
31 may (18:00)
Ötən gün polisin ölümü ilə nəticələnən dəhşətli qəzanın bəzi təfərrüatları məlum olub.
Oxu.Az-ın Yenicağ-a istinadən verdiyi məlumata görə, Bibiheybət yolundakı faciəvi qəzanın səbəbkarlarından biri olan “Porsche” markalı avtomobilin sürücüsü Rövşən Aydın oğlu Məmmədov Azərbaycanda “Binə Kəbirə” kimi tanınan məşhur iş xanımı Kəbirə Məmmədovanın qardaşı oğludur.
1974-cü il təvəllüdlü Rövşən Məmmədov hazırda xəstəxanadadır. 
Qeyd edək ki, Rövşən Məmmədov ötən il ağır faciə yaşayıb. Belə ki, onun məktəbi yenicə bitirən 17 yaşlı oğlu rəhmətə gedib.
Rövşən Məmmədovun və onun gənc yaşda dünyasını dəyişən oğlunun fotolarını təqdim edirik:




















Z.Q.
www.oxu.az
"
"Qaraməryəm-İsmayıllı-Şəki yolunda avtomobillərin hərəkəti bərpa olunub –  YENİLƏNİBGüclü sel Qaraməryəm-İsmayıllı-Şəki yolunda da fəsadlara yol açıb.
Oxu.Az-ın məlumatına görə, “Azəravtoyol” ASC-nin Mətbuat Katibliyinin rəisi Anar Nəcəfli APA-Economics-ə bildirib ki, bölgəyə ötən gecədən başlayaraq yağan güclü leysan yağışları bu gün günorta saatlarında daha da güclənib: 
“Yağışdan sonra dağlardan gələn sel suları sözügedən avtomobil yolunun 38-40-cı km-lik hissəsində avtonəqliyyat vasitələrinin hərəkətini çətinləşdirib. Güclü sel suları palçıq, daş və ağac qırıntılarını yolun hərəkət hissəsinə doldurub. Dərhal əraziyə “Azəravtoyol” ASC-nin əməkdaşları və ağır texnikaları əraziyə cəlb edilərək yolun təmizlənməsi istiqamətində işlərə başlayıblar. Qısa müddət ərzində yolda hərəkət bərpa olunub”.
A.Nəcəfli əlavə edib ki, hazırda da ərazidə selin yaratdığı fəsadların aradan qaldırılması istiqamətində işlər davam etdirilir. “Nəqliyyat vasitələrinin hərəkətində hər-hansı bir problem müşahidə olunmur”, - deyə o qeyd edib.
14:00
Güclü sel İsmayıllı-Qəbələ yolunda nəqliyyatın hərəkətini iflic edib.
Oxu.Az-ın APA-ya istinadən verdiyi xəbərə görə, ötən gecədən başlayan güclü leysan yağışları bu gün günorta saatlarında daha da güclənib.
Yağışdan sonra dağlardan gələn sel suları İsmayıllı rayonu ərazisindən keçən magistral avtomobil yolunda nəqliyyatın hərəkətini dayandırıb. Bu gün saat 13:30 radələrində sel suları İsmayıllı-Qəbələ yolunun 17-ci kilometrliyində, Qurban Əfəndi kəndi ərazisindən keçərək meşəyə doğru yönəlib.
Özü ilə daş parçaları və ağaclar gətirən sel suları İsmayıllı-Qəbələ yolunun üzərindən keçməkdə davam etdiyi üçün yolda avtomobillərin hərəkəti məhdudlaşıb. Yolun altındakı sel-su ötürücüləri lillə dolduğu üçün su yolun üstü ilə təxminən 0,5 metr hündürlükdə axır. Avtomobillər selin dayanmasını gözləyir. Yolun lildən təmizlənməsi üçün əraziyə İsmayıllı Yol İstismar İdarəsinin ağır texnikası cəlb olunub.  
Z.Q.
www.oxu.az
"
"Sürücülərin nəzərinə: Nəzarət gücləndirilirMaliyyə Bazarlarına Nəzarət Palatası (MBNP), Daxili İşlər Nazirliyi (DİN) və İcbari Sığorta Bürosu (İSB) arasında fiziki və hüquqi şəxslərin istifadəsində olan nəqliyyat vasitələri və icbari sığorta müqavilələri üzrə məlumatların mübadiləsinə dair razılaşma imzalanıb. 
Bu barədə MBNP-dan Oxu.Az-a bildirilib. 
“İcbari sığortalar haqqında” qanunun tətbiqi haqqında Azərbaycan Prezidentinin 15 sentyabr 2011-ci il tarixli fərmanının icra edilməsi məqsədi ilə imzalanan razılaşma DİN və İSB-nin informasiya sistemləri arasında istifadədə olan avtonəqliyyat vasitələrinin icbari sığorta müqavilələrinin yoxlanılması üzrə məlumat mübadiləsinin reqlamentini müəyyən edir.
Sənədə əsasən, məlumat mübadiləsi mərkəzləşdirilmiş qaydada DİN-in mərkəzi informasiya sistemi ilə İSB-nin “İcbari Sığorta Məlumat Sistemi” (İSMS) arasında elektron formatda aparılacaq. 
İcbari sığorta müqaviləsi mövcud olmayan avtonəqliyyat vasitələri radarlar vasitəsilə aşkar ediləcək və avtonəqliyyat vasitəsi sahibləri mövcud qanunvericiliyə əsasən cərimələnəcək. 
Qeyd edək ki, İnzibati Xətalar Məcəlləsinin 469.3-cü maddəsinə əsasən, icbari sığorta müqaviləsi olmadan avtonəqliyyat vasitəsinin istifadə edilməsinə görə fiziki şəxslər 50 manat, hüquqi şəxslər isə 300 manat məbləğində cərimə edilir.
Hazırda avtonəqliyyat vasitəsi sahiblərinin mülki məsuliyyətinin icbari sığortası üzrə əmlaka dəymiş zərərə görə sığorta məbləği və bir şəxsin həyat və sağlamlığına dəymiş zərər üzrə isə 5000 manat təşkil edir. 
Razılaşmanın nəticəsi olaraq ölkədə icbari sığortası olan avtonəqliyyat vasitələrinin sayının artırılmasına nail olunacaq. 
Qeyd edək ki, cari dövrdə bu icbari sığorta növünün penitrasiyası 75%-ə çatır və inteqrasiya tamamlandıqdan sonra artması gözlənilir.
U.A.
www.oxu.az
"
"Yol polisləri ilə bağlı mühüm dəyişiklik – YENİLƏNİBAzərbaycanda Dövlət Yol Polisi (DYP) əməkdaşları tərəfindən nəqliyyat vasitələri ilə Yol-patrul xidməti (YPX) gizli və qarışıq formada patrul və əməliyyat-xidməti aparmaq qadağan edilib.
Oxu.Az APA-ya istinadən xəbər verir ki, bu, Daxili İşlər Nazirliyinin Kollegiyası tərəfindən qəbul edilən və mayın 19-dan qüvvəyə minən yeni “Yol-patrul xidməti haqqında Təlimat”da əksini tapıb.
Ləğv edilən köhnə Təlimata əsasən, patrul və əməliyyat-xidməti nəqliyyat vasitələri ilə aparılan nəzarət aşkar, gizli və qarışıq olmaqla üç növə bölünürdü.
Hərəkətə aşkar nəzarət YPX inspektorunun müəyyən olunmuş geyim formasında olmaqla, dövlət standartına uyğun rəng qrafikasına malik avtomobildə və ya motosikletdə xidmət aparmaqla, hərəkət iştirakçılarına yaxşı görünən yerdə durması idi. Xidmətin aparılmasının bu növü YPX-nin əsas funksiyası olaraq preventiv xarakter daşımaqla yol hərəkəti iştirakçılarını hüquqazidd hərəkətlər etməkdən çəkindirirdi.
Gizli nəzarət xüsusi rəng qrafikası olmayan xidməti-əməliyyat və digər nəqliyyat vasitələrində,  mülki geyimdə və ya xidməti geyim formasında olan YPX inspektorları tərəfindən, əsasən sutkanın işıqlı vaxtında aparılırdı. Bu zaman aşkar olunan qayda pozuntuları barədə YPX inspektoru raport (Təlimata 14 saylı əlavə) tərtib edir ki, bu da nəqliyyat vasitəsinin dövlət qeydiyyatı üzrə uçota alındığı ərazinin DYP orqanına göndərilirdi.
Qarışıq nəzarət xüsusi rəng qrafikası olan və olmayan (iki) patrul və əməliyyat-xidməti nəqliyyat vasitəsindən istifadə olunmaqla, polis geyim formasında olan və olmayan YPX inspektorları tərəfindən həyata keçirilirdi. Hər iki nəqliyyat vasitəsinin heyətləri bir-biri ilə radio-cihaz vasitəsilə əlaqə saxlayaraq aşkar etdikləri qayda pozuntuları barədə məlumat verir və müvafiq tədbir görürdülər.
Ümumi istifadədə olan nəqliyyat vasitələrinin sürücüləri tərəfindən yol hərəkəti qaydalarına riayət olunmasına gizli nəzarət formalarından biri YPX inspektorunun mülki geyimdə nəqliyyat vasitəsinin salonunda son dayanacağa qədər gedib, hərəkət yolunda sürücü tərəfindən yol verilən pozuntuların qeydə alınması idi. Zəruri olduqda, marşrutun sonunda və ya şəhərkənarı yollarda stasionar YPX postunda inspektor tərəfindən inzibati xəta haqqında protokol tərtib olunurdu. Gizli nəzarətin həyata keçirilməsi haqqında qərarı nizami hissənin komandiri, yol polis idarəsinin (şöbəsinin) rəisi və ya onu əvəz edən şəxslə razılaşdırmaqla qəbul edirdi.
Yeni Təlimata əsasən isə YPX inspektoru müəyyən olunmuş geyim formasında olmalı, üstündə xüsusi qrafikalı rəngli sxemlər, yazılar və tanınma nişanları olan, xüsusi işıq və səs siqnalları ilə təchiz edilmiş nəqliyyat vasitəsində xidmət aparmalıdır. Patrul avtomobili və YPX inspektoru yol hərəkəti iştirakçıları üçün kifayət edəcək məsafədən görünən olmalıdır. YPX avtomobillərinin görüntünü məhdudlaşdıran hər hansı maneələrin (ağaclar, bina və qurğular, reklam lövhələri və s.) arxasında, o cümlədən “Yol hərəkəti haqqında” qanuna əsasən dayanma, durma və parklanmanın qadağan edildiyi yerlərdə yerləşdirilməsi qadağandır.
Qeyd edək ki, Yol-patrul xidməti  Dövlət Yol Polisi qurumlarının tərkib hissəsi olaraq, yol hərəkəti iştirakçılarının həyatının, sağlamlığının, əmlakının, onların hüquqlarının, yol hərəkəti sahəsində dövlətin və cəmiyyətin maraqlarının qorunmasını, yol hərəkəti təhlükəsizliyinin, nəqliyyat vasitələrinin fasiləsiz və təhlükəsiz hərəkətinin təmin olunmasını, bu sahədə inzibati xətaların aşkar olunmasını, profilaktikasını və qarşısının alınmasını, habelə qanunla polisin üzərinə düşən digər vəzifələrin icrasını həyata keçirir.
13:04
“YPX əməkdaşı artıq gizli patrul xidmətləri göstərə bilməyəcək”.  
Oxu.Az xəbər verir ki, bu barədə ekspert Ərşad Hüseynov ""Facebook"" səhifəsində məlumat verib.
Onun sözlərinə görə, Daxili İşlər Nazirliyinin Kollegiyası “Yol-patrul xidməti haqqında"" yeni təlimat təsdiq edib: “Təlimatda xeyli yeniliklər var. Onların ən maraqlılarından biri xidmətin növləri ilə bağlıdır. Artıq gizli və ya qarışıq xidmət qadağan olunur.
Belə ki, polis əməkdaşı əvvəllər patrul avtomaşınında deyil, adi bizim idarə etdiyimiz avtomobilə oxşayan avtomaşında xidmət edirdi. Yaxud da xüsusi uniformada yox, adi formada xidmət edir. Belə patrul xidmətləri artıq qadağan olunur. Ancaq aşkar xidmət olacaq. Bu da o deməkdir ki, polis yol patrul avtomaşınında və uniformada xidmət edəcək”.  
E.Ə.
www.oxu.az
"
"Bakı-Şamaxı yolu çöküb – YENİLƏNİBÖtən gün axşam saatlarında yağan güclü yağış nəticəsində Bakı-Şamaxı avtomobil yolunun 80-ci kilometrlik ərazisinə, Ceyrankeçməz dərəsi adlanan hissəsinə dağlıq ərazilərdən gələn güclü sel suları özü ilə bərabər daş və palçıq qatı gətirərək yolun müvəqqəti bağlanmasına səbəb olub.
“Azəravtoyol” ASC-nin Mətbuat katibliyinin rəisi Anar Nəcəfli Oxu.Az-a bildirib ki, əraziyə dərhal adıçəkilən dövlət müəssisəsinin canlı qüvvəsi və ağır texnikası cəlb olunub.
“Aparılan işlər nəticəsində qısa müddət ərzində palçıq qatı yoldan təmizlənərək avtomobillərin hərəkəti bərpa olunub”, - deyə o qeyd edib.
A.Nəcəfli əlavə edib ki, təbii fəlakət zamanı sözügedən ərazidə yolun altından keçən iki ədəd suötürücü borudan birində çökmə baş verib: 
“Nəticədə yolun hərəkət hissəsində 5 metr enində 30-40 santimetr dərinlikdə çökmə ərazisi yaranıb, yolun kənarlarında olan torpaq qatı yuyulub. Ərazidə olan avtomobil körpüsünə ziyan dəyməsə də, sutənzimləyici qurğuların müəyyən hissəsi sel sularından ziyan görüb”.
Qurum rəsmisi onu da bildirib ki, hazırda ərazidə əməkdaşlarımız tərəfindən təbii fəlakətin fəsadlarının aradan qaldırılması istiqamətində işlər davam etdirilir. Nəqliyyat vasitələrinin hərəkətində hər hansı bir problem müşahidə olunmur.
01.06.2017 (23:19)
Bu gün axşam saatlarında yağan güclü leysan yağışından sonra dağlardan gələn sel suları Qobustan rayonu ərazisindən keçən magistral avtomobil yolunda nəqliyyatın hərəkətini dayandırıb. 
Oxu.Az-ın APA-ya istinadən xəbərinə görə, sel suları Bakı-Şamaxı avtomobil yolunun 76-cı kilometrliyində, Ceyrankeçməz dərəsi adlanan əraziyə toplanaraq, orada gölün əmələ gəlməsinə və nəticədə magistral yolun bağlanmasına səbəb olub.
Çökək ərazidən keçən yol və oradakı körpünün üstü su və qalın lil qatı ilə örtüldüyü üçün avtomobillərin hərəkəti tam məhdudlaşıb. Sel suları körpüyə ziyan vurub. Yol bir neçə saat bağlı qaldığı üçün Bakıdan Şamaxı istiqamətinə və əks tərəfə gedən 500-dən çox avtomobil yolda qalıb. Suda və lilin içində batıb qalan minik avtomobilləri xilas edilib. Əraziyə ağır texnikalar cəlb edilib, Ceyrankeçməz çayının yatağı lildən təmizlənib və sel sularının başqa əraziyə axıdılması təmin edilib.
Hazırda yol polisi əməkdaşları tərəfindən ərazidə avtomobillərin hərəkətinin bərpası üçün işlər davam etdirilir.  
S.B.
www.oxu.az
"
"Duracaq və qarajların Əsasnaməsinə dəyişiklik edildiAzərbaycanda qarajlar nəqliyyat vasitələrinin parklanması üçün istifadə edilməyəcək.
Oxu.Az-ın APA-ya istinadən verdiyi məlumata görə, Nazirlər Kabineti bununla bağlı “Yol hərəkətinin təhlükəsizliyinin təmin edilməsi məsələləri haqqında” qərarında dəyişiklik edib.
Qərarla təsdiq edilən “Nəqliyyat vasitələrinin duracaqları və qarajları haqqında nümunəvi Əsasnamə”yə əsasən, qaraj nəqliyyat vasitələrinin durması və parklanması üçün nəzərdə tutulan, mühafizə olunan tikili sayılıb. Dəyişikliyə əsasən isə artıq qaraj yalnız nəqliyyat vasitələrinin durması üçün nəzərdə tutulan mühafizə olunan tikili olacaq. Bu qərar iyulun 1-dən qüvvəyə minir.
“Müfəssəl planların hazırlanması, razılaşdırılması və təsdiq olunması qaydaları, habelə həmin planların razılaşdırıldığı orqanların Siyahısı”nda da müvafiq dəyişiklik edilib.
Qeyd edək ki, “Yol hərəkətinin təhlükəsizliyinin təmin edilməsi məsələləri haqqında” qərarla təsdiq edilən “Nəqliyyat vasitələrinin duracaqları və qarajları haqqında nümunəvi Əsasnamə” pullu duracaq və qarajlarda nəqliyyat vasitələrinin saxlanılması qaydalarını müəyyən edir.
Beləliklə, fiziki və hüquqi şəxslər yaratdıqları pullu qarajlardan nəqliyyat vasitələrinin pullu parklanması üçün istifadə edə bilməyəcəklər.
Z.Q.
www.oxu.az
"
"Azərbaycanlı məşhurların bahalı avtomobil nömrələri – FOTOMəşhurlar avtomobillərinin nömrələri ilə də fərqlənməyi sevirlər.
Oxu.Az Metbuat.az-a istinadən azərbaycanlı məşhurların avtomobil nömrələrini təqdim edir:
Xalq artisti Aygün Kazımova: 99-DT-999
Müğənni Xəyyam Nisanov: 99-XN-999
Xalq artisti Məleykə Əsədova: 10-ZN-777
Aktrisa Pərvin Abıyeva: 99-EP-333
Müğənni Xatirə İslam: 10-NC-111
Aktyor Rafael Dadaşov: 90-KR-999
Aparıcı Samirə Mustafayeva: 90-LA-101
Nömrələrin qanuni rüsumu belədir:
001, 002, 003, 004, 005, 006, 007, 008, 009 və nömrələrdəki müxtəlif hərf nişanları olan dövlət qeydiyyat nömrələrinə görə 1500 manat, eyni rəqəm və eyni hərfləri olan nömrələrə görə isə 2500 manat dövlət rüsumu alınır.
100, 200, 300, 400, 500, 600, 700, 800, 900 rəqəmləri və müxtəlif hərf nişanlı nömrələrə görə 1000 manat, həmin rəqəmlər və eyni hərfli nömrələrə görə 1500 manat rüsum alınır. 111, 222, 333, 444, 555, 666, 777, 888, 999 və müxtəlif hərfli nömrələrin rüsumu 500, eyni rəqəmlər və hərfli nömrələr isə 1000 manatdır.
Adi dövlət qeydiyyat nömrə nişanına görə dövlət rüsumunun məbləği 22 manatdır.























İ.N.
www.oxu.az
"
"Azərbaycanda “Avro-5” dizel və benzin istehsal ediləcək – VİDEOAzərbaycanda “Avro-5” standartlarına cavab verən dizel və benzin yanacağı istehsal ediləcək.
Oxu.Az Xezerxeber.az-a istinadla məlumat verir ki, bunun üçün Heydər Əliyev adına Bakı Neft Emalı Zavodunda hazırlıqlar görülür.
Bu barədə 24-cü Beynəlxalq Xəzər Neft-Qaz konfransında çıxışı zamanı energetika naziri Natiq Əliyev deyib.
Natiq Əliyev bildirib ki, 2020-ci ildə “Şahdəniz-2” layihəsi çərçivəsində ilk qaz hasil ediləcək. Bu bizə əlavə 16 milyard kubmetr həcmində qaz hasil etməyə imkan verəcək. Bununla da ölkədə 2020-ci ildə 44,5 milyard kubmetr qaz hasil ediləcək.
Bununla yanaşı, dünya bazarlarında neftin qiymətinin stabilləşməsi Azərbaycanı qane edir. Rəsmi Bakı OPEC-in bütün təkliflərini dəstəkləyir.
Mövzu ilə bağlı daha ətraflı videomaterialı təqdim edirik:


İ.N.
www.oxu.az

"
"Nişanlısı ilə eyni taleyi yaşayan Ayselin faciəsi – TƏFƏRRÜATLAR + FOTODünən günorta saatlarında Bakının Nərimanov rayonu ərazisində baş vermiş zəncirvari qəzada 32 yaşlı Aysel Quliyeva vəfat edib. 
Oxu.Az Lent.az-a istinadən xəbər verir ki, “Hyundai Accent” markalı 10 NA 556 dövlət nömrə nişanlı avtomobillə gedərkən əks istiqamətdən gələn avtomobilin ona çırpılması nəticəsində vəfat edən 1985-ci il təvəllüdlü Quliyeva Aysel Ruslan qızı biologiya müəllimi olub. 
Bakıdakı məcburi köçkün məktəblərindən birində müəllimlik etməklə yanaşı, həm də dərs hissə müdiri olan A.Quliyeva həmin gün işdən çıxıb evə gedirmiş. 
Avtomobilinin benzini az olduğundan o, yanacaqdoldurma məntəqəsinə getmək qərarına gəlib və buna görə, yolunu Heydər Əliyev prospektindən salıb. 
Bu zaman Ağamirzə Heybətovun idarə etdiyi “Toyota” markalı, 99 RL 220 nömrəli avtomobil yolun əks istiqamətinə keçib və A.Quliyevin sürdüyü “Hyundai” ilə 23 yaşlı Şəhriyar Ələsgərovun sürdüyü “Wolksfagen Passat” markalı, 90 CJ 620 nömrə nişanlı avtomobilə çırpılıb. Nəticədə 32 yaşlı Aysel xəstəxanada vəfat edib. Ş.Ələsgərov ilə sərnişini isə müxtəlif dərəcəli bədən xəsarətləri alıb.
Bu arada məlum olub ki, Aysel Quliyeva bir neçə il əvvəl nişanlı olub və onun sevgilisi yol qəzasında vəfat edib. Həmin vaxtdan sonra gənc qadın ona gələn evlilik təkliflərini rədd edirmiş.














S.B.
www.oxu.az
"
"Yol polisi əməkdaşı avtomobildə qıcolma keçirən uşağı xilas etdi – VİDEOAzərbaycanda yol polisi əməkdaşı avtomobildə ağır vəziyyətdə olan uşağın həyatını xilas edib.
Oxu.Az Xəzər TV-yə istinadən məlumat verir ki, Lənkəran ərazisində yol hərəkəti qaydasını pozan Fikrət Tağıyev baş serjant Hüseynov Mahiyəddin Mürsəl oğlu tərəfindən saxlanılıb. 
Sürücü fiziki qüsurlu nəvəsinin qıcolma keçirdiyini bildirib. Uşağın həyatını xilas etmək üçün cərimə yazmayan polis onlara yardım əlini uzadıb. DYP əməkdaşı xidməti avtomobili ilə həmin nəqliyyat vasitəsinin qarşısına keçərək onu xəstəxanaya qədər müşayiət edib.
Baş Dövlət Yol Polisi İdarəsinin şöbə rəisi, polkovnik Kamran Əliyev, artıq məsələnin tam araşdırıldığını bildirib. 
Hüseynov Mahiyəddin DYP rəhbərliyi tərəfindən mükafatlandırılacaq.

S.B.
www.oxu.az
"
"Yol polisindən sürücülərə – XƏBƏRDARLIQBaş Dövlət Yol Polisi İdarəsi sürücülərə müraciət edib.
İdarədən Oxu.Az-a verilən məlumatda qeyd olunur ki, “Yol hərəkəti haqqında” Azərbaycan Respublikası Qanununun tələblərinə əsasən sahibinin mülki məsuliyyəti Azərbaycan Respublikasının qanunvericiliyinə uyğun olaraq sığorta etdirilməmiş nəqliyyat vasitələri Azərbaycan Respublikası ərazisində yol hərəkətində iştiraka buraxılmamalıdır.
Bu Qaydaların, yəni “İcbari sığortalar haqqında” Azərbaycan Respublikasının Qanunu ilə mülki məsuliyyəti icbari qaydada sığorta etdirmək vəzifəsi müəyyən edilmiş avtonəqliyyat vasitəsi sahibləri tərəfindən sığortaçı ilə icbari sığorta müqaviləsinin bağlanmamasına görə İnzibati Xətalar Məcəlləsinin 469.3-cü maddəsinə əsasən fiziki şəxslər əlli, vəzifəli şəxslər yüz, hüquqi şəxslər isə üç yüz manat məbləğində cərimə edilirlər. 
Həmin Məcəcllənin 122.1-ci maddəsinə müvafiq olaraq qeyd olunan inzibati xətanın foto və ya video qeydiyyat funksiyalarına malik xüsusi texniki vasitələrin köməyi ilə aşkar edilməsinı nəzərə alaraq, DİN Baş DYP İdarəsi avtonəqliyyat vasitələri sahiblərinin nəzərinə çatdırır ki, 07.06.2017-ci il tarixdən sığortaçı ilə icbari sığorta müqaviləsi bağlanmamış avtonəqliyyat vasitələrinin sahibləri barəsində inzibati xəta haqqında elektron protokolların tərtib edilməsinə başlanılacaq: 
“Bu səbəbdən icbari sığorta müqaviləsinin etibarlılıq müddətinə diqqət yetirməyi tövsiyə edir və xatırladırıq ki, mövcud qanunvericiliyə əsasən nəzərdə tutulmuş icbari sığorta müqaviləsinin bağlanmamasına görə inzibati məsuliyyətə cəlb olunmuş şəxs 20 gün ərzində icbari sığorta müqaviləsini bağlamalıdır. Bu müddətdə şəxs həmin əməlin törədilməsinə görə təkrarən inzibati məsuliyyətə cəlb olunmur. Lakin, həmin xətanın aşkarlandığı gündən hesablanaraq 20 gün ərzində icbari sığorta müqaviləsi bağlanmazsa, hər verilən müddət keçdikcə avtonəqliyyat vasitəsinin sahibi (nəqliyyat vasitəsini icarə müqaviləsi və ya nəqliyyat vasitəsindən istifadə etmə və ya ona dair sərəncam vermə hüquqları ilə bağlı etibarnamə əsasında sonuncu dəfə təkrar dövlət qeydiyyatından keçirilərkən qeydiyyata götürülmüş şəxs, hüquqi şəxsin mülkiyyətində və ya istifadəsində olan nəqliyyat vasitəsinin sürücüsü, belə məlumat olmadıqda isə nəqliyyat vasitəsinin mülkiyyətçisi) barəsində inzibati xəta haqqında təkrar elektron protokollar tərtib ediləcək”.
S.B.
www.oxu.az
"
"Sabirabadda motosikletlə avtomobil toqquşub, ölən varSabirabad rayonunda ölümlə nəticələnən yol-nəqliyyat hadisəsi baş verib. 
Oxu.Az-ın APA-ya istinadən verdiyi məlumata görə, rayonun Xəlifəli kəndində Pənahov Fazil Manaf oğlu idarə etdiyi motosikletlə rayon sakini Şahverdiyev Zamanın idarə etdiyi “VAZ 2104” markalı avtomobil toqquşub. 
F.Pənahov aldığı xəsarətlərdən hadisə yerində ölüb.
Faktla bağlı araşdırma aparılır.
S.B.
www.oxu.az
"
"Məktəbin qarşısında faciə: İkinci sinif şagirdi öldüZaqatala şəhərində azyaşlının ölümü ilə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, hadisə şəhərin Heydər Əliyev prospektində, Nizami Hüseynov adına 2 saylı orta məktəbin qarşısında qeydə alınıb.
Məktəbin 2-ci sinif şagirdi Şirdanov İsmayıl Elçin oğlu dərsdən çıxıb yolu keçən zaman “Mercedes” markalı, 99 HB 485 dövlət nömrə nişanlı avtomobillə vurulub.
Uşaq xəstəxanaya aparılarkən yolda ölüb.
Z.Q.
www.oxu.az
"
"Azərbaycanda bir ildə 1 milyon 600 mindən çox radar cəriməsi yazılıb – RƏSMİAzərbaycanda bir il ərzində radara düşərək cərimələnənlərin sayı açıqlanıb.
Oxu.Az-ın məlumatına görə, Daxili İşlər Nazirliyi Respublika Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev modern.az-a açıqlamasında deyib ki, 2016-cı il ərzində ümumilikdə 2861880 yol hərəkəti qayda pozuntusu aşkarlanıb.
“Yazılan protokolların 1 milyon 600 mindən çoxu elektron protokollardır. Bu protokollar xüsusi texniki vasitələrin (radar) köməyi ilə qeydə alınıb. Qayda pozuntularının böyük bir qismi sürət həddini aşma ilə bağlıdır”. 
Z.Q.
www.oxu.az
"
"Paytaxt sakinlərinə – XƏBƏRDARLIQAzərbaycanda “Formula 1” yarışının təşkilatçısı Bakı Şəhər Halqası Əməliyyat Şirkəti bu il 23-25 iyun tarixlərində paytaxtda baş tutacaq Azərbaycan Qran Prisi ilə əlaqədar hazırlıq işlərini gücləndirilmiş rejimdə davam etdirir.
Oxu.Az-ın məlumatına görə, hazırda trek ətrafında təhlükəsizlik baryerlərinin, əlavə qoruyucu hasarların və tribunaların quraşdırılması, həmçinin trek boyunca asfalt örtüyündə təmir-bərpa işləri aparılır. Şəhərin mərkəzi küçələrində nəqliyyatın və piyadaların hərəkətində fasilələrin yaranmaması üçün işlər, adətən, gecə saatlarında həyata keçirilir.
Bu səbəbdən şəhər sakinlərindən xahiş olunur ki, işin gedişatına maneçilik törətməmək üçün avtomobillərini 1-25 iyun tarixləri ərzində saat 22:00-dan 06:00-dək trekin keçdiyi bütün küçələrdə, xüsusən də Xəqani, İstiqlaliyyət və Əziz Əliyev küçələrində, həmçinin Qoşa Qala qapılarının qarşısındakı hissədə saxlamasınlar.
Əvəzində alternativ parklanma yerlərindən istifadə etsinlər. Əks halda, yarışa hazırlıq işlərinin plana uyğun şəkildə reallaşdırılmasına maneçilik törədən avtomobillər evakuator vasitəsilə yaxın ərazidə olan parklanma yerlərinə aparılacaq.
Bakı Şəhər Halqası Əməliyyat Şirkəti paytaxt sakinlərindən yarışa hazırlıq işlərinin görülməsi nəticəsində yaranmış müvəqqəti narahatlığa görə üzrə istəyir, mövsümün ən baxımlı “Formula 1” yarışının ərsəyə gəlməsində göstərdiyi əvəzolunmaz dəstəyə görə dərin minnətdarlığını bildirir.
Z.Q.
www.oxu.az
"
"İcbari Sığorta Bürosundan avtomobil sahiblərinə tövsiyəAzərbaycanda naməlum, oğurlanmış və ya icbari sığorta müqaviləsi olmayan avtonəqliyyat vasitələrinin səbəb olduğu yol-nəqliyyat hadisələri nəticəsində sağlamlığına zərər dəymiş və ya həyatını itirmiş vətəndaşlar üçün kompensasiya ödənişlərinin verilməsi mexanizmi nəzərdə tutulub.
Bu mexanizmin icrası “İcbari sığortalar haqqında” Azərbaycan Respublikasının Qanununa əsasən, İcbari Siğorta Bürosu (İSB) tərəfindən təmin edilir.
Bu barədə Oxu.Az-a İSB-dən bildirilib.
Bürodan bildirilib ki, əfsuslar olsun ki, bəzi hallarda zərərçəkənlərin düşdüyü durumun həssaslığından, eləcə də onların məlumatlı olmamasından sui-istifadə edən, son məqsədi zərərçəkənə düşə biləcək kompensasiya ödənişinin bir hissəsini (hətta yarısını və ya daha çox qismini) qanunsuz yolla mənimsəmək olan dələduz “vasitəçilər” peyda olur və vətəndaşları aldatmaq yolu ilə guya Bürodan kompensasiyanın alınması prosesinin mürəkkəbliyini, hətta mümkünsüzlüyünü iddia edərək vətəndaşları onların adından vasitəçi kimi çıxış etməyə razı salırlar.
Naməlum, oğurlanmış və ya icbari sığorta müqaviləsi olmayan avtonəqliyyat vasitəsinin səbəb olduğu yol-nəqliyyat hadisəsi nəticəsində sağlamlığa dəymiş zərərlə bağlı kompensasiya ödənişinin alınması üçün İcbari Sığorta Bürosuna müraciət edərkən aşağıdakı vacib məqamları nəzərə alın:
- Kompensasiya ödənişi almaq üçün Büroya şəxsən müraciət edin; 
- Əgər kompensasiya ödənişinin alınması prosesi ilə bağlı sizə əlavə hüquqi xidmətlərin lazım olacağı qənaətinə gəlsəniz, yalnız bu zaman analoji xidmətləri təqdim edən vasitəçi ilə ünsiyyətə keçməyiniz tövsiyə olunur; 
- Əməkdaşlıq edəcəyiniz vasitəçi ilə mülki münasibətlərinizi müqavilə ilə rəsmiləşdirin. Müqavilənin bütün şərtləri və vasitəçiyə ödəniləcək xidmət haqqını aydın əks etdirməsini və notarial qaydada təsdiqlənmiş olmasını tələb edin; 
- Hər hansı səbəbdən Büroya şəxsən müraciət edə bilmədikdə, eləcə də vasitəçi ilə müqavilə bağlamaq mümkün olmadıqda, ona verəcəyiniz etibarnaməni Büro qarşısında sizi yalnız təmsil etmə hüququ ilə məhdudlaşdırın. Daha geniş səlahiyyətlər həvalə edən etibarnamə verməklə bəzi nadürüst vasitəçilərin dələduzluq əməllərinin qurbanı ola bilərsiniz;
- İstər şəxsən, istərsə də vasitəçinizlə müraciət etdiyiniz hallarda, Büronun əməkdaşları proses boyu sizi və ya nümayəndənizi təmənnasız şəkildə istiqamətləndirəcəklər; 
- Vasitəçinizlə yanaşı özünüz də Büronun əməkdaşları ilə ilkin görüşlərdə iştirak etməyə çalışın və sizi maraqlandıran sualları birbaşa Büronun əməkdaşlarına verin;
- Yalnız yol-nəqliyyat hadisəsi üzrə məhkəmənin qanuni qüvvəyə minmiş yekun qərarından sonra kompensasiya ödənişinin alınması ilə bağlı Büroya müraciət etmək olar. Qanunla müəyyən olunan bu tələb kompensasiya ödənişinin verilməsi üçün əsasdır;
- Büro tərəfindən verilən kompensasiya ödənişini yalnız şəxsən qəbul edin, hər hansı şəxsə bunu həvalə etməyin.
U.A.
www.oxu.az
"
"Qəzada ölən polisin vəzifəli şəxsin oğlu olduğu açıqlanıbİki gün əvvəl Bakıda ağır qəzada ölən polis serjantının vəzifəli şəxsin oğlu olduğu açıqlanıb.
Oxu.Az Report-a istinadən xəbər verir ki, polis kiçik serjantı Emil Zeynallı 5 saylı Doğum Evinin baş həkiminin müavini Aygün Qasımovanın oğludur.
Qeyd edək ki, mayın 30-da saat 10 radələrində Səbail rayonu Ə.Yaqubov küçəsində Bakı şəhər sakini Rövşən Məmmədov idarə etdiyi “Porsche” markalı avtomobili qarşıda yanacaqdoldurma məntəqəsinə dönmək istəyən Səbail Rayon Polis İdarəsinin (RPİ) Post Patrul Xidməti Bölməsinin əməkdaşı, polis kiçik serjantı Emil Zeynallının xidmət zamanı idarə etdiyi “Fiat-Doblo” markalı avtomobilə vurub. Nəticədə E.Zeynallı hadisə yerində ölüb, R.Məmmədov isə xəstəxanaya yerləşdirilib.
Səbail RPİ tərəfindən araşdırmalar davam etdirilir.
A.M.
www.oxu.az
"
"Bakıda ağır qəza: Ölən və yaralananlar var – VİDEO + YENİLƏNİBBakı şəhərinin Nərimanov rayonu ərazisində baş vermiş zəncirvarı qəzada ölən və yaralananların adları açıqlanıb.
Oxu.Az lent.az-a istinadən xəbər verir ki, “Toyota”, “Wolksfagen” və “Hyundai” markalı üç avtomobilin bir-birinə çırpılması nəticəsində “Hyundai Accent”i idarə edən 32 yaşlı Aysel Quliyeva vəfat edib. Digər avtomobillərdə olan 22 yaşlı Seymur Davudov və 23 yaşlı Şəhriyar Ələsgərov isə xəstəxanaya yerləşdirilib.
Faktla bağlı araşdırma aparılır.




11:42
Bakının mərkəzində zəncirvarı yol qəzası baş verib.
Oxu.Az lent.az-a istinadən xəbər verir ki, Nərimanov rayonu ərazisində “Toyota” markalı 99 RL 220 nömrə, “Wolksfagen Passat” markalı 90 CJ 620 nömrə nişanlı və “Hyundai” markalı, 10 NA 556 dövlət qeydiyyat nişanlı üç avtomobil toqquşub.
Nəticədə avtomobillərdə olan şəxslərdən 32 yaşlı qadın vəfat edib, 2 gənc oğlan isə xəstəxanaya yerləşdirilib.
Faktla bağlı cinayət işi açılıb, araşdırma aparılır.
31.05.2017 (16:00)
Bakıda baş verən qəzanın təfərrüatları məlum olub.
Oxu.Az xəbər verir ki, bu gün günorta saatlarında Heydər Əliyev prospektində “Lexus” markalı avtomobil idarəetməni itirərək eyni istiqamətdə hərəkət edən avtomobilə çırpılıb.
Zərbənin təsirindən avtomaşın ərazidə olan 2 avtomobilə dəyib.
Hadisə zamanı ölən və yaralananın olduğu deyilir.

14:46
Bakının Heydər Əliyev prospektində bir neçə avtomobilin iştirakı ilə ağır yol-nəqliyyat hadisəsi baş verib.
Bu barədə Oxu.Az-a oxuculardan biri məlumat verib.
Avtoqəza nəticəsində yaralılar var.
Hadisə ilə əlaqədar görüntüləri təqdim edirik.

Elvin Əhmədov
www.oxu.az
"
"Bakıda türkiyəli sürücünü döyüblərBakı şəhərində türkiyəli sürücü döyülüb.
Oxu.Az APA-ya istinadən xəbər verir ki, hadisə paytaxtın Səbail rayonundakı “TIR” parkında qeydə alınıb. Türkiyə vətəndaşı, 1975-ci il təvəllüdlü Cəsur Uzun Cəfər naməlum şəxs və ya şəxslər tərəfindən döyülüb. O, xəstəxanaya yerləşdirilib.
Hazırda hadisəni törədən şəxs və ya şəxslərin müəyyən edilərək tutulması istiqamətində axtarışlar davam etdirilir.
A.M.
www.oxu.az
"
"Azərbaycanda bir gündə altı nəfər yol qəzasında öldüMayın son günündə Azərbaycanda baş vermiş yol qəzalarında 6 nəfər ölüb.
Oxu.Az lent.az-a istinadən xəbər verir ki, dünən ölkə ərazisində ümumilikdə 7 yol qəzası qeydə alınıb. Nəticədə vəfat edən 6 nəfərdən başqa daha 5 nəfər də xəstəxanaya yerləşdirilib.
Ölümlə nəticələnən qəzalardan ən ağırı Qaxda qeydə alınıb. Burada avtomobilin ağaca çırpılması iki nəfərin ölümü, iki nəfərin isə xəsarət almasına səbəb olub. Digər ağır qəzalar isə Ağstafa, Lənkəran, Binəqədi və Nərimanov rayonlarında baş verib.
A.M.
www.oxu.az
"
"AzTV-nin əməkdaşını avtomobil vurub öldürüb – YENİLƏNİBAzTV-nin əməkdaşı Lamiyə Quliyevanı idarə etdiyi avtomobil ilə vurub öldürən Xamis Ağcayev özü də tanınmış şəxsdir.
Oxu.Az-ın Qafqazinfo-ya istinadən verdiyi xəbərə görə, qəzanı törədən X.Ağcayev “SOY” prodakşının rejissor köməkçisidir. O, bundan əvvəl müğənni Sevda Yəhyayeva və Rahidə Baxışovanın prodüseri olub.
“SOY” prodakşının rəhbəri Oqtay Əliyev məlumatı təsdiqləyib. O bildirib ki, X.Ağcayev dünən elə hadisə yerindəcə polis əməkdaşları tərəfindən saxlanılaraq bölməyə aparılıb.
Hadisə dünən axşam saatlarında Parlament prospektində baş verib. İşdən çıxan Lamiyə Quliyeva prospektdə piyada keçidi ilə yolu keçərkən Bakı şəhər sakini Xamis Ağcayevin idarə etdiyi “Mercedes” markalı avtomobil vurub. Xəsarət alan Lamiyə Quliyeva xəstəxanaya yerləşdirilib. Həkimlərin səylərinə baxmayaraq, onun həyatını xilas etmək mümkün olmayıb.
Qeyd edək ki, 38 yaşlı Lamiyə Quliyeva dövlət televiziyasında suflyor mütəxəssisi işləyirdi.
31 may, 23:46
Azərbaycan Televiziya və Radio Verilişləri QSC-nin əməkdaşını avtomobil vurub.
Oxu.Az-ın APA-ya istinadən məlumatına görə, hadisə Parlament prospektində baş verib. 
Axşam saatlarında işdən çıxan Lamiyə Quliyeva prospektdə piyada keçidi ilə yolu keçərkən Bakı şəhər sakini Xamis Ağcayevin idarə etdiyi “Mercedes” markalı avtomobil vurub. 
Xəsarət alan Lamiyə Quliyeva xəstəxanaya yerləşdirilib. Həkimlərin səylərinə baxmayaraq, onun həyatını xilas etmək mümkün olmayıb.
Qeyd edək ki, 38 yaşlı Lamiyə Quliyeva dövlət televiziyasında suflyor mütəxəssisi işləyirdi.
 
Hadisə ilə bağlı Səbail Rayon Polis İdarəsi tərəfindən araşdırma aparılır.
10:35
Bakının mərkəzində ağır yol qəzası baş verib.
Oxu.Az lent.az-a istinadən xəbər verir ki, gecə saat 21:50 radələrində Parlament prospektində “Mercedes C 230” markalı avtomobili yolu keçən 35-40 yaşlı qadını vurub.
Ağır xəsarət alan qadın xəstəxanada vəfat edib.
Araşdırmalar nəticəsində məlum olub ki, ölən qadın 1979-cu il təvəllüdlü Quliyeva Lamiyə Əfrail qızıdır.
Faktla bağlı cinayət işi açılıb, araşdırma aparılır.
A.M.
www.oxu.az
 
"
"Əməkdar artistin avtomobilinin şüşələrini sındırdılarSəbail rayonunun Tərlan Əliyarbəyov küçəsində Əməkdar artist, skripka ifaçısı Səlim Abbasova məxsus “BMW” markalı avtomobilin şüşələri naməlum şəxs və ya şəxslər tərəfindən sındırılıb. 
Oxu.Az lent.az-a istinadla xəbər verir ki, avtomobildən oğurluq edilməsə də, S.Abbasova məxsus 2 skripka götürülərək yolun kənarına atılıb.
Səlim Abbasov üzləşdiyi hadisə ilə bağlı polisə müraciət edib.



A.S.
www.oxu.az
 
"
"Ucar sakini avtomobil düzəldib: Saatda 60 km sürətlə hərəkət edir – VİDEOXarici görüntüsü fərqli olsa da, əslində, minik vasitəsi kimi istifadə olunur. Az yanacaq işlədən bu texnika saatda 60 km sürətlə hərəkət edir.
Oxu.Az Xəzər TV-yə istinadən xəbər verir ki, Ucar rayonunun Qarabörk kənd sakini Samir Əhmədov illərdir ideyasını qurduğu bu texnikanı özü düzəldib. Bununla təsərrüfatındakı işləri rahat görə bilir.
Ustanın bu vasitənin hazırlanmasında, əsasən, “Jiquli” markalı avtomobilin ehtiyat hissələrindən istifadə olunub.
Bir aya hazırlanan texnika digərlərindən fərqlənir. Bu fərqlilik görənlərin böyük marağına səbəb olur.
Əsl peşəsi qaynaqçı olan Samir Əhmədovun avtomobili yanacaq sərfiyyatına da çox sərfəlidir. Hər 100 kilometrlik yola 3 litr bezin işlədir.
Usta deyir ki, texnika hələ tam hazır deyil. Gecə saatlarında istifadə üçün ön və arxa faralar, əl əyləci və elektrik generatoru quraşdırılacaq.


A.M.

www.oxu.az
"
"Lənkəranda avtomobil velosipedçini vurub öldürdüAxşam saatlarında Ələt-Astara magistralının Lənkəran rayonunun Gərmətük kəndi ərazisindən keçən hissəsində velosipedçinin vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, 42-BP-277 dövlət qeydiyyat nişanlı “Volkswagen” markalı avtomobili idarə edən Kamran Hüseynov velosipeddə olan təqribən 25-26 yaşlı Xəlilov Zamin Aftandil oğlunu vurub.
Sürücü yaralını Lənkəran Rayon Mərkəzi Xəstəxanasına aparıb. Z.Xəlilovun vəziyyəti ağır olduğundan reanimasiya şöbəsinə yerləşdirilib. Həkimlərin səylərinə baxmayaraq, yaralının həyatını xilas etmək mümkün olmayıb.
Faktla bağlı araşdırma aparılır.
A.M.
www.oxu.az
"
"Qaxda avtomobil qəzası: Ölən və yaralananlar varQax rayonunun Dəymədağlı kəndində ölümlə nəticələnən ağır yol qəzası baş verib.
Oxu.Az-ın Report-a istinadla məlumatına görə, vətəndaşa məxsus “VAZ” markalı minik avtomobilinin idarəetməni itirərək yol kənarındakı ağaca çırpılması nəticəsində 2 nəfər ölüb, daha 2-si yaralanıb.
Qəza nəticəsində avtomobil yanaraq külə dönüb.
A.S.
www.oxu.az
"
"Bakıda nənə və nəvəni avtomobil vurubBakının Binəqədi rayonunda iki nəfərin vurulması ilə nəticələnən yol-nəqliyyat hadisəsi baş verib.
Oxu.Az Report-a istinadla xəbər verir ki, hadisə Biləcəri qəsəbəsində qeydə alınıb.
Yolu keçmək istəyən 1940-cı il təvəllüdlü Əmirova Nargül Mail qızı və 2003-cü il təvəllüdlü Əmirov Qorxmaz Baloğlan oğlunu minik avtomobili vurub. Hər iki yaralı xəstəxanaya yerləşdirilib. N.Əmirova həkimlərin səylərinə baxmayaraq, dünyasını dəyişib.
Hadisəni törədən sürücü Binəqədi Rayon Polis İdarəsinin əməkdaşları tərəfindən saxlanılıb. Fakt araşdırılır.
A.S.
www.oxu.az
"
"Bakıda polis avtomobili ilə “Porsche” toqquşub: Ölən var – VİDEO + YENİLƏNİBDaxili İşlər Nazirliyi Bakıda baş vermiş dəhşətli yol qəzası ilə bağlı məlumat yayıb.
Oxu.Az nazirliyin saytına istinadən xəbər verir ki, mayın 30-da saat 10 radələrində Səbail rayonu Ə.Yaqubov küçəsində Bakı şəhər sakini Rövşən Məmmədov idarə etdiyi “Porsche” markalı avtomobili qarşıda yanacaqdoldurma məntəqəsinə dönmək istəyən Səbail RPİ PPXB-nin əməkdaşı, polis kiçik serjantı Emil Zeynallının xidmət zamanı idarə etdiyi “Fiat-Doblo” markalı avtomobilə vurub. Nəticədə E.Zeynallı hadisə yerində ölüb, R.Məmmədov isə xəstəxanaya yerləşdirilib.
Səbail RPİ tərəfindən araşdırma aparılır.
30.05.2017 (13:20)
Bakıda polis əməkdaşlarının düşdüyü qəza ilə bağlı cinayət işi açılıb.
Oxu.Az xəbər verir ki, Səbail Rayon Polis İdarəsindən APA-ya verilən məlumata görə, faktla bağlı Cinayət Məcəlləsinin 263.2-ci (yol hərəkəti qaydalarını pozma, ehtiyatsızlıqdan zərərçəkmiş şəxsin ölümünə səbəb olduqda) maddəsi ilə cinayət işi başlanıb, istintaq hərəkətləri davam etdirilir.
12:41
Bakıda dəhşətli qəzada ölən polisin adı məlum olub.
Oxu.Az Lent.az-a istinadən xəbər verir ki, “Porsche Cayenne” markalı, 10 VV 155 dövlət qeydiyyat nişanlı avtomobillə vurulan 99 AP 658 nömrəli Polis Post Patrul Xidmətinə məxsus “Fiat Doblo”da ölən polis əməkdaşı 25 yaşlı Zeynallı Emil Adil oğlu olub.
Bildirilir ki, E.Zeynallı polis avtomobilini idarə edərkən “Porsche” yüksək sürətlə arxadan çırpılıb. Zərbənin gücündən o, avtomobilin ön şüşəsindən çıxaraq yolun hərəkət hissəsinə düşüb və hadisə yerindəcə keçinib.
Qəzadan sonra “Porsche”ni idarə edən şəxs xəstəxanaya aparılıb.




















11:16
Bakıda polis avtomobili minik avtomobili ilə toqquşub.
Oxu.Az xəbər verir ki, APA-nın məlumatına görə, hadisə paytaxtın Səbail rayonu, Bayıl qəsəbəsində, “SOCAR” yanacaqdoldurma məntəqəsinin qarşısında qeydə alınıb. 
Səbail Rayon Polis İdarəsinə məxsus “Fiat Doblo” markalı avtomobil “Porsche” markalı avtomaşınla toqquşub.
Səbail Rayon Polis İdarəsindən verilən məlumata görə, qəza nəticəsində bir polis əməkdaşı ölüb, bir neçəsi xəsarət alıb.
Faktla bağlı araşdırma aparılır. 
Qeyd edək ki, qəzanın görüntülərini Orxan Məmmədli adlı “Facebook” istifadəçisi öz səhifəsində paylaşıb.


E.Ə.

www.oxu.az
"
"9 nəvəsini minik avtomobilində gəzdirən sürücü: Yarısı da evdədir – VİDEOAstara Rayon Polis Şöbəsinin Dövlət Yol Polisi əməkdaşları tərəfindən nəqliyyat vasitələrinin qeyri-qanuni sərnişindaşımaları ilə əlaqədar reyd keçirilib.
Oxu.Az Xezerxeber.az-a istinadən məlumat verir ki, yoxlamalar zamanı 100-dək nəqliyyat vasitəsinə baxış keçirilib. Reydin əsas məqsədi sərnişindaşıma xidməti ilə məşğul olan nəqliyyat vasitələrini texniki cəhətdən nasaz vəziyyətdə idarə edənləri aşkar etmək olub.
Reyd zamanı polis əməkdaşlarına tabe olmayan sürücülər də olub. Bir sürücü isə avtomobilinə 9 nəfər mindirib. Sürücü həmin sərnişinlərin nəvələri olduqlarını deyib.
Reyd zamanı tabesizlik göstərən 4 sürücü, sərnişindaşıma qaydalarını kobud şəkildə pozan 15 sürücü və digər pozuntulara görə 11 sürücü barəsində protokol tərtib edilərək inzibati məsuliyyətə cəlb olunub.


İ.N.
www.oxu.az

 
"
"Paytaxtda lüks avtomobil qəzaya düşdü – YENİLƏNİBDünən səhər saatlarında Bakının Nərimanov rayonu ərazisində - Məmməd Araz küçəsində lüks idman avtomobilinin İTV-nin xidməti avtomobilinə çırpılması hadisəsi ilə bağlı bəzi məqamlar aydınlaşıb.
Oxu.Az lent.az-a istinadən xəbər verir ki, 20 yaşlı Musa Həşimovun idarə etdiyi “Chevrolet Camaro” markalı, 99 LS 715 dövlət qeydiyyat nişanlı avtomobil İTV telekanalına məxsus “Shkoda” markalı, 10 PK 506 nömrəli avtomobilə çırpılandan sonra yol kənarında dayanmış 1979-cu il təvəllüdlü İsmayılov Kənan Mübariz oğlunu vurub.
Hadisə nəticəsində İTV-nin sürücüsü ilə digər əməkdaşı, eləcə də “Chevrolet Camaro”nun sürücüsü xəstəxanaya aparılıb. Onlara tibbi yardım göstərildikdən sonra evə buraxılıblar. Yol kənarında dayandığı zaman bədbəxt hadisə ilə üzləşən Kənan İsmayılovun isə xəsarəti daha ağır olub. Onun sağ ayağı pəncə hissədən kəsilib.
Faktla bağlı Nərimanov Rayon Polis İdarəsində araşdırma aparılır.
30.05.2017 (11:11)
Bu gün səhər saatlarında Bakıda ağır yol qəzası baş verib.
Oxu.Az lent.az-a istinadən xəbər verir ki, saat 09:00 radələrində Nərimanov rayonu ərazisində keçmiş Teymur Əliyev, hazırkı Məmməd Araz küçəsində “Chevrolet Camaro” ilə İctimai Televiziyaya məxsus avtomobil toqquşub. Nəticədə 2 nəfər ağır xəsarət alıb. Yaralılar xəstəxanaya aparılıb.
Hadisə yerinə polis əməkdaşları gəlib, araşdırma aparılır.
A.M.
www.oxu.az
"
"Bakıda 5 yaşlı uşağı avtomobil vurubBakıda 5 yaşlı uşağın xəsarət alması ilə nəticələnmiş yol-nəqliyyat hadisəsi baş verib.
Oxu.Az-ın Report-a istinadla məlumatına görə, hadisə Səbayel rayonu, “20-ci sahə” adlanan ərazidə qeydə alınıb.
Belə ki, “90-SU-592” dövlət qeydiyyat nişanlı, “Mercedes” markalı avtomobil yolu keçmək istəyən 2012-ci il təvəllüdlü Əhmədzadə Mədinə Samir qızını vurub. Hadisəni törətmiş avtomobilin sürücüsü xəsarət almış uşağı dərhal xəstəxanaya aparıb.
Faktla bağlı Səbayel Rayon Polis İdarəsi tərəfindən araşdırma aparılır.
A.S.
www.oxu.az
 
"
"Ağdaşda avtomobil aşıb: Xəsarət alanlar varAğdaş rayonunda 3 nəfərin xəsarət alması ilə nəticələnən avtomobil qəzası baş verib.
Oxu.Az-ın APA-ya istinadla xəbərinə görə, hadisə ötən gün Ağdaş-Ləki avtomobil yolunda qeydə alınıb. Zərdab rayonu, Məmmədqasımlı kənd sakini 1993-cü il təvəllüdlü Məmmədov İlham Elman oğlu 61-BA-801 dövlət nömrə nişanlı “VAZ 2103” markalı minik avtomobili ilə hərəkətdə olarkən idarəetməni itirib və avtomobil yoldan çıxaraq aşıb.
Hadisə zamanı sürücü İlham Məmmədov və sərnişinləri, Zərdab rayon sakinləri, 1961-ci il təvəllüdlü Bayramova Mehparə Ayxan qızı, 1995-ci il təvəllüdlü Məmmədova Nuranə Novruz qızı ağır bədən xəsarətləri ilə Ağdaş rayon Mərkəzi Xəstəxanasının reanimasiya şöbəsinə yerləşdirilib. Həkimlərin səyi nəticəsində onların həyatı xilas olunsa da, vəziyyəti ağır olaraq qalır.
Faktla bağlı Ağdaş rayon Polis Şöbəsi tərəfindən araşdırma aparılır.
A.S.
www.oxu.az
"
"Bakıda “ZİL” sürücüsü bədbəxt hadisənin qurbanı olubBakı şəhər sakini bədbəxt hadisə nəticəsində ölüb.
Oxu.Az-ın Daxili İşlər Nazirliyinə istinadən verdiyi məlumata görə, hadisə mayın 29-da Səbail rayonunda baş verib.
Bayıl qəsəbəsi ərazisində Bakı şəhər sakini Etibar Nəbiyev sürücü işlədiyi Mənzil İstismar Sahəsinə məxsus idarə etdiyi “ZİL” markalı avtomobili saxlayıb yolun kənarındakı zibil tullantılarını yığan zaman avtomobil hərəkətə gələrək onun üzərindən keçib.
Xəstəxanaya yerləşdirilən sürücü orada ölüb.
Z.Q.
www.oxu.az
"
"Bakıda polisin öldüyü qəzanın görüntüləri – VİDEOBakıda bu gün səhər saatlarında polis əməkdaşlarının düşdüyü yol qəzasının görüntüləri yayılıb.
Oxu.Az xəbər verir ki, toqquşma anını əks etdirən görüntüləri APA-ya şahidlər təqdim ediblər.
Qeyd edək ki, bu gün səhər saatlarında paytaxtın Səbail rayonu, Bayıl qəsəbəsi, Əhəd Yaqubov küçəsində Səbail Rayon Polis İdarəsi Post Patrul Xidməti Bölüyünə məxsus olan “Fiat Doblo” markalı, 99 AP 658 dövlət qeydiyyat nişanlı avtomobillə 10 VV 155 dövlət qeydiyyat nişanlı, “Porsche Cayenne” markalı avtomobil toqquşub.
Qəza nəticəsində bir polis əməkdaşı ölüb, bir neçəsi yaralanıb.


A.M.

www.oxu.az
"
"“Porsche” ilə 2 uşaq anasını öldürən Ağəli ev dustağı edilib – FOTOPaytaxtın Bakıxanov qəsəbəsində iki uşaq anası Xəyalə Məmmədovanı “Porsche” markalı avtomobillə vuraraq öldürən 16 yaşlı Ağaəli Fərəcovun biznesmen atasının obyektləri fəaliyyətini davam etdirir.
Oxu.Az bakupost.az-ın əməkdaşının verdiyi məlumata görə, yeniyetmənin valideyni, milyonçu iş adamı Füzuli Fərəcovun əsas restoranlarından biri Bakıxanov qəsəbəsində yerləşir.
İş adamına məxsus “Mohito” restoran-klubun, karaoke klubu da var və axşam saatlarında burada müştəri əlindən “iynə atsan yerə düşməz”.

Müxbirimiz öyrənib ki, faciəvi qəzanın səbəbkarı olan A.Fərəcov da tez-tez atasının karaoke klubuna gəlirmiş. Onun internet resurslarında yerləşdirilən qəlyan çəkdiyi şəkillər də “Mohito” klubda lentə alınıb.

Vaxtaşırı sözügedən restorana dostları ilə yığışan gənclərdən biri əməkdaşımıza deyib ki, həmin hadisədən sonra Ağaəlini orada görmürlər. Deyilənə görə, atası tərəfindən cəzalandırılan yeniyetməyə əyləncə qadağan edilib, “ev dustağı” edilib. Onun yalnız məktəbə gedib-gəldiyi deyilir.
İddialara görə, F.Fərəcov oğlunun istintaqı ilə bağlı dəridən-qabıqdan çıxır və onun təlim-tərbiyə müəssisəsinə göndərilməməsi üçün əlindən gələni edir.

Müstəntiq Elnur Həsənli istintaqın gedişatı barədə unikal.org-a deyib ki, hələlik Ağəli Fərəcov azadlıqdadır, avtomobili və sənədləri isə polisdədir:
“Hələlik işin istintaqı gedir. Bütün detallar yaxın zamanda məlum olacaq. İstintaqın nəticəsindən aslı olmayaraq, Ağaəli Fərəcov barəsində xüsusi təlim-tərbiyə xarakterli tədbir görüləcək və bunun üçün hazırlıq gedir.
Avtomobil cərimə meydançasındadır. Sənədləri də götürülüb. Hələ ekspertizanın rəyləri gözlənilir. İşə qiymət veriləcək. Yol nəqliyyat hadisəsi hansı şəraitdə baş verməsi ilə bağlı bütün parametrlərə baxılacaq.
Təbii ki, A.Fərəcov vurub, qaçıb. Qaçdığına görə onun günahı var. Yetkinlik yaşına çatmayan cinayət törədənlərlə bağlı komissiya var.
Həmin komissiya Azərbaycan Respublikasının Qanuna uyğun olaraq tədbir görəcək. Qısa zaman kəsiyində Fərəcov barəsində biz yekun qərarı göndərəcəyik. Müvafiq qurum da onun barəsində tədbir görəcək”.
A.M.
www.oxu.az
"
"Bakıda səfirlik avtomobili qəzaya düşübBakıda səfirlik avtomobili qəzaya düşüb.
Oxu.Az APA-ya istinadən xəbər verir ki, hadisə Nərimanov rayonu ərazisində qeydə alınıb. Cənubi Koreya Respublikasının Azərbaycandakı səfirliyinə məxsus “Hyundai Santafe” markalı avtomobil Bakı şəhər sakini Sadiq Quliyevin idarə etdiyi “Opel” markalı avtomobillə toqquşub.
Nəticədə ölən və xəsarət alan olmayıb.
A.M.
www.oxu.az
"
"Azərbaycanda sərxoş məktəb direktoru qəza törətdi Qazaxda kənd orta məktəbinin direktoru idarə etdiyi avtomobil ilə qəza törədib.
Oxu.Az-ın Report-a istinadla məlumatına görə, hadisə rayonun Xanlıqlar kəndində baş verib.
Rayonun Böyük Cəfərli kənd orta məktəbinin direktoru, Almazov Fazil Hümbət oğlu idarə etdiyi “VAZ-2106” markalı avtomobil olarkən qarşıdan gələn digər “VAZ” markalı avtomobil ilə toqquşub.
Nəticədə, məktəb direktoru və digər avtomobildə olan sərnişinlərdən biri ağır xəsarət alıb. Onlar Qazax Rayon Müalicə Diaqnostika Mərkəzinə aparılıb. Həkimlər tərəfindən tibbi yardım göstərildikdən sonra Travmatologiya şöbəsinə yerləşdirilən hər iki yaralının vəziyyəti orta-ağırdır.
İlkin məlumata görə, hadisəyə məktəb direktorunun avtomobili sərxoş halda idarə etməsi səbəb olub.
Faktla bağlı Qazax rayon Polis şöbəsində araşdırma aparılır.
A.S.
www.oxu.az
"
"Dünyanın ən bahalı avtomobili təqdim edildi – FOTO“Rolls-Royce” dünyanın ən bahalı avtomobilini təqdim edib.
Oxu.Az-ın məlumatına görə, “Sweptail” modelinin qiyməti hələlik açıqlanmır. Lakin ekspertlər avtomobilin qiymətinin 17-20 milyon dollar arasında dəyişəcəyini təxmin edirlər.

“Rolls-Royce Sweptail”in yeganə modeli ötən həftəsonu İtaliyada “Concorso d'Eleganza” villasında təqdim olunub. 

“Sweptail” sırf əl işidir və 1930-cu illərin “Rolls-Royce” avtomobillərinin üslubuna xas dizayn edilib.

S.B.
www.oxu.az
"
"Bir ay əvvəl ailə qurmuş gənc avtomobil qəzasında ölüb – YENİLƏNİB + FOTODaxili İşlər Nazirliyi Abşeronda bir nəfərin ölümü, bir nəfərin xəsarət alması ilə nəticələnən yol qəzası haqqında məlumat yayıb.
Oxu.Az-ın xəbərinə görə, nazirlikdən bildirilib ki, mayın 28-də saat 15 radələrində Xırdalan şəhəri ərazisində Bakı şəhər sakini Sahil Məmmədov idarə etdiyi “VAZ-2106” markalı avtomobili aşırıb.
Nəticədə sürücü hadisə yerində ölüb, sərnişini isə xəstəxanaya yerləşdirilib.
Araşdırmalar zamanı qeyd edilən avtomobilin Bakı şəhər sakini Elvin Məmmədova məxsus olması və mayın 28-də Nizami rayonu ərazisindəki avtomobil təmir sexlərindən birindən orada işləyən Sahil Məmmədov tərəfindən qaçırılması müəyyən edilib.
Faktla bağlı Abşeron Rayon Polis İdarəsində araşdırma aparılır. 
10:30
Bakı-Sumqayıt şosesində ölümlə nəticələnən yol qəzası baş verib.
Oxu.Az-ın Report-a istinadən xəbərinə görə, hadisə yolun Abşeron rayonu ərazisindən keçən hissəsində qeydə alınıb.
Belə ki, Xırdalan şəhərində 1990-cı il təvəllüdlü Məmmədov Sahil Əfsər oğlu idarə etdiyi 90-EH-176 dövlət qeydiyyat nişanlı “VAZ-2106” markalı avtomobillə hərəkətdə olarkən idarəetməni itirib. Nəticədə dəmir arakəsməyə çırpılan avtomobil aşıb. 
Sürücü S.Məmmədov ölüb, onun sərnişini 1990-cı il təvəllüdlü Əliyev Aydın İlqar oğlu xəsarət alaraq xəstəxanaya yerləşdirilib.
Qeyd edək ki, xəsarət alan sərnişin A.Əliyev ölən sürücünün qaynıdır. Qəza nəticəsində ölən S.Məmmədov  1 ay öncə ailə qurubmuş. O, evin tək övladı olub.
Faktla bağlı araşdırma aparılır. 























S.B.
www.oxu.az
"
"Kiş çayı üzərində yeni körpü tikilir – FOTO + VİDEOŞəki rayonu Kiş çayı üzərində körpünün bərpası haqqında Azərbaycan Respublikası Prezidentinin Sərəncamına uyğun olaraq tikinti işləri davam etdirilir. 
“Azəravtoyol” ASC-dən Oxu.Az-a daxil olan məlumatda bildirilir ki, yeni inşa edilən körpünün uzunluğu 88.2 m, hərəkət hissəsi 8 m və hər bir tərəfdə vətəndaşların rahat və təhlükəsiz hərəkətini təmin etmək məqsədi ilə 1.5 m enində piyada səkiləri də daxil olmaqla ümumi eni 11 metrdir.
Körpü orta dayaqsız bir aşırımlı ( 81 m. ) inşa olunacaq və çay yatağından hündürlüyü 7 m olacaq. Bu isə öz növbəsində gələcəkdə sel sularının körpüyə zərər vurmasının qarşısını almış olacaq.
Körpünün kənar dayaqlarının tikintisi artıq yekunlaşıb və hazırda körpünün aşırım hissəsinin yığılması işləri aparılır. Bu işlər yekunlaşandan sonra körpünün hərəkət hissəsinin inşası işlərinə başlanılacaq.
Çayda sel suları nəzərə alınaraq körpünün təhlükəsizliyini təmin etmək üçün qabaqlayıcı və profilaktiki tədbirlər həyata keçirilir.
Layihə çərçivəsində çayda su axının təmizlənməsi və yaşayış məntəqəsini sel sularından qorumaq üçün sağ sahildə mövcud qazma-doldurma svay əsaslı monolit beton istinad divarlarının 32 m hissəsinin hündürlüyü artırılıb, sol sahildə isə 45 m uzunluğunda yeni su tənzimləyici qurğu inşa olunub.
Xatırladaq ki, 2016-cı ilin iyul ayında yağan leysan nəticəsində sel suları sözügedən körpünü uçurmuş, Kiş kəndinin rayon mərkəzi ilə avtonəqliyyat əlaqəsi kəsilmişdi. “Azəravtoyol” ASC tərəfindən əraziyə cəlb edilmiş ağır texnika və canlı qüvvə hesabına qısa müddət ərzində Kiş çayı üzərində müvəqqəti yol salınaraq gediş-gəliş bərpa olunmuşdu.
Təbii fəlakətin yol infrastrukturuna vurduğu ciddi ziyanın aradan qaldırılması və 7 min nəfər əhalinin yaşadığı Kiş kəndini ətraf yaşayış məntəqələri ilə birləşdirən yeganə körpünün bərpası üçün Azərbaycan Respublikası Prezidenti İlham Əliyev tərəfindən 16 avqust 2016-cı il tarixində müvafiq sərəncam imzalanmışdı.





















S.B.
www.oxu.az
"
"Qazaxda iki minik avtomobili toqquşub, 3 nəfər xəsarət alıbQazaxda 3 nəfərin xəsarət alması ilə nəticələnən yol qəzası baş verib.
 
Oxu.Az APA-ya istinadan xəbər verir ki, hadisə rayonun Xanlıqlar kəndi ərazisində qeydə alınıb.
 
Hərəkətdə olan iki “VAZ 2106” markalı avtomobilin toqquşması nəticəsində 3 nəfər müxtəlif bədən xəsarətləri alaraq Qazax Müalicə Diaqnostika Mərkəzinə yerləşdirilib. Hazırda yaralılara tibbi yardım göstərilir.
 
Faktla bağlı Qazax rayon Polis Şöbəsində araşdırma aparılır.
www.oxu.az
 
"
"Lənkəranda ağır yol qəzası baş verib: 10-a yaxın yaralı var – FOTO + VIDEO + YENİLƏNİBLənkəranda ağır yol qəzası nəticəsində yaralananların şəxsiyyəti məlum olub.
Oxu.Az Report-a istinadan xəbər verir ki, qəza nəticəsində ""VAZ-2106"" markalı avtomobilin sürücüsü, 1973-cü il təvəllüdlü Liman şəhər sakini Əsgərov Mürsəl Nail oğlu, avtomobildə olan sərnişinlər - onun həyat yoldaşı, 1980-ci il təvəllüdlü Liman şəhər sakini Əsgərova Günel Musa qızı, onların yaş yarımlıq qızları Əsgərzadə Zəhra Mürsəl qızı, sürücünün qaynı uşaqları - 9 yaşlı Boladi kənd sakinləri - Qasımov Əlişan Sənan oğlu və 6-7 yaşlı Qasımova Aylin Məmməd qızı, həmçinin sürücünün baldızı, hamilə vəziyyətində olan 1979-cu il təvəllüdlü Boladi kənd sakini Haşimova Günay Hidayət qızı xəsarət alıb.
Qəza zamanı yaralananlardan digəri isə ""Opel"" markalı maşının sürücüsü Astara sakini Hüseynov Xudaverdi Səxavət oğludur.

18:36
Lənkəranda 7 nəfərin xəsarət alması ilə nəticələnən ağır yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Lənkəranın Liman şəhərində qeydə alınıb.
Belə ki, “42-ZA-220” dövlət seriya nişanlı, “VAZ-2106” markalı avtomobil “99-DK-328” dövlət nömrə nişanlı “Opel” markalı avtomobillə toqquşub. Nəticədə “VAZ 2106”da olan üç azyaşlı, iki qadın və sürücü ağır xəsarət alıb. Qeyd edək ki, hadisə zamanı xəsarət almış qadınlardan biri hamilədir.
Hadisə zamanı həmçinin “Opel” markalı avtomobilin sürücüsü də yaralanıb.
Yaralılar yerli sakinlərin köməyi ilə deformasiyaya uğramış avtomobildən çıxarılıb. Hadisə yerinə təcili yardım və polis əməkdaşları cəlb edilib.




















A.M.
www.oxu.az
"
"Monako Qran-prisinin qalibi məlum olub“Formula-1” Monako Qran-prisinin qalibi “Ferrari” komandasının alman pilotu Sebastyan Fettel olub.
Oxu.Az APA-ya istinadən xəbər verir ki, ikinci yerin sahibi S. Fettelin komanda yoldaşı Kimi Raykkonen, üçüncü yerin sahibi “Red Bull” komandasının avstraliyalı pilotu Daniel Rikkyardo olub.
S. Fettel 16 ildən sonra Monako Qran-prisində “Ferrari” komandasına qələbə qazandırıb.
“Formula-1”-in növbəti mərhələsi iyunun 9-dan 11-dək Kanadada keçiriləcək.
A.M.
www.oxu.az
"
"YPX qəzaya səbəb olub: Ölən və ağır yaralanan var – VİDEOBakının girəcəyində ölümlə nəticələnən ağır yol-nəqliyyat hadisəsi baş verib.
Oxu.Az xəbər verir ki, Qafqaiznfo-ya hadisə şahidlərinin verdiyi məlumata görə, Xırdalan-Bakı istiqamətində qeydə alınan qəzaya səbəb yol polisinin VAZ 2106 markalı avtomobili qovması olub.
Hadisə nəticəsində “90-EH-176” dövlət nömrə nişanlı  VAZ-2106 markalı avtomobil tanınmaz hala düşüb, sürücü isə həlak olub. Həmin nəqliyyat vasitəsində olan sərnişin isə, ağır yalandığı bildirilir.
Qeyd edək ki, qəzaya səbəb olan yol polisi “Hyundai Tucson”la sürücünü qovub, hadisə baş verəndən sonra oradan uzaqlaşıb.


A.M.

www.oxu.az
"
"“Porsche” ilə 2 uşaq anasını öldürən biznesmen oğlunun 12 yaşındakı sərgüzəştləri – FOTOMəmur və biznesmen övladları dəfələrlə etdikləri özbaşınalıqlara görə mətbuatın gündəmini bəzəməyi bacarıblar. Çoxları onların valideyn tərəfindən doğru tərbiyə almadıqlarını deyir. Bu səbəbdən onlar bəzən avtoxuliqan, bəzən qatil, bəzən də… Yəqin ki, siyahını uzatmaq elə də çətin deyil.
Oxu.Az yenicag.az-a istinadən xəbər verir ki, bunlardan biri də, 16 yaşında ikən qanunsuz olaraq idarə etdiyi “Porsche” markalı avtomobillə iki uşaq anası Xəyalə Məmmədovanı vurub öldürən Ağəli Fərəcovdur. Uşağın törətdiyi cinayətdən sonra atası, işi adamı Füzuli Fərəcov da gündəmə gəldi. Ata Fərəcovun oğluna düzgün tərbiyə vermədiyi ön plana çıxarıldı.























A.M.
www.oxu.az
"
"Dörd nəfərin ölümünə səbəb olan sürücü məhkəmə zalından azadlığa çıxdı10 il “iş almış” İntiqam Zeynalov məhkəmə zalından azadlığa buraxılıb.Sumqayıt Apellyasiya Məhkəməsində dörd nəfərin ölümü ilə nəticələnən yol-nəqliyyat hadisəsi törətməkdə təqsirləndirilən Zamik Babayev və İntiqam Zeynalovun barəsində olan hökmdən verilən apellyasiya şikayəti üzrə məhkəmə iclası başa çatıb.
Oxu.Az-ın Report-a istinadən verdiyi məlumatına görə, hakim Mübariz Zeynalovun sədrliyi ilə keçirilən prosesdə qərar elan olunub. Qərara əsasən, birinci instansiya məhkəməsinin 2013-cü il aprelin 3-də verdiyi hökmün məhkum İ.Zeynalova dair hissəsi ləğv edilib. Belə ki, məhkəmə onun barəsində bəraət hökmü çıxarıb. İ.Zeynalovun barəsində seçilmiş həbs qətimkan tədbiri ləğv olunub və o, məhkəmə zalından azadlığa buraxılıb.
İttiham aktına əsasən, yol-nəqliyyat hadisəsi 2012-ci il iyunun 17-si axşam saatlarında Gəndab-Yalama yolunun 14-cü km-də, Xaçmazın Çarxı kəndi ərazisində baş verib. İ.Zeynalov “Hyundai Sonata” markalı, 90 XE 205 dövlət qeydiyyat nişanlı avtomobillə Gəndab-Yalama yolunun 14-cü km-də Yalama istiqamətinə doğru hərəkətdə olarkən Z.Babayevin idarə etdiyi “VAZ-21010” markalı, 10 SR 742 dövlət qeydiyyat nişanlı avtomobillə toqquşub. Daha sonra onun idarə etdiyi nəqliyyat vasitəsi sola doğru istiqamətlənərək əks istiqamətdə 80 km/saat sürətlə hərəkətdə olan Allahverdiyev Məhəmmədəli Mamed oğlunun idarə etdyi “QAZ-24"" markalı, 10 FC 737 dövlət qeydiyyat nişanlı avtommobili ilə toqquşub. Nəticədə “QAZ-24"" markalı avtomobilin sürücüsü M.Allahverdiyev, həmin avtomobilin sərnişinləri - Əliyev Vəliyəddin İsmayıl oğlu, Əliyev İsmayıl Vəliyəddin oğlu və Əliyeva Sara Vəliyəddin qızı ölüb.
Hadisədən sonra İ.Zeynalov və Z.Babayev saxlanılıb. Z.Babayev Cinayət Məcəlləsinin (CM) 263.3-cü (yol hərəkəti və nəqliyyat vasitələrinin istismarı qaydalarını pozma, Bu Məcəllənin 263.1-ci maddəsində nəzərdə tutulmuş əməllər ehtiyatsızlıqdan iki və daha çox şəxsin ölümünə səbəb olduqda), 264-cü (yol nəqliyyat hadisəsi yerindən qaçma) maddələri ilə, İ.Zeynalov isə 263.3-cü maddəsi ilə ittiham olunub.
2013-cü ilin aprelin 3-də Bakı Ağır Cinayətlər Məhkəməsinin hökmü ilə Z.Babayev 11 il, İ.Zeynalov isə 10 il müddətinə azadlıqdan məhrum edilib. Hökmdən narazı qalan məhkumlar apellyasiya şikayəti veriblər. Hər iki şəxs barəsində bəraət hökmünün çıxarılmasını xahiş ediblər. Sumqayıt Apellyasiya Məhkəməsi 13.02.2014-cü il tarixli qərarı ilə birinci instansiya məhkəməsinin çıxardığı hökmü İ.Zeynalova aid hissədə dəyişdirilərək, ona CM-nin 263.3-cü maddəsi ilə təyin edilmiş 10 il müddətinə azadlıqdan mərhum etmə cəzası 9 ilə endirilib.
Daha sonra məhkəmə qərarından zərərçəkmiş şəxs Fəridə Əliyeva kassasiya şikayəti verərək, həmin qərarın ləğv edilməsi və Bakı Ağır Cinayətlər Məhkəməsinin 2013-cü il aprelin 3-də verdiyi hökmün dəyişdirilmədən saxlanılmasını xahiş edib. Ali Məhkəmə kassasiya şikayətini təmin etməyib.
Eyni zamanda, Z.Babayev kassasiya şikayəti verərək təqsirsiz olması barədə bəraət hökmü çıxarılmasını tələb edib. Lakin sonradan o, kassasiya şikayətinin geri götürdüyünü bildirib.
Həmçinin, Sumqayıt Apellyasiya Məhkəməsinin qərarından məhkum İ.Zeynalov kassasiya şikayəti verib. O, özünə aid olan hissədə qərarın ləğv edilib, cinayət işinin hərtərəfli araşdırılması üçün Sumqayıt Apellyasiya Məhkəməsinə qaytarılmasını istəyib. Ali Məhkəmə kasassiya şikayətini təmin edərək, Sumqayıt Apellyasiya Məhkəməsinin İ.Zeynalova aid hissədə ləğv edilməsi və işin yeni apellyasiya baxışına təyin olunması barədə qərar çıxarıb.
A.M.
www.oxu.az
"
"Yük maşınlarının dəhşətli qəzası – FOTOTərtər rayonunda iki nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Sarıcalı kəndi ərazisində qeydə alınıb.
Belə ki, rayonun Düyrəli kənd sakini, 1995-ci il təvəllüdlü Pənahlı Fərid Vidadi oğlunun idarə etdiyi “KaMAZ” markalı yük maşını ilə Ağdam rayon sakini, 1958-ci il təvəllüdlü Sarıyev Rizvan Sarı oğlunun idarə etdiyi “Zil” yük avtomobili toquşub. Nəticədə “Zil” yoldan cıxaraq aşıb, “KaMAZ” isə idarəetməni itirərək yol kənarında olan ağaca cırpılıb.
Hadisə zamanı hər iki avtomobilin sürücüsü xəsarət alıb. Yaralılardan biri – Rizvan Sarıyev Tərtər Rayon Mərkəzi Xəstəxanasına aparılıb. Digər yaralı F.Pənahlı isə xəstəxanada ilkin tibbi yardım aldıqdan sonra evə buraxılıb.
Faktla bağlı araşdırma aparılır.























A.M.
www.oxu.az
"
"Bakıda avtoqəza: Qadın yaralandı – FOTOBu gün Bakıda Məsud Davudoğlu küçəsində yol-nəqliyyat hadisəsi baş verib. 
Oxu.Az xəbər verir ki, bu barədə məlumatı jurnalist Əzizə İsmayılova sosial şəbəkədə paylaşıb. 
O bildirib ki, “Hundai” markalı avtomobil Azadlıq prospektinə dönmək üçün həmin ərazidə yerləşən dairəyə sürətlə girib. 
Nəticədə “Mercedes” markalı avtomobillə toqquşub:
“Avtomobildə qabaqda oturan sərnişin xanım kəmər bağlamadığı üçün yaralanıb. Təcili yardım maşını ilə xəstəxanaya aparıldı. Dediyinə görə, imtahana tələsirmiş”.














E.Ə.
www.oxu.az
"
"Bakıda DYP avtomobilini dayandığı yerdə vurublar – VİDEO + YENİLƏNİBBakı-Ələt yolunda baş vermiş yol-nəqliyyat hadisəsində DYP avtomobili səbəbkar olmayıb.  
Oxu.Az-ın məlumatına görə, Baş Dövlət Yol Polisi İdarəsindən avtosfer-ə verilən xəbərdə bildirilib ki, yol polisi həmin vaxt heç kimi təqib etməyib. 
Bakı-Ələt-Astara yolunun 26-cı km-də “VAZ” və “Mercedes” markalı avtomobillər toqquşub. Bu zaman hadisə yerinə Qaradağ postunun 99 YP 851 nömrə nişanlı patrul maşınında xidmət aparan inspektorları yaxınlaşıb. Onlar avtomobili qəza yerində saxlayaraq başqa maşınların kənardan keçməsini təmin etmək üçün sayrışan işıqları yandırıblar və qəzaya düşən sürücülərə kömək ediblər. 
Bu zaman arxadan sürətlə hərəkət edən “Reno” markalı avtomobil DYP maşınına dəyərək qəza törədib. Qəza zamanı ağır xəsarət alan olmasa da, avtomobillərə ciddi ziyan dəyib.
09:46
Bakı-Ələt yolunda yol-nəqliyyat hadisəsi baş verib.
Oxu.Az azxeber.com-a istinadən xəbər verir ki, Dövlət Yol Polisinə (DYP) məxsus 99-YP-851 dövlət nömrə nişanlı xidməti avtomobillə “Mercedes” markalı avtomobil toqquşub.
Hadisə nəticəsində DYP avtomobilinə küllü miqdarda zərər dəyib. Hadisə şahidlərinin sözlərinə görə, qəzaya səbəb DYP avtomobilinin sürət həddini aşaraq “Mercedes” markalı avtomobili qovması olub.
Nəticədə “Mercedes” markalı avtomobil idarəetməni itirərək DYP avtomobilinə çırpılıb. Hadisə nəticəsində hər iki sürücü müxtəlif növ bədən xəsarətləri alıb.

İ.N.
www.oxu.az
"
"Azərbaycanda bələdiyyə sədri yol qəzasına düşdü – FOTOBərdə rayonunda sərxoş sürücü qəza törədib. 
Oxu.Az Report-a istinadən xəbər verir ki, hadisə şəhərin Koroğlu küçəsində qeydə alınıb.
Belə ki, rayon sakinləri Nurlan Çərkəzlinin idarə etdiyi “VAZ-2107” markalı avtomobillə Sadiq Vaqif oğlu Xəlilovun idarə etdiyi “Toyota-Prado” markalı avtomobil toqquşub. 
Nəticədə hər iki sürücü ağır bədən xəsarətləri alaraq Bərdə Rayon Mərkəzi Xəstəxanasına yerləşdirilib.
“VAZ-2107”-nin sürücüsünün avtomobili sərxoş vəziyyətdə idarə etməsi məlum olub.
Qeyd edək ki, “Toyota-Prado” markalı avtomobilin sürücüsü S.Xəlilov Bərdə Şəhər Bələdiyyəsinin sədridir.
Faktla bağlı araşdırmalara başlanılıb. 











E.Ə.
www.oxu.az
"
"“Qələbə” dairəsində avtomobillərin hərəkət istiqamətində dəyişiklik edildiBakının “Qələbə” dairəsi kimi tanınan ərazisində yol-nəqliyyat hadisələrinin, baş verə biləcək sıxlığın yaranmaması məqsədilə həmin ərazidə avtomobillərin hərəkət istiqamətində dəyişiklik edilib.
Oxu.Az xəbər verir ki, bunu Trend-ə Bakı Şəhər Dövlət Yol Polisi İdarəsinin İctimaiyyətlə əlaqələr şöbəsinin rəisi Vaqif Əsədov deyib.
V.Əsədov bildirib ki, Akim Abbasov küçəsindən Həsən bəy Zərdabi küçəsinin Molla Pənah Vaqif küçəsi ilə kəsişən hissəsinə çıxan nəqliyyat vasitələrinin hərəkət istiqaməti yalnız sağa – Həsən bəy Zərdabi küçəsi istiqamətinə yönəldilir.
Şöbə rəisinin sözlərinə görə, artıq son tamamlama işləri aparılır: 
“Molla Pənah Vaqif küçəsi boyunca yaşayan avtomobil sahiblərindən və sürücülərindən xahiş edilir ki, həmin ərazidə diqqətli olsunlar və qoyulmuş yol nişanlarının tələblərinə uyğun hərəkət etsinlər. Eyni zamanda həmin əraziyə yaxın məsafələrdə dayanma-durmanı qadağan edən yol nişanı qoyulacaq ki, bu da sürücülər tərəfindən nəzərə alınmalıdır”.
E.Ə.
www.oxu.az
"
"Rusiyada “Transformers” LADA hazırlandı – VİDEORusiyada yaşayan Gennadi Koçerga və Sergey Koçerga adlı ata və oğul “LADA (VAZ) 2110” model avtomobildən dünyaca məşhur olan “Transformers” filmindəki robotun bənzərini yaradıblar.
Oxu.Az publika.az-a istinadən xəbər verir ki, sözügedən robot-avtomobildə filmdə olduğu kimi silah da yerləşdirilib.
Ata Gennadi Koçerga bildirib ki, sözügedən ideya Sinqapura səfər zamanı yaranıb:
“Sinqapura səfər etmişdim. Həmin vaxtı oradan “Transformers” oyuncağı alıb gətirdim. Daha sonra həmin oyuncağa baxaraq, bunu avtomobil üzərində sınaqdan keçirdim. Oğlum Sergeylə təqribən 6 ay sözügedən robot-avtomobilin üzərində çalışdıq. Hesab edirəm ki, kifayət qədər uğurlu alınıb”.
Gennadi Koçerga sözügedən robot-avtomobilə “Optimus Gennadieviç Praimov” adı verdiyini söyləyib:
“Hazırladığımız ""Transformers”ə maraq böyükdür, hər kəsin diqqətini çəkir. Yəqin ki, gələcək aylarda 2 avtomobilin də robotunu yaratmaq mümkün olacaq”.


İ.N.
www.oxu.az

 
"
"Bakıda DSQ-nın avtobusu qəzaya düşdü: Ölənlər varBakının Qaradağ rayonunda iki nəfərin ölümü və daha iki nəfərin xəsarət alması ilə nəticələnmiş ağır yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Lökbatan dairəsi yaxınlığında qeydə alınıb.
Belə ki, “VAZ-2107” markalı avtomobillə Dövlət Sərhəd Qoşunlarına (DSQ) məxsus kiçik tutumlu avtobus toqquşub. Nəticədə “VAZ 2107”-dəki sərnişinlərdən biri hadisə yerindəcə ölüb.
Qəza zamanı habelə 3 nəfər - 1989-cu il təvəllüdlü Məhmədov Cəlal Cəfərağa oğlu, 1987-ci il təvəllüdlü Musayev Elçin Adil oğlu və 1981-ci il təvəllüdlü Paşayev Rüfət İdris oğlu ağır xəsarətlər alaraq xəstəxanaya yerləşdirilib. 
Xəstəxanaya yerləşdirilən Rüfət Paşayev ilkin tibbi yardım zamanı dünyasını dəyişib.
Faktla bağlı araşdırmalara başlanılıb.
E.Ə.
www.oxu.az
"
"Bakıda avtobus qəza törətdi, “bomj” öldüAxşam saatlarında Bakının Nizami rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın Trend-ə istinadən verdiyi məlumata görə, Naxçıvanski küçəsi, 26 saylı şəhər poliklinikasının yaxınlığında 81 saylı sərnişin avtobusu piyadanı vurub. 
Hadisə nəticəsində piyada yerindəcə dünyasını dəyişib. Ölən şəxsin tüfeyli həyat tərzi keçirdiyi bildirilir.
Hazırda hadisə yerinə yol polisi xidməti əməkdaşları cəlb olunub. Araşdırma aparılır.
S.B.
www.oxu.az
"
"Bakının mərkəz küçələrinin birində hərəkət məhdudlaşdırılıb – XƏRİTƏBakı şəhəri Yasamal rayonunun Füzuli meydanı ətrafında yol infrastrukturunun yenidən qurulması istiqamətində aparılan işlər çərçivəsində mövcud dairənin ləğv edilməsi işlərinə başlanılıb.
“Azəravtoyol” ASC-dən Oxu.Az-a verilən məlumata görə, bu səbəbdən Füzuli küçəsindən dairəyə doğru çıxış hissəsi müvəqqəti olaraq bağlanıb. Həmin istiqamətdən gələn avtonəqliyyat vasitələri alternativ olaraq İslam Səfərli küçəsinə yönəldilib. Sürücülər həmin yoldan istifadə edərək yenidən Şıxəli Qurbanov küçəsinə çıxa bilərlər.
Dairənin ləğv edilməsi istiqamətində aparılan işlər bir neçə gün ərzində davam etdiriləcək. Bu müddət ərzində sözügedən ərazidə avtonəqliyyat vasitələrinin hərəkətində qismən məhdudlaşdırmalar tətbiq ediləcək. İşlər tam yekunlaşdıqda isə avtonəqliyyat vasitələrinin hərəkəti dairədən sağa, Füzuli küçəsinin davamı olaraq yeni salınmış yola, oradan da yeni yaradılmış geridönmə hissəsi ilə Mirzəağa Əliyev küçəsinə yönəldiləcək.








A.M.
www.oxu.az
"
"Bakıda DİN-in qarşısında ağır qəza: Ölən varBakıda ölümlə nəticələnən yol qəzası baş verib.
Oxu.Az lent.az-a istinadən xəbər verir ki, Azərbaycan prospektində - Daxili İşlər Nazirliyinin qarşısında Seyidağa Süleymanov idarə etdiyi “Honda CRV” markalı, 99 CL 899 dövlət qeydiyyat nişanlı avtomobillə 1965-ci il təvəllüdlü Vəliyev Həsən Tanrıverdi oğlunu vurub. Ağır xəsarət alan piyada hadisə yerində vəfat edib.
Bildirilir ki, ərazidə yeraltı piyada keçidi olsa da, piyada avtomobillərin şütüdüyü yerdən yolu keçməyə çalışıb.
Faktla bağlı cinayət işi açılıb, araşdırma aparılır.
A.M.
www.oxu.az
"
"Azərbaycanda bu yolda avtomobillər öz-özünə hərəkət edir – VİDEOCəlilabad -Yardımlı avtomobil yolunun Pərdi kəndindən keçən hissəsində nəqliyyat vasitələri öz-özünə hərəkət edir. 
Oxu.Az-ın Xəzər TV-yə istinadən məlumatına görə, bu ərazidə hətta telefonda şəbəkə olmasına baxmayaraq əlaqə yaratmaq da mümkün olmur.
Yolun təxminən 1 kilometrlik hissəsində avtomobillərin mühərriki sönmüş, sürət qutusunun isə neytral vəziyyətdə olduğu halda nəqliyyat vasitəsi qəfildən şərq istiqamətinə doğru hərəkət etməyə başlayır.
Belə vəziyyətdə avtomobillərin əyləcindən istifadə olunmazsa sürət getdikcə artaraq hətta 60 km/saata çatır.
Maraqlıdır ki, eyni yerdə avtomobillər əks istiqamətə, yəni qərbə doğru hərəkətdə çətinliklə üzləşirlər.
Yerli sakinlərin sözlərinə görə, mobil cihazlarda şəbəkə maksimum göstərsə də, əksər vaxtlarda ərazidə telefonla danışmaq da mümkün olmur.
Ehtimal olunur ki, yolun bu hissəsində maqnit sahəsi mövcuddur.

S.B.
www.oxu.az
"
"Bakıda təhlükəli qadınlar – FOTO + VİDEOBakıda yolda təhlükəli anlar kameraya tuş gəlib.
Oxu.Az baku.ws-ə istinadən xəbər verir ki, Neftçilər prospekti ilə üzü Nobel prospekti istiqamətində hərəkət edən sürücü son anda iki qəzadan canını qurtara bilir.



Belə ki, ilk olaraq sürücünün qarşısına digər avtomobil yol qaydalarını kobud şəkildə pozaraq çıxır və qəzalı vəziyyət yaradır. Sürücü bunun şokundan ayılmamış bu dəfə piyada özünü yola atır. Qucağında uşaqla olan qadın yolu keçmək istəyərkən təhlükəli vəziyyət yaradıb. Bir neçə saniyədə iki qəzadan son anda xilas olan sürücü həyatının şokunu yaşayıb.


A.M.

www.oxu.az
"
"Sürücüləri çaşdıran yol nişanı yığışdırıldı – VİDEO + YENİLƏNİBAeroport şosesində quraşdırılan yol nişanı çaşqınlıq yaradıb.Aeroport yolunda sürücüləri çaşdıran yol nişanı götürülüb. 
Oxu.Az-ın məlumatına görə, bu barədə “Avtostop” layihəsinin rəhbəri Tural Yusifli məlumat yayıb: 
“O nişanı “Bakı 2017” üçün ayrıca qoymuşdular. Ayrıcı zolaq yığışdırılıb, amma nişan qalmışdı. Heç bir əlavə məlumat nişanı olmadığından, bu nişan çaşdırıcı effekt yaratmışdı. Nişan artıq mövcud deyil”.
13:09
Bakının ən sürətli yollarının birində sürət minimuma endirilib.
Oxu.Az-ın məlumatına görə, bu barədə məlumatı Tural Yusifli “Avtostop” səhifəsində paylaşıb.
“Aeroport şosesində 100-dən sonra 40 sürəti qoyublar. Yəni siz sol 100-lük yolda gedəndə radar qoyub çəksələr, saatda 60 km sürəti aşıb 250 manat cərimələnə bilərsiniz”- Tural Yusifli bildirib.
Bu yeni nişanın quraşdırılmasının düzgün hesab etməyən Tural Yusiflinin sözlərinə görə, yüzlərlə sürücü bu nişanı görmür və öz sürəti ilə idarə edir.


A.M.

www.oxu.az
 
"
"DYP hansı halda avtomobili evakuatorla apara bilər? – YENİ QAYDAAzərbaycanda qanunla müəyyən edilmiş hallarda Yol-patrul xidməti (YPX) inspektoru tərəfindən evakuatorun (təxliyə avtomobili) tətbiqinə dair yeni qayda müəyyənləşdirilib.
Oxu.Az APA-ya istinadən xəbər verir ki, bu, Daxili İşlər Nazirliyinin Kollegiyasının qəbul etdiyi və mayın 19-da qüvvəyə minmiş “Yol-patrul xidməti haqqında Təlimat”ında əksini tapıb.
YPX inspektoru tərəfindən evakuator (təxliyə avtomobili) aşağıdakı qaydada tətbiq edilir:
- dayanma və ya durma qaydaları pozulmaqla küçə və yollarda tıxac yaratmış və digər nəqliyyat vasitələrinin və piyadaların hərəkətinin mühüm dərəcədə məhdudlaşdırılmasına səbəb olmuş nəqliyyat vasitəsinin mühafizə olunan duracağa aparılması məqsədilə istifadəsində olan bort-kompüter vasitəsilə inzibati xəta törətmiş şəxsin iştirakı olmadan foto və ya videoçəkiliş aparılmaqla nəqliyyat vasitəsinin istifadəçisi barədə inzibati xəta haqqında protokol tərtib edir;
- YPX inspektoru radiocihaz vasitəsilə qayda pozuntusu barədə növbətçi hissəyə məlumat verir və həmin yerə evakuator çağırır. Evakuatorun tətbiq edilməsi ilə bağlı məlumatlar “Evakuatorla təxliyə olunan nəqliyyat vasitələrinin qeydiyyatı jurnalı”nda qeydə alınır;
- YPX inspektoru “Nəqliyyat vasitəsinin duracağa göndəriş vərəqəsi”ni doldurur (avtomobilin banında görünən zədələr və nəqliyyat vasitəsinin sahibinin məlumatlandırılması üçün görülmüş tədbirlər barədə göndəriş vərəqəsində qeydlər etməklə) və evakuatorun heyətinə təqdim edir;
- göndəriş vərəqəsinin əsasında evakuatorun heyəti nəqliyyat vasitəsini duracağa aparır.
- Nəqliyyat vasitəsinin evakuatora yüklənməsi əməliyyatı başlandıqda, habelə nəqliyyat vasitəsi yükləndikdən sonra nəqliyyat vasitəsinin sürücüsü həmin yerə yaxınlaşdıqda nəqliyyat vasitəsinin duracağa göndərilməsinə yol verilmir.
- Evakuator yol-nəqliyyat hadisəsi nəticəsində sıradan çıxmış nəqliyyat vasitələrinin aparılması, habelə xüsusi tədbirlərin keçirildiyi ərazilərdə sahibsiz nəqliyyat vasitələrinin yolun hərəkət hissəsindən kənarlaşdırılması məqsədilə də istifadə olunur.
A.M.
www.oxu.az
"
"Bakıda Gürcüstanın Azərbaycandakı səfirliyinin avtomobili yük maşını ilə toqquşubBakıda səfirlik maşını qəzaya düşüb.
Oxu.Az APA-ya istinadən xəbər verir ki, Nəsimi rayonunun Yusifbəyli küçəsində Gürcüstanın Azərbaycandakı səfirliyinə məxsus “Nissan” markalı avtomobil “Iveco” markalı, 90 JR 244 dövlət nömrə nişanlı yük maşını ilə toqquşub.
Qəza nəticəsində xəsarət alan olmayıb.
Faktla bağlı araşdırma aparılır.
A.M.
www.oxu.az
"
"Bakıda polis motosikleti qəzaya düşübBakıda yol polisinin idarə etdiyi motosiklet minik avtomobili ilə toqquşub.
Oxu.Az APA-ya istinadən xəbər verir ki, hadisə paytaxtın Nəsimi rayonu ərazisində qeydə alınıb.
Dövlət Yol Polisi İdarəsinə məxsus, polis nəfəri Yaşar Qocalının idarə etdiyi “Yamaha” markalı motosiklet “Mercedes” markalı minik avtomobili ilə toqquşub. Nəticədə xəsarət alan polis əməkdaşı xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Bakıda satılan benzin və avadanlıqlar yoxlanılmır – AÇIQLAMABakıdakı yanacaqdoldurma məntəqələrinin fəaliyyətinə münasibət birmənalı deyil. Benzinin keyfiyyətinin aşağı olması, tərkibində müəyyən qatqıların olması, avtomobilin çəninə vurulan benzinin miqdarı sürücülərdə inamsızlıq yaratmaqla yanaşı, ciblərinə də təsirsiz ötüşmür.
Qeyd edək ki, Azərbaycanda “92” markalı benzin Heydər Əliyev adına Neftayırma Zavodunda istehsal olunur. “95” və “98” markalı benzinlər isə xaricdən idxal olunur. Həmin benzinlərin keyfiyyəti Standartlaşdırma, Metrologiya və Patent üzrə Dövlət Komitəsinin laboratoriyasında araşdırılır və onların “Avro-4” standartlarına uyğunluğu yoxlanılır.
Oxu.Az xəbər verir ki, məsələ ilə bağlı metbuat.az-a açıqlama verən Standartlaşdırma, Metrologiya və Patent üzrə Dövlət Komitəsinin mətbuat xidmətinin rəhbəri Fazil Talıblı yanacaqdoldurma məntəqələrində aparılan yoxlamalardakı vəziyyətdən danışıb:
“Yanacaqdoldurma məntəqələrində planlı yoxlamalar aparılmır. Sahibkarlıq sahəsində aparılan yoxlamaların 2 il ərzində dayandırılması ilə bağlı qanun qüvvədədir. Qanun 2017-ci ilin sonuna qədər qüvvədə olacaq. Bu müddət ərzində yoxlayıcı orqanlar və Standartlaşdırma Komitəsi yanacağın keyfiyyəti ilə bağlı planlı yoxlamalar aparmayacaq.
Əgər şikayət daxil olarsa, məsələnin müvafiq qaydada araşdırılması üçün hüquq-mühafizə orqanlarına göndərilir. Sahibkar yanacağın keyfiyyətinin aşağı olması ilə bağlı məlumatlandırılır. Əgər keyfiyyətin aşağı olması halı aşkar olunarsa, həmin sahibkar barədə müvafiq sənədlər aidiyyəti qurumlara göndərilir. 2018-ci ilin əvvəlindən etibarən yoxlamalar müasir praktikaya uyğun şəkildə həyata keçiriləcək”.
A.M.
www.oxu.az
"
"Abşeronda avtomobil piyadanı vurub: Sürücü qaçıbAbşeron rayonunun Qobu qəsəbəsində piyadanın ölümü ilə nəticələnən yol qəzası baş verib.
Oxu.Az Report-a istinadən xəbər verir ki, naməlum markalı avtomobil yolu keçmək istəyən 1972-ci il təvəllüdlü Kərimov Famil Şamxal oğlunu vurub.
F.Kərimov hadisə yerində dünyasını dəyişib. Qəzanı törədən sürücü məsuliyyətdən yayınmaq üçün avtomobili ilə hadisə yerindən uzaqlaşıb.
Abşeron Rayon Polis İdarəsində sürücünün şəxsiyyətinin müəyyənləşdirilməsi və onun məsuliyyətə cəlb edilməsi istiqamətində əməliyyat-axtarış işlərinə başlanılıb.
A.M.
www.oxu.az
"
"Sürücülərin nəzərinə: Azneft dairəsində hərəkət məhdudlaşdırılıbAzərbaycanda “Formula 1” yarışının təşkilatçısı olan Bakı Şəhər Halqası Əməliyyat Şirkəti bu il 23-25 iyun tarixlərində paytaxtda baş tutacaq Azərbaycan Qran Prisi ilə əlaqədar şəhər sakinlərinə müraciət edib.
Oxu.Az-ın məlumatına görə, müraciətdə bildirilir ki, bu gün gecə saatlarına qədər Azneft dairəsi ətrafında yarışa hazırlıqla bağlı tikinti-quraşdırma işləri aparılacaq.
Bu səbəbdən həmin ərazidə nəqliyyatın hərəkəti məhdudlaşdırılıb. Sürücülərdən alternativ yollardan istifadə etmələri xahiş olunur.
A.M.
www.oxu.az
 
"
"Yeni avtomobil zavodunda 300 nəfər çalışacaqİranın məşhur avtomobil istehsalçısı olan “İran-Khodro” şirkəti ilə Azərbaycanın “AzEuroLLC” şirkəti arasında ötən ilin avqustunda imzalanmış müqavilə əsasında Neftçalada avtomobil zavodunun təməli qoyulub. 
Oxu.Az AZƏRTAC-a istinadən xəbər verir ki, bu ilin avqustunda istifadəyə verilməsi gözlənilən zavod hər iki ölkənin ixrac potensialını gücləndirəcək və büdcə gəlirlərinin artmasına imkan yaradacaq.
“İran-Khodro”-nun Baş direktoru Haşem Yekke Zare bildirib ki, ildə 10 min avtomobil buraxmaq gücünə malik olan zavodda İranın “Dena”, “Runna”, “Soren” və “Samand” markalı avtomobilləri istehsal ediləcək. 
Avro-5 standartına uyğun olan bu avtomobillər MDB və Mərkəzi Asiya ölkələrinə ixrac olunacaq. Layihənin dəyəri 15 milyon dollar həcmindədir. Bu məbləğin 25 faizini İran, 75 faizini isə Azərbaycan şirkəti maliyyələşdirir. 
Avtomobillərin ehtiyat hissələri də Azərbaycandakı zavodlarda hazırlanacaq. İlkin mərhələdə zavodda 300 nəfər işçi çalışacaq.
Zavodun məhsullarının daşınması nəqliyyatın, satış mərkəzlərinin açılması ticarətin, avtomobillər üçün detalların hazırlanması isə müvafiq istehsal sahələrinin yaradılmasına səbəb olacaq və bu da ölkəmizdə sənayenin inkişafına əhəmiyyətli təkan verəcək.
İranın sənaye nazirinin müavini Cəfər Sərcani bildirib ki, daxili bazarla yanaşı, xarici bazarlarda mövqeləri də möhkəmləndirmək lazımdır. 
Neftçala avtomobil zavodunun məhsulları hər iki bazar üçün nəzərdə tutulub və qiymətlərin münasib olması məhsulun alıcı tapmasını asanlaşdıracaq.
İran avtomobil istehsalında bu gün Yaxın Şərqdə lider dövlətdir. Buradan İraqa, Pakistana və bəzi Körfəz ölkələrinə avtomobil ixrac olunur. 
Bütün bunlar deməyə əsas verir ki, Neftçalada istehsal ediləcək minik avtomobilləri üçün bazar problemi olmayacaq.
U.A.
www.oxu.az
"
"Bakıda yol hərəkəti qaydalarını saymayan sürücü peyda oldu – VİDEOMayın 16-da Binəqədi şosesində yol hərəkəti qaydalarını pozan sürücünün görüntüləri kameraya düşüb.
Oxu.Az avtosfer.az-a istinadən xəbər verir ki, 99-HV-077 qeydiyyat nişanlı “Jeep Wrangler” markalı avtomobilin sürücüsü yolayrıcında işıqforun qırmızı işığının yanmasına baxmayaraq, piyadalar üçün nəzərdə tutulmuş yola bitişik səkiyə çıxaraq dayanmış avtomobilləri sağdan keçməyə başlayıb.
Sürücü yolayrıcını nəzərdə tutulmayan yerdən keçdikdən sonra avtomobillərin arasından şütüyərək gözdən itib.
Həmin görüntüləri təqdim edirik:


A.M.

www.oxu.az
"
"Avtomobil evakuatordan belə aşdı – FOTOBərdə rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Bakı küçəsi ərazisində qeydə alınıb.
Belə ki, rayon sakinləri Rəhim Cabbar oğlu Məcidovun idarə etdiyi “VAZ-21015” və Hümbət Mikayıl oğlu Vəliyevin idarə etdiyi “VAZ-2106” markalı avtomobillər toqquşub. Hadisə nəticəsində hər iki sürücü müxtəlif dərəcəli bədən xəsarətləri alıb.
Hadisə yerinə Bərdə Rayon Polis Şöbəsinin (RPŞ) Dövlət Yol Polisi Bölməsinin (DYPB) əməkdaşları gəliblər. Qəza nəticəsində hər iki avtomobilə ciddi ziyan dəyib və yararsız hala düşən avtomobillər evakuasiya edilib. Cərimə meydançasına aparılan zaman “VAZ-2106” markalı avtomobil evakuatordan aşıb. Hadisə evakuatorun sürücüsünün təhlükəsizlik qaydalarına riayət etməməsi səbəbindən baş verib.
Faktla bağlı araşdırma aparılır.




















A.M.
www.oxu.az
 
"
"Paytaxtda ikinci əl avtomobillər ucuzlaşır – CƏDVƏLBakıda ikinci əl avtomobillər ucuzlaşmağa başlayıb. 
Oxu.Az Fins.az-a istinadən xəbər verir ki, may ayının əvvəlindən etibarən hər həftə avtomobillərin qiymətləri düşməkdə davam edib. 
Ümumilikdə isə son bir ayda ikinci əl avtomobillər 10-15% ucuzlaşıb.
Əmlak bazarı üzrə ekspert Vaqif Hüseynov bildirib ki, ikinci əl avtomobil bazarında bütün markalar üzrə qiymətlərdə enmə var. 
Azərbaycan bazarında öz məşhurluğu ilə seçilən köhnə “Mercedes C Class” və “Mercedes E Class”lar 3000-3500 manat ucuzlaşıb. 
Məsələn, aprel ayında qiyməti 10 min manata kimi qalxan 1998-2000-ci model “Mercedes C Class” indi 7000-6500 manata kimi ucuzlaşıb.
Eyni qiymət fərqi “Opel” modellərində də müşahidə edilir. Aprel ayında qiyməti 8 min manata kimi artan 1998-2000-ci il model sedan və furqon “Opel Astra” və “Opel Vectra” modelləri 8000 manatdan 5000-5500 manata kimi ucuzlaşıb.
V.Hüseynovun sözlərinə görə, “Lada” avtomobilləri arasında yalnız “Niva”ların qiymətləri stabil olaraq qalıb. Digər modellərdə isə ucuzlaşma olub. Məsələn, əvvəl 11-12 min manata satılan 2012-2013-cü il model “Lada Priora” indi 8 min manata təklif edilir. Digər modellər isə 1500- 3000 manat ucuzlaşıb. Məsələn, 5000 manata satılan “Vaz 2107” indi 3000-3500 manata təklif edilir.
Azərbaycan ikinci əl avtomobil bazarında özünə yer tapmağı bacaran Cənubi Koreya markalarında da qiymətlər aşağı düşüb. V.Hüseynovun sözlərinə görə, əsasən taksi kimi istifadə edilən “Kia Rio”ların qiymətləri bazar üzrə stabil qalıb.
Digər modellər isə 2500-3000 manat arasında ucuzlaşıb. Məsələn, bir ay əvvəl 18-19 min manata satılan “KİA Cerato”nun qiyməti indi 15500-16000 manata düşüb. 25-26 min manatlıq “KİA Sportage”i isə indi 22-23 min manata almaq olar.
Eyni ucuzlaşma “Hyundai” modelllərində də hiss olunur. Məsələn, əvvəl 24-25 min manata təklif edilən 2011-2013-cü il model “Hyundai ix35”lər indi 21500-22000 manata düşüb.
Ucuzlaşma 2007-2009-cu il model “Toyota Prado”lardan da yan keçməyib. Məşhur 2.7 l mühərrikli “Prado”nu bir ay əvvəllə müqayisədə 4 min manat ucuz almaq mümkündür. Yəni, əvvəl 30 min manata satılan offroader indi 26 min manata təklif edilir.



 
U.A.
www.oxu.az
"
"Sarı zolağa görə cərimələnən sürücülərin sayı açıqlandıBakıda İslamiada ilə bağlı salınan xüsusi zolaqlara daxil olduqları üçün inzibati məsuliyyətə cəlb edilən sürücülərin sayı açıqlanıb.
Oxu.Az xəbər verir ki, Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov APA-ya deyib ki, Bakıda keçirilən IV İslam Oyunları ilə bağlı çəkilmiş xüsusi hərəkət zolaqlarına daxil olanların sayı ötən oyunlarla müqayisədə xeyli azalıb: “Mayın 5-dən bu günədək bu zolaqlara daxil olaraq qayda pozan 1319 nəfər inzibati məsuliyyətə cəlb edilib”.
Qeyd edək ki, sarı zolağa daxil olan sürücülər 40 manat məbləğində cərimə olunurlar. Beləliklə, Dövlət Yol Polisi sürücüləri 52760 manat məbləğində cərimə edib.
Xatırladaq ki, bu gün saat 12:00-dan etibarən xüsusi zolaqlarla bağlı məhdudiyyət aradan qaldırılıb.
A.M.
www.oxu.az
"
"Sürücülərin nəzərinə: “Sarı zolaq”larda hərəkət bərpa olunduBakı şəhərində nəqliyyat vasitələrinin rahat və fasiləsiz hərəkətinin təmin olunması məqsədi ilə bu gün - may ayının 23-ü saat 12:00-dan sarı xətlərlə nişanlanmış xüsusi zolaqlarda hərəkətə tətbiq olunmuş məhdudiyyətlər ləğv olunub.
Bu barədə Oxu.Az-a Baş Dövlət Yol Polisi İdarəsindən bildirilib.
Xatırladaq ki, paytaxtda keçirilən Bakı-2017 IV İslam Həmrəyliyi Oyunları ilə əlaqədar şəhərin bəzi küçə və yollarında sarı xətlərlə xüsusi “Oyun zolaqları” çəkilmişdi. Həmin zolaqlarla may ayının 5-dən operativ və oyunlara cəlb edilmiş avtomobillər istisna olmaqla digər nəqliyyat vasitələrinin hərəkəti qadağan olunmuşdu.
A.M.
www.oxu.az
"
"Tıxacda “protiv” hərəkət edən avtomobil – VİDEOBakı Beynəlxalq Avtovağzalından əsas yola dönən hissədə onsuz da sıxlıq olur. Bu azmış kimi, “Mercedes Vito” markalı avtomobilin sürücüsü tıxac olan yola əks istiqamətdə girir.
Oxu.Az-ın avtosfer.az-a istinadən verdiyi məlumata görə, bununla da digər sürücülərə qəza şəraiti yaradır.
Videoda görüntülərin çəkildiyi tarix və saat qeyd olunub.


A.M.

www.oxu.az
"
"“Airbus” “uçan avtomobil”lər xidmətini sınaqdan keçirəcəkCari ilin sonunadək sərnişin hava daşımaları xidmətini sınaqdan keçirməyə başlayacaq “Airbus” şirkətinin ""uçan avtomobil”ində gediş qiyməti adi taksi ilə eyni olacaq. 
Layihənin direktoru Zak Loverinq deyib ki, ""hava"" taksisindən istifadə zamanı hər mil (1,6 km) üçün gediş qiyməti 1,5-2,5 dollar təşkil edəcək. 
Oxu.Az Avtosfer.az-a istinadən xəbər verir ki, “Airbus” şirkətinin uçan aparatı kabinində pilot olmayan avtonom uçan aparatdır. 
Müştərilər mobil proqramın köməyi ilə uçan avtomobili yaxınlıqda yerləşən helikopter meydançasına sifariş edə biləcəklər. 
Konsern ilin sonunadək pilotsuz uçan avtomobili sınaqdan keçirmək niyyətindədir. Hazırlanmış prototipin maksimum uçuş məsafəsi təxminən 50 km təşkil edəcək. 2020-ci ilədək təqdim ediləcək yekun modeldə uçuş məsafəsi iki dəfə daha yüksək olacaq. 
O.C.
www.oxu.az
"
"Bakıda piyada sürücünü bu cür cəzalandırdı – FOTOBakıda maraqlı hadisə baş verib.
Oxu.Az baku.ws-ə istinadən xəbər verir ki, şəhərdə bir sürücü avtomobilini piyada keçidinin üstündə saxlayıb.
Bundan bərk qəzəblənən paytaxt sakinlərindən biri sürücünü özünəməxsus şəkildə cəzalandırıb. Vətəndaş piyada keçidinin üzərində dayanan avtomobilin təkərini boşaldıb.
Sürücü avtomobilini bu vəziyyətdə gördükdə heyrətlənib. Vətəndaşın sürücüyə keçdiyi dərs yəqin ki, uzun müddət yadından çıxmayacaq.
Qeyd edək ki, “Yol hərəkəti haqqında” Azərbaycan Respublikasının Qanununa əsasən, nəqliyyat vasitəsi piyada keçidlərinə ən azı 5 metr məsafədə dayana bilər.



A.M.
www.oxu.az
 
"
"Bakı metrosu bu gecə saat 2-yə qədər işləyəcəkBakı metrosu bu gecə saat 2-yə qədər işləyəcək.
Oxu.Az-ın məlumatına görə, qurumun mətbuat xidmətinin rəhbəri Nəsimi Paşayev belə deyib. 
Onun sözlərinə görə, IV İslam Oyunlarının bağlanış mərasimi ilə əlaqədar “Bakı Metropoliteni” QSC-də xüsusi hazırlıq tədbirləri görülüb. 
O bildirib ki, açılış mərasimində olduğu kimi, Bakı metrosu bu gün də saat 2-ə kimi işləyəcək: 
“Açılışda ehtiyac olduğu üçün saat 02:40-a qədər işlədik. Əgər bu gün də ehtiyac olacaqsa, saat artırıla bilər”. 
Qeyd edək ki, bu gün Bakı-2017 IV İslam Həmrəyliyi Oyunları yekunlaşır. Saat 20:00-da Bakı Olimpiya Stadionunda Oyunların rəsmi bağlanış mərasimi baş tutacaq.
Z.Q.
www.oxu.az
"
"Gəlin avtomobillərinin qiyməti ucuzlaşıb – QİYMƏT + FOTOAzərbaycanda toyların təmtəraqla keçirildiyini izah etməyə gərək yoxdur. Baxmayaraq ki, israfçılıq tez-tez ictimai qınaqla üzləşir, amma insanlar buna əhəmiyyət vermir, toy mərasimləri zamanı qənaət etməyə çalışmırlar. Toylarda israfçılığa səbəb olan hallardan biri də bahalı gəlin avtomobillərinin sifarişi ilə bağlıdır. Metronun “Gənclik” və “Xalqlar Dostluğu” stansiyalarının yaxınlığında, belə nəqliyyat vasitələrinin geniş seçimi mövcuddur.
Oxu.Az modern.az-a istinadən xəbər verir ki, toy üçün nəzərdə tutulan nəqliyyat vasitələrini icarə verənlərlə ümumi söhbət əsasında belə məlum oldu ki, ən ucuz avtomobil 50 manata, ən bahalısı isə 1200 manata təklif olunur.
“Bəy və gəlini şadıq evinə aparan sürücü bizim əməkdaşımız olur. Sifarişçilər əvvəlcə beh verir, sonra ödəniş edilir. Bəy və gəlin şadlıq evinə gətiriləndən sonra işimiz yekunlaşır. Əgər avtomobil toy sahibləri tərəfindən idarə olunarsa, daha 50 manat əlavə ödəniş edilməlidir.  Nəqliyyat vasitəsinin yuyulması, bəzədilməsi, yanacaq xərci, sürücüyə ödəniləcək məbləğ qiymətlərə daxildir”.
Avtomobil kirayə verənlər işlərin yaxşı getməməsindən gileyləndilər: 
“Əvvəllər, məsələn, 5 manata aldığımız bəzəyin qiyməti indi 10 manat olub. Amma evlənən yoxdur, avtomobillər də qalıb burada. Əvvəlki illərə nisbətən çox fərq var, gəlirlərimiz azalıb”.
Avtomobil sahibləri ən çox kirayəyə götürülən avtomobilin “Mercedec S-class” modeli olduğunu dedilər – qiyməti 100 manatdır.
Məlum oldu ki, avtomobillərin kirayə qiymətləri ötən illə müqayisədə ucuzlaşıb. Məsələn, əvvəllər 100 manata kirayəyə verilən nəqliyyat vasitəsi indi müştərilərə 80 manata təklif olunur.
“Bizdə ən bahalı, yəni 1200 manata təklif olunan “Rolls&Royce” markalı avtomobildir. Bəy və gəlini evdən götürüb şadlıq sarayına aparırıq. Gecə evə qaytarmaq lazım olanda əlavə pul alınır. Qiymətlər məsafədən asılı olaraq dəyişir”.














A.M.
www.oxu.az
"
"Bakıda tuneldə qəza: Prospektdə tıxac yaranıbBakıda Ziya Bünyadov prospektindəki tuneldə ağır qəza baş verib.
Oxu.Az metbuat.az-a istinadən xəbər verir ki, hadisədə sürücülərdən biri yaralanıb və avtomobillərə ciddi ziyan dəyib. Baş verən qəzaya görə tuneldə və həmin prospektdə tıxac yaranıb.
Hadisə yerinə Dövlət Yol Polisinin əməkdaşları gəlib.
A.M.
www.oxu.az
"
"“Avtoş” saxlanıldı: Peşman deyiləm – VİDEOGəncədə toy karvanında avtoxuliqanlıq edən sürücü məsuliyyətdən yayına bilməyib.
Oxu.Az APA-ya istinadən xəbər verir ki, özünə məxsus “VAZ 2107” markalı avtomobilinin dövlət nömrə nişanlarını açaraq toy karvanında avtoxuliqanlıq edən Gəncə şəhər sakini Sərxan Rzayev saxlanılıb.
Gəncə şəhər Nizami Rayon Məhkəməsinin qərarı ilə Sərxan Rzayev avtoxuliqanlıq əməllərinə görə bir il müddətinə sürücülük hüququndan məhrum edilib və 20 sutka inzibati həbs cəzası alıb.
Saxlanılan şəxs törətdiyi əməldən peşman olmadığını deyib.


A.M.

www.oxu.az
"
"Beş tələbənin öldüyü dəhşətli qəzanın təfərrüatları – YENİLƏNİB + FOTOHacıqabul rayonunda icarəyə götürülmüş “Hyundai Accent” markalı avtomobilin qəzaya uğraması və 5 tələbənin vəfat etməsi hadisəsi ilə bağlı sənədlər üzə çıxıb.
Oxu.Az Lent.az-a istinadən xəbər verir ki, avtomobili icarəyə vermiş “Elşən Rent a Car” şirkətinin rəhbəri Elşən Babayev bildirib ki, icarəyə verilmiş avtomobil həmin gün 20 dəfədən çox sürət həddini aşıb: 
“Avtomaşını icarəyə götürmüş sürücü Əmiraslan Əmiraslanının 17 deyil, 19 yaşı olub. Biz GPS vasitəsi ilə həmin avtomobilləri izləyirik. Həmin avtomaşın 20 dəfədən çox sürət həddini aşıb və işçimiz zəng edərək xəbərdarlıq etməyə çalışıb. Lakin telefonu götürən olmayıb. Qəza anında isə avtomaşının sürəti saatda 153 kilometr olub. Yol boyu isə avtomaşının sürəti saatda 157 kilometrədək artıb”.
“Elşən Rent a Car”ın sahibi əlavə edib ki, həmin avtomaşını 4 günlük icarəyə verib və bununla bağlı sənəd imzalanıb. Sənəd imzalanarkən Ə.Əmiraslanlının sürücülük vəsiqəsinin və şəxsiyyət vəsiqəsinin sürətləri götürülüb. 
O, həmçinin əlavə edib ki, icarəyə verilmiş avtomobillə ölkənin sərhədləri daxilində istənilən yerə getmək olar.
































11:52
Mayın 20-də Bakı-Qazax magistralının 112-ci kilometrliyində - Hacıqabul şəhəri yaxınlığında 5 tələbənin ölümü ilə nəticələnən yol qəzası ilə bağlı maraqlı faktlar üzə çıxıb.
Oxu.Az lent.az-a istinadən xəbər verir ki, İmişli rayonundan olan gənclər qəzaya düşdükləri “Hyundai Accent” markalı, 99 LD 773 dövlət qeydiyyat nişanlı avtomobili elə həmin gün icarəyə götürüblərmiş.
Avtomobil “Elşən - Rent a Car” şirkətinə məxsus olub və 17 yaşlı Əmiraslan Əmiraslanlının adına yol kağızı verilib. Lakin yaşı hələ 18 tamam olmamış Əmiraslanın sürücülük vəsiqəsi olmayıb.
Hadisəni araşdıran istintaqçılar qəzaya düşən avtomobilin kameralara və radarlara düşüb-düşməməsini də araşdırıb. Məlum olub ki, avtomobil kamera və radarların olduğu yerlərdən qanunun tələb etdiyi sürətlə keçib. Daha sonra isə sürəti artırıblar.
21.05.2017 (23:35)
Dünən Hacıqabul rayonunda, Bakı-Qazax magistralının 112-ci kilometrliyində baş vermiş dəhşətli qəza ilə bağlı bəzi məqamlar aydınlaşıb.
Oxu.Az lent.az-a istinadən xəbər verir ki, 5 gəncin həyatını itirməsi ilə nəticələnən qəzaya düşmüş “Hyundai Accent” həmin şəxslərə məxsus olmayıb.
Belə ki, dostlar taksi sürücüsü olan tanışlarından həmin avtomobili bir neçə günlük icarəyə götürüblərmiş. Qəzanın baş vermə anına gəlincə, hadisədən bir neçə saniyə əvvəl 17 yaşlı Əmiraslan Əmiraslanlının idarə etdiyi avtomobil digər bir İmişli sakininin avtomobilini yüksək sürətlə keçib. Həmin nəqliyyat vasitəsinin sürücüsü deyib ki, “Hyundai Accent” saatda təxminən 150-160 kilometr sürətlə hərəkət edirmiş və ötmə əməliyyatından sonra sürücü idarəetməni itirib. Avtomobil bir andaca yoldan çıxaraq dərəyə yuvarlanıb.
5 nəfərin öldüyü avtomobili idarə etmiş Əmiarslan Əmiraslanın və vəfat etmiş sərnişinlərdən Murad Süleymanlının fotolarını təqdim edirik.

10:34
Dünən Hacıqabul rayonunda baş vermiş dəhşətli qəzada vəfat edən 5 tələbə ilə bağlı bəzi məqamlar üzə çıxıb.
Oxu.Az lent.az-a istinadən xəbər verir ki, Baklı-Qazax magistralının 112-ci kilometrliyindəki döngədə aşan “Hyundai Accent” markalı, 99 LD 773 dövlət nömrə nişanlı avtomobildə vıfat edən 5 gəncin hamısı İmişli rayon 5 saylı orta məktəbin məzunları olub.
Onlar məktəbi 9-cu sinifdən bitirərək Bakıdakı Maliyyə İqtisad Kollecinə daxil olublar. Bakıda bir yerdə qalan dostlar altıncı-bazar günləri dərs olmadığından rayona ailələrinin yanına yola düşməyə qərar veriblər. Lakin Hacıqabul şəhəri yaxınlığında sürətlə hərəkət edən avtomobil döngəyə daxil olarkən idarəetmədən çıxaraq aşıb və 5 gənc hadisə yerindəcə vəfat edib.
Qəzada ölənlərdən ikisi xalaoğludur. Onlar əslən rayonun Cəfərli kəndindəndir.
Artıq vəfat edən tələbələrin hamısı dəfn edilib.
20.05.2017 (20:25)
Hacıqabul rayonunda baş verən dəhşətli yol-nəqliyyat hadisəsində həyatını itirənlərin hamısının kimliyi məlum olub.
Oxu.Az APA-ya istinadən xəbər verir ki, onlar 1998-ci il təvəllüdlü Hüseynov Elvin Vahid oğlu, 1999-cu il təvəllüdlü Azadlı Əlizamin Fikrət oğlu, Əhmədov Elçin Cahangir oğlu, 2000-ci il təvəllüdlü Süleymanlı Murad Rəfael oğlu və Əmiraslanlı Əmiraslan Müşfiq oğludur.
Qəzada həyatını itirənlərin hamısı İmişli rayon sakinləridir.
17:33
Hacıqabulda baş verən yol qəzasında ölənlərdən daha birinin şəxsiyyəti müəyyənləşdirilib.
Oxu.Az Report-a istinadən xəbər verir ki, bu, Süleymanlı Murad Rafael oğludur.
Digər şəxs isə 1998-ci il təvəllüdlü Əmiraslan Müşfiq oğlu Əmiraslanlıdır.
Ölənlərin Maliyyə-İqtisad Kollecinin tələbələri olduğu bildirilir.
16:25
“Hundai” markalı 90-LD-773 dövlət nömrə nişanlı minik avtomobilinin yolun kənarına aşması nəticəsində ölənlərdən birinin adı məlum olub.
Oxu.Az Report-a istinadən xəbər verir ki, həmin şəxs avtomobilin sürücüsü 1998-ci il təvəllüdlü Əmraslanlı Amraslan Müşfiq oğludur.
Digərlərinin şəxsiyyəti müəyyənləşdirilir.
Qəza nəticəsində ölənlərin meyitləri Şirvan şəhər məhkəmə tibbi-ekspertizasına aparılıb.
Onların İmişli rayon sakinləri olduğu bildirilir. Ölənlərin hamısı tələbədir.
15:31
Hacıqabul rayonu ərazisində dəhşətli yol-nəqliyyat hadisəsi baş verib.
Oxu.Az-ın APA-ya istinadən xəbərinə görə, hadisə Baklı-Qazax magistralının 112-ci kilometrliyində qeydə alınıb.  
“Hyundai” markalı, 99 LD 773 dövlət nömrə nişanlı avtomobil yoldan çıxaraq aşıb.
Hadisə nəticəsində beş nəfərin öldüyü bildirilir.
Faktla bağlı Baş Dövlət Yol Polisi İdarəsinin əməkdaşları tərəfindən araşdırma aparılır.
S.B.
www.oxu.az
"
"Sürücülərin nəzərinə: Sarı zolaqlarda hərəkət nə vaxt bərpa ediləcək? Bu gün IV İslam Həmrəyliyi Oyunlarının bağlanış mərasimi olsa da, sarı zolaq qadağası mayın 25-nə kimi davam edəcək.
Oxu.Az Qafqazinfo-ya istinadən xəbər verir ki, bu zolaqda yalnız oyunların keçirilməsi ilə bağlı təşkilat komitəsinin təyin etdiyi və xüsusi işarələnmiş avtomobillər hərəkət edə bilər.
Qaydanı pozan sürücülər 40 manat cərimə olunur.
A.M.
www.oxu.az
"
"Ərəb şeyxləri üçün eksklüziv “Bentley” hazırlanıb – VİDEO“Mulliner” şirkəti “Bentley” avtomobilinin xüsusi versiyasını hazırlayıb.
Oxu.Az istipress.az-a istinadən xəbər verir ki, onlar “Bentley”in ov üçün versiyasını xüsusi olaraq ərəb şeyxləri üçün düzəldiblər.
Avtomobilin içərisi xüsusi bəzəkli parçadan ibarətdir. Yük yerində isə nəm salfet qutusu, durbin, metal termoslar, GPS  və ov üçün xüsusi ləvazimatlar yerləşdirilib. Arxa yük yerində isə ərəb şeyxlərinin quşlarını saxlamaq üçün xüsusi qab da var. “Bentley Bentayga Falconry” avtomobilinin içərisi mozaik panno, zeytun və dalğalı çinar, ağcaqayın, şabalıd, evkalipti, pırkalı şponu əl ilə yığılıb.

İ.N.
www.oxu.az
"
"Daşkəsəndə ağır qəza: Ölənlər varDaşkəsən rayonu, Quşçu kəndi ərazisində “QAZel” markalı yük avtomobilinin “VAZ” markalı minik avtomobilinə çırpılması nəticəsində yol-nəqliyyat qəzası baş verib.
Oxu.Az Fövqəladə Hallar Nazirliyinin (FHN) saytına istinadən xəbər verir ki, dərhal Nazirliyin Gəncə Regional Mərkəzinin xilasediciləri hadisə yerinə cəlb olunaraq qəza nəticəsində körpüdən çaya düşən iki nəfər sürücünü və 1949-cu il təvəllüdlü Bəxtiyar Salman oğlu Uğurluyevin cəsədini çıxararaq aidiyyəti üzrə təhvil veriblər.
Əməliyyat saat 00:49-da başa çatıb.
A.M.
www.oxu.az
"
"Qəza şəraiti yaradan sürücü səhvini qəbul etmir – VİDEOBakıda yol-nəqliyyat hadisəsi baş verib.
Oxu.Az avtosfer.az-a istinadən xəbər verir ki, qoşa xəttin tələbini pozaraq qarşı yola çıxan və geriyə dönməyə çalışan 50 CV 588 dövlət nömrə nişanlı avtomobilin sürücüsünə öz təhlükəsizliyinə görə yol verən digər sürücü qəza ilə üzləşib.
Qaydanı pozub dönmə etdikdən sonra yola belə baxmadan sağdan sola ötmə də edən “Mercedes”in sürücüsü digər avtomobilin yoluna çıxır və qəzaya səbəb olur. Eyni zamanda öz yolu ilə hərəkətdə olan sürücünü də “borclu çıxarmağa” çalışır.


A.M.

www.oxu.az
"
"Azərbaycanda yaşayan əcnəbi sürücülərə şad xəbərNazirlər Kabineti (NK) “Nəqliyyat vasitələri sürücülərinin hazırlanması və onların ixtisasının artırılması kursları haqqında Əsasnamənin və Nəqliyyat vasitəsini idarə etmək hüququ verən sürücülük vəsiqəsi almaq istəyən şəxslərdən imtahanların qəbul edilməsi və onlara sürücülük vəsiqəsinin verilməsi qaydaları haqqında Əsasnamənin təsdiq edilməsi barədə” 1999-cu il 15 mart tarixli 41 nömrəli qərara dəyişiklik edib.
Oxu.Az Trend-ə istinadən xəbər verir ki, yeni dəyişiklikə əsasən, qərarın 3.10-cu bəndinin “Qeyd”i ləğv edilib. Əvvəlki varianta əsasən, Azərbaycanda müvəqqəti və ya daimi yaşamaq üçün icazə almış əcnəbi və ya vətəndaşlığı olmayan şəxs sürücülük vəsiqəsini dəyişdirərkən onun həmin sürücülük vəsiqəsinin notarial qaydada tərcümə edilmiş variantını təqdim etməli idi. Yeni dəyişikliyə görə isə həmin hissə ləğv edilib.
Yeni dəyişikliyə görə, Azərbaycanda müvəqqəti və ya daimi yaşamaq üçün icazə almış əcnəbi və ya vətəndaşlığı olmayan şəxs sürücülük vəsiqəsini dəyişdirdikdə, Dövlət Miqrasiya Xidmətindən aldığı icazə vərəqəsinin surətinin notarial qaydada təsdiq edilmiş surəti təqdim edilməlidir.
Dəyişikliyi şərh edən ekspert Ərşad Hüseynov bildirib ki, yeni qaydalara görə, Azərbaycanda müvəqqəti və ya daimi yaşamaq üçün icazə almış əcnəbi və ya vətəndaşlığı olmayan şəxs bir aydan artıq Azərbaycan ərazisində yaşayırsa, həmin şəxs sürücülük vəsiqəsini dəyişdirməlidir:
“Yəni, köhnə qərarda bu məsələ yox idi. Digər bir məsələ isə odur ki, Azərbaycanda müvəqqəti və ya daimi yaşamaq üçün icazə almış əcnəbi və ya vətəndaşlığı olmayan şəxs sürücülük vəsiqəsini dəyişdirərkən onun həmin sürücülük vəsiqəsinin notarial qaydada tərcümə edilmiş variantını təqdim etməsinə ehtiyac yoxdur. Yəni, həmin şəxs əgər bir aydan artıq Azərbaycan ərazisində yaşayırsa, o həmin vaxt Dövlət Miqrasiya Xidmətindən aldığı icazə vərəqəsinin surətini və sürücülük vəsiqəsini Daxili İşlər Nazirliyinin İmtahan Qeydiyyat Bölməsinə təqdim edib dövlət rüsumunu ödəməklə Azərbaycan Respublikasının sürücülük vəsiqəsini əldə edə bilər. Həmçinin, bu vaxt sürücünün xarici sürücülük vəsiqəsi də özünə qaytarılır”.
A.M.
www.oxu.az
"
"Bu gün bu yollar bağlanacaq – SİYAHIBu gün IV İslam Həmrəyliyi Oyunlarının bağlanış günü ilə əlaqədar Bakı yollarında nəqliyyatın hərəkətinə məhdudiyyət qoyulacaq.
Oxu.Az-ın Trend-ə istinadən verdiyi məlumata görə, bağlanış mərasimi ilə əlaqədar bu gün Heydər Əliyev prospektinin “Excelsior” hotelinin qarşısındakı yol qovşağından Sabunçu dairəsinədək olan hissəsi və Neftçilər prospektinin “Azneft” meydanından Yusif Səfərov küçəsinə qədər olan hissəsi günorta saatlarından sonra ümumi yol hərəkəti üçün bağlı olacaq. Həmin ərazilərdən istifadə edən sürücülər aeroport istiqamətinə getmək üçün Balaxanı yolundan, yaxud da Zığ yolundan istifadə etməklə aeroport yoluna çıxa bilərlər.
Tamaşaçılar bağlanış mərasimini izləmək üçün Olimpiya Stadionuna metro və ekspress xətt avtobusları vasitəsilə gedə bilərlər.
Qeyd edək ki, Bakı-2017 IV İslam Həmrəyliyi Oyunları mayın 22-də bitəcək. Yarışlar Azərbaycan paytaxtının 16 idman obyektində 21 idman növü üzrə keçirilib.
Bundan başqa, IV İslam Həmrəyliyi Oyunlarının bağlanış mərasiminə tamaşaçılar (saat 17:00-dan 20:00-dək) 3 ekspress xətti üzrə seçilmiş istiqamətlərdən – metronun “20 Yanvar”, “Gənclik” və “Qara Qarayev” stansiyalarından Bakı Olimpiya Stadionuna çatdırılacaqlar. Mərasimdən sonra da tamaşaçılar ekspress xətt üzrə 3 istiqamətə - metronun “20 Yanvar”, “Gənclik” və “Qara Qarayev” stansiyalarına daşınacaq.
Qeyd edək ki, bağlanış mərasimi zamanı tamaşaçıların ekspress xətlər və metro ilə daşınması ödənişsiz olacaq.
Bundan başqa, Heydər Əliyev və Neftçilər prospektlərinin bağlı olmasını nəzərə alaraq, ictimai nəqliyyatın hərəkəti də dəyişəcək.
Z.Q.
www.oxu.az
"
"İmişlidə yol qəzası baş verib: Ölən varİmişli rayonunda 1 nəfərin ölümü ilə nəticələnən yol qəzası baş verib. 
Oxu.Az Report-a istiandən xəbər verir ki, hadisə axşam saatlarında İmişli-Kürdəmir avtomobil yolunun rayon ərazisindən keçən hissəsində qeydə alınıb.
Belə ki, “VAZ-2106” markalı avtomobilin sürücüsü, əslən Ağdərə rayonundan olan 54 yaşlı Zakir Məhəmmədəli oğlu Məmmədov hərəkətdə olarkən nəqliyyat vasitəsinə idarəetməni itirməsi nəticəsində ağır bədən xəsarətləri alıb. Z.Məmmədov xəstəxanaya çatdırılsa da onun həyatını xilas etmək mümkün olmayıb.
Faktla bağlı araşdırma aparılır.
S.S.
www.oxu.az
"
"Ağdaşda avtomobil polisin üstündən keçibAğdaş rayonunda yol polisi əməkdaşını minik avtomobili vurub. 
Oxu.Az-ın APA-ya istinadən xəbərinə görə, hadisə Bakı-Şamaxı-Yevlax magistral yolunun 245 km-də, Ağdaş rayonunun Zeynəddin kəndi ərazisində, heyvan bazarının qarşısında qeydə alınıb.
Rayonun Ləki qəsəbə sakini Ələsgər Daşdıyev idarə etdiyi 19-BB-772 dövlət nömrə nişanlı, “VAZ 2106” markalı minik maşını ilə hərəkətdə olarkən heyvan bazarının qarşısında avtomobillərin sıxlığı səbəbindən yolu tənzimləyən Baş Dövlət Yol Polisi İdarəsinin əməkdaşı, polis serjantı, 1986-cı il təvəllüdlü Qasımov Emin Şakir oğlunu vurub.
Avtomobil Emin Qasımovun ayağının üstündən keçib. Müxtəlif dərəcəli bədən xəsarətləri alan polis əməkdaşı Ağdaş Mərkəzi Rayon  Xəstəxanasının reanimasiya şöbəsinə çatdırılıb. Hazırda polis əməkdaşının vəziyyəti ağır olaraq qalır.
Faktla bağlı Baş Dövlət Yol Polisi İdarəsinin İstintaq və təhqiqat şöbəsində araşdırma aparılır. 
S.B.
www.oxu.az
"
"Bakıda yol polisi ağır qəzaya düşdü – VİDEOBakıda Dövlət Yol Polisi avtomobilinin iştirakı ilə ağır yol-nəqliyyat hadisəsi baş verib.  
Oxu.Az BAKU.WS-ə istinadən xəbər verir ki, hadisə ötən gün saat 17:00 radələrində Bakı Dəniz Vağzalı yaxınlığında baş verib.
Belə ki, qəfil manevr edən avtomobil iki DYP avtomobilinin qarşısına çıxıb. DYP avtomobillərindən biri toqquşmadan yayına bilməyib.
Hadisə nəticəsində avtomobillərə ciddi ziyan dəyib.
Faktla bağlı araşdırma aparılır.

S.B.
www.oxu.az
"
"Bakıda təmirdən yeni çıxan BMW yolda alovlandı – FOTOBadamdar qəsəbəsində yerləşən restoranın yanında 90 ND 019 nömrə nişanlı BMW M7 markalı avtomobil yanıb.
Oxu.Az Milli.Az-a istinadən xəbər verir ki, hadisə yerinə polis əməkdaşları gəliblər. 
Sahibi deyib ki, avtomobil hadisədən cəmi 1 saat öncə ustada olub. Ustadan çıxıb avtomobili sürərkən o yolda birdən-birə yanıb.
































U.A.
www.oxu.az
"
"Aldığı avtomobil mühərriki dəyişdirilmiş çıxdı – VİDEOSüllədin Əmirov ötən ay Vüsal Məmmədov adlı şəxsdən 2600 manata baş etibarnamə ilə 2-ci əl minik avtomobili alıb.
Oxu.Az Xezerxeber.az-a istinadla məlumat verir ki, soradan həmin avtomobili usta yanına aparıb təmir elətdirdikdə ona avtomobilin mühhəriki ilə texniki sənədində olan nömrənin uyğun gəlmədiyi bildirilib.
Bundan sonra, Süllədin Əmirov yenidən Vüsal Məməmdovla əlaqə saxlayaraq bunun avtomobili addan-ada keçirdən zaman problem yaradacağını bildirib.
Məsələ ilə bağlı Vüsal Məmmədov bildirib ki, avtomobil satılarkən mühərrikinin dəyişilməsi ilə bağlı ona məlumat verilib. O da bununla razılaşaraq avtomobili alıb. Ancaq buna baxmayaraq həmin avtomobil pulu geri qaytarılaraq ondan götürüləcək.
Bəs belə halla qarşılaşdıqda vətəndaşlar nə etməldirlər?
Hüquqşunas Ərşad Hüseynov deyir ki, avtomobil qeydiyyata alınarkən onun ban şassisi və mühərrikinin nömrəsi də qeydiyyata alınır. Bunlarda dəyişiklik olarsa, o zaman onların da təkrar qeydiyyatı aparılmalıdır.
Bu vəziyyətdə avtomobili sürmək istəyən şəxs mühərrikin dəyişilməsi ilə bağlı onu yenidən qeydiyyata saldırmalıdır.
Mövzu ilə bağlı daha ətraflı videomaterialı təqdim edirik:


İ.N.
www.oxu.az

"
"“Sarı zolağ”a görə cərimələnən sürücülərin sayı məlum oldu“Mayın 5-dən bu günə qədər IV İslam Həmrəyliyi ilə əlaqədar paytaxt yollarında qadağan olunmuş xüsusi zolağa daxil olan 1000-dən çox sürücü cərimələnib”.
Oxu.Az “Report”-a istinadən xəbər verir ki, bunu jurnalistlərə açıqlamasında Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev deyib.
Onun sözlərinə görə, paytaxt yollarında bəzi hallarda yol polislərinin icazəsi ilə sürücülərin həmin zolaqlara çıxmasına icazə verilir:
“Ərazidə tıxac və sıxlıqlar yaranmasın deyə bəzi hallarda yol polisləri sürücüləri həmin zolaqlara yönəldir və bu halda onlara protokol tərtib olunmur. Digər hallarda icazəsiz zolağa daxil olan avtomobillərin sürücüləri cərimələnir”.
K.Əliyev bildirib ki, paytaxt sürücülərinə bununla bağlı müraciət edəndən sonra onlar qaydalara riayət edirlər.
U.A.
www.oxu.az
"
"Azərbaycanlı ovçu avtomobilinə 70 min manata yaxın pul xərcləyib – VİDEOOv həvəskarı olan bir şəxs, avtomobilini qeyri-adi formaya salıb. Təkərlər özlərini avtomatik olaraq doldurur. Gecə ova çıxanda, dumanlı havada da heç bir problemlə üzləşmir. Avtomobildə 220 voltluq işıqdan istifadə və elektrik sobasında yemək bişirmək mümkündür.
Oxu.Az Xezerxeber.az-a istinadən xəbər verir ki, İlkin Quluzadə həvəskar ovçudur. Ov zamanı suda və quruda üzləşdiyi problemlərdən azad olmaq üçün avtomobilinə dəyişiklik etmək qərarına gəlib. Bunun üçün avtomobilinə 68 min manat pul xərcləyib.
İlk baxışdan zirehli texnikaya bənzəyən nəqliyyat vasitəsi əslində ov zamanı xüsusi əhəmiyyət kəsb edir.
Konstuksiyasının dəyişdirilməsi avtomobilin aşırımlı yollarda rahat hərəkətini təmin edir. Avtomobilin üst hissəsi heyvanların və ov ləvazimatlarının daşınması üçün nəzərdə tutulub.
Alt-asqı sistemi, yəni qabaq və arxa işıqlar tamamilə mühafizə olunub. Ötürücüsü mexanika olan avtomobilin içərisinə də dəyişiklik edilib. Demək olar ki, əyləc sistemi yenidən qurulub.
Mövzu ilə bağlı daha ətraflı videomaterialı təqdim edirik:


İ.N.
www.oxu.az

"
"Sükan arxasında qaydaları pozmaqla “fəxr edənlər” həbs oluna bilərlər – VİDEOSükan arxasında qayda pozaraq görüntüləri sosial şəbəkələrdə yayan sürücülər həbs oluna bilərlər.
Oxu.Az-ın Xəzər TV-yə istinadən məlumatına əsasən, bu il ərzində 18 sürücü sosial şəbəkədə yayılan görüntülər əsasında məsuliyyətə cəlb edilib. Belə pozuntulara daha çox yol verənlər isə adətən tanınmış simalar olur.
Bakı Şəhər Dövlət Yol Polisi İdarəsinin bölmə rəisi Vaqif Əsədov deyir ki, belə faktlar dəfələrlə qeydə alınıb və xətanı törədənlər həbs edilib.
Bölmə rəisinin sözlərinə görə, edilmiş xətaların sosial şəbəkələr vasitəsi ilə yayılması halları ən çox məşhurlar arasında baş verir ki, bu da təəssüfləndirici faktdır. Çünki həmin şəxslər öz hərəkətləri ilə cəmiyyətə örnək olmalıdırlar.
Vaqif Əsədov deyir ki, hətta film və klip çəkilişlərində belə icazə alınıb, təhlükəsizlik təmin edilmədən qayda pozan şəxslər də cərimə olunacaqlar.

S.B.
www.oxu.az
"
"Bakıda yol polisi yolda qalan sürücüyə qarşı elə bir jest etdi ki... – FOTOBakıda yol polisi yolda qalmış xanım sürücüyə kömək edib.
Oxu.Az xəbər verir ki, Səkinə adlı sürücü avtosfer-ə yol polisinin nümunəvi hərəkəti ilə bağlı fotolar göndərib.
Xanım sürücü bildirib ki, bu gün səhər saatlarında işə gedərkən Babək prospektinin sonunda - Yusif Səfərov küçəsinə gedən yolayrıcında maşının təkəri partlayıb və boşalıb: 
“Maşını sağa çəkib saxladım. Bu zaman yol polisi mənə yaxsınlaşıb dayanmağımın səbəbini soruşdu. Biraz həyəcanlandəm. Çünki onlar haqqında o qədər mənfi fikir formlasdırıblar ki, həyəcanlanmamaq mümkün deyildi. Amma tam əksi oldu. Mənə kömək etmək istədiyini bildirdi. Qısası, özləri mənim maşınımın təkərini dəyişdilər. Mənə çox təəccüblü gəldi, dedim yəqin, axrda hörmət etməyimi istəyəcəklər. Lakin yenə də tam eksi oldu, həyat yoldaşım gələnə qədər özləri təkəri dəyişdilər. Hətta yoldaşım gələndə də yenə də özləri axıra kimi işi gördülər. Biz də onlara çox minnətdarlığımızı bildirdik.
Polislərin razılığını aldım, dedim, bunu paylasacam və sizinlə paylaşıram ki, bəzi insanların beyin yarımkürələrində azacıq da olsa müsbət hisslər formalaşsın. Sizdən xahiş edirəm, bu məlumatı paylaşasınız ki, camaat insani xaraketerə sahib olan yol polislərinin olduğunu bilsin”.
Avtosfer.az bildirir ki, xanım sürücüyə kömək edən yol polisi 99 YP 416 dövlət nömrə nişanlı patrul avtomobilində xidmət aparan Bakı şəhər DYP-nin Yol-Patrul Xidməti Alayının polis baş serjantı Ayxan Allahyarovdur.














Z.Q.
www.oxu.az
"
"Yeni avtomobil zavodunun açılacağı vaxt məlum olduİran ilə Azərbaycanın birgə iqtisadi layihəsi olan Neftçala avtomobil zavodu cari ilin avqust ayında istifadəyə veriləcək.
Oxu.Az AZƏRTAC-a istinadən xəbər verir ki, bu haqda İranda nəşr olunan ingilis dilli “Iran Daily” qəzeti məlumat verib.
Qeyd olunub ki, zavodu İranın “İran Khodro” və Azərbaycanın “AzEuroCar LLC” şirkətləri birgə inşa edirlər. 
İldə 10 min avtomobil istehsal etmək gücünə malik olan zavodda İranın “Dena”, “Runna”, “Soren” və “Samand” markalı avtomobilləri istehsal ediləcək. Layihənin dəyəri 15 milyon dollar həcmindədir.
Avtomobillərin ehtiyat hissələri Azərbaycandakı zavodlarda istehsal ediləcək. İstehsal olunacaq avtomobillər MDB və Mərkəzi Asiya ölkələrinə ixrac ediləcək. Avtomobillər Avro-5 standartına uyğun istehsal ediləcək.
Xəbərdə o da bildirilib ki, son illər Azərbaycan ilə İran arasındakı iqtisadi əlaqələr yüksələn xətlə inkişaf edir. Belə ki, cari ilin yanvar ayında iki ölkə arasındakı ticarət dövriyyəsinin həcmi 15,77 milyon dollara çatıb. Ötən il isə bu rəqəm 9,56 milyon dollar həcmində olmuşdu. Ölkələr arasındakı ticarət dövriyyəsinin həcmi 70 faiz artıb.
U.A.
www.oxu.az
"
"Gürcüstan Azərbaycana avtomobil ixracını kəskin artırıbBu ilin yanvar-aprel aylarında Gürcüstandan Azərbaycana 9 mln. 277,2 min dollar dəyərində 357 ədəd avtomobil gətirilib. 
Oxu.Az xəbər verir ki, bu barədə APA Gürcüstanın Statistika Xidmətinə istinadən məlumat verib.
Ölkəyə gətirilən avtomobillərin sayı ötən ilin 4 ayı ilə müqayisədə 137 ədəd və ya 62,3% çoxdur. Məbləğ baxımından isə bu rəqəm 2 mln. 181,9 min dollar və ya 30,75% çoxdur.
Qeyd edək ki, 2016-cı ilin 4 ayında Gürcüstandan Azərbaycana 7 mln. 95,3 min dollar məbləğində 220 ədəd avtomobil gətirilib.
U.A.
www.oxu.az
"
"Yol qaydalarını bilməyən sürücülərimizin biabırçı görüntüləri – VİDEO Azərbaycanda yol hərəkəti qaydalarını kitabdan yox, dost-tanışdan, atadan, qardaşdan öyrənən sürücülər çoxdur. Belələri ilə qanun-qayda ilə danışanda, çaş-baş qalırlar və qaydaları bir kənara qoyub “dədə-baba” qaydasından, hörmət-izzətdən danışırlar. Onlara elə gəlir ki, qaydaları yazanlar ağılsızdırlar və qaydalar o qədər də önəmli deyil. 
Oxu.Az-ın avtosfer-ə istinadən təqdim etdiyi bu videolara baxandan sonra isə başa düşəcəklər ki, qaydaların pozulmasa bir anda ağır qəzaya səbəb ola bilər. Bu zaman “dədə-baba” qaydaları köməyə gəlməyəcək...
Mayın 13-də Bakı-Ələt yolunda qayda pozan sürücülər Avtosfer.az-ın əməkdaşı tərəfindən saxlanılıb və onlara qanunun tələbləri izah olunub. Belə ki, Bakı-Ələt yolunun 43-cü kilometrində “Daf” markalı 99-JH-547 qeydiyyat nişanlı yük avtomobilinin sürücüsü hərəkət sürətini aşaraq zolağını dəyişən zaman sağ zolaqda hərəkət edən sayt əməkdaşının avtomobilinə qəza şəraiti yaradıb. Həmin sürücü saxlanılaraq sürücü tərəfindən qanunun tələbləri izah olunub və görüntülərin Baş Dövlət Yol Polisi İdarəsinə göndərilməsi barədə xəbərdarlıq edilib.

“VAZ 2107” markalı 10-SV-147 qeydiyyat nişanlı avtomobilin sürücüsü də zolağını sola dəyişən zaman yanaşı zolaqdakı avtomobili sıxışdırdığına görə saxlanılıb və ona da qanunun tələbləri izah olunaraq görüntülərin Baş Dövlət Yol Polisi idarəsinə göndərilməsi barədə xəbərdarlıq olunub. 

Təəssüf ki, hər iki sürücü kobud qayda pozuntusuna yol verdiyi halda özünü haqlı çıxarmağa çalışlb və yol hərəkəti qaydalarını yox, öz bildiklərini əsas gətirmək istəyiblər.
Sürücülərlə yaranan dialoqu sizə təqdim edirik və bildiririk ki, yolda qayda pozanlarla bağlı sürücülər tərəfindən göndərilən görüntülər DYP-yə təqdim olunacaq.
Z.Q.
www.oxu.az
"
"Bakıda rəis müavininin “Mercedes”i vurulub – FOTO + VİDEOBakının Nərimanov rayonu ərazisində 1 nəfərin xəsarət alması ilə nəticələnən yol qəzası baş verib.
Oxu.Az-ın Report-a istinadən verdiyi məlumata görə, hadisə Heydər Əliyev prospektində qeydə alınıb.
“Tofaş” markalı avtomobildə “Koroğlu” metro stansiyası istiqamətində yüksək sürətlə hərəkət edən 1974-cü il təvəllüdlü Valeh Məmmədov idarəetməni itirərək ikinci yola keçib və burada kənarda duran “Mercedes”ə çırpılıb.
Hadisə nəticəsində “Tofaş”ın sürücüsü xəsarət alıb və xəstəxanaya yerləşdirilib.
“Mercedes”in Suraxanı Rayon Polis İdarəsinin əməliyyat işləri üzrə rəis müavini Akif Nəzərliyə məxsus olduğu bildirilir.






























Z.Q.
www.oxu.az
"
"Azərbaycanda əcnəbilərin sürücülük vəsiqəsini dəyişdirməsi qaydalarında yeni tələb Nazirlər Kabineti “Nəqliyyat vasitəsini idarə etmək hüququ verən sürücülük vəsiqəsi almaq istəyən şəxslərdən imtahanların qəbul edilməsi və onlara sürücülük vəsiqəsinin verilməsi qaydaları haqqında Əsasnamə”də dəyişiklik edib.
Oxu.Az-ın APA-ya istinadən verdiyi məlumata görə, Əsasnaməyə əcnəbi və ya vətəndaşlığı olmayan şəxslərin sürücülük vəsiqəsini dəyişdirməsini tənzimləməklə əlaqədar yeni müddəa əlavə edilib.
Beləliklə, Azərbaycanda müvəqqəti və ya daimi yaşamaq üçün icazə almış əcnəbi və ya vətəndaşlığı olmayan şəxs sürücülük vəsiqəsini dəyişdirdikdə, həmin icazənin notarial qaydada təsdiq edilmiş surəti tələb olunacaq.
Z.Q.
www.oxu.az
"
"Piyada zolağını keçən kişi avtomobillə vurulub: Səbəbkar qaçıbPaytaxtın Binəqədi rayonu ərazisində piyadanın vurulması ilə nəticələnən yol-nəqliyyat hadisəsi baş verib.
Oxu.Az-ın Report-a istinadən verdiyi məlumata görə, Sulutəpə qəsəbəsi ərazisində piyada zolağından keçən 44 yaşlı Əliyev Zahidi minik avtomobili vuraraq ərazidən uzaqlaşıb.
Yaralı yaxınlarının köməkliyi ilə xəstəxanaya yerləşdirilib.
Faktla bağlı Binəqədi Rayon Polis İdarəsində araşdırma aparılır.
Z.Q.
www.oxu.az
"
"Bakıda taksi sürücülərinin müştəri üstündə davası: Bıçaqlanan varBakının Nizami rayonu ərazisində taksi sürücüləri arasında bıçaqlanma hadisəsi baş verib.
Oxu.Az-ın Report-a istinadən verdiyi məlumata görə, hadisə metropolitenin “Koroğlu” stansiyası yaxınlığında qeydə alınıb.
Ərazidə taksi fəaliyyəti ilə məşğul olan 1995-ci il təvəllüdlü Orucov Elnur Asif oğlu digər taksi sürücüsü ilə müştəri üstündə əlbəyaxa olub. Nəticədə E.Orucov bıçaqlanıb və ağır vəziyyətdə xəstəxanaya yerləşdirilib.
Faktla bağlı Nizami Rayon Polis İdarəsində araşdırma aparılır.
Z.Q.
www.oxu.az
"
"Şəkidə “Shacman” piyadanın üstündən keçibŞəkidə 47 yaşlı kişinin üstündən yük maşını keçib.
Oxu.Az xəbər verir ki, hadisə şahidlərinin APA-ya verdiyi məlumata görə, hadisə mayın 18-i günorta saatlarında Şəki şəhərinin Oğuz şosesi adlanan ərazisinin yaxınlığında baş verib.
Rayonun Baş Göynük kənd sakini, 1973-cü il təvəllüdlü Vüqar Məmməd oğlu Abdurəhmanov idarə etdiyi “Shacman” markalı yük maşınını arxaya sürərkən yük maşınının arxasında olan Böyük Dəhnə kənd sakini, 1970-ci il təvəllüdlü Yunis Nəzər oğlu İsmayılovun üstündən keçib.
Hadisədən sonra üç övlad atası olan, 47 yaşlı Yunis İsmayılov aldığı ağır bədən xəsarətlərindən hadisə yerində ölüb.
Faktla bağlı Şəki Şəhər-Rayon Polis Şöbəsində araşdırma aparılır.
S.B.
www.oxu.az
"
"Azərbaycanda ödənişli yol nə vaxt istifadəyə veriləcək? – VİDEOƏlət-Astara magistralına alternativ çəkilən dörd zolaqlı yeni yol bu ilin sonuna kimi istifadəyə veriləcək.
Oxu.Az-ın Xəzər TV-yə istinadən məlumatına görə, uzunluğu 204 km olan və hazırda istifadə edilən yolu 40 km qısaldan magistralda işlərin böyük hissəsi yekunlaşdırılıb və bəzi ərazilərdə asfaltlama işləri aparılır.
Yolun gələn il istifadəyə veriləcək 50 km-lik hissəsi Salyan rayonu Şorsulu qəsəbəsi ərazisinə düşür.
Müvəqqəti olaraq sürücülər hazırda istifadə edilən yoldan keçməklə yenidən bu magistrala çıxa biləcəklər.
İki gediş və iki gəliş zolağından ibarət olacaq yola hər hansı maneənin çıxmasının qarşısını almaq məqsədi ilə magistral boyu 55 əsas kənd və qəsəbələrdən keçən hissədə körpü və birləşmələr inşa edilib.
Yeni çəkilən yol Ələt-Astara yoluna alternativ olacaq və yolun pullu olması nəzərdə tutulur. Bununla bağlı Nazirlər Kabinetinə təklif göndərilib. Qəbul edilərsə, nəqliyyat vasitələrinin növünə görə rüsum da fərqli olacaq.
Pullu yol istifadəyə verildikdən sonra hazırda istifadə edilən biri gəliş, biri gediş olmaqla 2 zolaqlı yol da təmir ediləcək və alternativ yol kimi istifadəyə veriləcək. Onu da vurğulayaq ki, hazırda istifadə edilən yol ensiz olduğundan burada tez-tez ölümlə nəticələnən qəzalar baş verir.

S.B.
www.oxu.az
"
"Avtomobillərin dövlət qeydiyyatı proseduru dəyişibAzərbaycanda minik avtomobillərinin dövlət qeydiyyatına dair yeni prosedur qüvvəyə minib
Oxu.Az-ın APA-ya istinadən məlumatına görə,  bu, Azərbaycan prezidenti İlham Əliyevin 18 may 2017-ci il tarixli sərəncamı ilə qüvvəyə minən “Yol hərəkəti haqqında” Azərbaycan Respublikasının Qanununda dəyişikliklər edilməsi barədə” qanunda əksini tapıb. Bununla əlaqədar qanuna yeni maddə əlavə edilib. 
Beləliklə, nəqliyyat vasitəsi dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədilə müayinə edildikdən sonra texniki baxışdan keçiriləcək. Eyni zamanda dövlət qeydiyyatının aparılması və daimi uçota alınması ilə əlaqədar nəqliyyat vasitəsinin hansı hallarda texniki baxışdan keçirilməyəcəyi də müəyyənləşdirilib. 
Bu zaman Azərbaycana ilk dəfə dövlət qeydiyyatına alınan nəqliyyat vasitəsinin istehsal olunduğu vaxt əsas götürüləcək. Hüquqi və fiziki şəxslərə məxsus olan (Azərbaycan Respublikası Silahlı Qüvvələrindən və digər birləşmələrdən başqa) və mühərrikinin işçi həcmi 50 kub/sm və daha çox, konstruktiv maksimal sürəti saatda 50 kilometrdən artıq olan bütün tipli, markalı və modelli mexaniki nəqliyyat vasitələri, onların qoşqularının və yarımqoşquları istehsal olunduqları vaxtdan dörd il keçməyibsə, dövlət qeydiyyatına alınan zaman texniki baxışdan keçirilməyəcək. 
İstehsal olunduqları vaxtdan dörd il keçdikdə – iki ildə bir dəfə, istehsal olunduqları vaxtdan on il keçdikdə – ildə bir dəfə nəfərdə tutulmuş müddətdə vaxtda texniki baxışdan keçirilmişdirsə, bu halda da nəqliyyat vasitəsi dövlət qeydiyyatına alınan zaman texniki baxışdan keçirilməyəcək.  
S.B.
www.oxu.az
"
"Avtomobillərin qiyməti niyə bahalaşır?“Azərbaycanda avtomobil bazarında müşahidə edilən durğunluq əvvəlki aylarda olduğu kimi davam edir”.
Oxu.Az Modern.az-a istinadən xəbər verir ki, bu haqda məlumat verən Azərbaycan Qiymətləndiricilər Cəmiyyətinin sədri Ramil Osmanlı deyib ki, yaxın vaxtlarda bu sahədə hansısa irəliləyişin əldə olunacağı gözlənilmir:
“Dolların məzənnəsinin möhkəmlənməsi səbəbindən avtomobil bazarı üzrə qiymət artımı bahalaşmanın tərkib hissəsidir. Son 1 ildə, xüsusilə ikinci əl avtomobillərin qiymətində əvvəlki illərlə müqayisədə artım müşahidə edilir.
2000-ci ilə qədər istehsal olunmuş avtomobillərdə 10-15%, 2000-2009-ci illərdə istehsal olmuş avtomobillərdə 20%-ə qədər, 2009-2015-ci illərdə istehsal olunan avtomobillərdə isə qiymət artımları 20-30% arasında dəyişir.
R.Osmanlı avtomobil bazarında müşahidə edilən mənfi tendensiyanı həm də əhalinin alıcılıq qabiliyyətinin aşağı düşməsi ilə əlaqələndirib:
“2013-2014-cü illərdəki göstəricilərlə müqayisədə hazırda idxal 10 dəfə azalıb. 2015-ci ilin göstəriciləri ilə müqayisədə isə indiki idxal 5-6 dəfə aşağıdır. Həm idxalın azalması, həm dolların manata nisbətdə möhkəmlənməsi avtomobil bazarına da öz təsirini göstərib. Bu səbəbdən də qiymətlər artıb.
Həm də əvvəlki illərlə müqayisədə avtomobil alanların sayında da xeyli azalma müşahidə olunub. 2013-2014-cü illərdə Azərbaycana təxminən 100 min avtomobil idxal olunub və gətirilən avtomobillərin 80%-i minik avtomobilləri təşkil edib. İndi isə bu rəqəm 10 min avtomobil ətrafında dəyişir. Bu, o deməkdir ki, əvvəlki illərlə müqayisədə tələb 8-10 dəfə aşağı düşüb”.
U.A.
www.oxu.az
"
"Azərbaycanın milli avtomobil brendinin dizaynı hazırlandı – FOTOBir qrup azərbaycanlı gənc iki ildən çoxdur ki, üzərində işlədikləri “Azerant Buta” adlı avtomobil modelinin dizaynını hazırlayıb.
Oxu.Az Fins.az-a istinadən xəbər verir ki, “Azerant Buta” avtomobil modelinin layihə rəhbəri Ramil Nəcəfov, modelin müəllifi və dizaynı Azər Abdullayev, animatoru Ümid Ağaquluyevdir.
Gələcəkdə yerli avtomobil sənayesinin qurulmasını arzulayan gənclər bu işə kiçik də olsa töhfə vermək qərarına gəliblər. Belə ki, onlar hazırladıqları avtomobili məhz “Buta” adlandırıblar.
Onlar bununla Bakıda keçiriləcək “Formula-1” Qran-pri yarışları zamanı ölkəmizə gələcək avtomobil dilerlərinin və təmsilçilərinin diqqətini çəkmək istəyirlər. Həmçinin gənclər bu modeli bir sıra sərgilərdə, o cümlədən avtomobil dizayn yarışlarında da nümayiş etdirməyi planlaşdırırlar. Bu işdə isə onlara dəstək lazımdır.
“Azerant Buta” modelinin ön, yan və arxa hissələri milli ornamentimiz olan buta naxışları ilə bəzədilib. “Azerant” avtomobilinin loqosunda gerbimiz, səkkizguşəli ulduz əks olunub. Ön hissədə radiator barmaqlıqları Şirvanşahlar sarayının qala divarlarındakı şəbəkə naxış dizaynı əsasında işlənib.
Həmçinin avtomobilin ön fənərlərində, gündüz işıqlanmasında buta naxışından istifadə edilib. Yeni model aerodinamik və modern üslubdadır.
Avtomobilin texniki göstəricilərinə gəldikdə, bu barədə mühəndislər qərar verə bilərlər.
Gənclər yeni layihələrinə mühəndis və mütəxəssis rəyləri də almaq fikrindədirlər.





























U.A.
www.oxu.az
"
"Azərbaycanda “Prado” dağdan aşıbXızı rayonunda ağır yol qəzası baş verib.
Oxu.Az-ın Lent.az-a istinadən verdiyi məlumata görə, dünən axşam saatlarında Xızı-Giləzi yolunun 15-ci kilometrliyində “Toyota Prado” markalı, 10 CP 969 dövlət nömrə nişanlı avtomobil dağlıq sahədə idarəetmədən çıxaraq aşıb.
Nəticədə avtomobildə olan şəxslərdən 33 yaşlı kişi ölüb. Biri qadın olmaqla daha 2 nəfər xəstəxanaya yerləşdirilib.
Faktla bağlı Xızı Rayon Polis Şöbəsində cinayət işi açılıb, araşdırma aparılır.
Z.Q.
www.oxu.az
"
"Qəbələdə avtomobil piyadaları vurub: Ölən varQəbələ rayonunda avtomobil iki piyadanı vurub.
Oxu.Az DİN-in saytına istinadən xəbər verir ki, hadisə mayın 17-də saat 18 radələrində rayonun Əmili kəndində qeydə alınıb.
Rayon sakini Rüstəm Məmmədov idarə etdiyi “VAZ-21099” markalı avtomobillə yolu keçən həmyerliləri Azər Babayevi və Zakir Cəfərovu vurub. Xəstəxanaya yerləşdirilən A.Babayev orada ölüb, digər yaralının vəziyyəti orta-ağırdır.
Qəbələ RPŞ tərəfindən araşdırma aparılır.
A.M.
www.oxu.az
"
"Avtomobil bazarında qiymətlər artıbAzərbaycanda cari ilin aprel ayında minik avtomobilləri 1,6% bahalaşıb. Velosipedlərin qiymətində isə 1,2% artım qeydə alınıb.
Oxu.Az-ın məlumatına görə, bu barədə Report Dövlət Statistika Komitəsinə istinadən xəbərə verir.
Minik avtomobilləri yanvarda 0,8%, fevralda 0,6% bahalaşıb, mart ayında isə sabit qalıb. Velosipedlərin qiymətində isə yanvarda 1,2%, fevralda 1,4%, martda 1,2% artım müşahidə olunub. 
Rəsmi statistikaya əsasən, apreldə 1 minik avtomobili üçün orta qiymət 31 min 893,65 manat, velosiped üçün isə 161,15 manat təşkil edib.
Qeyd edək ki, minik avtomobillərinin qiymətləri illik müqayisədə 10,5%, velosipedlərin qiymətləri 15,3% artıb.
U.A.
www.oxu.az
"
"Bakıda təhlükəli avtobus sürücüsü – VİDEOÖtən gün paytaxtın Bakıxanov qəsəbəsində 10-TG-550 dövlət nömrə nişanlı “60” nömrəli marşrut avtobusunun sürücüsü sərnişinlərə təhlükəli anlar yaşadıb.
Oxu.Az-ın məlumatına görə, oxucunun “Bizim Yol”a göndərdiyi videogörüntüdən aydın olur ki, avtobus sürücüsü davamlı olaraq yol hərəkəti qaydalarını pozub.
Videogörüntünü çəkən şəxsin sözlərinə görə, sürücü qarşıdan gələn nəqliyyat vasitələrinin yoluna çıxdıqdan sonra yol kənarında dayanan tələbələri avtobusa mindirmək üçün piyadaların hərəkəti üçün nəzərdə tutulan səkiyə çıxıb. 
Avtobus sürücüsü yol hərəkəti qaydasını pozmaqla piyadaların həyatını təhlükəyə atıb, nəqliyyat vasitələrinin hərəkətində isə sıxlıq yaranıb.


 

Z.Q.
www.oxu.az  
"
"Sürücülərin nəzərinə: Bu gecə prospektdə hərəkət məhdudlaşdırılacaq“Azəravtoyol” ASC tərəfindən Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri davam etdirilir.
“Azəravtoyol” ASC-nin mətbuat xidmətindən Oxu.Az-a verilən məlumata görə, üfüqi nişanlanma xətlərinin rənglənməsi işləri ilə əlaqədar olaraq bu axşam saat 22:00-dan etibarən Xətai  prospektində avtonəqliyyat vasitələrinin hərəkəti işlərin aparıldığı zolaqlar üzrə qismən mədudlaşdırılacaq.
İşlər səhər saatlarınadək yekunlaşdırılacaq.
“Azəravtoyol” ASC sürücülərdən sözügedən ərazilərdə diqqətli olmalarını xahiş edir.
A.M.
www.oxu.az
"
"“TIR” polis avtomobilinin üstünə aşdı – VİDEOSosial şəbəkələrdə yayılmış video görənləri dəhşətə gətirib.
Oxu.Az avtosfer.az-a istinadən xəbər verir ki, xarici ölkələrin birində çəkilən videoda avtomagistralla hərəkət edən yük avtomobili qəflətən idarəetməni itirir və yol kənarında dayanmış patrul avtomobilinin üzərinə aşır.
Bütün bunlar isə digər avtomobildə quraşdırılmış kamera vasitəsi ilə anbaan qeydə alınıb.


A.M.

www.oxu.az
"
"“Bakcell”ə məxsus avtomobil qəza törədib: Xəsarət alan varZaqatala rayonu ərazisində “Bakcell Ltd” MMC-yə məxsus “Nissan” markalı minik avtomobili idarəetməni itirib və yolun kənarındakı ağaca çırpılıb.
Oxu.Az Fövqəladə Hallar Nazirliyinin (FHN) saytına istinadən xəbər verir ki, dərhal FHN-nin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunaraq, sıxılmış vəziyyətdə qalmış sərnişini avtomobildən çıxarıblar və aidiyyəti üzrə təhvil veriblər.
A.M.
www.oxu.az
"
"Azərbaycanda fermerlər üçün ucuz traktorlar yığılacaq“Ərzaq məhsullarının tədarükü və təchizatı” Açıq Səhmdar Cəmiyyəti Çin Xalq Respublikasının dövlət korporasiyası olan “YTO GROUP”-la birgə Azərbaycanda kiçik ailə təsərrüfatları üçün orta ölçülü traktorların istehsalını planlaşdırır. 
Mayın 16-da Səhmdar Cəmiyyətində korporasiyanın nümayəndələri ilə bu barədə geniş müzakirə aparılıb və əməkdaşlıq memorandumu imzalanıb.
Oxu.Az xəbər verir ki, ASC-dən “Marja”ya bildirilib ki, Memorandumu Səhmdar Cəmiyyətin İdarə Heyətinin sədri Əbülfət Qocayev və “YTO GROUP”-un Azərbaycandakı nümayəndəsi Fərhad Məmmədov imzalayıb.
“YTO GROUP”-un vitse-prezidenti Shan Chunyu əməkdaşlıqdan məmnunluğunu bildirib və həyata keçiriləcək işlər haqda danışıb.
Memoranduma əsasən, Qusar rayonunda yerləşən istehsal müəssisəsində ildə 800 ədəd orta ölçülü (18-40 at gücündə) YTO traktorları yığılacaq.
Səhmdar Cəmiyyətin Çin tərəfi ilə apardığı danışıqlar nəticəsində traktorların ehtiyat hissələrinin ixracı üçün kreditin ayrılması qərara alınıb. 
İstehsalın ikinci ilindən başlayaraq, traktorların mühərrikləri və ötürücü qurğuları istisna olmaqla digər ehtiyat hissələri Azərbaycanda fəaliyyət göstərən müxtəlif müəssisələrdən alınacaqdır ki, bu da əlavə müxtəlif sənaye sahələrinin inkişafına müsbət təsir göstərəcək.
Qeyd olunub ki, birgə istehsal olunacaq YTO traktorları “Aqrolizinq” ASC vasitəsilə yerli fermerlərimizə sərfəli şərtlər əsasında satılacaq. 
Fermerlər texnikanın dəyərinin 20 faizini əvvəlcədən ödədikdən sonra yerdə qalan məbləğ 10 il (120 ay) müddətində bərabər ödənişlə bölünəcək, bu zaman fermerlər cüzi məbləğdə ödəniş etməklə traktor əldə edə biləcəklər.
YTO traktorlarının texniki göstəricilərinin asanlığı, rahat idarə olunması fermerlərə əlavə peşə hazırlığı keçmədən texnikadan istifadə imkanı verəcək. 
Alternativ markalarla müqayisədə bu traktorlar qiymətinin ucuzluğu, yüksək təzyiqli yanacaq nasosunun mövcudluğu, gücü, ehtiyat hissələrinin keyfiyyəti və uyğun qiyməti, az yanacaq sərfiyyatı ilə seçilir.
Həmçinin nəzərə çatdırılıb ki, YTO traktorları bağçılıq, tərəvəzçilik, tütünçülük, yemçilik və istixana sahələrində geniş istifadə olunur.
Aparılmış araşdırmalara əsasən, hazırda ölkəmizin fermer təsərrüfatlarında kiçik ölçülü traktorlara böyük ehtiyac var. 
Xüsusən, kiçik ailə təsərrüfatlarında əl əməyinin azaldılması, istehsal prosesinin intensivliyinin təmin olunması, itkilərin azaldılması baxımından bu texnikalar mühüm rol oynayacaq. 
Traktorlar kiçik əkin sahələrində rahat işləmək imkanı yaratmaqla cərgələrarası texniki işlərin aparılması, kultivasiya tədbirləri, məhsulların sahədən toplanması və digər vacib işləri qısa vaxtda həyata keçirir. Azərbaycanda YTO traktorlarının istehsalının yaradılması kənd təsərrüfatı maşın-texnika parkının sürətlə yenilənməsinə öz töhfəsini verəcək.
Məlumata əsasən, Çinin “YTO GROUP” korporasiyası dövlətə məxsusdur, illik istehsal gücü 120 min ədəd traktor, 230 min ədəd mühərrik təşkil edir. 
Korporasiya 18 at gücündən 380 at gücünə qədər olan zəncirli və təkərli traktorların bütün seriyalarını, mühərriklərini, kombaynları, kənd təsərrüfatı alətlərini istehsal edir. 
Dünyanın yüzdən çox ölkəsi ilə əməkdaşlıq edən şirkət bu ölkələrdə öz xidmət şəbəkələrini yaradaraq, son üç ildə 20 min ədəd traktor ixracına nail olub.
2015-ci ildə ixracın həcmi 100 milyon ABŞ dolları həcmində olub.
U.A.
www.oxu.az
"
"Paytaxtda yolu keçmək istəyən qadını avtomobil vuraraq qaçıbBakının Nizami rayonunda yolu keçmək istəyən qadını avtomobil vurub.
OxuAz Report-a istinadla xəbər verir ki, hadisə metronun Neftçilər stansiyası yaxınlığında baş verib.
Yolu keçmək istəyən 1976-cı il təvəllüdlü Baxçıyeva Svetlana Nikolayevnanı naməlum markalı avtomobil vuraraq ərazidən uzaqlaşıb. Xəsarət alan S.Baxçıyeva xəstəxanaya yerləşdirilib.
Faktla bağlı Nizami Rayon Polis İdarəsində araşdırmalara başlanıb.
A.S.
www.oxu.az
"
"Bakıda avtomobil evakuatorun üzərində radara düşdü – YENİLƏNİB + FOTOEvakuatorun üzərində olan avtomobilin radara düşməsi ilə bağlı məlumatlara DYP münasibət bildirib.
Oxu.Az xəbər verir ki, Bakı şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla Əlaqə bölməsinin rəisi, polis polkovniki Vaqif Əsədov BAKU.WS-ə açıqlamasında bildirib ki, sözügedən şəkillə bağlı artıq araşdırma aparılıb:
“İlkin olaraq deyə bilərəm ki, evakuator idarə edən sürücü Yusif Səfərov küçəsi ilə hərəkət edərkən 71 km. saat sürət həddi ilə hərəkət etdiyi üçün həmin küçədə olan kamera tərəfindən qeydə alınıb və 10 manat məbləğində cərimənin ödənilməsi ilə bağlı fotomaterial hazırlanıb. Kamera evakuator avtomobilini dövlət nömrə nişanının aşağıda olması səbəbi ilə qeydə ala bilməyib. Yük maşının üzərində olan cipin nömrəsi qeydiyyata alınıb. Təbii ki, avtomobilin də nömrəsi qeydə alındığı üçün həmin dövlət nömrə nişanının qeydiyyatda olduğu ünvana fotomaterial göndərilib. Bunu sadəcə texniki vasitənin səhvi kimi qəbul etmək olar. Maşın sahibi də narahat olmasın. Məsələ araşdırılaraq öz həllini tapacaq və problem aradan qaldırılacaq”.
 
Vaqif Əsədov əlavə edib ki, sürücülər bu kimi hallarda ilk olaraq məlumatı Dövlət Yol Polisinə göndərməlidir: 
“Amma çox zaman təəssüf ki, bunu mətbuatda yayaraq ictimailəşdirirlər. Sürücü hər hansı qayda pozuntusu ilə razılaşmır və bunun yanlış olduğunu güman edirsə, aidiyyəti orqana müraciət etsə daha yaxşı olar”.
Vaqif Əsədov onu da qeyd edib ki, bu kimi hallara başqa ölkələrdə də rast gəlinir. Məsələn Rusiyada avtomobilin kölgəsi qadağan olunmuş zolağa düşdüyünə görə, kamera onu qayda pozuntusu kimi qeydə alıb. O, bununla bağlı fotoları da redaksiyaya göndərib. Sonda polkovnik qeyd edib ki, belə texniki səhvlər hər yerdə baş verir və araşdırılaraq aradan qaldırılır.
17:21
Bakıda qəribə hadisə baş verib.
Oxu.Az baku.ws-ə istinadən xəbər verir ki, evakuatorun üzərində olan avtomobil radara düşüb.
Avtomobilin sahibinə qayda pozuntusu ilə bağlı MMX göndərilib.
Həmin MMX-nin surətini təqdim edirik:



A.M.
www.oxu.az
 
"
"Azərbaycan ən ucuz və yeni avtomobil istehsalına başlayırAzərbaycanda yeni avtomobil istehsalı başlayır. Söhbət “Azevrocar” şirkəti ilə və “İran Khodro” şirkətinin birgə istehsalı olacaq avtomobillərdən gedir. 
Xəbər verdiyimiz kimi, Neftçalada Sənaye Məhəlləsində yeni avtomobil zavodu iyun ayından fəaliyyətə başlamalıdır.
Oxu.Az xəbər verir ki, “Azevrocar” şirkətindən Fins.az-a verilən məlumata görə, qış sərt keçdiyi üçün zavodun tikintisində bir qədər yubanma olub. Artıq işlər yekunlaşmaq üzrədir. Yeni avtomobil zavodunun avqust ayında açılması planlaşdırılır.
Əvvəlcə, “Runna”, “Dena”, “Samand” və “Soren”lər yığılacaq
Zavodda əvvəlcə “İran Khodro” markasına aid 4 modelin - “Runna”, “Dena”, “Samand” və “Soren” avtomobilllərinin yığımına başlanılacaq. Ehtiyat hissələrinin bir hissəsinin yerli zavodlarda istehsalı planlaşdırılır. Bunun üçün həmin zavodlara təkliflər veriləcək. Ehtiyat hissələrinin bir hissəsini STP və SOCAR-ın zavodu istehsal edəcək.
Zavodların test məhsulları İran şirkəti tərəfindən müsbət rəy alarsa, ehtiyat hissələrinin istehsalı başlayacaq. Avtomobil zavodu ehtiyat hissələrinin istehsalı ilə bağlı Sumqayıt Texnologiyalar Parkı, o cümlədən plastik hissələrin istehsalı üçün SOCAR-ın yeni tikiləcək zavodu ilə əməkdaşlıq etməyi planlaşdırır.
Yerli avtomobil xaricdə də satılacaq
Yığılan avtomobillərin 15-20%-i xaricdə satılacaq. “Azevrocar”dan verilən məlumata görə, xarici bazar olaraq MDB ölkələri və Mərkəzi Asiya ölkələri nəzərdə tutulub. Keyfiyyət və qiymətdə rəqiblərini qabaqlayacaq.
Qeyd edək ki, bir neçə ildir ki, Naxçıvan Avtomobil Zavodunda Çinin “Lifan” şirkəti ilə birgə “Naz Lifan” avtomobilləri yığılır.
Amma avtomobil zavodu alıcı tapmaqda çətinlik çəkir. Satışların böyük hissəsi də demək olar ki, birbaşa dövlət sifarişlərinin payına düşür. Bu baxımdan yeni istehsal ediləcək avtomobillərin necə bazar payı əldə edəcəyi məsələsinə gəlincə, “Azevrocar”dan bildiriblər ki, zavodda yığılacaq avtomobillər, həm qiymət, həm də keyfiyyət baxımından bazarda rəqabətə davamlı olacaq:
“Azərbaycan bazarında ən ucuz təzə avtomobilləri biz satacağıq. Yeni modellərin qiymətləri 10-12 min manat aralığında dəyişəcək. Müqayisə üçün hazırda Azərbaycan bazarında bu qiymətə, demək olar ki, yeni avtomobil yoxdur”.
Yeni yığılacaq avtomobillərin keyfiyyətinə gəlincə, şirkətdən bildiriblər ki, marka “Avro 5” standartları üzrə keyfiyyət sertifikatı alıb. Avtomobillərin keyfiyyəti tam yüksək səviyyədə olacaq.
U.A.
www.oxu.az
"
"Avtomobil sığortalayarkən aldadılmamaq üçün beş məsləhətİcbari Sığorta Bürosu avtomobil sahiblərinə müraciət edib. 
Oxu.Az Fins.az-a istinadən xəbər verir ki, Bürodan verilən məlumata görə, avtomobil sahibləri icbari sığorta müqaviləsi bağlayarkən aldadılmamaq üçün bəzi məqamlara diqqət yetirməlidirlər.
1. Məlumatda bildirilir ki, vətəndaş icbari sığorta üzrə sığorta haqqını hesablamaq üçün əvvəlcə İcbari Sığorta Bürosunun veb-saytında olan Sığorta Kalkulyatorundan istifadə etməlidir.
2. Avtomobil sahibləri sığorta agentlərinin icbari sığorta növləri üzrə təklif etdiyi müxtəlif “endirimli aksiyalara və kampaniyalara” uymamalıdırlar. Bunlar həm qanunaziddir, həm də müştərinin sığorta təminatını təhlükə altına ala bilər.
3. Avtomobil sahibləri icbari sığortanı bilavasitə sığorta şirkətlərinə müraciət etməklə və ya lisenziya əsasında qanuni fəaliyyət göstərən peşəkar sığorta agentləri və ya sığorta brokerləri vasitəsilə əldə etməlidirlər. Bununla lisenziyası olmayan, təsadüfi gəlir əldə etmək məqsədi güdən işbazlardan qorumuş olacaqlar.
4. Elektron icbari sığorta müqaviləsi bağladıqdan sonra sistemə daxil edilən məlumatların doğruluğundan əmin olmaq üçün sığortaçıya müraciət edərək müqaviləyə dair çıxarış tələb edilməlidir.
5. Ən əsası, avtomobil sahibləri endirimli icbari sığorta təklif edən sığorta vasitəçiləri ilə bağlı İcbari Sığorta Bürosuna və Maliyyə Bazarlarına Nəzarət Palatasına məlumat verməlidirlər. 
Bu sığorta bazarında neqativ halların, eyni zamanda müştərilərin endirim adı ilə aldadılmasının qarşısını almaq üçün önəmli addımdır.
U.A.
www.oxu.az
"
"Avtomobil sahiblərinə xəbərdarlıqİcbari Sığorta Bürosu (İSB) vətəndaşları icbarı sığorta əldə edərkən qanunsuz endirimlərdən çəkinməyə çağırır. 
Bürodan Oxu.Az-a bildirilib ki, ölkədə icbari sığorta müqavilələrinin rəsmiləşdirilməsi hər bir icbari sığorta sinfi üzrə tənzimləyici orqan tərəfindən müəyyən edilmiş sığorta haqları əsasında baş verir və bu məbləğlərdən kənara çıxmalar yolverilməzdir. 
Bununla belə, icbari sığorta müqavilələri əldə edərkən sığorta vasitəçiləri tərəfindən bir sıra hallarda vətəndaşlara endirimlər və güzəştlər təklif olunur. 
Hazırda bu hallara əsas etibarilə avtonəqliyyat vasitəsi sahiblərinin mülki məsuliyyətinin icbari sığortası (AVSMMİS) sahəsində rast gəlinir.
İcbari Sığorta Bürosu sığorta vasitəçilərinin və sürücülərin nəzərinə çatdırır ki, AVSMMİS müqavilələri bağlayan zaman bu cür endirimlərin və hər hansı güzəştlərin tətbiqi qanunaziddir və nəticə etibarilə sığortalıların hüquqlarının pozulmasına yol açır.
Qanun hər hansı endirimləri qadağan edir
Sığorta haqlarına hər hansı endirimlərin və ya əlavələrin qadağan olması ilə bağlı “İcbari sığortalar haqqında” Azərbaycan Respublikasının Qanununun 11.4-cü maddəsində qeyd edilir: 
“Qanunla və ya qanundan irəli gələn digər normativ hüquqi aktla müəyyən olunmuş icbari sığorta haqqına hər hansı formada əlavə və ya endirim (güzəşt) tətbiq etmək, həmçinin sığorta müqaviləsinin bağlanması müqabilində sığortalılara hədiyyələr vermək və ya bu cür sövdələşmələr təklif etmək qadağandır”.
Qanunsuz endirimlərdən yararlanmaq sığortalının sığorta təminatını sual altına qoyur
Təyin olunmuş sığorta haqqından daha aşağı məbləğə icbari sığorta əldə edən sürücülər bilməlidir ki, gələcəkdə sığorta hadisəsi baş verdiyi halda, sığorta şirkəti onların tələbini təmin etməyə bilər.
Bir sıra hallarda bəzi sığorta vasitəçiləri fürsətcil və tamahkar davranış nümayiş etdirərək vətəndaşa icbari sığorta satarkən sığorta şirkətinin məlumat sisteminə müştərinin sığortalamaq istədiyi avtonəqliyyat vasitəsinin deyil, eyni markadan olan daha aşağı mühərrikli avtonəqliyyat vasitəsinin məlumatlarını daxil edir və nəticədə müqavilə üzrə daha kiçik sığorta haqqı məbləği formalaşır. 
Məlumatların sistemə daxil edilməsi vətəndaşın iştirakı ilə baş vermədiyindən, sığorta vasitəçisi bu məbləği məhz endirimli məbləğ kimi qələmə verir və bu da ilk baxışdan vətəndaşı qane edir; belə ki, onun fikrincə, məhz bu sığorta vasitəçisindən aldığı icbari sığorta digərlərinə nisbətən daha münasibdir. 
Lakin bu məmnunluq ilk sığorta hadisəsi baş verənədək davam edir – hadisə baş verən zaman sığorta tələbini araşdıran sığorta şirkəti tərəfindən müqavilə məlumatlarının reallıqla uyğun gəlmədiyi aşkar olunur və bununla da vətəndaşın sığorta tələbi böyük sual altına düşmüş olur.
Endirimli icbari sığorta sığorta hadisəsi baş verdikdə daha kiçik məbləğdə sığorta ödənişi ilə nəticələnə bilər
Əfsuslar olsun ki, bu gün ədalətli oyun qaydalarını pozaraq daha çox gəlir götürmək istəyən bəzi sığorta şirkətlərinin öz satış təmsilçilərini bu cür arzuolunmaz davranışlara təhrik etməsi halları da mövcuddur.
Qanuna əsasən, sığortaçı icbari sığorta satışından daxil olan sığorta haqlarının 20%-dək hissəsini işlərin aparılması xərclərinə, o cümlədən 15%-dək hissəsini sığorta vasitəçiliyi xidmətinə görə verilən komisyon muzdlara sərf edə bilər. 
Lakin bəzi hallarda sığortaçı öz agentinə müştəriyə bundan da aşağı məbləğlər müqabilində icbari sığorta satışı təklif etməsini tapşırır, bu isə sığortaçının sığorta ödənişləri üçün nəzərdə tutulan ehtiyatlar fondunun azalması hesabına mümkün olur.
Bunu əyani misalla aydın şəkildə belə təsvir etmək olar: 100 manatlıq icbari sığorta müqaviləsinin 20 manatı həmin müqavilənin satışının təşkili üzrə çəkilmiş xərclər və sığorta şirkətinin öz agentinə verdiyi mükafatdan ibarətdir, yerdə qalan 80 manat isə həmin müqavilə üzrə yarana biləcək öhdəlik üzrə xərclənməsi məqsədilə nəzərdə tutulan ehtiyatı formalaşdırır. Lakin agentin müştəriyə təklif etdiyi qeyri-qanuni endirim nəticəsində sığorta şirkəti həmin 80 manatın əlavə 15 manatını da vasitəçiyə verirsə, nəticədə ehtiyat fondu 65 manatadək azalır. 
Gələcəkdə sığorta hadisəsi baş verdikdə, sığorta şirkəti itirilmiş həmin 15 manatı bərpa etmək üçün ödəniş məbləğini müxtəlif yollarla azaltmağa çalışır. 
Nəticədə isə bundan uduzan müştəri olur; vaxtilə 15 manat qənaət etməsi müqabilində indi bundan qat-qat böyük məbləğlərdə ödənişdən məhrum olur və həmin məbləği qarşı tərəfə öz cibindən ödəməli olur.
Bir sözlə, vətəndaşlara təklif olunan endirimlər sığorta şirkətinin büdcəsinin müəyyən kəsirləri hesabına əldə edilir, bu isə sığorta hadisəsi zamanı yaranacaq sığorta tələbinin sığorta şirkəti tərəfindən daha aşağı keyfiyyətlə təmin edilməsi ilə nəticələnəcək. 
Bu səbəbdən, müştərilər daha ucuz yox, daha keyfiyyətli xidmət göstərən şirkətlərə üz tutmalıdır. Sığorta şirkətinin göstərdiyi xidmətin keyfiyyəti isə sığorta hadisələri zamanı ödənişlərin vaxtında və tam həcmdə təmin edilməsi ölçülür.
Məhz buna görə, yəni icbari sığorta bazarında endirimlərin kütləvi şəkildə təklif edilməsi hesabına yaranan haqsız rəqabətin qarşısının alınması, eləcə də sığorta ödənişlərinin keyfiyyətinin yüksəldilməsi məqsədilə icbari sığorta haqlarına hər hansı endirim və ya güzəştlərin təklif edilməsi həm Qanunla, həm də Maliyyə Bazarlarına Nəzarət Palatası tərəfindən sığortaçılara və vasitəçilərə edilən çoxsaylı xəbərdarlıqlarla qadağan edilmişdir.
İcbari sığortada endirimlər sistem xarakterli problemlərə yol açır
İcbari sığorta sinifləri üzrə sığorta tarifləri dünya təcrübəsində dövlət tərəfindən minimal tələblər nəzərə alınmaqla müəyyən edilir və bu zaman o yanaşma əsas götürülür ki, sığorta hadisələri nəticəsində zərərçəkənlərə dəymiş zərərin əvəzini həmin icbari növ üzrə yığılmış bütün sığorta haqları hesabına tam həcmdə ödəmək mümkün olsun.
Bu səbəbdən, qüvvədə olan sığorta haqlarına hər hansı qanunsuz endirimlərin və ya güzəştlərin tətbiqi yolverilməzdir və ümumi icbari sığortalar sistemi üzrə sığorta şirkətlərinin ödəniş qabiliyyətinə mənfi təsir göstərir.
Bundan əlavə, sığorta şirkətləri endirimlə icbari sığorta satdıqda, sığorta ödənişi zamanı ehtiyat fondunun kəsirlərini doldurmaq üçün yeni satışlardan daxil olan sığorta haqlarını cari sığorta ödənişlərinə yönəltməyə məcbur olurlar.
Piramidal sxem üzrə aşağıdan yuxarıya doğru davam edən bu proses son nəticədə piramidanın ən yüksək nöqtəsində iflasa uğramağa məhkumdur. Yəni, sığorta ödənişlərini bir müddət bu cür təmin edən sığorta şirkəti yekunda ciddi maliyyə problemləri ilə üz-üzə qalacaq, bundan isə həm şirkət özü, həm də ümumilikdə sistem əziyyət çəkəcək.
U.A.
www.oxu.az
"
"Bakıda avtomobil sarı zolağa girərək qəzaya düşdü – VİDEOBakıda “Range Rover” markalı avtomobil qəza törədib.
Oxu.Az baku.ws-ə istinadən xəbər verir ki, hadisə ötən gün axşam saatlarında Dərnəgül yolunda baş verib.
İdarəetməni itirən sürücü xüsusi zolağa girərək bordürə çırpılıb. Nəticədə işıq dirəyi sıradan çıxıb.


A.M.

www.oxu.az
"
"Bakıda restoran sahibinin gecə yarışları: Avtomobil parçalandı - FOTO – VİDEO + YENİLƏNİBBakının Xətai rayonunda iki nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, Neftçilər prospekti ilə hərəkətdə olan, 1982-ci il təvəllüdlü Şənlik Şükürovun idarə etdiyi “BMW X5” markalı avtomobil yol kənarındakı sürücüləri məlumatlandıran monitorun dirəyinə çırpılıb.
Nəticədə avtomobil bir neçə hissəyə ayrılıb, sürücü və avtomobildə olan sərnişin, 1985-ci il təvəllüdlü Babayeva Xatirə ağır xəsarət alaraq xəstəxanaya yerləşdirilib.
Hadisə şahidlərinin verdiyi məlumata görə, qəzaya uğrayan avtomobil Neftçilər prospektində “Range Rover” markalı digər avtomobil ilə sürət yarışına çıxıb və nəticədə yol qəzası baş verib.
Qeyd edək ki, Ş.Şükürov “Salam Aleykum” restoranının sahibidir.


08:53

Bakıda xəsarətlə nəticələnən yol qəzası baş verib.
 
Oxu.Az-ın APA-ya istinadla məlumatına görə, hadisə Neftçilər prospekti ilə Yusif Səfərov küçəsinin kəsişməsində qeydə alınıb.
 
BMW markalı avtomobil dirəyə çırpılıb. Zərbə o qədər güclü olub ki, avtomobil bir neçə hissəyə parçalanıb. İlkin məlumata görə, qəza nəticəsində iki nəfər xəsarət alıb.
 
Faktla bağlı araşdırma aparılır.




























































































A.S.
www.oxu.az
"
"Bakıda yağışdan sonra yolları su basıb, sürət aşağı salınıb – FOTOMayın 15-i axşam saatlarından başlayaraq Bakıya güclü yağış yağıb.
Oxu.Az APA-ya istinadən xəbər verir ki, yağıntılı hava şəraiti ilə əlaqədar iki əsas avtomagistralda - Heydər Əliyev prospekti-Hava limanı və Zığ Dairəsi-Hava Limanı yolunda hər iki istiqamətdə bütün zolaqlar üzrə sürət həddi 20 km/saat endirilib. Məqsəd yolda hərəkətin təhlükəsizliyini təmin etməkdir.
Yağış bir neçə saat davam etsə də, yollarda problem yaranmayıb. Yalnız Ziya Bünyadov prospektinin bəzi yerlərində gölməçələr əmələ gəlib.
Qeyd edək ki, Ekologiya və Təbii Sərvətlər Nazirliyi ölkədə hava şəraitinin dəyişəcəyi ilə bağlı əvvəlcədən xəbərdarlıq etmişdi. Xəbərdarlıqda bildirilirdi ki, mayın 17-si gündüzədək ölkə ərazisində hava şəraitinin qeyri-sabit keçəcəyi, şimşək çaxacağı, arabir yağış yağacağı gözlənilir. Bəzi yerlərdə intensiv olacağı, dolu düşəcəyi ehtimalı var.














A.S.
www.oxu.az
"
"Bakıda yol qəzası baş verib: Prospektin əsas yolu bağlanıb – FOTO + VİDEOBakının Ziya Bünyadov prospektində yük maşını qəzaya uğrayıb.
Oxu.Az APA-ya istinadən xəbər verir ki, “KamAZ” markalı qoşqulu yük avtomobili prospektlə hərəkətdə olarkən sürücü idarəetməni itirib.
Avtomobil tuneldə yol ayrıcına çırpılıb, zərbənin gücündən qarşı hərəkət zolağına keçib və hərəkətin əksinə təxminən 100 metr irəliləyib, yolun ortasında qoşqusu aşıb. Yol ayrıcına çırpıldıqdan sonra “KamAZ”-ın daşıdığı taxtalar tunelə dağılıb. Qəza zamanı yük maşını prospektlə hərəkətdə olan digər avtomobillərə çırpılmayıb. Lakin yol təsərrüfatına ziyan dəyib. “KamAZ”-ın aşan qoşqusu Ziya Bünyadov prospektində əsas yolu bağlayıb və yolda hərəkət tam dayanıb. Nəticədə köməkçi yollarda uzun tıxac əmələ gəlib.
Hadisə yerində Dövlət Yol Polisi və “Azəravtoyol” ASC-nin Yolların mühafizəsi xidmətinin əməkdaşları cəlb edilib. Yolu bağlayan qoşqu qaldırıcı kran vasitəsilə yoldan götürülüb. Tunelə dağılmış taxtalar da yığışdırıldıqdan sonra prospektdə avtomobillərin normal hərəkəti tədricən bərpa edilib.
“KamAZ”-ın sürücüsü qəzadan dərhal sonra hadisə yerini tərk edib. Hadisə yerinə yük maşınının sahibi gəlib. Məlikov Akif Eyvaz oğlunun sözlərinə görə, avtomobil ona məxsus olsa da, hadisə zamanı sükan arxasında sürücü olub.
Faktla bağlı araşdırmalara başlanılıb. Yol polisi qəza törədən, yol infrastrukturuna ziyan vuran və hadisə yerindən qaçan sürücünü axtarır. Yol təsərrüfatına dəymiş ziyanın məbləği dəqiqləşdirilir.






















A.M.

www.oxu.az
"
"Bu avtomobil sahibləri cərimə olunacaq – VİDEOOn beş gün keçməsinə baxmayaraq Bakıda Rusiya istehsalı olan avtomobillərin hələ də 25-30 faizi texniki baxışdan keçməyib. Odur ki, yol polisi artıq belə avtomobilləri cərimələməyə başlayıb.
Oxu.Az-ın Xəzər TV-yə istinadən məlumatına görə, Bakı şəhər Dövlət Yol Polisi İdarəsinin bölmə rəisi Vaqif Əsədov deyir ki, sürücülər saxlanılanda “vaxtım yoxdur”, “xəbərim olmayıb” kimi bəhanələr gətirirlər. Amma bu bəhanələr onlara cərimə yazmağa mane olmayacaq.
Vaqif Əsədovun sözlərinə görə, “sovet” avtomobillərində təkərlərə qoyulan standartlara əksər hallarda əməl edilmir. Bölmə rəisi sürücülərə tezliklə texniki baxışdan keçməyə dəvət edir. Əks halda belə sürücülərə cərimə protokolları yazılacaq.

S.B.
www.oxu.az
"
"Astarada avtomobil 10 yaşlı qızı vurubAstarada avtomobil yolu keçmək istəyən məktəblini vurub.
Oxu.Az APA-ya istinadən xəbər verir ki, hadisə Astaranın Şahağacı kəndində baş verib.
Hadisə nəticəsində xəsarət alan kənd sakini, 2007-ci il təvəllüdlü Səbinə Niyaməddin qızı Əsədova müəllimlərin köməyi ilə Lənkəran rayon mərkəzi xəstəxanasına çatdırılıb.
Məktəbli reanimasiya şöbəsinə yerləşdirilib, vəziyyətinin ağır olduğu bildirilir.
A.M.
www.oxu.az
"
"Bakıda ölümlə nəticələnən qəza baş veribBu gün Fövqəladə Hallar Nazirliyinin (FHN) Böhran Vəziyyətlərində İdarəetmə Mərkəzinə, Bakı şəhəri, Nərimanov rayonunda “Toyota” və “Daewoo” markalı minik avtomobillərinin toqquşması nəticəsində yol-nəqliyyat qəzasının baş verməsi barədə məlumat daxil olub.
Oxu.Az FHN-in rəsmi saytına istinadən xəbər verir ki, dərhal Nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış 1941-ci il təvəllüdlü Əliyev Elman Bəhman oğlunun cəsədini çıxararaq aidiyyəti üzrə təhvil veriblər.
Əməliyyat saat 08:38-da başa çatıb.
A.M.
www.oxu.az
"
"“Caspian Motor Show – 2017” – FOTODünən bəzi informasiya saytlarında ölkəmizdə ilk dəfə “Caspian Motor Show” adlı avtomobil sərgisinin keçiriləcəyi barədə məlumatlar yayılıb. Əslində, ilk baxışdan burada təəccübləndirici bir fakt yoxdur, amma “ilk dəfə” deyilməsi ən azından qəribə göründü. Məlumdur ki, məhz bu adlı avtoşou 2002-ci ildən Azərbaycan Avrodilerlər Assosiasiyası (AADA) tərəfindən hər il yayda keçirilir. 
Oxu.Az məsələyə aydınlıq gətirmək üçün AADA-nın sədri, tanınmış avtojurnalist, teleradio aparıcısı Natiq Zərbəliyevlə əlaqə saxlayıb: 

“Açığı bu məni də təəccübləndirdi. “Caspian Motor Show” ilk dəfə 15 il öncə Nabranda baş tutub. Açılış mərasimi “Lider” TV vasitəsilə canlı yayımlanıb. Bu il yubiley sərgimizi hazırlayırıq. Onu da deyim ki, bu, unikal sərgidir. Adətən, əhalimizin və turistlərin kompakt istirahət etdikləri məkanlarda keçirilir. Bu, dəniz kənarında və ya dağlıq regionda ola bilər. Məsələn, 2003-2004-cü illərdə bu forum Nabranda “Palma” istirahət mərkəzində, 2005-ci ildə Abşeronda – “Amburan” çimərliyində, 2006-ci ildə “Crescent Beach Hotel”də, 2007-ci ildə “AF Hotel Aqva Park”da baş tutdu. 2009-cu ildə sərgi “Palma”da, 2012-ci ildə isə “Atlant” istirahət mərkəzində keçirildi.
2013-cü ildə avtomobillərdən ibarət ekspozisiya Qəbələ şəhərində yerləşən “Qəbələnd” attraksionlar şəhərciyində quruldu. 2014-2015-ci illərdə “Caspian Motor Show” yenidən Nabran istirahət zonasında baş tutdu. Keçən il yenə, qədim Qəbələ bizi qəbul etdi. Qeyd edim ki, Qəbələdə sərgi “Qafqaz Motor Show”, Xəzər sahilində isə “Caspian Motor Show” adı altında təşkil olunur. Builki avtoşou iyulun 21-dən 23-ə qədər avtomobil aşiqlərini ən yeni modellərlə sevindirəcək.

Sərginin iştirakçıları – rəsmi avtomobil idxalçıları, distributor və dilerlərdir. Adətən, sərgidə bir çox yeni modellərin rəsmi premyerası keçirilir. Sərgidə, həmçinin ehtiyat hissələri, aksessuarlar, avtokosmetika və s. məhsullar da nümayiş etdirilir. 


Adətən, forum çərçivəsində AADA-nın konfransı da baş tutur. Avtomobil şirkətlərinin rəhbərləri və brend-menecerləri Azərbaycan avtomobil bazarının inkişafı ilə əlaqədar bir sıra məsələləri müzakirə edirlər. 
Sərginin son günündə AADA-nın “Qızıl çarx” mükafatının təqdimat mərasimi də keçirilir. Müxtəlif seqmentdə “İlin avtomobilləri” və ölkə avtomobil sektorunun ən uğurlu nümayəndələri mükafatlandırılır.  
Eləcə də motorşou günlərində “Miss Avto” gözəllik müsabiqəsi, “Cip-Trial”, “Moto-Festival”, Kartinq yarışları, tamaşaçılar arasında müxtəlif uduşlu yarışmalar, konsertlər və s. təşkil olunur.  





Bu layihənin əsas məqsədi - ölkədə sivil avtomobil sektorunun inkişafına töhfə vermək, ən müasir avtomobilləri nümayiş etdirmək, gənclər arasında texniki idman növlərinə marağı artırmaq, regionlarda avtoturizmin və turizmin inkişafına xidmət və əhalinin maraqlı istirahətinin təşkilidir.
O ki qaldı, dünən anons olunan və “İlk dəfə keçirilən Caspian Motor Show”ya, bu barədə xəbərlə mən də təsadüfi olaraq internetdə rastlaşdım. Təşkilatçılar barədə heç bir məlumatım yoxdur. Sadəcə istəməzdim ki, avtomobil həvəskarları və avtodilerlər arasında çaşqınlıq yaransın. Bəlkə də ölkəmizdə belə avtoşounun mövcudluğu barədə məlumatları olmayıb. Hərçənd bunu bilmək üçün “Google” və ya başqa axtarış resurslarında “Caspian Motor Show” yazmaq yetərlidir ki, yüzlərlə məqalə, foto və videomateriallar sizə təqdim olunsun...”, - deyə N.Zərbəliyev bildirib.
N.О.
www.oxu.az
"
"Heydər Əliyev prospektində sürücülər kütləvi şəkildə qayda pozurlar – VİDEO Bakıda Heydər Əliyev prospektinin sol hərəkət hissəsində, yəni üzü “Koroğlu” metro stansiyasına gedərkən əsas yoldan köməkçi yola çıxan hissəsində sürücülərin kütləvi qayda pozmasını göstərən videogörüntülər yayılıb.
Oxu.Az xəbər verir ki, oxucu tərəfindən avtosfer.az-a göndərilən videoda da aydın şəkildə görünür ki, prospektin sol hərəkət hissəsindən sağ hərəkət hissəsinə keçmək üçün yaradılan ayırıcı zolağın kəsiyində sürücülər sağ zolaqdan dönmək əvəzinə, ikinci cərgə yaradaraq orta zolaqdan sağa dönürlər.
Belə olan halda həm sol hərəkət hissəsində tıxac və maneə yaranır, həm də dönmə yerində sıxlıq meydana gəlir. Üstəlik, ikinci zolaqdan dönməyə çalışanlar digər sürücülərə qəza vəziyyəti yaradırlar. Bu halda onları cərimə də gözləyir.
Həmin görüntüləri təqdim edirik: 

İ.N.
www.oxu.az
"
"Bakı-Quba yolunda qəza: Ölənlər və xəsarət alanlar var – YENİLƏNİBBu gün səhər saatlarında Siyəzən rayonu ərazisində baş verən yol qəzasında ölən və yaralanan şəxslərin adları müəyyənləşib.
Oxu.Az APA-ya istinadən xəbər verir ki, qəzada ölənlər Natəvan Hüseynova və onun qızı Aytəndir.
Xəsarət alan şəxslər isə Bakı şəhər sakinləri, 1991-ci il təvvəllüdlü Kənan Şükürov və 1992-ci il təvəllüdlü Afət Ağayevadır.
K. Şükürovun vəziyyəti ağırdır.
Faktla bağlı cinayət işi açılıb, araşdırmalar davam etdirilir.
11:20
Fövqəladə Hallar Nazirliyi (FHN) Bakı-Quba yolunda baş verən yol-nəqliyyat hadisəsi ilə bağlı məlumat yayıb.
Oxu.Az-ın nazirliyin saytına istinadən verdiyi xəbərə görə, bu gün Böhran Vəziyyətlərində İdarəetmə Mərkəzinə Bakı-Quba magistral avtomobil yolunun 101-ci km, Siyəzən rayonu ərazisində “Changan” və “Mercedes” markalı minik avtomobillərinin toqquşması nəticəsində yol-nəqliyyat qəzasının baş verməsi barədə məlumat daxil olub.
Dərhal Nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb edilib. Yanğınsöndürən-xilasedicilər “Changan” markalı minik avtomobilində sıxılmış vəziyyətdə qalmış 1 nəfər yaralı və 2 nəfərin cəsədini çıxararaq aidiyyəti üzrə təhvil veriblər. Əməliyyat saat 09:00-da başa çatıb.
10:56
Bu gün səhər saatlarında Bakı-Quba yolunda ölümlə nəticələnən yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, magistralın 112-ci km-də, Siyəzən rayonu ərazisində nəqliyyat vasitəsinin aşması nəticəsində 2 nəfər ölüb, 2 nəfər ağır bədən xəsarətləri alıb. 
Ölənlərin hər ikisi qadındır, xəsarət alanlardan biri kişi, digər isə qadındır. Xəsarət alanlar Siyəzən Regional Diaqnostika Mərkəzinə yerləşdirilib.
Fakt araşdırılır.
Z.Q.
www.oxu.az
"
"Bakıda eyni yerdə iki yol qəzası baş verib: 8 nəfər xəsarət alıbBakıda eyni ünvanda iki yol qəzası baş verib.
Oxu.Az APA-ya istinadən xəbər verir ki, Bakı Şəhər Dövlət Yol Polisi İdarəsindən verilən məlumata görə, hadisə Sabunçu rayonunda qeydə alınıb.
“Mercedes” markalı, 90 EN 378 dövlət nömrə nişanlı avtomobil yolun əks istiqaməti ilə hərəkətdə olan “VAZ-2106” markalı, 10 BV 098 dövlət nömrə nişanlı avtomobillə toqquşub. Nəticədə avtomobillərdə olan 4 qadın və 1 azyaşlı xəsarət alıb.
Hadisədən bir müddət sonra həmin ərazidə “Opel” markalı avtomobil yoldan çıxaraq aşıb. Nəticədə 3 nəfər xəsarət alıb.
Hər iki faktla bağlı araşdırma aparılır.
A.M.
www.oxu.az
"
"Bakıda “sarı zolaqlara” daxil olduğu üçün cərimələnən sürücülərin sayı açıqlandıBakıda İslamiada ilə bağlı salınan xüsusi zolaqlara daxil olduqları üçün inzibati məsuliyyətə cəlb edilən sürücülərin sayı açıqlanıb.
Oxu.Az xəbər verir ki, Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov APA-ya deyib ki, Bakıda keçirilən IV İslam Oyunları ilə bağlı çəkilmiş xüsusi hərəkət zolaqlarına nəzarət davam etdirilir:
“Mayın 5-dən bu günədək bu zolaqlara daxil olaraq qayda pozan 941 nəfər inzibati məsuliyyətə cəlb edilib”.
V.Əsədov sabahdan həmin zolaqlarda hərəkət intensivliyinin artacağını nəzərə alaraq sürücülərə müraciət edib: “Sabahdan yarışlara qatılacaq idmançıları daşıyan nəqliyyat vasitələrinin həmin zolaqlardan istifadəsi artacaq. Buna görə də sürücülərdən diqqətli olmaları, yarışlar üçün nəzərdə tutulmuş zolaqlara daxil olmamaları xahiş edilir. Həmin zolaqlardan istifadə hüququ olmayan şəxslərin inzibati qaydada məsuliyyətə cəlb ediləcəklərini bir daha nəzərinizə çatdırıram”.
Qeyd edək ki, Nazirlər Kabineti Bakıda xüsusi hərəkət zolaqlarından istifadə ilə bağlı sərəncam verib. Sərəncama əsasən, Bakıda keçiriləcək IV İslam Həmrəyliyi Oyunları ilə bağlı xüsusi hərəkət zolaqlarından mayın 5-dən 25-dək istifadə olunacaq.
A.M.
www.oxu.az
"
"Alfa Romeo, Jeep, Dodge, Fiat və Abarth markalı avtomobilləri artıq sərfəli kreditlə əldə etmək mümkündür!Fiat Chrysler Avtomobil Qrupunun rəsmi satış nümayəndəliyi olan “Autolux Azərbaycan” şirkəti kreditlə satışlara başlamışdır. Artıq “Alfa Romeo”, “Jeep”, “Dodge”, “Fiat” və “Abarth” markalı avtomobilləri cəmi 20% ilkin ödənişlə əldə etmək mümkündür. Qeyd edək ki, kredit müddəti 5 ilə qədər, illik faiz dərəcəsi isə 17%-dir.
Şərtlər haqqında daha ətraflı məlumat əldə etmək üçün 983 qısa nömrəsinə zəng etmək və ya Ü.Hacıbəyli, 57 ünvanında yerləşən satış nümayəndəliyinə müraciət etmək olar. 
Xatırladaq ki, FCA Qrupa aid olan markalardan başqa, “Autolux Azərbaycan” “Ferrari”, eləcə də “Ferrari Store”, “Lamborgini”, “Collezione Avtomobilli Lamborgini”, həmçinin “Aston Martin” brendlərinin Azərbaycanda yeganə rəsmi distribüteridir və ölkəmizdə ən geniş avtomobil markaları cərgəsinə malik olan şirkətdir.
Yaxın zamanda “Autolux Azərbaycan” bazara “Fiat Tipo”, “Jeep Renegade”, “Jeep Compass”, “Alfa Romeo Stelvio” və bir sıra yeni super idman avtomobillərinin son modellərini təqdim edəcək.
N.О.
www.oxu.az
"
"Kürdəmirdə ağır yol qəzası: Avtomobil aşıbKürdəmirdə xəsarətlə nəticələnən yol qəzası baş verib.
Oxu.Az APA-ya istinadən xəbər verir ki, Bakı-Qazax əsas magistral yolunun 185-ci kilometrliyində Kürdəmir rayon sakini, 1964-cü il təvəllüdlü Əfrayıl İsrafil oğlu Həşimovun idarə etdiyi “VAZ-2107” markalı minik avtomobili ilə Bakının Qaradağ rayon sakini Orxan Vaqif oğlu Məmmədovun idarə etdiyi “Daewoo” markalı avtomobil toqquşub.
Zərbənin gücündən “VAZ” yoldan çıxaraq aşıb. Nəticədə avtomobildə olan sərnişinlər - Kürdəmir rayon sakinləri, 37 yaşlı Rəşidə Arif qızı Şıxəliyeva, 58 yaşlı Qarakişi Əhməd oğlu Quliyev, 24 yaşlı Ruhanə Elçin qızı Cəbrayılova və 36 yaşlı Sveta Çingiz qızı İsmayılova müxtəlif xəsarətlərlə Kürdəmir Mərkəzi Rayon Xəstəxanasına yerləşdiriliblər.
Faktla bağlı Baş Dövlət Yol Polisinin İstintaq və Təhqiqat Şöbəsində araşdırma aparılır.
A.M.
www.oxu.az
"
"DYP: Dəhşətli qəzada 6 yox, 5 nəfər ölüb – FOTO + YENİLƏNİBXəbər verdiyimiz kimi, mayın 12-də Yevlax rayonunda ağır yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Mingəçevir-Bəhrəmtəpə avtomobil yolunun Tanrıqulular kəndi ərazisindən keçən hissəsində qeydə alınıb.
Belə ki, “VAZ-21015” və “VAZ-2107” markalı avtomobillərin toqquşması nəticəsində 5 nəfər hadisə yerində, 1 nəfər isə xəstəxanaya aparılarkən yolda ölüb.
Lakin Baş Dövlət Yol Polisi İdarəsindən avtosfer.az-a bildirilib ki, qəza nəticəsində ölənlərin sayı 5 nəfər olub. Onlardan 3-ü “Veysəloğlu” şirkətinin işçisidir.
13.05.2017 (10:50)
Ötən gün Yevlax rayonunda baş verən dəhşətli qəzada həlak olan “Veysəloğlu” şirkətinin işçilərinin kimliyi məlum olub. 
Oxu.Az-ın məlumatına görə, dünyasını dəyişən altı nəfərdən üçü adıçəkilən şirkətin Bərdə lokal ofisinin əməkdaşları olub. 
Bunlar satış təmsilçiləri 1993-cü il təvəllüdlü Zülqədərli Zülqədər Üzeyir oğlu, 1988-ci il təvəllüdlü Zeynalov Pərviz Fərəc oğlu və 1992-ci il təvəllüdlü merçendayzer Allahverdiyev Zahir Həsən oğludur.
12 may (21:58)
Yevlax rayonunda baş vermiş ağır yol-nəqliyyat hadisəsində ölənlərin üçü Yevlax, üçü isə Mingəçevir şəhərinin sakinləridir.
Oxu.Az-ın Report-a istinadən məlumatına görə, hadisə zamanı hər iki avtomobildə 3 nəfər olub. 
Ölənlərdən üçü Yevlaxın Salahlı kəndinin, digərləri isə Mingəçevir şəhərinin sakinləri, “Veysəloğlu” şirkətinin əməkdaşlarıdır.
Cəsədlərin avtomobillərdən çıxarılmasına FHN-nin Mingəçevirdən göndərilmiş briqadası cəlb edilib və xüsusi alətlərdən istifadə olunub. 
Qeyd edək ki, hadisə Mingəçevir-Bəhrəmtəpə avtomobil yolunun Tanrıqulular kəndi ərazisindən keçən hissəsində qeydə alınıb. Belə ki, “VAZ-21015” və “VAZ-2107” markalı avtomobillərin toqquşması nəticəsində 5 nəfər hadisə yerində, 1 nəfər isə xəstəxanaya aparılarkən yolda ölüb.
21:13
Yevlax rayonunda ağır yol-nəqliyyat hadisəsi baş verib. 
Oxu.Az-ın Report-a istinadən verdiyi məlumata görə, hadisə Mingəçevir-Bəhrəmtəpə avtomobil yolunun Tanrıqulular kəndi ərazisindən keçən hissəsində qeydə alınıb. 
Belə ki, “VAZ-21015” və “VAZ-2107” markalı avtomobillərin toqquşması nəticəsində 5 nəfər hadisə yerində, 1 nəfər isə xəstəxanaya aparılarkən yolda ölüb. 
Faktla bağlı araşdırma aparılır. 














S.B.
www.oxu.az
"
"Avtomobilə təkər alarkən nələrə diqqət etmək lazımdır? – VİDEOAvtomobil təkərləri alarkən diqqətli olun. Çünki satışda olan əksər təkərlər açıq şəraitdə satılır. Günün və yağışın altında qalan təkərlər isə vaxtından əvvəl sıradan çıxır.
Təkər alarkən nələrə diqqət etmək lazımdır?
Oxu.Az xəbər verir ki, bu sualın cavabını xezerxeber.az-ın hazırladığı süjetdən öyrənmək olar. 
Həmin videosüjeti təqdim edirik: 


İ.N.
www.oxu.az

 
"
"Toyota uçan avtomobil yaradılması ideyasını dəstəkləyibYapon avtomobil nəhəngi Toyota bildirib ki, uçan avtomobilin layihəsi üzərində işləyən mühəndislər qrupunu dəstəkləyib.
Oxu.Az-ın məlumatına əsasən, bu barədə BBC xəbər verir.
Kompaniya mənzil-qərargahı mərkəzi Yaponiyanın Toyota şəhəri yaxınlığında yerləşən Cartivator startapına 40 mln yen (352,4 min dollar) ayırmağa razılıq verib. 
Nikkei Asian Review görə, Toyota kompaniyalar qrupu Skydrive layihəsini dəstəkləməyə prinsipial razılıq verib. Hazırda layihə haqqında məlumdur ki, onlar pilotsuz uçaqlar texnologiyasından istifadə edirlər və onun üç təkəri və dörd rotoru olacaq.
Prototipin yaradılması üzərində işləyən 30 mütəxəssis onu 2020-ci ilin Tokio yay olimpiadasına havaya qaldırmağa ümid edirlər.
Skydrive  bildirirlər ki, ölçüləri 2,9-un 1,3 metrə olan aparat ən kiçik uçan maşın olacaq.
İxtiraçılar  hesab edirlər ki, avtomobil saatda 100 km sürətlə və yerdən 10 m hündürlükdə uçacaq.
Hazırda uçan avtomobilin yaradılması üzərində dünyanın hər yerində ixtiraçılar işləyirlər: Yaponiyadan başqa 2017-ci ilin mayına öz layihələrini Niderland, Çin, Almaniya və ABŞ təşəbbüs qrupları hazırlayırlar.  
N.O.
www.oxu.az
"
" Gəncədə qatar qadını vuraraq öldürübGəncə şəhərində özünü yük qatarının altına ataraq intihar edən qadının şəxsiyyəti məlum olub.
Oxu.Az xəbər verir ki, Dəmir Yolu Nəqliyyatında Gəncə Stansiyası Xətt Polis Şöbəsindən Report-a verilən məlumata görə, mayın 13-də axşam saatlarında Gəncə şəhər Poçt qəsəbəsi ərazisində özünü dəmiryolu xəttindən keçən yük qatarının altına ataraq intihar edən qadının Şəmkir rayon Seyfəli kənd sakini, 1948-ci il təvəllüdlü, Fərzəliyeva Elmira Çıraqəli qızı olduğu müəyyən edilib.
Faktla bağlı Gəncə şəhər Prokurorluğunda Cinayət Məcəlləsinin 125-ci (özünü öldürmə həddinə çatdırma) maddəsi ilə cinayət işi açılıb, araşdırma davam etdirilir.
12:44
Gəncədə qatar qadını vurub.
Oxu.Az APA-ya istinadən xəbər verir ki, hadisə Gəncənin Poçt qəsəbəsi adlanan ərazisində nizamlanan dəmir yolu keçidindən bir neçə metr aralıda qeydə alınıb.
Yaşı təxminən 65-70 arası olan qadını hərəkətdə olan elektrovoz vurub. Hələ ki, şəxsiyyəti məlum olmayan qadın hadisə yerində ölüb.
Faktla bağlı Gəncə Şəhər Prokurorluğunda cinayət işi başlanıb, araşdırma gedir.
A.M.
www.oxu.az
"
"Paytaxtda iki avtomobil toqquşub, ölən varFövqəladə Hallar Nazirliyinin (FHN) Böhran Vəziyyətlərində İdarəetmə Mərkəzinə, Bakı şəhəri, Suraxanı rayonunda “Mercedes” və “VAZ” markalı iki minik avtomobilinin toqquşması nəticəsində yol-nəqliyyat qəzasının baş verməsi barədə məlumat daxil olub.
FHN-nin mətbuat xidmətindən Oxu.Az-a verilən məlumata görə, dərhal nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq “VAZ” markalı avtomobildə sıxılmış vəziyyətdə qalmış sürücü 1992-ci il təvəllüdlü Əliyev Fərid Möhübbət oğlunun cəsədini çıxarıb və aidiyyatı üzrə təhvil veriblər. 
Əməliyyat saat 12:04-də başa çatıb.
S.B.
www.oxu.az
"
"Zığ-Hava Limanı yolu bağlandıZığ-Hava Limanı avtomagistralında yol-cizgi xətlərinin rənglənməsi ilə əlaqədar Hava lımanından Zığ dairəsi istiqamətində yolda nəqliyyat vasitələrinin hərəkət tam məhdudlaşdırılıb. 
Oxu.Az-ın məlumatına görə, avtomagistralın Zığ dairəsindən Hava limanı istiqamətində olan hissəsində 1-ci zolaqda hərəkət məhdudlaşdırılıb, 2-ci zolaqda isə surət həddi 60 km/saata endirilib. Bununla yanaşı, hazırda avtomagistralın Zığ dairəsindən Hava limanı istiqamətində açıq olan hərəkət zolaqları ikitərəfli yol kimi istifadə edilməkdədir.
Sürücülərə avtomagistraldan istifadə edərkən mövcud dəyişikliyi nəzərə almaları və müəyyən olunmuş sürət həddinə əməl etmələri tövsiyə olunur.
Z.Q.
www.oxu.az
"
"Paytaxtda zəncirvarı qəza: Xəsarət alan var – FOTOBakıda bir neçə avtomobil toqquşub, xəsarət alan var.
Oxu.Az-ın report-a istinadən verdiyi məlumata görə, hadisə Nəsimi rayonunda qeydə alınıb.
Bülbül prospekti ilə hərəkət edən “Lada Priora” markalı avtomobilin sürücüsü yüksək sürətlə hərəkətdə olarkən nəqliyyat vasitəsinə idarəetməni itirib. Nəticədə avtomobil Bəşir Səfəroğlu ilə küçənin kəsişməsində yol kənarında dayanan BMW, “Lexus”, o cümlədən hərəkətdə olan “Chevrolet” markalı avtomobillərə çırpılıb.
Hadisə nəticəsində “Lada Priora” deformasiyaya uğrayıb, onun sürücüsü isə xəsarət alaraq xəstəxanaya yerləşdirilib.
Faktla bağlı Yol Patrul Xidmətinin (YPX) əməkdaşları tərəfindən araşdırma aparılır.











Z.Q.
www.oxu.az
"
"Türkiyədə ağır qəza: Ölən və yaralananlar varTürkiyənin Tekirdağ əyalətinin Szaray rayonunda beton qarışdıran avtomobillə içərisində sərnişin olan mikroavtobusun toqquması nəticəsində 2 nəfər ölüb, 17 nəfər yaralanıb.
Oxu.Az-ın məlumatına görə, Report Haber7-yə istinadən xəbər verir ki, hadisə mayın 12-də günorta saatlarında baş verib. Qəza zamanı avtomobillərin sürücüləri də yaralanıblar.
Hadisənin səbəbi araşdırılır.
U.A.
www.oxu.az
"
"Bakının mərkəzində sürücü yol polisini xəstəxanalıq etdiBakıda sürücü yol polisini vurub. 
Oxu.Az Lent.az-a istinadən xəbər verir ki, hadisə dünən saat 18:30 radələrində Neftçilər  prospekti 26 ünvanının qarşısında baş verib.
1992-ci il təvəllüdlü İbrahimov Kamran Rövşən oğlu idarə etdiyi “Mercedes” markalı 99 HM 573 dövlət qeydiyyat nişanlı avtomobillə yol polisi əməkdaşının “saxla” əmrinə tabe olmayıb. 
Həmin sürücü onu saxlamağa çalışan və xidmətdə olan Yol Patrul Xidmətinin inspektoru, polis serjantı İbrahimli Şahin Məhərrəm oğlunun idarə etdiyi “Yamaha” markalı 10 P 31 dövlət nömrə nişanlı motosikleti vurub. 
Zərbənin gücündən polis əməkdaşının ayağı sınıb və o, DİN-in A.Heydərov adına hospitalına aparılıb.
E.Ə.
www.oxu.az
"
"Xəbərdarlıq: Bakıda bir sıra yollarda nəqliyyatın hərəkəti məhdudlaşdırılacaqBu gün saat 17:00-dan etibarən Bakıda bir sıra yollarda nəqliyyatın hərəkəti məhdudlaşdırılacaq, istiqaməti dəyişdiriləcək. 
Oxu.Az-ın məlumatına görə, bu barədə Movqe.az-a Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov məlumat verib. 
V. Əsədov deyib ki, bu gün Bakıda IV İslam Həmrəyliyi Oyunlarının açılış mərasiminin keçirilməsi ilə əlaqədar təhlükəsizlik tədbirlərinin yüksək səviyyədə təmin edilməsi məqsədilə mərkəzə doğru avtomobillərin hərəkəti məhdudlaşdırılacaq, istiqamətləri dəyişdiriləcək.
V. Əsədov bildirib ki,“Azneft” meydanı, Neftçilər prospekti, Y. Səfərov küçəsi, Heydər Əliyev prospektindən Sabunçu dairəsinədək olan hissə, eləcə də bu əraziyə bitişik, kəsişən, paralel yollar üzrə hərəkət məhdudlaşdırılacaq, istiqamət dəyişdiriləcək:
""Qismən və fasilələrlə Bakı Salyan yolunun 14-cü kilometrliyindən 3-cü kənar yol istiqamətində, 20 yanvar dairəsi adlanan ərazidə də hərəkət istiqaməti dəyişdiriləcək. Hava limanı istiqamətinə, Bakının kənd və qəsəbələrə hərəkət edənlər isə bu gün Bakı- Hövsan, Balaxanı-Zabrat- Maştağa istiqaməti üzrə hərəkət edə bilərlər. 
IV İslam Həmrəyliyi Oyunlarının açılış mərasimi zamanı tamaşaçılar saat 18.00-dan 21.00-dək, bağlanma mərasimi zamanı isə tamaşaçılar saat 17.00-dan 20.00-dək 3 ekspress xətt üzrə seçilmiş istiqamətlərdən - metronun “20 Yanvar”, “Gəncllik”, “Qara Qarayev” stansiyalarından Bakı Olimpiada stadionuna çatdırılacaq. Mərasim bitdikdən sonra isə stadiondan tamaşaçılar 3 ekspress xətt üzrə seçilmiş istiqamətlərdə - metronun “20 Yanvar”, “Gənclik” və “Qara Qarayev” stansiyalarına daşınacaq. Metronun “Qara Qaryev” stansiyasından X1, “Gənclik” stansiyasından X2 və “20 Yanvar” stansiyasından X3 ekspress avtobusları Bakı Olimpiada stadionuna tamaşaçıları daşıyacaq. Biz paytaxt sürücülərinə İslamiadanın açılış mərasiminin keçirilməsi ilə əlaqədar  təhlükəsizliyin təmin edilməsi məqsədilə bir sıra küçə və prospektlərdə hərəkətin məhdudlaşdırılması, eləcə də istiqamətinin dəyişdirilməsini nəzərə alaraq şəxsi avtomobillərdən istifadə etməmələrini tövsiyyə edirik”.
Z.Q.
www.oxu.az
"
"Paytaxtda minik avtomobili aşıb, ölən və yaralanan var – FOTOBakının Xətai rayonu ərazisində minik avtomobilinin aşması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Nobel prospektində qeydə alınıb.
Belə ki, 1968-ci il təvəllüdlü Qarayev Fərahim Nazim oğlunun idarə etdiyi “Oka” markalı, ""22-BE-411"" dövlət qeydiyyat nişanlı avtomobil aşıb. Nəticədə sürücü F.Qarayev ölüb. Avtomobildə olan sərnişin, 37 yaşlı Abbasova Alidə Abbas qızı ağır xəsarət alaraq xəstəxanaya yerləşdirilib.
Faktla bağlı Daxili İşlər Nazirliyinin Baş İstintaq və Təhqiqat İdarəsində araşdırma aparılır.























S.B.
www.oxu.az
"
"Azərbaycana avtomobil idxalında artım qeydə alınıbBu ilin yanvar-aprel aylarında Azərbaycana xaricdən 1943 ədəd müxtəlif təyinatlı avtomobil idxal olunub.
Oxu.Az-ın məlumatına görə, “Report” Dövlət Gömrük Komitəsinə istinadən xəbər verir ki, bu, ötən ilin eyni dövrü ilə müqayisədə 201 ədəd və yaxud 11,54% çoxdur.
Hesabat dövründə sürücü daxil olmaqla 10 nəfər və ya daha çox adam daşımaq üçün nəzərdə tutulmuş mühərrikli nəqliyyat vasitələrinin idxalı 2 ədəd və yaxud 8,33% artaraq 26-ya, əsasən adamların daşınması üçün nəzərdə tutulmuş minik avtomobillərinin və digər mühərrikli nəqliyyat vasitələrinin idxalı 111 ədəd və yaxud 7,36% artaraq 1620-yə, yük daşımaq üçün mühərrikli nəqliyyat vasitələrinin idxalı 116 ədəd, yaxud 76,32% artaraq 268-ə, xüsusi təyinatlı mühərrikli nəqliyyat vasitələrinin idxalı isə 28 ədəd, yaxud 2 dəfə azalaraq 29-a bərabər olub.
U.A.
www.oxu.az
"
"Nazirlikdən “Bakı Avtovağzalı” ilə bağlı açıqlamaNəqliyyat, Rabitə və Yüksək Texnologiyalar Nazirliyi Bakı Beynəlxalq Avtovağzal Kompleksinin nazirliyin balansına verilməsi ilə bağlı mətbuatda yayılan xəbərlərə münasibət bildirib. 
Oxu.Az xəbər verir ki, nazirliyin açıqlamasında bildirilir:
“Bildiyiniz kimi Nəqliyyat, Rabitə və Yüksək Texnologiyalar Nazirliyi nəqliyyat sahəsində dövlət siyasətini həyata keçirən tənzimləyici mərkəzi icra hakimiyyəti orqanıdır. 
Bakı Beynəlxalq Avtovağzal Kompleksi də ölkənin nəqliyyat sektorunda vacib strukturlardan biridir.
Təbii ki, həmin struktur nazirliyin diqqət mərkəzində olmalıdır”.
U.A.
www.oxu.az
 
"
"DYP reyd keçirib: Çoxlu sayda sürücü cərimələnib – FOTOQuba Rayon Polis Şöbəsinin (RPŞ) Dövlət Yol Polisi  Bölməsinin (DYPB) əməkdaşları rayon ərazisində reyd keçirib.
Oxu.Az Report-a istinadən xəbər verir ki, rayonun bir neçə ərazisində 3 saat ərzində keçirilən reyd zamanı 40-dan çox yol hərəkəti qaydalarının pozulması faktı aşkarlanıb.
Onlardan biri avtomobili sərxoş vəziyyətdə idarə edən, biri sürücülük vəsiqəsi olmayan, beşi sərnişin daşıma qaydalarını pozan, biri fərqlənmə nişanı olmadan taksi fəaliyyəti ilə məşğul olan və digər yol hərəkəti qaydalarını pozan sürücülər olub.
Reydin keçirilməsində əsas məqsəd yol-nəqliyyat hadisələrinin qarşısını almaq və yollarda təhlükəsizliyin təmin olunmasıdır.
Reydlərin mütəmadi keçirilməsi planlaşdırılır.























A.M.
www.oxu.az
"
"Şabranda sürücü avtomobilini təmir edən ustanı öldürdüŞabranda usta bədbəxt hadisə nəticəsində ölüb.
Daxili İşlər Nazirliyinin mətbuat xidmətindən Oxu.Az-a verilən məlumata görə, mayın 9-da Şabran rayonu ərazisindəki avtomobillərin təmiri sexlərindən birində Dəvəçi kənd sakini Məmməd Məmmədov “VAZ-21099” markalı avtomobilini itələyərkən ehtiyatsızlıqdan orada çilingər işləyən Vüqar Əlverdiyevi divara sıxıb və nəticədə usta hadisə yerində ölüb.
A.M.
www.oxu.az
"
"“Porsche” qəzasında ölən polisin həkim anası danışdı – VİDEO + YENİLƏNİBMayın 6-da gecə saatlarında Tovuzda dəhşətli yol qəzasında dünyasını dəyişən polis Zakir Qəhrəmov barədə xəbər vermişdik. Z.Qəhrəmanov “Nərgiz” klinikasının baş həkimi Məlahət Qəhrəmanovanın oğludur.
Oxu.Az xəbər verir ki, unikal.org-un əməkdaşı M.Qəhrəmanova ilə əlaqə saxlayıb. O, hadisə və oğlu haqqında yazılan qeyri-dəqiq məlumatlarla bağlı danışıb.
Övladı dünyasını dəyişən həkim bildirib ki, Zakir hər zaman dövlətə şərəflə xidmət edib: “Saytlar yazır ki, Zakir əslən tovuzludur. Bu, yanlış məlumatdır. Sadəcə onun təyinatı Tovuza verilmişdi və orada çalışırdı. Atası çoxdan rəhmətə gedib. O da “karennoy” bakılı idi. Oğlumun iki hüquq təhsili var idi. 6 ay ərzində rütbəsini aldı. 8 ay Tovuzda xidmət etdi. Sonradan təyinatını Hacıqabula verdilər ki, ailəsinə, uşağına yaxın olsun. Oğlum hər zaman dövlətinə şərəflə xidmət edib. Rayonda öz qabiliyyəti, tərbiyəsi ilə hörmət qazanmışdı. Tovuzda hər kəs onu yaxşı tanıyırdı. Bəzən polislər haqqında yersiz ifadələr işlədirlər. Bu vaxta qədər Zakir bir adamdan pul almayıb. Yazırlar ki, haram pullarla avtomobil alıb. Yazılan yersiz şərhlər bizdə çox qıcıq yaradır. Heç kim bilmir sabah başına nə gələcək. Mən övladlarımı atasız, əziyyətlə böyütmüşəm. Zəhmət çəkmişəm, işləmişəm, balalarıma haram tikə yedirməmişəm”.
Məlahət xanım qeyd edib ki, kimlərinsə artıq ittihamı yersizdir: “Millət vəkillərimiz, hər kəs gəlib başsağlığı verdi. Mən hamınıza göstərdiyiniz diqqətdən dolayı təşəkkür edirəm. Heç nə oğlumu geri qaytara bilməz. İnsanların ağzını yuma bilmərik. Tanıyanlar bilir, tanımayanlar ağzına gələni danışacaq. Yazırlar ki, polis maaşı ilə “Porsche”ni necə alıb? Oğlum polis sistemində işləməzdən əvvəl avtomobili var idi. Mən ona maddi dəstək olurdum. Bizim millət niyə axı bir-birini məlumatı olmadan ittiham edir?”.
Müsahibimiz hadisə nəticəsində xəsarət alanlar barədə də danışıb: “Qəza avtomobildəki nasazlıq ucbatından baş verib. Oğlumun yanında olan uşaqların ikisi sağdır. Səhv etmirəmsə, birinin vəziyyəti ağırdır, hazırda hospitaldadır. Digəri isə komadadır. Allah onlara şəfa versin. Bütün günü Allaha dua edirəm ki, o uşaqlar yaşasın, onları görüm. Həmin uşaqlardan biri polisdir. Hadisədən bir neçə saat əvvəl oğlum dostları ilə birgə qardaşımın yanında olublar. Deyiblər, gülüblər. Sonra da bu hadisə baş verib”.
06.05.2017 (15:34)
Mayın 5-də saat 23 radələrində Tovuz şəhəri ərazisində “Porsche” markalı avtomobilin iştirakı ilə baş verən qəza zamanı ölən şəxs məşhur həkimin oğludur.
Oxu.Az-ın bakpost.az-a istinadən məlumatına görə, qəza nəticəsində ölən sürücü Zakir Qəhrəmanov “Nərgiz” klinikasının baş həkimi Məlahət Qəhrəmanovanın oğludur.
Oxu.Az ARB TV-nin hadisə yerindən çəkdiyi görüntüləri təqdim edir:


10:07

Tovuzda ağır yol qəzası baş verib.
Oxu.Az APA-ya istinadən xəbər verir ki, hadisə Tovuz şəhərində, Heydər Əliyev prospektində qeydə alınıb. 
Hərəkətdə olan “Porsche” markalı avtomobil idarəetmədən çıxaraq yolun kənarında divara çırpılıb. Daha sonra isə avtomobil yaxınlıqdakı parka aşıb.
Qəza nəticəsində avtomobilin sürücüsü, Hacıqabul rayon polis şöbəsinin əməkdaşı Zakir Şakir oğlu Qəhrəmanov ölüb.
Sərnişinlər - Tovuz Rayon Polis Şöbəsinin Qovlar polis bölməsinin əməkdaşı, Alakol kənd sakini, 1985-ci il təvəllüdlü Nurxan Əmirxan oğlu Hüseynov və  Alakol kənd sakini, 1990-cu il təvəllüdlü Fətullayev Azad Ramiz oğlu müxtəlif dərəcəli xəsarətlər alaraq xəstəxanaya yerləşdiriliblər.
Onların vəziyyətinin orta-ağır olduğu bildirilir. Faktla bağlı araşdırma aparılır.
FOTO: Report.az

















U.A.
www.oxu.az
"
"Ekspert: Bu küçədə 80 km/saat sürət həddi ölüm riskidir – VİDEOPaytaxtın əsas küçələrindən olan Yusif Səfərov küçəsində sürət həddinin saatda 80 km-ə qaldırılmasından sonra dəyişən bir şey yoxdur. Əksinə, bu addım qəza riskini artırır.
Oxu.Az Xəzər TV-yə istinadən məlumat verir ki, təxminən bir ay əvvəl başa çatan yenidənqurma işlərindən sonra həmin küçədə icazə verilən maksimal sürət 80 km/saat-a qədər qaldırılıb. Ekspertlər bunun çox ciddi bir səhv olduğunu iddia edirlər.
Ekspert Ərşad Hüseynov küçədə sürət həddinin qaldırılması zamanı bir çox nüansın nəzərə alınmadığını deyir. Həmin küçədə xeyli piyada və ictimai obyektlər olduğu, habelə cəmi bir piyada keçidi yerləşdiyi üçün saatda 80 km sürət həddi yanlışdır.
Tıxacların qarşısını almaq üçün sürət həddi qaldırılsa da, nişanın qüvvədə olduğu məsafə cəmi 1 km dir. Bu isə yalnız gecə həmin sürəti yığmağa imkan verir. Çünki günün əksər saatlarında Yusif Səfərov küçəsində avtomobil sıxlığı çox olduğundan göstərilən sürəti yığmaq mümkün deyil.
Ətraflı videomaterialı təqdim edirik: 


İ.N.
www.oxu.az

 
"
"Bakıda iki “KamAZ” toqquşub: Xəsarət alan varBakıda iki yük avtomobili toqquşub.
Oxu.Az Report-a istinadən xəbər verir ki, hadisə Xəzər rayonunda qeydə alınıb.
Belə ki, Şağan qəsəbəsində iki “KamAZ” markalı avtomobil toqquşub. Nəticədə yük avtomobillərindən birinin sürücüsü, 48 yaşlı Bayramov Müşfiq Eyvaz oğlu xəsarət alaraq xəstəxanaya yerləşdirilib.
Fakt araşdırılır.
A.M.
www.oxu.az
"
"Bakıda iki avtomobil toqquşub – FOTOBakıda iki avtomobilin toqquşması ilə nəticələnmiş yol-nəqliyyat hadisəsi baş verib.
Oxu.Az report-a istinadən xəbər verir ki, hadisə Nərimanov rayonunda, Koroğlu Rəhimov küçəsi ilə Həsən Əliyev küçəsinin kəsişməsində qeydə alınıb. Belə ki, “Toyota” markalı avtomobillə “Hyundai” markalı avtomobil toqquşub.
Hadisə yerinə yol patrul xidmətinin əməkdaşları cəlb edilib. İlkin ehtimala görə, qəzaya səbəb “Toyota” markalı avtomobilin sürücüsü olub.
“Toyota”nın sürücüsü nəqliyyat vasitəsinə idarəetməni itirdiyindən “Hyundai” markalı avtomobilə çırpılıb.
Faktla bağlı araşdırma aparılır
Qəzadan fotoları təqdim edirik: 














İ.N.
www.oxu.az
 
"
"Bakıda yük maşınının iştirakı ilə ağır qəza: Ölən varBakıda 1 nəfərin ölümü ilə nəticələnən yol qəzası baş verib.
Oxu.Az-ın Fövqəladə Hallar Nazirliyinin (FHN) saytına istinadən verdiyi xəbərə görə, paytaxtın Yasamal rayonunda “VAZ” markalı minik avtomobil “Shacman” markalı yük maşını ilə toqquşub.
Dərhal nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq “VAZ” markalı minik avtomobilində sıxılmış vəziyyətdə qalmış 1987-ci il təvəllüdlü Fərid Cavanşir oğlu Seyidovun cəsədini çıxarıb və aidiyyəti üzrə təhvil veriblər.
A.M.
www.oxu.az
"
"Qusarda avtomobil dərəyə aşıb: ölən varQusar rayonunda ölümlə nəticələnən yol-nəqliyyat hadisəsi baş verib.
Oxu.Az Report-a istinadla xəbər verir ki, hadisə Köhnə Xudat kəndi ərazisində qeydə alınıb.
Belə ki, Köhnə Xudat kəndindən İmamqulukənd kəndi istiqamətində hərəkət edən “VAZ-2115” markalı avtomobil yoldan çıxaraq ağaca çırpılıb və dərəyə aşıb.
Hadisə nəticəsində avtomobildəki sərnişin, Qusarın Gədəzeyxur kəndinin 38 yaşlı sakini Yaşar Zöhrabbəy oğlu Haqverdiyev ağır xəsarət alıb. O, Qusar Rayon Mərkəzi Xəstəxanasına çatdırılsa da, həkimlər Y.Haqverdiyevin həyatını xilas edə bilməyiblər.
A.S.
www.oxu.az
"
"Güclü küləyin ağacları aşırması səbəbindən Bakı-Şamaxı-Yevlax yolu bağlanıb – FOTOBu gün saat 13:00 radələrindən başlayn güclü külək Ağdaş və Göyçayda ciddi fəsadlara səbəb olub.
Oxu.Az APA-ya istinadən xəbər verir ki, Göyçay və Ağdaş şəhərlərində, eləcə də kəndlərdə elektrik enerjisi kəsilib. Külək rayonlarda 20-ə yaxın ağacı, elektrik, gecə işıqlandırma və rabitə dirəyini aşırıb. Hər iki rayon ərazisində elektrik və rabitə xidmətinin fəaliyyəti iflic olub. Ağaclar tövlələrin, yardımçı tikililərin, sahibkarlıq obyektlərinin üzərinə düşüb.
Külək bəzi tikililərin üzərindəki dam örtüyünü qoparıb, meyvə bağlarına, tərəvəz və taxıl sahələrinə ciddi ziyan vurub. Külək sellofan örtüklü pomidor və xiyar istixanalarını məhv edib, kəndlilərə böyük məbləğdə maddi ziyan vurub.
Güclü külək Bakı-Şamaxı-Yevlax avtomobil yolunun Ağdaşın Xosrov kəndi ərazisindən keçən hissəsində irigövdəli çinar ağacını aşırıb. Aşan ağac yolun hər iki hərəkət istiqamətini tutduğu üçün nəqliyyatın hərəkətini çətinləşdirib. Bağlı qalan yolun açılması üçün və nəqliyyatın sərbəst hərəkətinin bərpası üçün ərazidə təcili olaraq tədbirlər görülməyə başlanılıb.
Küləyin törətdiyi fəsadlar zamanı xəsarət alan olmayıb. Hazırda rayon fövqəladə hallar komissiyasının nümayəndələri yerlərdə vətəndaşlarla görüşlər keçirərək onların müraciətlərinə baxırlar.
A.M.
www.oxu.az
"
"Sərxoş sürücü ilə polis mübahisə etdi – VİDEOPaytaxtda sərxoş sürücü ilə yol polisi arasında mübahisə yaranıb.
Oxu.Az baku.ws xəbər verir ki, içkili halda avtomobil sürən sürücü qəzaya səbəb olub. Lakin o, təkid edərək müayinə keçməkdən imtina edib və polisə sərxoş olmadığını bildirib. Hadisə paytaxtın Ruhulla Axundov və Rəşid Behbudov küçələrinin kəsişməsində baş verib. Sürücü baş verən hadisəyə təəsüflənmək əvəzində itən telefonu üçün mübahisə edib.
Belə ki, sərxoş vəziyyətdə olan 51 yaşlı Telman Hüseynovun idarə etdiyi BMW markalı avtomobil başqa bir maşına çırpılıb. Hadisə zamanı xəsarət alan olmasa da hər iki avtomobilə ciddi ziyan dəyib.


Video: ARB TV

A.M.
www.oxu.az
"
"Ağsu aşırımında sürüşmə ilə əlaqədar xüsusi layihə hazırlanacaqBakı-Şamaxı-Yevlax avtomobil yolunun mürəkkəb relyefə malik olan 30 kilometrlik Ağsu aşırımı hisəssinin sürüşmə və seysmik zona olduğu üçün ayrıca layihə kimi həyata keçirilməsi planlaşdırılır.
Oxu.Az APA-ya istinadən xəbər verir ki, bunu “Azəravtoyol” ASC-nin sədri Saleh Məmmədov “Xalq” qəzetində dərc olunan “Heydər Əliyev iqtisadiyyatın inkişafında yol infrastrukturunun roluna yüksək qiymət verirdi” başlıqlı məqaləsində yazıb.
S. Məmmədov qeyd edib ki, hazırda Bakı-Şamaxı-Yevlax avtomobil yolunun 13,3-107 kilometrlik Muğanlı-Yevlax hissəsinin dörd zolağa genişləndirilməsi layihəsi üzrə işlər davam etdirilir. Layihənin icrası bir neçə mərhələdə həyata keçirilir. Bu il yolun Müşviqabad qəsəbəsinin ərazisindən keçən 13,3-15,1 kilometrlik hissəsinin, 29,6 kilometrlik Müşfiqabad-Cəngi, 44,6-67,5 kilometrlik Cəngi-Qobustan və 67,5-91-ci kilometrarası Qobustan-Bədəlli hissələrinin tikintisi başa çatdırılacaq.
A.M.
www.oxu.az
"
"Bakıda sərxoş sürücü qəza törədib – FOTOBakının Nəsimi rayonunda iki minik avtomobilinin toqquşması ilə nəticələnən yol qəzası baş verib.
Oxu.Az Report-a istinadən xəbər verir ki, qəza Ruhulla Axundov və Rəşid Behbudov küçələrinin kəsişməsində qeydə alınıb.
Hadisə nəticəsində “Opel” markalı avtomobil ilə “BMW” toqquşub.
Dövlət Yol Polisi əməkdaşının məlumatına görə, qəzaya BMW markalı minik avtomobilinin sərxoş vəziyyətdə maşın idarə edən 51 yaşlı sürücüsü Telman Hüseynov səbəb olub. O, sərxoşluğun müəyyən edilməsi üçün tibb müəssisəsinə getməkdən imtina edib və nəticədə tərəflər arasında mübahisə yaranıb. Sonda T.Hüseynov məcburi qaydada müvafiq tibb müəssisəsinə aparılıb.























A.M.
www.oxu.az
"
"Sürücülərin nəzərinə: Hansı pərdə və jalüzlərə icazə verilir? – VİDEOPərdə və jalüz mövsümü artıq bir həftədir ki, başlayıb. Amma bəzi sürücülər avtomobilə hansı pərdədən vurmaq lazımdı bunu bilmir. Belə olduqda da qaydalara uyğun olmayan pərdədən istifadə edən sürücülərlə yol polisi arasında mübahisə yaranır.
Avtomobillərdə olan pərdənin çərçivəsi hansı materialdan hazırlanmalıdır?
Oxu.Az Xəzər TV-yə istinadən xəbər verir ki, avtomobil bazarında bu işlə məşğul olan ustalar da deyir ki, əvvəllər pərdə və jalüzlərin bir neçə növü var idi. Sonradan onlar qaydalara uyğun olan pərdələri hazırlamağa başlayıblar. İndi ustaların əksəriyyəti “maqnit” adlanan pərdə hazırlayır.
Yol hərəkəti üzrə ekspert Ərşad Hüseynovun sözlərinə görə, avtomobilə yalnız sənaye üsulu ilə hazırlanmış pərdə və jalüzə icazə verilir.
Qeyd edək ki, standartların tələblərinə uyğun olmayan rəngli, güzgü, buqələmun tipli şüşələrin avtomobillərə quraşdırılaraq idarə edilməsi inzibati məsuliyyət yaradır. Bu tələbləri pozan sürücülər məsuliyyətə cəlb edilərək 150 manat məbləğində cərimə edilə bilər.


A.M.

www.oxu.az
"
"Bakıda 40-a yaxın sürücü jalüzə görə cərimələnibMayın 1-dən bu günə qədər Bakıda avtomobillərdə pərdə və jalüzlərin istifadəsi ilə bağlı standartları pozan 40-a yaxın sürücü inzibati məsuliyyətə cəlb edilib.
Oxu.Az xəbər verir ki, bunu Trend-ə Bakı şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov deyib.
V.Əsədov bildirib ki, yol polisi əməkdaşları qeyd olunan məsələ ilə bağlı nəzarəti gücləndirib və müəyyən olunmuş standartları pozan sürücülər inzibati məsuliyyətə cəlb olunacaq.
Qeyd edək ki, mayın 1-dən etibarən avtomobillərdə pərdə və jalüzlərin istifadəsinə icazə verilib və bu icazə noyabrın 15-ə qədər qüvvədə olacaq. Lakin pərdə və jalüzlər müəyyən olunmuş standartlara uyğun olmalıdır. Tələbləri pozan sürücülər 150 manat məbləğində cərimə olunur.
A.M.
www.oxu.az
"
"Naxçıvan DTX rəisinin qardaşı oğlunun ailəsi məhv oldu – YENİLƏNİBNaxçıvan Muxtar Respublikasının Daxili İşlər Nazirliyi baş vermiş qəzayla bağlı məlumat yayıb.
Oxu.Az Trend-ə istinadən xəbər verir ki, mayın 7-də, saat 21:00 radələrində Naxçıvan-Sədərək magistral avtomobil yolunda - Kəngərli rayonunun Qıvraq qəsəbəsi ərazisində yol-nəqliyyat hadisəsi baş verib.
1990-cı il təvəllüdlü Şərur rayonunun Arbatan kənd sakini, Naxçıvan Muxtar Respublikası Daxili İşlər Nazirliyinin əməkdaşı, polis baş serjantı Ələkbərov Nuran Sadıq oğlunun idarə etdiyi 68-BC-222 dövlət qeydiyyat nişanlı ""Mersedes benz E-240"" markalı minik avtomobili ilə 1973-cü il təvəllüdlü Naxçıvan şəhər sakini, hərbi qulluqçu Eminov Mirnemət Mirhəsən oğlunun idarə etdiyi 75-BC-080 dövlət qeydiyyat nişanlı ""VAZ-21214"" markalı minik avtomobili toqquşub.
Hadisəyə yağan güclü yağış nəticəsində yaranmış sel və palçıq qatı səbəb olub. Qəza nəticəsində ağır bədən xəsarəti alan Ələkbərov Nuran Sadıq oğlu, onun həyat yoldaşı 1991-ci il təvəllüdlü Ələkbərova Şəmsiyyə Elçin qızı, oğlu 2013-cü il təvəllüdlü Ələkbərov Sadıq Nuran oğlu və digər avtomobilin sürücüsü Eminov Mirnemət Mirhəsən oğlu Naxçıvan Muxtar Respublika Xəstəxanasına yerləşdiriliblər. Göstərilən tibbi yardıma baxmayaraq onlar mayın 8-də dünyasını dəyişiblər.
Hadisə ilə bağlı Kəngərli Rayon Prokurorluğunda araşdırma aparılır.
13:42
Dünən Naxçıvan MR Kəngərli rayonu ərazisində dəhşətli yol qəzası baş verib. 
Oxu.Az bizimyol.info-ya istinadən xəbər verir ki, ötən gecə saat 22:00 radələrində Kəngərli rayonunda (Qıvraq düzü deyilən ərazidə) Nuran Ələkbərova məxsus “Mercedes” markalı 68-BC-222 dövlət nömrə nişanlı avtomobillə, N saylı hərbi hissənin yüksək rütbəli zabitinin idarə etdiyi nömrəsi hələ bəlli olmayan minik avtomobilləri toqquşub.
Nəticədə “Mercedes” markalı avtomobildə olan Naxçıvan DİN-in əməkdaşı Nuran Ələkbərov, onun həyat yoldaşı və azyaşlı uşağı hadisə yerində həlak olub. Digər avtomobildə olan N saylı hərbi hissənin nizami hissə rəisi, polkovnik Mirnemət Eminov da hadisə yerində vəfat edib. 
Dərhal hadisə yerinə yüksək rütbəli məmurlar, hüquq-mühafizə orqanlarının əməkdaşları gəliblər. Faktla bağlı araşdırma aparılır.
Qeyd edək ki, “Mercedes” markalı avtomobili idarə edən Nuran Ələkbərov Naxçıvan MR Dövlət Təhlükəsizlik Xidmətinin rəisi, general Fazil Ələkbərovun qardaşı oğludur.
E.Ə.
www.oxu.az
"
"Sarı zolağa görə 3 günə 29 min 120 manat cərimə“Mayın 5-dən bu günə qədər IV İslam Həmrəyliyi Oyunları ilə bağlı çəkilən sarı zolaqlara daxil olan 728 sürücüyə elektron protokol yazılıb”.
Oxu.Az xəbər verir ki, bu sözləri Modern.az-a açıqlamasında Bakı Şəhər Baş Dövlət Yol Polis İdarəsinin ictimaiyyətlə əlaqələr şöbəsinin rəisi, polis polkovniki Vaqif Əsədov deyib.
Vaqif Əsədov bildirib ki, sürücülər diqqətli olmalıdırlar: “IV İslam Həmrəyliyi ilə Oyunları ilə bağlı çəkilən zolaqlara nəzarət davam etdirilir. Bu zolaqlara daxil olan hər bir sürücü məsuliyyətə cəlb olunacaq”. 
Şöbə rəisi, həmçinin mayın 25-nə qədər avtomobillərin parklanması ilə bağlı da xəbərdarlıq edib.
“Mayın 5-dən 25-nə qədər olan müddətdə IV İslam Həmrəyliyi Oyunları ilə bağlı çəkilən zolaqlara yaxın yerləşən müvəqqəti avtomobil dayanacaqları ləğv edilib. Zolaqlara yaxın ərazilərdə parkomatlar olsa da, ayın 25-nə qədər avtomobillərin parklanması qadağandır”.
Qeyd edək ki, IV İslam Həmrəyliyi Oyunları ilə bağlı paytaxt yollarına çəkilmiş xüsusi sarı zolaqlara digər nəqliyyat vasitələrinin girişi qadağandır. May ayının 5-dən tətbiq olunan qadağaya əsasən, zolaqlara yalnız IV İslam Həmrəyliyi Oyunları Təşkilat Komitəsinin təyin etdiyi və xüsusi işarələnmiş nəqliyyat vasitələri daxil ola bilər. Bu zolaqlara icazəsiz daxil olan nəqliyyat vasitələri 40 manat məbləğində cərimə ediləcək.
Qadağa mayın 5-dən 25-dək qüvvədə olacaq.
Z.Q.
www.oxu.az
"
"İslamiada zamanı məhdudlaşdırılacaq küçələr açıqlandıNazirlər Kabinetinin Yol Hərəkəti Təhlükəsizliyi Komissiyasının qərarı ilə IV İslam Həmrəyliyi Oyunları ilə bağlı Bakının bəzi küçələrində nəqliyyat vasitələrinin hərəkətinin məhdudlaşdırılması barədə qərar verilib.
Oxu.Az xəbər verir ki, APA-nın məlumatına görə, Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev bildirib ki, mayın 5-dən 23-ə qədər Səbail rayonu ərazisində Bibiheybət şosesinin Bakı Su İdman Mərkəzindən Bibiheybət məscidinin ərazisində yolda hərəkət birtərəfli istiqamətdə təşkil edilir.
Əks istiqamətdə isə 20-ci Sahə dairəsindən keçməklə alternativ yoldan istifadə olunacaq. Eləcə də mayın 6-dan 23-dək paytaxtın Binəqədi rayonu ərazisində İ.Dadaşov küçəsi, Süleyman Sani Axundov küçəsi ilə Cəfər Xəndan küçəsi arasında olan hissəsində nəqliyyat vasitələrinin hərəkətinə məhdudiyyət tətbiq olunacaq.
Həmin müddətdə paytaxtın Nəsimi rayonu ərazisində Süleyman Rüstəm, Xan Şuşinski və Mustafa Topçubaşov küçələrinin Hənifə Ələsgərov küçəsi ilə kəsişmələrində nəqliyyatın hərəkətləri məhdudlaşdırılacaq. Yalnız Hənifə Ələsgərov küçəsi ilə hərəkət etmək mümkün olacaq.
Digər alternativ yollar isə Səməd Vurğun küçəsi və Azadlıq prospekti olacaq, sürücülər bu yollardan istifadə edə bilərlər. Mayın 6-dan 23-dək həmin ərazidə Cəlil Məmmədquluzadə küçəsi ilə Abbas Səhhət küçəsinin kəsişdiyi ərazidə də nəqliyyat vasitələrinin hərəkəti məhdudlaşdırılacaq.
E.Ə.
www.oxu.az
"
"Avtomobilin vinillə rənginin dəyişdirilməsinin dövlət rüsumu məlum olduSon zamanlar avtomobillərin üzərinə vinil vurulması xeyli dəb halını alıb. Avtomobil sahibləri 4 çarxlı dostlarına yeni rəng və dizayn vermək üçün bu xidmətdən istifadə edir. Bəs görəsən, avtomobilin üzərinə vinil vurmaq üçün hansı prosedurdan keçmək lazımdır?
Oxu.Az-ın məlumatına görə, bunu Baku.ws-ə açıqlamasında Bakı Şəhər Baş Polis İdarəsinin Dövlət Yol Polisi İdarəsinin ictimai qurumlarla əlaqə bölməsinin rəisi, polis polkovniki Vaqif Əsədov deyib.
Onun sözlərinə görə, avtomobilinə vinil vurdurmaq istəyən sürücü qeydiyyat imtahan şöbəsinə müraciət etməlidir: 
“Hansı formada vinilin vurulması razılaşdırıldıqdan sonra texpasportda (qeydiyyat şəhadətnaməsi) qeydiyyat aparılır. Avtomobilin qeydiyyatda olduğu qeydiyyat imtahan məntəqəsi üzrə prosedur həyata keçirilir. Bu sadə üsulla məsələni həll etmək olur”.
“Digesta” hüquq mərkəzinin rəhbəri, yol təhlükəsizliyi məsələləri üzrə ekspert Ərşad Hüseynov isə açıqlamasında bildirir ki, avtomobilə vinil vurub rəngi dəyişdikdən sonra nəqliyyat vasitəsini sürmək olmaz: 
“Sürücü DYP-nin Dövlət qeydiyyat imtahan texniki baxış şöbəsinə getməlidir. Avtomobilin rəngi dəyişdirdikdən sonra nəqliyyat vasitəsini texniki baxışdan keçirmək üçün 20 manat, qeydiyyat şəhadətnaməsinin dəyişdirilməsi üçün isə 17 manat dövlət rüsumu ödəməlidir. Bu qaydalara əməl etməyən sürücüləri isə cərimə gözləyir”.
Ekspert qanunla vinilin istifadə olunmasının qadağan edilmədiyini bildirir. Onun sözlərinə görə, vinildən istifadə sürücülər üçün heç də sərfəli deyil:
“Belə ki, vinil özü tez sıradan çıxdığı üçün sürücü əlavə xərcə düşür. Bundan başqa, vinil adətən “matovı” rəngdə olduğu üçün qarşıdan gələn avtomobilin sürücüsü gecə sizin nəqliyyat vasitənizi görməkdə çətinlik çəkir”.
Z.Q.
www.oxu.az
"
"Azərbaycanda 35000 manata “Moskviç” satılır – FOTOAzərbaycanda 52 ilin “Moskviç”i fantastik qiymətə satışa çıxarılıb. 
Oxu.Az-ın BAKU.WS-ə istinadən məlumatına görə, “Moskviç 403” markalı avtomobil sosial şəbəkədəki səhifələrdən birində 35 min manata auksiona çıxarılıb.
1965-ci il istehsalı olan avtomobil 1.3 L mühərrikə sahibdir. Sürət qutusu 4 pilləli olan “Moskviç” sıfırdan yığılıb.
Hər bir ehtiyat hissəsinin orijinal olduğu deyilən avtomobil kolleksiyada xüsusi qaraj şəraitində saxlanılır.
Həmin avtomobilin fotolarını təqdim edirik: 















































İ.N.
www.oxu.az
 
"
"Yol qəzaları 3 aya 162 can aldıBu il Azərbaycanda baş verən yol qəzalarında 162 nəfər ölüb.Bu ilin yanvar-mart aylarında ölkənin avtomobil yollarında 407 və ya 2016-cı ilin müvafiq dövrü ilə müqayisədə 2,9% az yol-nəqliyyat hadisəsi baş verib.
Dövlət Statistika Komitəsindən Oxu.Az-a verilən məlumata görə, bu hadisələr nəticəsində zərər çəkən şəxslərin sayı 3,9% azalaraq 573 nəfər olub.
Onlardan 162 nəfər ölüb, 411-i isə xəsarət alıb. Hadisələrin 46,7%-i gündüz, 33,9%-i gecə, 19,4%-i isə toran vaxtı baş verib, 24,3%-i həftənin şənbə və bazar günlərinə təsadüf edib. 
Yol-nəqliyyat hadisələrinin 89,9%-i yaşayış məntəqələrində baş verib. Bu hadisələr nəticəsində ölənlərin sayı 2016-cı ilin müvafiq dövrünə nisbətən 24,0% artaraq 119 nəfər, xəsarət alanların sayı isə 7,2% azalaraq 386 nəfər olub.
Bütün yol-nəqliyyat hadisələrinin 47,9%-i nəqliyyat vasitələrinin və piyadaların, 33,7%-i bir neçə nəqliyyat vasitəsinin, 18,4%-i bir nəqliyyat vasitəsinin iştirakı ilə baş verib. 2016-cı ilin yanvar-mart aylarına nisbətən hadisələrin sayı müvafiq olaraq 14,0% artıb, 17,0% və 9,6% azalıb.
Yol-nəqliyyat hadisələri nəticəsində ölənlərin 72,8%-ni, xəsarət alanların isə 71,8%-ni kişilər təşkil edib.
Nəqliyyat vasitələrinin sərxoş vəziyyətdə idarə olunması səbəbindən ölümlə və ya bədən xəsarəti alınması ilə nəticələnən 7 hadisə baş verib, nəticədə 4 nəfər ölüb, 5 nəfər isə xəsarət alıb. Belə hadisələrin 85,7%-i minik avtomobillərinin sürücüləri tərəfindən törədilib.
Bu ilin yanvar-mart aylarında yol hərəkəti qaydaları əleyhinə aşkarlanmış inzibati xətaların sayı əvvəlki ilin müvafiq dövrü ilə müqayisədə eyni səviyyədə qalaraq  747,8 min olub. Xətaların 50,8%-i yolda müəyyən edilmiş hərəkət sürəti həddinin aşılması, 11,4%-i svetoforun və ya nizamlayıcının qadağanedici işarəsi verilərkən hərəkətin davam etdirilməsi, 11,3%-i dayanma və ya durma qaydalarının pozulması, 9,5%-i yol nişanlarının və ya yolların hərəkət hissəsinin işarələrinin tələblərinə riayət edilməməsi, 3,7%-i təhlükəsizlik kəmərini bağlamadan nəqliyyat vasitəsinin idarə olunması, qalan hissəsi isə digər səbəblər üzrə aşkarlanıb.
Qaydaların pozulmasına görə 15,1 mln. manat məbləğində cərimələr tətbiq edilib.
Z.Q.
www.oxu.az
"
"Bakıda “Porsche” sürücüsü qırmızı işığa məhəl qoymadı – VİDEOAprelin 28-də Bakının Neftçilər prospekti ilə Bülbül küçəsinin kəsişməsində yerləşən svetoforun qırmızı işığında hərəkət edən 90-TS-010 qeydiyyat nişanlı ""Porsche"" markalı avtomobil Avtosfer.az-ın kamerasına düşüb.
Oxu.Az xəbər verir ki, avtomobilin sürücüsü svetoforun qırmızı işığının yanmasına əhəmiyyət verməyərək yolayrıcına daxil olub və hərəkəti davam etdirib.
Həmin görüntüləri təqdim edirik : 


İ.N.
www.oxu.az

"
"“Porsche” ilə qəzaya düşüb ölən polis zabitinin görüntüləri yayıldı – FOTOMayın 6-da gecə saatlarında Tovuzda baş vermiş dəhşətli qəzada ölən polis zabitinin fotoları yayılıb. 
Oxu.Az Lent.az-a istinadən xəbər verir ki, DİN Nəqliyyatda Baş Polis İdarəsinin əməkdaşı olan Qəhrəmanov Zakir Şakir oğlunun idarə etdiyi “Porsche” Tovuzun mərkəzindəki Heydər Əliyev prospektində divara çırpılması nəticəsində o, hadisə yerindəcə vəfat edib. 
Məlum olub ki, əslən Tovuzdan olan Z.Qəhrəmanov rayona toy məclisinə gedibmiş.
Qeyd edək ki, hadisə vaxtı avtomobildə olan Tovuz Rayon Polis Şöbəsinin Qovlar polis bölməsinin əməkdaşı, Alakol kənd sakini, 1985-ci il təvəllüdlü Nurxan Əmirxan oğlu Hüseynov və  Alakol kənd sakini, 1990-cu il təvəllüdlü Fətullayev Azad Ramiz oğlu müxtəlif dərəcəli xəsarətlər alaraq xəstəxanaya yerləşdiriliblər.
Qəzada dünyasını dəyişən Zakir Qəhrəmanov “Nərgiz” klinikasının baş həkimi Məlahət Qəhrəmanovanın oğludur.








E.Ə.
www.oxu.az
"
"Bakıda keçmiş məhbus qadının avtomobilini qaçırdı Bakıda avtomobil qaçırılıb. 
Oxu.Az Daxili İşlər Nazirliyinə istinadən xəbər verir ki, mayın 5-də Sabunçu rayonunun Y.Əliyev küçəsindən Bakı şəhər sakini Xəyalə Quliyevanın “Volkswagen” markalı avtomobili qaçırılıb.
Sabunçu RPİ 13-cü PB əməkdaşlarının keçirdikləri əməliyyat-axtarış tədbirləri ilə  hadisəni törətməkdə şübhəli bilinən Binə qəsəbə sakini, əvvəllər məhkum olunmuş Vüsal Məmmədov avtomobillə birlikdə saxlanılıb.
Araşdırma aparılır.
E.Ə.
www.oxu.az
"
"Bakıda avtobus ağır qəza törətdi: Ölən varAbşeronda ağır yol qəzası baş verib. 
Oxu.Az Lent.az-a istinadən xəbər verir ki, ötən gecə saat 9 radələrində Novxanı qəsəbəsində “Daewoo” markalı 90 TH 532 dövlət qeydiyyat nişanlı sərnişin avtobusu ilə “BMW” markalı, 90 VS 007 nömrəli minik avtomobili toqquşub. 
Nəticədə minik avtomobilində olan 47 yaşlı kişi ağır bədən xəsarətləri alaraq ölüb.
Daxili İşlər Nazirliyi Abşeronda baş vermiş yol qəzası ilə bağlı məlumat yayıb.
DİN-in yaydığı məlumata görə, mayın 7-də saat 21 radələrində Abşeron rayonunun Novxanı qəsəbəsi ərazisində Zəngilan rayon sakini Faiq Quliyev idarə etdiyi ""Daevoo"" markalı avtomobili qarşıda gedən Bakı şəhər sakini Ayaz Əfəndiyevin idarə etdiyi ""BMW"" markalı avtomobilə vurub və nəticədə F.Quliyev hadisə yerində ölüb.
Faktla bağlı araşdırma aparılır.
E.Ə.
www.oxu.az
"
"Bakıda bu yolda hərəkət məhdudlaşdırılırSuraxanı rayonu, Yeni Günəşli qəsəbəsi, Suraxanı yol ayrıcından Suraxanı dairəsinədək olan ərazidə (Etibar Bəkirov küçəsinin bir hissəsi) aparılan təmir işləri ilə əlaqədar avtonəqliyyat vasitələrinin hərəkəti qismən məhdudlaşdırılacaq (yol bağlanmır).
“Azəravtoyol” ASC-nin Mətbuat Katibliyindən Oxu.Az-a verilən məlumata görə, qismən məhdudlaşdırma yalnız təmir işlərinin aparıldığı hissələr üzrə tətbiq ediləcək.
Sürücülərdən sözügedən ərazidə, xüsusən sutkanın qaranlıq saatlarında diqqətli olmaları xahiş olunur və sıxlığın yaranmaması üçün alternativ yollardan istifadə etmələri tövsiyə olunur.
Z.Q.
www.oxu.az
"
"Azərbaycanda fantastik cərimə məbləği: 3 aya 15 milyon manatAzərbaycanda polis 3 aya vətəndaşlara 15 milyon cərimə yazıb. 
Oxu.Az “Qafqazinfo”ya istinadən xəbər verir ki, bu barədə Dövlət Statistika Komitəsinin 2017-cı ilin yanvar-mart aylarında yaydığı hesabatda qeyd olunub. 
Belə ki, 2017-ci ilin yanvar-mart aylarında yol hərəkəti qaydaları əleyhinə aşkarlanmış inzibati xətaların sayı əvvəlki ilin müvafiq dövrü ilə müqayisədə eyni səviyyədə qalaraq 747,8 min olub. 
Xətaların 50,8%-i yolda müəyyən edilmiş hərəkət sürəti həddinin aşılması, 11,4%-i işıqforun və ya nizamlayıcının qadağanedici işarəsi verilərkən hərəkətin davam etdirilməsi, 11,3%-i dayanma və ya durma qaydalarının pozulması, 9,5%-i yol nişanlarının və ya yolların hərəkət hissəsinin işarələrinin tələblərinə riayət edilməməsi, 3,7%-i təhlükəsizlik kəmərini bağlamadan nəqliyyat vasitəsinin idarə olunması, qalan hissəsi isə digər səbəblər üzrə aşkarlanıb. 
Qaydaların pozulmasına görə 15,1 milyon manat məbləğində cərimələr tətbiq edilib. 
U.A.
www.oxu.az
"
"Bakıda “Jeep Renegade” təqdim olundu: Rahatlığı yenidən kəşf et – FOTOMayın 5-də “Jeep” markasın Azərbaycanda rəsmi distributoru “Autolux Azerbaijan” şirkəti Ü.Hacıbəyli, 57 ünvanında yerləşən “Jeep” “showroom”-da “Jeep Renegade Trailhawk” modelinin təqdimatını keçirib.
Oxu.Az xəbər verir ki, tədbirdə çıxış edən “Avtolux Azerbaijan” şirkətinin baş direktoru İbrahim Əhmədov bildirib ki, ənənəvi yeddi nəfəslikdən güclü görkəminə qədər “Jeep Renegade”, sözün əsl mənasında, bir “Jeep”-dir. 
İ.Əhmədov bildirib ki, “Renegade” yüksək manevr qabiliyyəti sayəsində şəhərdə və ya yolsuzluq şəraitində səyahət etmək, yeni yollar kəşf etmək üçün mükəmməl bir avtomobildir:
“Fərqli yolları kəşf etmək üçün və ya şəhərdə əyləncəli gəzintiyə çıxmaq üçün tamamilə yeni “Jeep Renegade” istismara hazırdır, işləmək əzmindədir və işləməyə qadirdir. Öz sinfində ən yaxşı salon həcmi və oturacaq vəziyyətlərinin çeşidi, o cümlədən yastı şəkildə qatlanan ön sərnişinin oturacağı sayəsində “Jeep Renegade” sizə öz dostlarınızı və əşyalarınızı istədiyiniz yerə aparmaq imkanı yaradır”.
İ.Əhmədov əlavə edib ki, “Avtolux Azerbaijan” tezliklə kreditlə satışlara başlayacaq.
“Jeep” markasının ən uğurlu modelləri arasında yer alan “Jeep Renegade” 2.4 litr, 184 at gücündə mühərriklə və 9 pilləli avtomatik transmissiya ilə təchiz edilib. 
Modelin Azərbaycanda “Trailhawk” versiyası satışa təqdim olunur. 53 min manat satış qiymətilə diqqət çəkən “Renegade” modeli ilə “Jeep” markası, Azərbaycanda da kiçik və orta SUV sinfində bazar payını artırmağı hədəfləyir.
“Autolux Azerbaijan” şirkətinin brend meneceri Azər Cəlilov bildirib ki, avtomobili 20 faiz ilkin ödəniş, 17 faiz illik və 5 il müddətinə kreditlə əldə etmək mümkündür:
“Jeep Renegade” modelində fəal və passiv texniki və fiziki təhlükəsizlik cəhətlərinin silsiləsi, o cümlədən tam uzunluqda yan pərdə ilə birlikdə yeddi standart hava yastığı və toqquşma dizləri qoruyan hava yastığı təklif olunur.
Bizdə bütün “Jeep” avtomobillərinə ilk 60 min km zavod istehsalı zəmanəti verilir. “Jeep” markasının avtomobillərinin rəsmi servis mərkəzi “Avtolux Azerbaijan” şirkəti tərəfindən Ü.Hacıbəyli, 57 ünvanında yerləşir”.
Qeyd edək ki, “Fiat”, “Fiat Professional”, “Jeep”, “Dodge”, “Chrysler”, eləcə də Azərbaycanda ilk dəfə rəsmi olaraq təqdim olunan “Alfa Romeo” və “Abarth” markalı avtomobillərin satışı və servis xidmətləri Bakının Üzeyir Hacıbəyli küçəsi 57C-də həyata keçirilir. 
Tel.:983
Xatırladaq ki, “Avtolux Azerbaijan” 2012-ci ildən fəaliyyət göstərir. Bundan öncə şirkət “Ferrari”, “Aston Martin” və “Lamborgini”, eləcə də “Ferrari Store” və “Collezione Lamborghini” markalarının distributoru olub. Brend cərgəsinə “FCA Group”un markalarını əlavə etməklə, “Avtolux Azerbaijan”ın satışını həyata keçirdiyi avtomobil markalarının sayı 10-a çatıb.


















































Elvin Əhmədov
www.oxu.az
 
"
"Bakıda sürücü təhlükəli manevr edir – VİDEOBakının Azadlıq prospektində təhlükəli manevr edən sürücü kameraya düşüb.
Oxu.Az xəbər verir ki, onun görüntüsü oxuculardan biri tərəfindən Avtosfer.az saytına göndərilib.
Həmin yerdə yola daxil olan 90-LP-949 qeydiyyat nişanlı “Mercedes” markalı avtomobilin sürücüsü əsas yolda hərəkət edən nəqliyyat vasitələrinə yol vermək əvəzinə, əlini çölə çıxararaq sürəti artırıb və digər avtomobillərə qəza şəraiti yaradıb.
Həmin görüntüləri təqdim edirik:


İ.N.
www.oxu.az

 
"
"Yol polisi Bakıda kütləvi şəkildə sürücüləri cərimələyir – VİDEOBakı yollarında “IV İslam Həmrəyliyi Oyunları” üçün ayrılmış xüsusi zolağa girən digər avtomobillərin sürücüləri ötən gündən etibarən cərimə olunurlar.
Oxu.Az Xəzər TV-yə istinadən xəbər verir ki, qaydalara görə müvəqqəti olaraq bu zolaqda yalnız operativ nəqliyyat vasitələri və xüsusi icazəsi olan avtomobillər hərəkət edə bilər. Hətta bunu qadağan edən nişanlar da zolaq boyu bir neçə yerdə qoyulub. Amma görünən odur ki, bəzi sürücülər həmin zolağa girərək kobud qayda pozuntusuna yol verirlər.
Bakı Şəhər Dövlət Yol Polis İdarəsinin bölmə rəisi Vaqif Əsədov bildirir ki, 24 saat təhlükəsiz şəhər kameraları vasitəsi ilə zolaqlar olan yola nəzarət edilir. Hansı sürücü daxil olursa dərhal həmin sürücü barəsində elektron protokol tərtib edilir.
Çəkiliş zamanı da şahid olduq ki, bir çox sürücü səbirsizlik edib oyunlar zolağına daxil olurlar.
Sürücü bu qaydanı eyni gündə neçə dəfə pozarsa o qədər cərimə ediləcək. Cərimənin məbləği isə 40 manatdır. Oyunlar zolağına qanunsuz şəkildə girən sürücülərin cərimələnməsi isə mayın 25-ə kimi davam edəcək.


A.M.

www.oxu.az
"
"Balakəndə motosiklet divara çarpıldı: Ölən varBalakəndə ölümlə nəticələnib yol qəzası baş verib.
Oxu.Az lent.az-a istinadən xəbər verir ki, rayon sakini Herayev Ömər Süleyman oğlunun idarə etdiyi “Dnepr” markalı motosiklet yüksək sürətlə divara çırpılıb.
Nəticədə 40 yaşlı Ö.Herayev ağır xəsarət alıb və hadisə yerində vəfat edib. Faktla bağlı Balakən rayon Polis Şöbəsində araşdırma aparılır.
A.M.
www.oxu.az
"
"Bəzi sürücülər hələ də sarı zolaqda hərəkət etməyə davam edirlər – FOTOBakı şəhər Dövlət Yol Polisi İdarəsi dünən sürücülərə Bakıda keçiriləcək IV İslam Oyunları ilə bağlı xüsusi hərəkət zolaqları (sarı zolaqlar) ilə əlaqədar xəbərdarlıq edib.
Oxu.Az xəbər verir ki, xəbərdalıqda mayın 5-dən etibarən IV İslam Həmrəyliyi Oyunlarına cəlb olunmuş nəqliyyat vasitələri istisna olmaqla, digər nəqliyyat vasitələrinin bu zolaqlara daxil olmamaları qeyd olunub. 
May ayının 25-ə qədər həmin zolaqlara daxil olan nəqliyyat vasitələrinin sürücüləri inzibati qaydada məsuliyyətə cəlb olunacaqlar.
Bu xəbərdarlığa baxmayaraq, hələ də bəzi sürücülər sarı zolaqlara girməyə davam edirlər. 
Həmin fotoları təqdim edirik : 









































İsmayıl Nur
www.oxu.az
"
"Bakıda avtomobillərin sayı 50 min azalacaq – VİDEOBu gündən etibarən paytaxtın şimal və cənub girişlərindən rayon qeydiyyatında olan avtomobillərin girişinə olan qadağaya nəzarət daha da gücləndirilir.
Oxu.Az Xəzər TV-yə istinadən xəbər verir ki, bu məqsədlə yol polisi gücləndirilmiş rejimdə işləyir.
Baş Dövlət Yol Polis İdarəsinin şöbə rəisi Kamran Əliyev rayon qeydiyyatı olan avtomobillərin paytaxta buraxılmaması ilə bağlı son vəziyyəti açıqlayıb. Bu üsulla paytaxdakı avtomobil sayının günlük ən azı 50 min azalacağı gözlənilir.
Kamran Əliyev Bakıda avtomobillə çox vacib işi olan rayon sakinlərinin problemlərini həll etmək üçün də kifayət qədər şəraitin yaradıldığını bildirib.
Rayon qeydiyyatında olan avtomobillərə gündüz vaxtı şəhər daxilində rast gəlinərsə, onlar paytaxdan çıxarılacaq. Bu zaman sürücülərə cərimə protokolu yazılmayacaq.
Baş Dövlət Yol Polis İdarəsinin rəsmisi IV İslam Həmrəyliyi Oyunları ilə bağlı paytaxtın sarı zolaq çəkilən küçələrində yerləşən iş yeri sahiblərinə və həmin ərazidə avtomobillərini park edən sürücülərə də müraciət ünvanlayıb. Zolaqların birində hərəkət məhdudlaşdırıldığı üçün bu ərazilərdə avtomobil park edənlərin maşınlarını ya binaların həyətində saxlamaları, ya da işə ictimai nəqliyyatla gəlmələri tövsiyə olunub.


A.M.

www.oxu.az
"
"Sabirabadda yolun kənarı ilə gedən piyadanı avtomobil vurubSabirabadda 1 nəfərin ağır xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün axşam saatlarında rayonun Ulacalı kəndində qeydə alınıb.
Belə ki, kənd sakini, 23 yaşlı Səid Arzu oğlu Hüseynov yolun kənarı ilə gedərkən avtomobil onu vurub. Müxtəlif dərəcəli ağır bədən xəsarətləri alan piyada avtomobilin sürücüsü tərəfindən Sabirabad Rayon Mərkəzi Xəstəxanasına çatdırılıb. İlkin tibbi yardımdan sonra Cərrahiyyə şöbəsinə yerləşdirilən yaralının vəziyyətinin ağır olduğu bildirilir.
Faktla bağlı araşdırma aparılır.
A.M.
www.oxu.az
 
"
"Azərbaycanın dəniz üstündən keçən yolundan görüntülər – FOTO + VİDEOBakıda dəniz üstündən çəkilən yol təmir edildi. 
“Azəravtoyol”dan Oxu.Az-a verilən məlumata görə, Qala-Pirallahı avtomobil yolunun Pirallahı körpüsünün girişinə qədər 1 km uzunluğunda olan yanaşma yolunun yenidən qurulması işləri tam olaraq yekunlaşıb.
Yenidənqurma işləri çərçivəsində yolun mövcud eni 7 metrdən 21-22-i metrə qədər və dənizə doğru genişləndirilib, 25 metr enində karbonat materialından istifadə edilərək yeni yol yatağı, qum-çınqıl və optimal-qırmadaş qarışısından ibarət isə yol əsasının inşası işləri aparılıb.
Daha sonra yol boyu 2 qat olmaqla yeni asfalt-beton örtüyü döşənib.
Layihə çərçivəsində sözügedən hissədə yol 2 gediş, 2 gəliş olmaqla 4 hərəkət zolağından ibarətdir. Yolun hərəkət hissəsinin eni 16 metr təşkil edir. Buna paralel olaraq yol boyu 1.5 metr enində piyada səkiləri, 2-3 metr enində ayrıcı zolaq inşa olunub. Ümumilikdə, 3300 m2  metr piyada səkisi tikilib, səkilərin və yol ayrıcının kənarlarına isə 6350 paqon-metr yeni səki daşı düzülüb.
Tikinti işlərinə əsasən kommunikasiya xətlərinin yolun altından keçirilməsi üçün 14 yerdə müxtəlif diametrli borular, 10 ədəd kommunikasiya lyukları, bundan başqa, yağış sularının yoldan kənarlaşdırılmasını təmin etmək üçün isə 10 ədəd yağış barmaqlığı qoyulub. Həmçinin yol boyu 480 metr uzunluğunda yeni istinad divarı inşa edilib.
Yenidənqurma işləri bitdikdən sonra zəruri olan yerlərdə yol nişanları və məlumatverici nişanlar quraşdırılıb, yolun üfüqi nişanlanma xətlərinin çəkilişi işləri aparılıb.
Pirallahı körpüsünün digər hissəsinin yanaşma yolunda da işlər sürətlə aparılır. Hazırda burda torpaq işləri aparılır, yeni yol yatağı və yol əsası inşa olunur. Buna paralel olaraq dəmir-beton konsturksiyaların sahil boyunca bərkitmə işləri də aparılır.         
850 metr uzunluğunda olan yanaşma yolu 2 texniki dərəcəyə uyğun olaraq yenidən qurulur. Layihə çərçivəsində yol yatağı 12 metrə qədər genişləndirilib. 2 hərəkət zolaqlı olan  yolun hərəkət hissəsinin eni 6 metr, çiyinlərin eni isə 1.5 metr təşkil edir.
Qeyd edək ki, Qala-Pirallahı avtomobil yolunun 23-cü kilometrliyində yerləşən və uzunluğu 422 metr, eni 14 metr, hərəkət hissəsinin eni isə 12 metr olan, Pirallahı adasını sahillə birləşdirən körpü Azərbaycan Respublikası Prezidenti İlham Əliyevin fərmanı ilə təsdiq edilmiş “Bakı şəhərinin və onun qəsəbələrinin sosial-iqtisadi inkişafına dair Dövlət Proqramı”na uyğun olaraq  tikilib.















Z.Q.
www.oxu.az
"
"BDYPİ hüquqi və fiziki şəxslərə müraciət edibDaxili İşlər Nazirliyinin Baş Dövlət Yol Polisi İdarəsi (BDYPİ) paytaxtın mərkəzi hissələrində yerləşən idarə, müəssisə, təşkilat rəhbərlərinə, habelə bu ərazilərdə müxtəlif sahələr üzrə fəaliyyət göstərən hüquqi və fiziki şəxslərə müraciət edib. 
Oxu.Az-ın məlumatına görə, müraciətdə bildirilir ki, Bakıda keçiriləcək IV İslam Həmrəyliyi Oyunları ilə əlaqədar şəhərin bəzi küçə və yollarında sarı xətlərlə xüsusi “Oyun zolaqları” çəkilib ki, həmin zolaqlarla may ayının 5-dən 25-dək operativ və oyunlara cəlb edilmiş avtomobillər istisna olmaqla digər nəqliyyat vasitələrinin hərəkəti qadağan olunub. 
“Bununla əlaqədar Bakı şəhərində nəqliyyat vasitələrinin rahat və fasiləsiz hərəkətinin təmin olunması məqsədi ilə Baş DYP İdarəsi paytaxtın mərkəzi hissəsində yerləşən idarə, müəssisə, təşkilat rəhbərlərindən, habelə həmin ərazilərdə müxtəlif sahələr üzrə fəaliyyət göstərən hüquqi və fiziki şəxslərdən xahiş edir ki, tədbirin keçiriləcəyi ərəfədə özlərinə və işçilərinə məxsus nəqliyyat vasitələrinin yalnız yolların hərəkət hissələrindən kənarında yerləşən duracaqlarda saxlanılmasını təmin etsinlər. İş yerlərinin yaxınlığında belə duracaqları olmayan şəxslərə isə bu günlərdə ictimai nəqliyyatdan istifadəyə daha çox üstünlük vermələri tövsiyə olunur.
Sürücülərin diqqətinə çatdırırıq ki, dayanma-durmanın qadağan edildiyi, eləcə də yol kənarlarında parklanmaqla digər nəqliyyat vasitələrinin rahat və fasiləsiz hərəkətinə maneə yaradan avtomobillər evakuatorlar vasitəsilə təxliyyə olunacaq, sürücüləri isə inzibati məsuliyyətə cəlb ediləcəklər” - deyə müraciətdə qeyd edilir.
Baş DYP İdarəsi paytaxtımızda keçirilən IV İslam Həmrəyliyi Oyunları zamanı bütün hərəkət iştirakçılarını yol qaydalarına ciddi riayət etməyə və yollarda həmrəy olmağa dəvət edir.
Z.Q.
www.oxu.az
"
"Bakının mərkəzində “Gelandewagen” binaya çırpıldı – FOTOBakının mərkəzində “Gelandewagen” markalı avtomobil qəza törədib. 
Oxu.Az-ın BAKU.WS-ə istinadən verdiyi məlumata görə, hadisə İstiqlaliyyət küçəsində qeydə alınıb. 
İlkin məlumata görə, qəzaya səbəb yola çıxan piyada olub. Sürətlə hərəkət edən “Gelandewagen” piyadanı vurmamaq üçün avtomobili yoldan kənara çıxarıb. Nəticədə avtomobil yolun kənarındakı binanın divarına çırpılıb. 
Qəza nəticəsində ölən və yaralananın olmadığı bildirilir. 
Hadisə yerindən fotoları təqdim edirik: 











İ.N.
www.oxu.az
"
"Sürücülər işıqforlardan şikayətlənirlər – VİDEOSürücülər paytaxtda işıqforların gecə qrafikindən narazıdırlar. Onlar deyirlər ki, işıqforların gecələr gündüzlə eyni rejimdə işləməsi vaxt itkisindən başqa bir şey deyil.
Oxu.Az Xezerxeber-ə istinadən məlumat verir ki, sürücülər işıqforların iki fərqli qrafikdə işləməsinin tərəfdarıdırlar. Belə ki, bu təcrübə xarici ölkələrin bir çoxunda tətbiq olunur.
Paytaxtda ümumilikdə 315 işıqfor quraşdırılıb.
Yol hərəkəti üzrə ekspert Ərşad Hüseynov isə deyir ki, hazırda Bakıda mövcud olan işıqforların yarısı mərkəzdən idarə oluna bilir, digərlərinə müdaxilə isə birbaşa işıqforun özündəndir.
Ekspert təklif edir ki, qrafik dəyişikliklərin səmərəliliyini təmin etmək üçün bütün işıqforlar mərkəzdən idarə olunmalıdır və yalnız bu halda yol hərəkətinə operativ müdaxilə mümkün olacaq.
Mövzu ilə bağlı videomaterialı təqdim edirik:


 

Z.Q.
www.oxu.az
"
"Türkiyədə qeyri-adi avtomobil yolu görənləri heyrətləndirir – VİDEOTürkiyənin Ərzurum vilayətində Palantökən dağının ətəklərindəki Əbdürrəhman Qazi türbəsinə gedən avtomobil yolunun sol tərəfində yerləşən və “sirli yol” kimi məşhurlaşan yol hər kəsin heyrətinə səbəb olur. 
Oxu.Az faktxəbər.com-a istinadən xəbər verir ki, sınaq aparmaq üçün hər gün onlarla vətəndaşın axın etdiyi yolda, motoru söndürülən avtomobillər 200 metrlik yolu yoxuş yuxarı çıxır. 
Alimlər isə bunun tamamilə göz yanılması olduğunu bildirərək yoxuş yuxarı kimi görünən yolun, əslində eniş aşağı olduğunu deyir. Amma görüntülər alimlərin dediklərini təkzib edir. Bəziləri isə bunu güclü maqnit sahəsi ilə əlaqələndirirlər.
Həmin görüntüləri təqdim edirik: 


İ.N.
www.oxu.az

 
"
"Bakıda moped adam öldürdü – FOTOBakının Nəsimi rayonunda piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Bakıxanov küçəsində, Rusiya səfirliyinin yaxınlığında baş verib.
Sözügedən küçədə moped ilə hərəkətdə olan sürücü Gözəlov Soltan Muxtar oğlu yolu keçmək istəyən təqribən 30-35 yaşlı kişini vurub.
Piyada hadisə yerində keçinib. Onun şəxsiyyəti hələ ki, məlum deyil.
Qəza səbəbindən yolda sıxlıq yaranıb.
































Z.Q.
www.oxu.az
"
"Bakıda sürücü ilə tanışlıqdan imtina edən qadın döyülübBakıda gecə saatlarında 41 yaşlı qadınla tanış olmaq istəyən şəxs onu döyüb.
Oxu.Az Report-a istinadən xəbər verir ki, hadisə Yasamal rayonunda qeydə alınıb.
Belə ki, Füzuli meydanının qarşısında 1976-cı il təvəllüdlü Günay Qurbanova yolu piyada keçərkən “Mercedes” markalı avtomobilin sürücüsü tanış olmaq üçün ondan telefon nömrəsini istəyib. Lakin qadın ona rədd cavabı verib.
Rədd edildiyi ilə barışmayan şəxs avtomobilindən enərək qadına yaxınlaşıb və onunla mübahisə edib. Daha sonra sürücü (hələlik adı açıqlanmır) onun üz nahiyəsinə bir neçə zərbə vurub. G.Qurbanovanın qulağı cırılıb. O, xəstəxanaya yerləşdirilib. 
Faktla bağlı Yasamal Rayon Polis İdarəsinin 27-ci Polis Bölməsinin əməkdaşları araşdırma aparır.
Z.Q.
www.oxu.az
"
"Bu gündən rayonlardan Bakıya gələn avtomobillərə qadağa qoyulduBu gündən mayın 25-nə kimi bölgə dövlət nömrə nişanlı avtomobillərin Bakıya girişi məhdudlaşdırılır.
Oxu.Az-ın məlumatına görə, bu barədə BakiPost-a Bakı şəhər Yol Polis İdarəsinin bölmə rəisi Vaqif Əsədov məlumat verib.
O bildirib ki, rayonlardan gələn bölgə dövlət nömrə nişanlı avtomobil sürücülərinin şimal və cənub tərəfdə yaradılmış şəraitdən istifadə etmələri üçün şərait yaradılacaq: 
“Sürücülər avtomobillərini Bakının şimal və cənub girişlərində yaradılacaq xüsusi dayanacaqlarda saxlayaraq başqa nəqliyyat vasitəsindən istifadə edə biləcəklər”. 
Vaqif Əsədov islam oyunları ərəfəsində şəxsi avtomobillərdən mümkün qədər az istifadə edilməsini tövsiyə edib.
Z.Q.
www.oxu.az
"
"Bakıda qadın zəncirvarı yol qəzasına səbəb olub – FOTOBakının Nərimanov rayonunda zəncirvarı yol-nəqliyyat hadisəsi baş verib.
Oxu.Az Report-a istinadən xəbər verir ki, hadisəyə “Mercedes” markalı avtomobilin sükanı arxasında olan Elnarə Məmmədovanın ara məsafəsi saxlamaması səbəb olub.
Belə ki, Azadlıq prospektində hərəkətdə olan “QAZ-3110” markalı avtomobilin sürücüsü işıqforun qırmızı işığında qəfil əyləci basıb. Onun arxasınca gələn, Yusifov Rövşən adlı sürücünün idarə etdiyi “Daewoo” markalı taksi zamanında əyləcdən istifadə edə bilib. Ancaq sonda gələn E.Məmmədova idarəetməni itirərək “Mercedes”lə qarşıdakı iki avtomobilə çırpılıb.
Qəza nəticəsində hər üç avtomobilə ciddi ziyan dəyib.
Faktla bağlı Yol Patrul Xidmətinin əməkdaşları tərəfindən araşdırma aparılır.


























Z.Q.
www.oxu.az
"
"Dövlət qurumlarından birində avtomobillərin sayı artırılıb – QƏRARNazirlər Kabineti “Azərbaycan Respublikasının mərkəzi icra hakimiyyəti və məhkəmə orqanlarının aparatları (hərbi qurumlar, dövlət təhlükəsizliyi, xarici kəşfiyyat xidmətləri, hüquq-mühafizə və prokurorluq orqanları, rayon (şəhər) məhkəmələri istisna olmaqla), mərkəzi icra hakimiyyəti orqanlarının yerli bölmələri, onların yanında, tabeliyində olan orqanlar, mərkəzi icra hakimiyyəti orqanlarının yanında yaradılan dövlət agentliklərinin, dövlət xidmətlərinin aparatları və onların yerli bölmələri üçün xidməti minik avtomobillərinin say həddi (limiti)”ndə dəyişiklik edib.
Oxu.Az Report-a istinadən xəbər verir ki, sənədlə Əmək və Əhalinin Sosial Müdafiəsi Nazirliyi yanında Dövlət Məşğulluq Xidmətinin avtomobillərinin sayı artırılıb. 
Belə ki, Xidmətin avtomobillərinin sayı 80-dən 82-yə, ərazi və yerli bölmələr üzrə isə 76-dan 78-ə çatdırılıb.
Bundan başqa, siyahıdan Əmək və Əhalinin Sosial Müdafiəsi Nazirliyi yanında Dövlət Sosial Təminat Xidmətinin adı çıxarılıb.
Siyahıya Əmək və Əhalinin Sosial Müdafiəsi Nazirliyi yanında Dövlət Tibbi-Sosial Ekspertiza və Reabilitasiya Xidməti əlavə edilib. Qurumun avtomobillərinin sayı 2, o cümlədən aparata məxsus 2 avtomobili olacaq. 
U.A.
www.oxu.az
"
"Bakıda motosiklet piyadanı vurub öldürübBakıda piyadanın ölümü ilə nəticələnən yol qəzası baş verib. 
Oxu.Az-ın APA-ya istinadən xəbərinə əsasən, paytaxtın Nəsimi rayonu ərazisində Sultan Gözəlovun idarə etdiyi motosiklet (skuter) yolu keçmək istəyən piyadanı vurub. Piyada aldığı xəsarətlərdən hadisə yerində keçinib.
Məlumata görə, hadisə paytaxtın Bakıxanov küçəsində, Rusiya səfirliyinin yaxınlığında baş verib. 
Hadisənin təfərrüatları və ölən şəxsin kimliyi müəyyənləşdirilir.
S.B.
www.oxu.az
"
"Xüsusi zolaqlarda hərəkət bu gündən məhdudlaşdırılırBakıda keçiriləcək IV İslam Həmrəyliyi Oyunları ilə bağlı avtomobil yollarında xüsusi hərəkət zolaqlarından istifadə ilə bağlı qadağa bu gündən qüvvəyə minib.
Oxu.Az-ın məlumatına görə, mayın 5-dən 25-dək bu zolaqlara ancaq IV İslam Həmrəyliyi Oyunları üçün nəzərdə tutulan nəqliyyat vasitələri buraxılacaq.
Ziya Bünyadov prospekti, Bakı dairəvi yolu, Salyan şosesi, Bibiheybət yolu 1, Bibiheybət yolu 2, Neftçilər prospekti, Qara Qarayev prospekti (bütün yol), Atatürk prospekti, Fətəli xan Xoyski küçəsi, Vaqif prospekti, Hənifə Ələsgərov küçəsi, Tbilisi prospekti, Abdulvahab Salamzadə küçəsi və Böyükşor şosesində ayrılan hərəkət zolaqlarında xüsusi nəqliyyatla İslam Oyunlarında iştirak edəcək idmançılar və qonaqlar daşınacaq.
Bu yollarda çəkilmiş xüsusi zolaqlara IV İslam Həmrəyliyi Oyunlarına cəlb edilən nəqliyyat vasitələri istisna olmaqla, digər nəqliyyat vasitələrinin girişinə qadağa qoyulacaq. Yalnız xüsusi buraxılışı olan və müvafiq nişanlarla işarələnmiş nəqliyyat vasitələri bu zolaqlarda hərəkət edə biləcək. Bu zolaqlara daxil olacaq digər nəqliyyat vasitələrinin sürücüləri inzibati məsuliyyətə cəlb ediləcəklər. Aidiyyəti olmayan avtomobillər zolağa girərsə, 40 manat cərimə olunacaqlar.
S.B.
www.oxu.az
"
"Fernando Alonso ilk testlərdə iki quşu öldürüb – VİDEOİspaniyalı Formula 1 sürücüsü Fernando Alonso İndianapolis trasındakı ilk testlərdə iki quşu öldürüb
Asfalta qonmuş quşlar yüksək sürətlə yaxınlaşan avtomobili gördükdə səmaya qalxmağa cəhd ediblər, amma hər ikisi Fernando Alonsonun avtomobilinin təkərləri altında qalıblar. Sürücünün bəxti gətirib – quşlardan hər hansı biri sürücünün dəbilqəsinə dəysəydi, sürücü ağır zədə ala bilərdi.
Oxu.Az F-1.az-a istinadən xəbər verir ki, quşlar yerindəcə ölüblər. İnsidentdən dərhal sonra Andretti Autosport komandası sürücünü boksa çağırıb, mexaniklər maşını təmizləmək üçün çalışmalı olublar.
Həmin görüntüləri təqdim edirik :


İ.N.
www.oxu.az

 
"
"Bakıda sərxoş sürücü YPX əməkdaşını döyübBakıda yol polisi əməkdaşına qarşı zor tədbiq edilib.
Oxu.Az Report-a istinadən xəbər verir ki, hadisə paytaxtın Suraxanı rayonu Yeni Günəşli qəsəbəsi, V yaşayış sahəsində qeydə alınıb.
Belə ki, Bakı şəhər sakini, 1983-cü il təvəllüdlü Rəşad Şükürov avtomobili sərxoş vəziyyətdə idarə etdiyi üçün Yol Patrul Xidmətinin (YPX) inspektoru, polis baş serjantı Vüqar Məmmədov tərəfindən saxlanılıb. R.Şükürov polis əməkdaşına qarşı zor tətbiq etməklə ona başı və ayağı ilə zərbə vuraraq hadisə yerindən qaçıb.
R.Şükürov saxlanılıb.
Faktla bağlı araşdırma aparılır.
A.M.
www.oxu.az
"
"Bakıda iş adamının oğlu “Porsche” ilə adam vuraraq öldürdü – FOTO + YENİLƏNİB“Porsche Cayenne Magnum” markalı, 99 BS 999 dövlət nömrə nişanlı avtomobillə dünən saat 16:00 radələrində 24 yaşlı Xəyalə Məmmədovanın vurularaq öldürülməsi barədə xəbər vermişdik.
Hadisəni törədərək qaçan şəxs, iş adamı Füzuli Fərəcovun oğlu Ağəli Fərəcovdur.
Oxu.Az xəbər verir ki, F.Fərəcov hadisə ilə bağlı unikal.org-a danışıb.
O bildirib ki, hazırda araşdırma aparılır: “Mənim oğlumun 14 yaşı var. Törətdiyi hadisə ilə bağlı cinayət işi açılıb, məsuliyyətə cəlb olunub və hazırda araşdırma aparılır. Qanun nəyi tələb edirsə, o da olacaq”.
Oğlunun həbs olunmasına gəlincə iş adamı bildirib ki, “14 yaşlı uşağı həbs edərlər? Bu nədi, yazırsınız?...”, - deyə qeyd edib.
“Bəs 14 yaşlı uşağa avtomobili necə etibar etmisiniz?” sualına isə iş adamı cavab vermədən telefonu söndürüb.
Polisdən Sputnik Azərbaycana verilən məlumata görə, avtomobil yeniyetmənin atasına məxsusdur. A.Fərəcov cinayət məsuliyyətinə cəlb edilməyəcək, belə ki, yetkinlik yaşına çatmayıb.
İşin materialları araşdırılması üçün DİN istintaq orqanına verilib.
Qeyd edək ki, AR Cinayət Məcəlləsinin iki “avtomobil nəqliyyat vasitəsinin istismarı qaydalarının pozulması” və “yol-nəqliyyat hadisəsi yerindən qaçmaq” maddəsi üzrə cinayət işi açılıb. Bəzi məlumatlara görə, Füzuli Fərəcov “Mohito” və “Parаdize” klublarının sahibidir.






































12:53
Dünən saat 16 radələrində Bakının Sabunçu rayonu ərazisində Bakıxanov qəsəbəsindən metronun “Neftçilər” stansiyası istiqamətinə gələn yolda baş vermiş ağır yol qəzası ilə bağlı bəzi məqamlar üzə çıxıb.
Oxu.Az lent.az-a istinadən xəbər verir ki, 24 yaşlı Xəyalə Məmmədovanı vurub qaçan Fərəcli Ağaəli Füzuli oğlunun qəzanı 99-BS-999 dövlət nömrə nişanlı “Porsche Cayenne Magnum” markalı avtomobillə törətdiyi üzə çıxıb. Kamera görüntüləri əsasında sürücü və nəqliyyat vasitəsi müəyyənləşdirilib.
Bildirilir ki, hadisəni törədən A.Fərəcli tanınmış iş adamı Füzuli Fərəcovun oğludur. O, Bakıxanov qəsəbəsində yaşayır və burada bir neçə restoranı var. Qəzanı törədən avtomobilin qiyməti isə 200 min manatdan başlayır.
Qeyd edək ki, X.Məmmədova 3 saylı şəhər xəstəxanasında vəfat edib.
11:38
Bakıda avtomobil gənc qızı vuraraq öldürüb.
Oxu.Az Report-a istinadən xəbər verir ki, paytaxt sakini Ağaəli Fərəcovun idarə etdiyi “Porsche” markalı 99-BS-999 dövlət nömrə nişanlı avtomobil Gürcüstan vətəndaşı, 24 yaşlı Xəyalə Məmmədovanı vurub.
Piyada hadisə yerində dünyasını dəyişib.
Sürücü hadisə yerindən qaçsa da, polis əməkdaşları onu tuta bilib.
Faktla bağlı araşdırma aparılır.
A.M.
www.oxu.az
"
"Yük maşını qoyun sürüsünü vurduGöygöl rayonunda yük maşını qoyun sürüsünü vurub.
Daxili İşlər Nazirliyindən Oxu.Az-a verilən məlumata görə, mayın 2-də saat 18 radələrində Göygöl rayonunun Quşqara kəndi ərazisində Qazax rayon sakini Vaqif Allahverdiyev idarə etdiyi “MAN” markalı qoşqulu yük avtomobili ilə yolun hərəkət hissəsində olan qoyun sürüsünü vurub.
Hadisə nəticəsində 82 baş qoyun-quzu tələf olub, bir neçəsi isə yaralanlıb.
A.M.
www.oxu.az
"
"Aeroport yolu bağlanacaqBakıda daha bir yol bağlanır. Bu dəfə aeroport yolunda hərəkət məhdudlaşdırılacaq.
Oxu.Az-ın İstiPress-ə istinadən verdiyi məlumata görə, IV İslam Həmrəyliyi Oyunlarının açılış mərasiminin əsas məşqinin keçirilməsi ilə əlaqədar olaraq mayın 8-də saat 17:00-dan 22:00-dək Heydər Əliyev prospekti ilə hava limanına gedən yol bağlı olacaq.
Bakıdan Heydər Əliyev Beynəlxalq Hava Limanına getmək və geri dönmək üçün alternativ olaraq Nobel prospekti və Zığ avtomagistralından istifadə etmək tövsiyə edilir.
Z.Q.
www.oxu.az
"
"Bakıda 4 yolun kəsişməsinə gedən yol bağlanırBiləcəri-Binəqədi avtomobil yolunda (4-cü qapı küçəsi) aparılan yenidənqurma işləri ilə əlaqədar olaraq may ayının 4-dən 5-nə keçən gecədən etibarən yolun bir hissəsində avtonəqliyyat vasitələrinin hərəkəti tam olaraq məhdudlaşdırılacaq. 
Oxu.Az-ın “Azəravtoyol” ASC-ə istinadən verdiyi məlumata görə, hərəkətin məhdudlaşdırılması 3 gün ərzində Biləcəri-Binəqədi yolunun “Daş bazarı” adlanan ərazisində, 4 yolun kəsişməsində tətbiq ediləcək. 
Avtonəqliyyat vasitələri üçün sözügedən yola giriş yol polisinin stasionar postuna düşən yolda yerləşən dairədən və Respublika Baş Dövlət Yol Polisi İdarəsinin binasının yerləşdiyi yoldan 4 yolun kəsişməsinə düşən küçədən tam olaraq bağlanacaq. Həmçinin, həmin kəsişmədən Biləcəri qəsəbəsinin mərkəzinə getmək də mümkün olmayacaq.
“Sürücülərdən aparılan işlərə anlayışla yanaşmaları xahiş olunur və qeyd olunan müddət ərzində alternativ yollardan istifadə etməkləri tövsiyə olunur”, - deyə xəbərdə qeyd edilib.
Z.Q.
www.oxu.az
"
"Gəncədə ağır yol qəzası: Yaralananlar varGəncə şəhərində ağır yol-nəqliyyat hadisəsi baş verib.
Oxu.Az Report-a istinadən xəbər verir ki, Gəncə şəhər sakini, 1983-cü il təvəllüdlü Amin Nüsrət oğlu Əliyev idarə etdiyi “VAZ-2107” markalı avtomobillə Daşkəsən rayon sakini, 1972-ci il təvəllüdlü İsa Əli oğlu Verdiyevin idarə etdiyi “VAZ-21011” markalı avtomobillə toqquşub.
Avtomobillərin toqquşması nəticəsində dörd nəfər yaralanıb.
Yaralılar:
Daşkəsən rayon sakini, 1972-ci il təvəllüdlü İsa Əli oğlu Verdiyev;
Gəncə şəhər sakini, 1983-cü il təvəllüdlü Amin Nüsrət oğlu Əliyev;
Daşkəsən rayon sakini, 1979-cu il təvəllüdlü İlqar Məhəmməd oğlu Verdiyev;
Daşkəsən rayon sakini, 1978-ci il təvəllüdlü Qorxmaz Xasməmməd oğlu Salmanovdur.
Onlardan üçü Gəncə Şəhər Təcili Tibbi Yardım Xəstəxanasına, digərinin vəziyyəti ağır olduğundan Gəncədəki özəl xəstəxanaların birinə aparılıb.
Hadisənin başvermə səbəbləri araşdırılır.
A.M.
www.oxu.az
"
"Bakıda fırıldaqçı peyda olub – VİDEO Bakıda sürücüləri aldadaraq onlardan pul almağa çalışan fırıldaqçı peyda olub.
Oxu.Az xəbər verir ki, sürücülərdən biri həmin şəxsin videosunu çəkərək Baku.Ws-ə göndərib.
Videodan məlum olur ki, təxminən 25-30 yaşlarında cavan oğlan Zığ yolunda avtomobilləri saxlayaraq ailəsi ilə yolda qaldığını və benzin almağa pulu olmadığını deyir. Bununla da sürücülərin ürəyinə yol taparaq onlardan müəyyən məbləğdə pul alır.
Bu videonu çəkən sürücü isə ona pul əvəzinə benzin almağı təklif edir. Bununla da gənc adamın fırıldağının üstü açılır. O, benzin təklifindən imtina edərək uzaqlaşır.
Həmin görüntüləri təqdim edirik:


İ.N.
www.oxu.az

"
"Bakıda Gürcüstan vətəndaşı qəza törədib: Xəsarət alan varBakı-Qazax şosesində 1 nəfərin xəsarət alması ilə nəticələnmiş yol qəzası baş verib.
Oxu.Az Report-a istinadla xəbər verir ki, hadisə şosenin Qaradağ rayonundan keçən hissəsində qeydə alınıb.
Belə ki, Gürcüstan dövlət qeydiyyat nişanlı, 1965-ci il təvəllüdlü Abuladze Malkoz Şotayeviç idarə etdiyi “DAF” markalı yük avtomobili arxadan İlham Fətiyevin idarə etdiyi “KamAZ” markalı yük avtomobilinə çırpılıb. Nəticədə “DAF” markalı yük avtomobilinin sürücüsü Malkoz Abuladze hər iki ayağından ağır xəsarət alıb. O, xəstəxanaya yerləşdirilib.
Hadisə nəticəsində “KamAZ” markalı avtomobilindəki qum yola dağılıb və avtomobillərin hərəkətində problemlər yaranıb. Əraziyə yol patrul xidmətinin əməkdaşları cəlb edilib, yolda nəqliyyat vasitələrinin hərəkəti polis əməkdaşları tərəfindən tənzimlənib. 
İlkin ehtimala görə, hadisəyə səbəb M.Abuladzenin sərxoş olmasıdır. Fakt Daxili İşlər Nazirliyinin Baş İstintaq və Təhqiqat İdarəsi tərəfindən araşdırılır.














A.S.
www.oxu.az
 
"
"Baloğlan Əşrəfov “Land Cruiser”i ilə yol hərəkəti qaydasını pozdu – VİDEOƏməkdar artist Baloğlan Əşrəfov idarə etdiyi “Toyota Land Cruiser” markalı, 90 SA 388 dövlət nömrə nişanlı avtomobillə yol hərəkəti qaydalarını kobud şəkildə pozub.
Oxu.Az xəbər verir ki, Avtosfer.az-ın əməkdaşı ifaçının bu hərəkətini aprelin 28-də Bakının Yasamal rayonu ərazisində lentə alıb. Belə ki, Baloğlan Əşrəfov idarə etdiyi avtomobili Mətbuat prospektindəki avtobus dayanacağında park edərək Azərbaycan Nəşriyyatına gedib. Dayanacaqda avtobus gözləyənlər isə Baloğlan Əşrəfovun bu hərəkətini ikrah hissi ilə qarşılayıblar.
Qeyd edək ki, Əməkdar artistin bu qayda pozuntusu 40 manat cərimə ilə nəticələnə bilər. Həmin yerdə başqa sürücülər də avtomobil saxlayaraq qayda pozublar. Qanuna görə avtobus dayanacağına 15 metr məsafədə avtomobillərin dayanması və durması qadağandır. 

A.S.
www.oxu.az
"
"“Autostar Kaukasus” 6 model “Mercedes-Benz” avtomobili sınaq sürüşü üçün təqdim etdi – FOTO29 aprel 2017-ci il tarixində “Mercedes-Benz” markalı avtomobillərin Azərbaycanda rəsmi tərəfdaşı “Autostar Kaukasus GmbH” şirkəti avtomobillərin sınaq yürüşü (test drive) tədbirini həyata keçirdi. 
Tədbir Xəzərin sahilində, “Boulevard Hotel Baku Avtograph Collection”da baş tutdu. 
“Autostar Kaukasus” tədbirdə maksimal sayda - 6 test drive 3 sərgi avtomobillərini təqdim etdi. 
Belə ki, aralarında kifayət qədər tanınmış jurnalistlərdən, məşhur incəsənət xadimlərindən, idmançılardan, o cümlədən iş adamlarından ibarət iştirakçılar təqdim edilən avtomobilləri sürmək üçün növbəyə qoşuldular.
“Autostar Kaukasus” şirkətinin tədbirdə təqdim etdiyi “C klass”, “E-klass”, “GLC coupe”, GLE, GLS və “V klass” avtomobillərinə olan maraq olduqca yüksək idi. 
Şirkətdən verilən məlumata görə, ən çox maraq GLS, GLE və “E-klass” modellərinə idi. Bunu test yürüşünə növbəyə duran iştirakçıların sayından da müşahidə etmək olardı. 
Tədbir yüksək səviyyədə təşkil edilmişdi. Belə ki, növbə ilə prestijli avtomobilləri sürməyi gözləyənlər DJ Seymin zövqlü musiqi sədaları altında “Boulevard Hotel Baku Avtograph Collection” hotelinin ləziz təamlarından dadaraq maraqlı və əyləncəli vaxt keçirdilər. 
Qeyd etdiyimiz kimi, test yürüşünə təqdim edilən avtomobillərdən başqa, “Autostar Kaukasus” şirkəti daha 3 avtomobilini - “Mercedes Benz E43”, CLA, GLC modellərini sərgilədi. 
Qeyd edək ki, Babək prospekti 1145 ünvanında yerləşən “Autostar Kaukasus GmbH” şirkəti 2001-ci ildən etibarən məşhur avtomobil brendi “Mercedes Benz” markalı avtomobillərin istehsalçısı “Daimler AG” şirkətinin Azərbaycanda rəsmi tərəfdaşıdır.
Şirkət “Mercedes-Benz” markalı avtomobillərlə yanaşı, ehtiyat hissələrinin, aksessuarların zəmanətlə satışını və avtomobillərin servis xidmətlərini həyata keçirir. 



































































































































U.A.
www.oxu.az
"
"Azərbaycanda sovet avtomobilləri yollardan yığışdırılır – VİDEOAzərbaycan avtomobil idxalında “Avro-4” standartının tətbiqinə başlayıb. Artıq ölkəyə yalnız “Avro-4” standartının tələblərinə cavab verə biləcək avtomobillər idxal olunacaq. 
Oxu.Az Milli.Az-a istinadən bildirir ki, ARB TV-nin “Günə doğru” proqramında mövzu ilə bağlı maraqlı reportaj yayımlanıb.
Bölgələrdə, xüsusilə kənd yerlərində Rusiya istehsalı olan köhnə avtomobillər əvəzolunmaz nəqliyyat növüdür. Çünki bu avtomobillərdən bəzən həm yük, həm də minik avtomobili kimi istifadə olunur. Onların dözümlülük göstəricisi isə digər xarici avtomobillərdən daha üstündür. Belə olduğu təqdirdə də qiymətindən asılı olmayaraq bəzən əksər sakinlər məhz Rusiya istehsalı olan avtomobillərə üstünlük verməli olurlar.
Bu avtomobillərin müəyyən qədər ucuz olması, onların ehtiyat hissələrinin hər yerdə satılması və bu avtomobillərdən başı çıxan kifayət qədər ustanın olması da belə onlara meyili artırır. 
Ətraflı reportajı təqdim edirik: 


İ.N.
www.oxu.az

 
"
"Bakıda “Moskviç”i tanınmaz hala saldılar – VİDEOKlassik avtomobil həvəskarlarının daha çox üstünlük verdikləri orijinal modellərdir. Kolleksiya toplayanlar avtomobilin zavod nüsxəsinin pozulmasının tərəfdarı deyil.
Lakin bəzi həvəskarlar da var ki, klassik avtomobillərin tuning edilərək yeni “nəfəs” qazanmasını sevir.
Oxu.Az avtosfer.az-a istinadən xəbər verir ki, Bakıda belə sürücülərdən biri SSRİ istehsalı olan “Moskviç” markalı avtomobili tuning etdirib. Nəticədə maraqlı görüntülər ortaya çıxıb.
Həmin görüntüləri təqdim edirik:

İ.N.
www.oxu.az
"
"Ağdaşda avtomobil su arxına aşıbAğdaş rayonunda iki nəfərin xəsarət alması ilə nəticələnən avtomobil qəzası baş verib.
Oxu.Az APA-ya istinadən xəbər verir ki, hadisə Ağdaş-Ləki-Qaraoğlan avtomobil yolunda qeydə alınıb.
“VAZ 2115” markalı minik avtomobilinin yoldan çıxaraq su arxına aşması nəticəsində rayonun Aşağı Ləki kənd sakinləri, 1989-cu il təvəllüdlü Mahmudov Dilqəm Tarıyel oğlu və 1990-cı il təvəllüdlü Aşurov Elşad İlham oğlu müxtəlif dərəcəli bədən xəsarətləri alaraq Ağdaş rayon Mərkəzi Xəstəxanasının reanimasiya şöbəsinə yerləşdiriliblər.
Faktla bağlı Ağdaş Rayon Polis Şöbəsi tərəfindən araşdırma aparılır. 
A.M.
www.oxu.az
"
"Dövlət Yol Polisi sürücülərə xəbərdarlıq edibBakı Şəhər Dövlət Yol Polisi İdarəsi Bakıda keçiriləcək IV İslam Oyunları ilə bağlı xüsusi hərəkət zolaqları (sarı zolaqlar) ilə əlaqədar xəbərdarlıq edib.
Oxu.Az xəbər verir ki, Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov APA-ya açıqlamasında deyib ki, Bakıda keçiriləcək IV İslam Oyunları ilə bağlı xüsusi hərəkət zolaqlarından mayın 5-dən 25-dək istifadə olunacaq.
V.Əsədov bildirib ki, mayın 5-dən IV İslam Həmrəyliyi Oyunlarına cəlb olunmuş nəqliyyat vasitələri istisna olmaqla, digər nəqliyyat vasitələri bu zolaqlara daxil olsa, həmin nəqliyyat vasitələrinin sürücüləri inzibati qaydada məsuliyyətə cəlb olunacaq.
Qeyd edək ki, Nazirlər Kabineti Bakıda xüsusi hərəkət zolaqlarından istifadə ilə bağlı sərəncam verib. Sərəncama əsasən, Bakıda keçiriləcək IV İslam Oyunları ilə bağlı xüsusi hərəkət zolaqlarından mayın 5-dən 25-dək istifadə olunacaq.
A.M.
www.oxu.az
"
"Sürücülərin diqqətinə: Bakıda bu yol bağlanacaqMayın 8-də “10-cu zavod dairəsi”ndən Heydər Əliyev prospekti ilə aeroport istiqamətində metronun “Koroğlu” stansiyasından keçməklə Sabunçu dairəsinə qədər yolun hər iki istiqamətində avtomobillərin hərəkəti tam məhdudlaşdırılacaq.
Oxu.Az-ın məlumatına görə, bu barədə APA-ya açıqlamasında Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Vaqif Əsədov bildirib.
V.Əsədov deyib ki, IV İslam Həmrəyliyi Oyunlarının keçirilməsi ilə əlaqədar həmin gün təlim-məşqlərə start veriləcək: 
“Bu yollarda məhdudiyyət həmin gün günorta saatlarından axşama saatlarına qədər davam edəcək”.
Z.Q.
www.oxu.az
"
"Bakıda bayker qayda pozdu – VİDEOBakıda motosiklet sürücüsü yol hərəkət qaydalarını kobud şəkildə pozub.
Oxu.Az xəbər verir ki, Mərdəkandan Bilgəhə gedən yolda motosiklet sürücüsünün qayda pozuntusu Avtosfer.az-ın kamerasına düşüb. 
Bu yolun keçdiyi ərazi yaşayış məntəqəsi sayıldığı üçün 60 km/saat sürət müəyyən olunmasına baxmayaraq, yüksək sürətlə hərəkət edən motosiklet sürücüsü həm avtomobillərə, həm də piyadalara təhlükə yaradıb.
Həmin görüntüləri təqdim edirik: 


İ.N.
www.oxu.az

"
"Azərbaycanda 2 nəfər avtomobilin altında qalaraq ölübDünən Bakıda və Ağstafa rayonunda ölümlə nəticələnən yol qəzaları baş verib.
Oxu.Az lent.az-a istinadən xəbər verir ki, Bakının Qaradağ rayonunda, Ələtə gedən magistral yolun 69-cu kilometrliyində “KİA Sorento” markalı avtomobil qəza törədib. Nəticədə 55 yaşlı kişi ölüb.
Ağstafa rayonunun Qarahəsənli kəndində isə “Mercedes”in altında qalan 81 yaşlı kişi ölüb.
Hər iki faktla bağlı araşdırma aparılır.
A.M.
www.oxu.az
"
"Bakıda yüksək sürət qəzaya səbəb olub – FOTO + VİDEOBakının Səbail rayonunda 3 nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, Salyan şosesi ilə hərəkətdə olan 99-EE-114 dövlət qeydiyyat nişanlı “Audi” markalı avtomobilin sürücüsü idarəetməni itirərək yolayrıcındakı maneəyə çırpılıb. Zərbə o qədər güclü olub ki, avtomobil aşaraq yol kənarındakı ağaca da dəyib.
Yol Patrul Xidmətinin əməkdaşı, polis çavuşu Səxavət Abdullayev bildirib ki, qəza nəticəsində 3 nəfər xəsarət alıb, avtomobil isə deformasiyaya uğrayıb.
Xəsarət alan sərnişinlər - 1981-ci il təvəllüdlü Muradova Leyla Ağakərim qızı və 1981-ci il təvəllüdlü Əliyev Firdovsi Asif oğlu xəstəxanaya yerləşdirilib. Sürücüyə (hələlik adı açıqlanmır) isə hadisə yerində ilkin tibbi yardım göstərilib.
Faktla bağlı Daxili İşlər Nazirliyinin Baş İstintaq və Təhqiqat İdarəsində araşdırma aparılır.

























A.M.

www.oxu.az
"
"Bu avtomobillərin istismarına icazə verilməyəcəkAzərbaycanda elə nasaz avtomobillər var ki, texniki baxışa gəlməkdən yayınırlar.
Oxu.Az-ın məlumatına görə, bunu Trend-ə Daxili İşlər Nazirliyi Respublika Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev deyib.
K.Əliyev bildirib ki, həmin avtomobillər istismara yararsızdır: 
“O avtomobillər daha çox ətraf kəndlərdə, ucqar yerlərdə yaşayanlara məxsusdur. Deyirlər ki, “yola çıxmıram, kəndin içində sürürəm, texniki baxışdan keçməsəm də olar”. Belə avtomobillərdən kifayət qədər var. O avtomobillərin sahibləri bilirlər ki, texniki baxışa gəlsələr, həmin avtomobillərin texniki baxışdan keçməsi mümkün olmayacaq, ümumiyyətlə, istismarına icazə verilməyəcək. Ona görə də o avtomobillərin sahibləri həmin nəqliyyat vasitələrini texniki baxışdan yayındırırlar”.
K.Əliyev qeyd edib ki, elə avtomobillər istismardan çıxarılmalıdır: 
“Onların eləsi var ki, görkəmindən saz avtomobilə oxşayır, mexaniki hissələrində də ciddi problem yoxdur. Amma həmin avtomobillərin metal hissəsi daxildən o qədər korroziyaya uğrayıb ki, heç bir zərbəyə davamlı deyil. Adi bir toqquşma ilə baş verən qəzada da görürsən ki, o avtomobildə qəzanın ağırlıq dərəcəsi daha yüksək olur. Yəni, təzə avtomobildə heç xəsarətlə də nəticələnməyən bir qəzadırsa, elə avtomobillərdə eyni formada qəza insan ölümünə gətirib çıxarır. Elə avtomobillərin istismardan çıxarılması daha məqsədəuyğundur. Bu isə həmin nəqliyyat vasitələrinin sahiblərinə güzəştli yeni avtomobillərin satılması və digər formalarda həyata keçirilə bilər”.
Z.Q.
www.oxu.az
"
"Azərbaycanlı gənc özü düzəltdiyi “Ferrari”ni 35 min manata satır – VİDEOMəşhur avtomobillərin modellərini hazırlayan Sübhan Sadıqov, indi onları satır. Buna səbəb isə gənc mühəndisin yeni avtomobil düzəltmək üçün maddi vəsaitinin olmamasıdır. Digər problem isə sənədləşdirmə ilə bağlıdır.
Oxu.Az Xezer TV-yə istinadən məlumat verir ki, Sübhanın hazırladığı avtomobillər milyonlarla dollar qiyməti olan “Ferrari”ni və “Lotus”un bənzərləridir.
Sübhan Sadıqov avtomobilləri hazırlamağa uzun müddət vaxtının getdiyini, hazırda isə başqa bir model üzərində çalışdığı üçün maddi problemlər yaşadığını deyir. 
Birini “BMV”, digərini isə “VAZ 2107” mühərriki ilə yığan Sübhan avtomobillərin zavod istehsalı olan nəqliyyat vasitələrindən heç də geri qalmadığını bildirir. 
Avtomobilləri şəhər yollarında sürməyə icazə olmadığından onlar suvenir kimi satılır. Qiymətləri isə 6 milyonluq real “Formula -1” avtomobilindən 200 dəfə ucuz - 35 min manatadır.
Sübhan maddi çətinliklərə baxmayaraq, yeni modeli ərsəyə gətirməkdə israrlıdır. Onun sözlərinə görə, hazırladığı yeni model avtomobil bu iki avtomobildən daha fərqli olacaq.

S.B.
www.oxu.az
"
"Tıxaclarla mübarizə üçün xüsusi yol robotları – VİDEOÇinin Şençjen şəhərinin hakimiyyəti tıxaclarla mübarizədə xüsusi yol robotlarından istifadə etməyə başlayıblar.
Oxu.Az-ın məlumatına görə, hadisə yerindən video Ruptly YouTube səhifəsində yerləşdirilib.
Qeyd olunur ki, xüsusi robotlaşdırılmış çəpərlər hələlik gündə iki saat işləyirlər. 
KİV-in xəbərinə əsasən, bu addımdan sonra Şençjen yollarında buraxılış qabiliyyəti 12,1 faiz artıb.

S.B.
www.oxu.az
"
"Bakının ən ucuz taksi xidmətləri – QİYMƏTLƏRAzərbaycanda taksi xidmətləri günü-gündən artmaqdadır. Bəs görəsən, paytaxtımızda xidmət göstərən taksi şirkətləri arasında ən ucuz qiyməti hansı təklif edir? 
Oxu.Az xəbər verir ki, Baku.ws bunun üçün kiçik bir araşdırma aparıb. 
Taksi şirkətlərinin təklif etdiyi qiymətləri iki ünvan üzrə müəyyənləşdirərək yekun nəticə əldə etdik.
Bakıda xidmət göstərən taksi şirkətlərinin İçərişəhərdən (Nizami küçəsi 1) “28 May” metrosu və İçərişəhərdən (Nizami küçəsi 1) “Əhmədli” metrosuna kimi təklif etdiyi qiymətləri təqdim edirik: 
“OK TAXI” - “28 May” metrosu - 2,53 AZN; 
“Əhmədli” metrosu - 6,87 AZN
“City Taxi” - “28 May” metrosu - 2,86 AZN
“Əhmədli” metrosu - 7,18 AZN
“Xalq taksi” - “28 May” metrosu - 2 AZN; 
 “Əhmədli” metrosu - 5,40 AZN
“Ekonom taksi” - “28 May” metrosu - 2,60 AZN;
“Əhmədli” metrosu - 6,80 AZN
“Taxi 24” - “28 May” metrosu - 2,50 AZN
“Əhmədli” metrosu - 6,90 AZN
“189” - “28 May” metrosu - 3 AZN;
“Əhmədli” metrosu - 8 AZN
“Salam Taxi” - “28 May” metrosu - 2,20 AZN
“Əhmədli” metrosu - 4,77 AZN
 
“London Taxi” - “28 May” metrosu - 3,44 AZN;
“Əhmədli” metrosu - 9,72 AZN
“Uber” - “28 May” metrosu - 2,87 AZN;
“Əhmədli” metrosu - 6,08 AZN
“Utap” - “28 May” metrosu - 2,77 AZN;
“Əhmədli” metrosu - 6,80 AZN
“Elit taxi” - “28 May” metrosu - 2,84 AZN
“Əhmədli” metrosu - 5,09 AZN
U.A.
www.oxu.az
"
"Bakıda avtobusla minik avtomobili toqquşub – FOTOBakıda sərnişin avtobusu ilə minik avtomobili toqquşub.
Oxu.Az Trend-ə istinadən xəbər verir ki, hadisə Ramiz Quliyev küçəsində, “Nargilə” kafesinin yaxınlığında baş verib.
51 nömrəli marşrut xətti ilə hərəkət edən sərnişin avtobusu “VAZ 2107” markalı avtomobillə toqquşub. Xəsarət alan yoxdur.
Yol polisi əməkdaşları faktı araşdırırlar.



U.A.
www.oxu.az
"
"Vin Dizel yeni “Dodge” reklamında çəkilib – VİDEOAmerikalı aktyor, daha çox Vin Dizel səhnə adı ilə tanınan Mark Sinkler “Dodge”un yeni reklam çarxında çəkilib. 
Oxu.Az Motortrend.com-a istinadən xəbər verir ki, ölkəmizdə daha çox “Forsaj” filmlərindən tanınan aktyor, yeni reklam çarxlarında da ad çəkilməsə də, “Forsaj” personajı olan Dominik Toretto rolunda çəkilib. 
Həmin reklam çarxını təqdim edirik: 


İ.N.
www.oxu.az

 
"
"“Oyunlar zolağı” olan yollarda yeni qayda – VİDEOPaytaxtın bəzi yollarında həm IV İslam Həmrəyliyi Oyunları ilə əlaqədar “Oyunlar zolağı” çəkilib, həm də parkomat var. Sürücülər belə vəziyyətdə yolda tıxacın yaranacağını deyirlər. Çünki 3 zolaqdan biri hərəkətə bağlanacaq, digərində də maşın saxlanılsa, qalır 1 hərəkət zolağı.
Bəs “Oyunlar zolağı” olan yollarda parklanma müvəqqəti olaraq ləğv edilə bilərmi?
Oxu.Az Xəzər TV-yə istinadən məlumat verir ki, Baş Dövlət Yol Polisi İdarəsinin şöbə rəisi Kamran Əliyev bildirib ki, paytaxtda ""Oyunlar zolağı""nın keçdiyi bütün yollarda müvəqqəti olaraq parklanmaya icazə verilməyəcək. 
Bütün bunlara yol polisi ciddi nəzarət edəcək. Hansı ərazidə dayanma və durmanın qadağan olduğu nişana ehtiyac varsa, orada nişan quraşdırılacaq.
“Oyunlar zolağı”na yalnız xüsusi buraxılışı olan və müvafiq nişanlarla işarələnmiş nəqliyyat vasitələri daxil ola bilərlər. Digər nəqliyyat vasitələri bu zolağa daxil olduğu zaman 40 manat miqdarında cərimə ediləcək.

S.B.
www.oxu.az
"
"Bakıda dayanacaqda avtobus sərnişini vurubBakıda dayanacaqda avtobus sərnişini vurub.
Oxu.Az Report-a istinadən xəbər verir ki, hadisə Nizami rayonunda qeydə alınıb.
Belə ki, metronun “Koroğlu” stansiyasının yaxınlığında dayanacaqda avtobus gözləyən 23 yaşlı Şıxmuradov Nazim Ədilxan oğlu yol istiqamətində irəli çıxarkən onu gözlədiyi “Daewoo” markalı sərnişin avtobusu vurub. N.Şıxmuradov xəstəxanaya yerləşdirilib.
Faktla bağlı araşdırma aparılır.
“Daewoo” markalı sərnişin avtobusunun nömrəsi məlum olmasa da, Bülbülə qəsəbəsi istiqamətində getdiyi bildirilir.
S.S.
www.oxu.az
"
"Bakının mərkəzində yeni nişanlar quraşdırılıb – FOTO Bakının Nəsimi rayonunda Səməd Vurğun küçəsi ilə Füzuli küçəsinin kəsişməsində yeni yol nişanları quraşdırılıb. 
Oxu.Az 1news.az-a istinadən xəbər verir ki, bu barədə Bakı Yol Polisi İdarəsindən bildiriblər. 
“Təzə bazar”dan S.Vurğun küçəsi ilə aşağı istiqamətdə hərəkət edən avtomobillərə bu kəsişmədə iki sağ zolaqdan sağa dönməyə (Füzuli küçəsinə, “Beşmərtəbə” istiqamətində) icazə verilir, iki sol zolaqdan hərəkət düz istiqamətdədir (Heydər Əliyev Sarayına doğru). 
Sürücülərə hərəkət zamanı bunu nəzər almaq tövsiyə edilir. 
Qeyd edək ki, keçmiş 4 saylı xəstəxananın yanında yol polisi patrulları növbə çəkirlər. Onlar bu ərazidə hərəkətdə edilən dəyişikliklərdən xəbərdar olmayan sürücüləri cərimə edirlər. 
A.M.
www.oxu.az
"
"Bakı-Qazax yolununda hərəkət 3 gün müddətinə məhdudlaşdırılıbBakı-Qazax-Gürcüstan avtomobil yolunun 11-72-ci kilometrlik hissəsində hər iki istiqamət üzrə (Lökbatan dairəsi - Qaradağ postu) may ayının 1-dən 4-nə kimi səhər saat 10:00-dan etibarən axşam saat 19:00-a kimi üfüqi nişanlanma xətlərinin rənglənməsi işləri aparılacaq.
Bu barədə Oxu.Az-a “Azəravtoyol” ASC-dən məlumat verilib.
Məlumata görə, müvafiq işlərlə əlaqədar olaraq nəqliyyat vasitələrinin hərəkəti işlərin aparıldığı zolaqlar üzrə qismən məhdudlaşdırılacaq.
A.M.
www.oxu.az
"
"Bakıda yol polisi qaydanı belə pozdu – VİDEOBakıda Dövlət Yol Polisinin əməkdaşı yol hərəkəti qaydasını pozub.
Oxu.Az-ın İstiPress-ə istinadən verdiyi məlumata görə, yol polisinin qayda pozuntusunu əks etdirən videonu Xəyyam Hüseynli adlı istifadəçi sosial şəbəkədə paylaşıb.
Videodan görünür ki, sürücü hərəkətdə olarkən yolun sağ tərəfindən DYP əməkdaşı xidməti avtomobili ilə qəfildən yola çıxaraq əks istiqamətdə hərəkət edib.
Həmin an DYP avtomobilinin sayrışan işıq və xüsusi səs siqnalı qoşulu olmayıb. Hadisə aprelin 28-də baş verib.
Bakı Şəhər Yol Polis İdarəsinin bölmə rəisi Vaqif Əsədov bildirib ki, əgər avtomobili idarə edən müfəttiş qaydanı pozubsa, günün sonunda cəzalandırılacaq.
“DYP-nin hər bir xidməti avtomobili müasir texnologiyalarla təmin edilib və onlar xüsusi operatorlar tərəfindən izlənilir. Əgər həmin ərazidə müfəttiş qaydanı pozubsa, cəzalandırılacaq. Sayrışan işıqları və xüsusi səs siqnalından niyə istifadə etmədiyi araşdırılacaq”, - deyə V.Əsədov bildirib.


 

Z.Q.
www.oxu.az
"
"Bakıda sürücüləri cərimələmək üçün yeni üsul – FOTOBakıda parkinq aparatlarına qəsdən taxta salırlar ki, ödəniş etmək mümkün olmasın. Nəticədə, yol polisləri gəlib avtomobilləri cərimələyirlər.
Oxu.Az milli.az-a istinadən xəbər verir ki, bunu Bakı sakini Rüfət Qurbanov bildirib.
O, hətta dəqiq ünvanı da göstərib: “Artıq neçə gündür qarşılaşdığım bir problemdir. İnsanlar əziyyət çəkirlər. Deməli, parkinq aparatına qəsdən taxta salıblar ki, qəpik atmaq mümkün olmasın. Nəticədə də polislər “çeksiz” avtomobillərin şəkillərini çəkib cərimələyir, protokol qoyub gedirlər. Rəşid Behbudov - Şamil Əzizbəyli 148 ünvanındakı iki aparatın ikisi də belədir”.



A.M.
www.oxu.az
"
"Moskvada retro avtomobillər sərgisi keçirilib – VİDEOLüks salonlar, qalın zirehlər və güclü mühərriklər. Ötən əsrin ən yaxşı avtomobilləri Moskvada nümayiş etdirilir.
Oxu.Az xəbər verir ki, xezerxeber-in əməkdaşı Moskvadakı retro avtomobillər sərgisində olub.
Bir vaxtların ən komfortlu avtomobilləri hesab edilən bu avtomobillər prezidentlərin, tanınmış şəxslərin və milyonçuların seçimi olub. Əksəriyyəti isə SSRİ-nin rəhbər şəxslərinin avtomobilləri olub.
Sərgidən ətraflı videoreportajı təqdim edirik: 


İ.N.
www.oxu.az


 
"
"Bakıda vəzifəli şəxs biznesmen dostunu öldürdü – YENİLƏNİBDaxili İşlər Nazirliyi (DİN) vəzifəli şəxsin törətdiyi qəza ilə bağlı məlumat yayıb.
Nazirliyin mətbuat xidmətindən Oxu.Az-a verilən məlumata görə, aprelin 29-da Binəqədi rayonunun Pirşağı qəsəbəsi ərazisində yerləşən istirahət mərkəzlərindən birinin avtodayanacağında Faiq Qasımov idarə etdiyi “Toyota” markalı avtomobili arxaya verərkən Bakı şəhər sakini Tərlan Dadaşovu və Şabran rayon sakini Seyidbədəl Həşimovu vurub.
Nəticədə T.Dadaşov və S.Həşimov xəstəxanaya yerləşdirilib. T.Dadaşov orada ölüb, S.Həşimova isə ilkin tibbi yardım göstərildikdən sonra buraxılıb.
F.Qasımov Binəqədi RPİ 4-cü PB-nin əməkdaşları tərəfindən saxlanılıb.
Mətbuatın yaydığı məlumata görə, F.Qasımov Nəqliyyatda Baş Polis İdarəsinin Zabrat qəsəbəsində yerləşən Vertolyot Meydançasının rəisidir.
30.04.2017 (11:15)
Daxili İşlər Nazirliyinin Nəqliyyatda Baş Polis İdarəsinin vəzifəli şəxsi adam öldürməkdə şübhəli bilinir.
Oxu.Az xəbər verir ki, Qafqazinfo-nun əldə etdiyi məlumata görə, Zabrat qəsəbəsində yerləşən Vertolyot Meydançasının rəisi Faiq Qasımov dünən gecə saatlarında öz dostunu qətlə yetirib.
Belə ki, F.Qasımov yaxın dostu, Qoşa Qaya restoranının sahibi Tərlanla axşam toy məclisində yeyib-içiblər. Sonra isə dostlar əyləncə məclisini Fatmayi kəndində dəniz kənarında davam etdiriblər. Hələlik açıqlanmayan səbəbdən F.Qasımov avtomobilini dostu Tərlanın üzərinə sürüb və ona ağır xəsarət yetirib. Xəstəxanaya yerləşdirilən iş adamı vəfat edib.
F.Qasımov bu gün səhər saatlarında saxlanılıb. 
S.B.
www.oxu.az
"
"Azərbaycanda yollarda nömrəsiz avtomobillər hərəkət edir – VİDEOSon dövrlər dövlət qeydiyyat nömrə nişanı olmadan yollarda hərəkət edən avtomobillərin sayı nisbətən artıb.
Oxu.Az xəbər verir ki, xezerxeber-in əməkdaşı magistral yolda hərəkət edən belə bir avtomobilin görüntüsünü lentə alıb.
Kadrlar Ələt-Astara magistralında lentə alınıb. Yolda hərəkətdə olan “VAZ 21011” markalı avtomobilin arxa hissəsində və ön hissəsində dövlət qeydiyyat nömrə nişanı yoxdur. Üstəlik, avtomobil saatda 100 km-dən artıq sürətlə hərəkət edir.
Ekspertlər isə bunun olduqca təhlükəli və məsuliyyətsiz bir addım olduğu qənaətindədir. Bəs bu məsələdə qanunvericilik nə deyir?
Yol hərəkəti üzrə ekspert Ərşad Hüseynov deyir ki, həmin avtomobilin sürücüsü bu hərəkəti ilə böyük məsuliyyətsizliyə yol verib. Nömrəsiz avtomobillərlə yol verilən qayda pozuntuları təkcə avtomobil sahibinin yox, elə yol polislərinin də işini xeyli çətinləşdirir.
Ərşad Hüseynovun sözlərinə görə, son dövrlər belə hallara yol verən sürücülərin sayının artmasının əsas səbəbi qanunvericilikdə kifayət qədər sərt cəza tədbirinin olmamasıdır.
Qaldı ki, elə bu qayda pozan sürücünün necə müəyyən edilməsinə, ekspert deyir ki, polis əməkdaşları yollarda quraşdırılan kameralar vasitəsi ilə həmin avtomobilin izinə düşərək onu tapa bilərlər.
Mövzu ilə bağlı ətraflı materialı təqdim edirik:


İ.N.
www.oxu.az

 
"
"Avtomobillərdə pərdə və jalüzlərin istifadəsi ilə bağlı qərar qəbul edilibBu gündən başlayaraq avtomobillərdə pərdə və jalüzlərin istifadəsinə icazə verilib.
Oxu.Az xəbər verir ki, bu barədə Bakı Şəhər Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Vaqif Əsədov deyib.
V.Əsədov bildirib ki, yalnız standartlara uyğun olan pərdə və jalüzlərdən istifadə etməyə icazə verilir:
“Mayın 1-dən etibarən ölkə ərazisində idarə olunan minik avtomobillərinin arxa sağ-sol qapı şüşələrinə sənaye üsulu ilə hazırlanmış, Standartlaşdırma, Meteorologiya və Patent üzrə Dövlət Komitəsi tərəfindən müəyyən edilən standartlara cavab verən pərdə və jalüzlərin istifadəsinə icazə verilib.
Havaların isti keçməsindən istifadə edən bəzi sürücülər avtomobilin arxa yan şüşələrində buqələmun, güzgü və müxtəlif rəng çalarlarından istifadə etməyə üstünlük verir ki, bu da yolverilməz haldır. Burada söhbət yalnız standartlara uyğun və sənaye üsulu ilə hazırlanmış pərdə və jalüzlərin istifadəsindən gedir. Təbii ki, tələbləri pozan sürücülər 150 manat məbləğində cərimə olunacaqlar. Pərdə və jalüzlərdən istifadə 15 noyabr tarixinə qədər qüvvədə olacaq. Avtomobilin şüşələrinə görünüşü məhdudlaşdıran, şəffaflığı korlayan və kustar üsulla hazırlanan pərdə, jalüz, plyonkalar inzibati məsuliyyət yaradır”.
A.M.
www.oxu.az
"
"“Alfa Romeo Giulietta” artıq Bakıda!“Alfa Romeo” brendi avtomobil həvəskarlarının səbirsizliklə gözlədiyi yeni modellərini təqdim etməyə davam edir. 
“Küləyə qalib gəl!” marafonunda “Alfa Romeo Giulietta” modelinin təntənəli təqdimatı keçirildi. 100 ildən artıq tarixi olan “Alfa Romeo” yalnız avtomobil istehsal etməklə kifayətlənməyib sosial layihələrə qoşularaq insan həyatı və sağlamlığına fokuslanmışdır.
“Bakı Marafonu – 2017” idman layihəsində iştirakının əsas məqsədi insanları sağlam həyat tərzinə həvəsləndirməkdir. “Alfa Romeo” “4C Start” nöqtəsindən idmançıları müşayiət edib və marafon qalibləri ilə birgə finiş xəttinə gəlib, sevinclərini onlarla bölüşmüşdür. 
Bakı Olimpiya Stadionunda təşkil olunmuş “Alfa Romeo” guşəsində “Alfa Romeo Giulietta” modeli iştirakçılar tərəfindən maraqla qarşılanmışdır. Burada markanın bütün model cərgəsi, “Alfa Romeo Giulia”, “Alfa Romeo Mito” və “Alfa Romeo 4C” də nümayiş olunmuşdur.
Təqdimatı reallaşandan sonra tədbir qonaqları “Alfa Romeo Giulietta” ilə daha yaxından tanış ola bildilər. Modelin yeni ön hissəsi klassik “Alfa Romeo” motivinin təkmilləşmiş forması olan dəbdəbəli şəbəkə ilə bəzədilmişdir.
Bamperdə mükəmməl simmetriya ilə quraşdırılmış duman faraları ilə birlikdə böyük LED ön faralar “Giulietta” modelinə cəzbedici və iddialı görünüş verir. 170 at gücünü 1.4 litr həcmli mühərrikdə performans və qənaət arasında mükəmməl bir balans yaradır.
“Alfa Romeo Giulietta” yola hakim olma, çeviklik və təhlükəsizlik məsələlərində ən tələbkar alıcıları məmnun edə biləcək bir avtomobildir. “Giulietta”nın bütün elementləri hər şərtdə mükəmməl qüvvət və çeviklik tarazlığını təmin edəcək şəkildə hazırlanmışdır.
“Alfa Romeo” markasının rəsmi distributoru “Autolux Azərbaycan” şirkətindən verilən məlumata görə, yay aylarında bazara markanın tarixində ilk krosover “Alfa Romeo Stelvio” təqdim olunacaq. 
“Giulietta” və “Alfa Romeo” markasının digər modelləri haqqında ətraflı məlumat almaq üçün Ü.Hacıbəyli, 57 ünvanında yerləşən rəsmi satış nümayəndəliyinə və ya 983 qısa telefon nömrəsinə müraciət edə bilərsiniz.
“Alfa Romeo” brendinin yeniliklərini “Alfa Romeo Azerbaijan” “Facebook” və “Instagram” səhifələrindən izləyə bilərsiniz.








U.A.
www.oxu.az
"
"Traktorla minik avtomobili toqquşdu, 9 yaşlı uşaq zədələndiQazaxda 9 yaşlı uşağın xəsarət alması ilə nəticələnən yol qəzası baş verib.
Oxu.Az-ın APA-ya istinadən veridyi məlumata görə, hadisə Ağstafanın Dağ Kəsəmən kəndindən Qazaxa gedən yolda qeydə alınıb.
Traktorla minik avtomobilinin toqquşması nəticəsində traktorda olan Dağ Kəsəmən kənd sakini 2008-ci il təvəllüdlü Məmmədov Fərid Ruslan oğlu bədən xəsarətləri alaraq xəstəxanaya yerləşdirilib. Ona tibbi yardım göstərilib. Vəziyyətinin normal olduğu bildirilir.
Faktla bağlı hüquq mühafizə orqanları tərəfindən araşdırma aparılır.  
A.S.
www.oxu.az
"
"Gəncədə qadını avtomobil vurubGəncədə piyadanın vurulması ilə nəticələnən yol qəzası baş verib.
Oxu.Az-ın APA-ya istinadən verdiyi məlumata görə,  hadisə şəhərin Azərbaycan küçəsində qeydə alınıb.
Şəhər sakini, 1995-ci il təvəllüdlü Aysel Qasımova yolu keçmək istəyərkən “Opel” markalı avtomobillə vurulub. Sürücü  hadisə yerindən uzaqlaşıb. A. Qasımova xəstəxanaya yerləşdirilib. Ona tibbi yardım göstərilib. Vəziyyətinin normal olduğu bildirilir.
Faktla bağlı hüquq-mühafizə orqanları tərəfindən araşdrıma aparılır.
A.S.
www.oxu.az
 
"
"Abşeronda qadın sürücü qəza törədib, 4 nəfər yaralanıb - FOTOAbşeron rayonunun Saray qəsəbəsində yol qəzası baş verib.
Oxu.Az Report-a istinadla xəbər verir ki, “99-BH-303” dövlət qeydiyyat-nişanlı “Toyota Corolla” markalı avtomobil Sumqayıtdan Bakı istiqamətində hərəkətdə olarkən idarəetməni itirərək işıq dirəyinə çırpılıb.
Nəticədə dirək aşmasa da, onun üzərindən gedən naqillər qırılıb və qəsəbəyə verilən elektrik enerjisi kəsilib. Hazırda qəsəbənin bir hissəsi işıqsız qalıb. Problemin aradan qaldırılması istiqamətində iş gedir.
Sakinlərin sözlərinə görə, avtomobili qadın idarə edib və özündən savayı maşında onun 3 rəfiqəsi də olub. Nəticədə onların hamısı xəsarət alıb.











A.S.
www.oxu.az
 
"
"Bottas “Formula-1” üzrə Soçi Qran-prisinin qalibi olub“Mercedes” komandasının finlandiyalı pilotu Valtteri Bottas “Formula-1” üzrə Soçi Qran-prisinin qalibi olub. 
Oxu.Az-ın məlumatına görə, bu Bottasın karyerası ərzində ilk qələbəsidir. 
İkinci yeri almaniyalı Sebastyan Fettel (“Ferrari”), üçüncü isə onun komanda yoldaşı Kimi Raykonen (Finlandiya) tutub.
“Mercedes” komandasının britaniyalı pilotu Luis Hamilton isə finiş xəttinə dördüncü çatıb.
Növbəti Qran-pri 12-14 may tarixində İspaniyada keçiriləcək. 
S.B.
www.oxu.az
"
"Bərdədə piyada yol qəzasınının qurbanı olub, sürücü qaçıbBərdə rayonunda piyadanın ölümü ilə nəticələn yol- nəqliyyat hadisəsi baş verib.
Oxu.Az Report-a istinadən xəbər verir ki, hadisə rayonun Heydər Əliyev prospektində qeydə alınıb.
“VAZ-21015” markalı minik avtomobili Ağdam istiqamətində hərəkətdə olarkən yolu keçmək istəyən 34 yaşlı gənci vurub. 
Qəzada ağır bədən xəsarətləri alan rayon sakini Zabil Məmmədov hadisə yerindəcə keçinib. 
Sürücü hadisə yerindən qaçıb. 
Rayon polisi sürücünün tutularaq istintaqa cəlb edilməsi istiqamətində əməliyyat-axtarış tədbirləri həyata keçirir.
S.B.
www.oxu.az
"
"Piyada zolağı ilə bağlı – MÜHÜM DƏYİŞİKLİKİnzibati Xətalar Məcəlləsinə piyadalara yol verilməməsi ilə bağlı dəyişikliklər edilib. Belə ki, daha sürücülər piyadaya piyada keçidinə daxil olan kimi yol vermək məcburiyyətində deyil. Yəni sürücü piyadanın hərəkət surətinə, istiqamətinə mane olmamaq şərti ilə hərəkətinə davam edə bilər.
Oxu.Az-ın məlumatına görə, Baş Dövlət Yol Polisi İdarəsinin şöbə rəisi Kamran Əliyev Sputnik Azərbaycan-a açıqlamasında bildirib ki, istənilən halda sürücü piyadaya piyada keçidində yol verməlidir. 
Sürücü piyadanın hərəkətinə, hərəkət sürətinə mane olmamalıdır: 
“Əgər piyada piyada zolağına yeni ayaq basıbsa, sürücü ikinci zolaqla hərəkət edirsə, o dayanıb piyadanı gözləməməlidir. Əgər sürücü dayanıb 4-6 saniyə piyadanı gözləyərsə, həmin ərazidə nəqliyyat sıxlığı yarana bilər. Bu baxımdan sürücü piyadaya mane olmamaq şərti ilə yolu ilə hərəkət edə bilər. Və yaxud şəhərdə çox zolaqlı yollar var. Sürücü dayanıb piyadanı saatlarla gözləməməlidir”. 
K.Əliyev bildirir ki, əvvəllər qanunda göstərilirdi ki, piyada ayağını piyada zolağına qoyan kimi avtomobillər dayanıb, ona yol verməlidir. Sürücü ilə piyada arasında 10-15 metr məsafə varsa, piyadanı gözləmək vaxt itkisidir. Sürücü piyada ilə məsafəni nəzərə alıb hərəkətinə davam etməlidir: 
“Əgər sürücü piyadanın yaxınlığında olduğunu və hərəkətinin piyadanın həyatı üçün təhlükə olduğunu görürsə, sürücünün hərəkəti piyadanın hərəkətinə mane və yaxud istiqamətini dəyişməsinə səbəb olursa, sürücü dayanıb piyadaya yol verməlidir”.
Hüquqşünas Fərid Həmidlinin sözlərinə görə, inzibati Xətalar Məcəlləsinin 330–cu maddəsinə görə, nizamlanmayan piyada keçidinə daxil olmuş piyadaya və yolayrıcında sürücü sağa və ya sola dönərkən dönəcəyi yolun hərəkət hissəsini keçməkdə olan piyadaya yol verilməməsinə görə 50 manat məbləğində cərimə var: 
“Sonradan maddəyə dəyişiklik edildi və “piyadaya yol verilməməsi” fikri izah edildi. Belə ki, piyadaya “yol verilməməsi” dedikdə, sürücünün hərəkəti davam etdirməsi və ya yenidən hərəkətə başlaması, yaxud hər hansı manevr etməsi nəticəsində piyadanın və ya keçid üstünlüyü hüququna malik olan nəqliyyat vasitəsinin sürücüsünün hərəkət istiqamətini və ya sürətini dəyişdirməyə məcbur etməsi başa düşülür”. 
S.B.
www.oxu.az
"
"Mayın 5-dən yeni qadağa qüvvəyə minir – 40 manat cəriməMayın 5-dən IV İslam Həmrəyliyi Oyunları zamanı Bakıda ""Oyunlar zolağı”nın tətbiq ediləcəyi küçələrdə hərəkətə qadağa qüvvəyə minir.
Oxu.Az-ın məlumatına görə, mayın 5-dən 25-dək bu zolaqlara ancaq IV İslam Həmrəyliyi Oyunları üçün nəzərdə tutulan nəqliyyat vasitələri buraxılacaq.
Ziya Bünyadov prospekti, Bakı dairəvi yolu, Salyan şosesi, Bibiheybət yolu 1, Bibiheybət yolu 2, Neftçilər prospekti, Qara Qarayev prospekti (bütün yol), Atatürk prospekti, Fətəli xan Xoyski küçəsi, Vaqif prospekti, Hənifə Ələsgərov küçəsi, Tbilisi prospekti, Abdulvahab Salamzadə küçəsi və Böyükşor şosesində ayrılacaq hərəkət zolaqlarında nəqliyyatla İslam Oyunlarında iştirak edəcək idmançılar və qonaqlar daşınacaq.
Bu yollarda çəkilmiş xüsusi zolaqlara IV İslam Həmrəyliyi Oyunlarına cəlb edilən nəqliyyat vasitələri istisna olmaqla, digər nəqliyyat vasitələrinin girişinə qadağa qoyulacaq. Yalnız xüsusi buraxılışı olan və müvafiq nişanlarla işarələnmiş nəqliyyat vasitələri bu zolaqlarda hərəkət edə biləcək. Bu zolaqlara daxil olacaq digər nəqliyyat vasitələrinin sürücüləri inzibati məsuliyyətə cəlb ediləcəklər. Aidiyyəti olmayan avtomobillər zolağa girərsə, 40 manat cərimə olunacaqlar.
S.B.
www.oxu.az
"
"Beynəlxalq Şanxay Avtomobil Salonunun sürprizləri – FOTO 1985-ci ildən keçirilən Beynəlxalq Şanxay Avtomobil Salonu Çində bu qəbildən olan ənənəvi tədbirlərdəndir. 
Oxu.Az Lenta.ru-ya istinadən xəbər verir ki, otuz il ərzində salon yerli sərgidən bu industriyanın əsas şoularından birinə çevrilib.  

Buick Velite 5
Foto: VCG / Getty Images

Lynk & Co 01
Foto: Reuters

Audi e-tron Sportback
Foto: Aly Song / Reuters

Chery Tiggo Sport Coupe
Foto: Zhou junxiang / Imaginechina / East News

Nio ES8
Foto: Aly Song / Reuters

Nissan KIX (L)
Foto: Kyodo / East News

Chevrolet
Foto: Aly Song / Reuters

Mercedes-Maybach S 680
Foto: Aly Song / Reuters

Audi RS7 Piloted Driving
Foto: Zhou junxiang / Imaginechina / East News

Cadillac Escala
Foto: Zhou junxiang / Imaginechina / East News

Roewe eRX5
Chen Boyuan / Imaginechina / East News

Hyundai ix35
Foto: Aly Song / Reuters

NextEV EVE

Volkswagen C-Trek
Foto: Алексей Зимин, Lenta.ru

Iconiq Seven
Foto: Zhou junxiang / Imaginechina / East News

Chevrolet FNR-X
Foto: Bai Kelin / Imaginechina / East News

Mitsubishi eX
Foto: Zhou Junxiang / Imaginechina / East News
S.S.
www.oxu.az
"
"Rayondan paytaxta yük daşıdılar: Zəhmət haqlarını ala bilmirlər – VİDEOGoranboyda yük maşınlarının sürücüləri Bakıdakı zavodlardan birinə daşıdıqları yükün pulunu ala bilmirlər. Zavoddan bildirilib ki, onlara ödənilməli olan məbləğ Məhəmməd adlı şəxsə verilib. Həmin şəxs isə ona pul verilmədiyini deyir. İndi sürücülər çarəsiz qalıblar.
Oxu.Az Xəzərxəbər-ə istinadən xəbər verir ki, Goranboyda yaşayan 50-dən artıq “KamAZ” sürücüsü bir aydan çoxdur daşımaya görə onlara ödənilməli olan pulu ala bilmirlər. 
Onlar 10 ildən artıqdır həmin zavoda yük daşıdıqlarını, ancaq yalnız bu il problemlə qarşılaşdıqlarını deyirlər. Mart ayından onlara ödənilməli olan pul gecikdirilir.
Onlara 500-900 manat məbləğlərində pul ödənilməlidir. Sürücülər məsələ ilə bağlı yük daşıdıqları zavodun rəhbərliyinə müraciət etsələr də, onlara ödənilməli olan məbləğin Məhəmməd adlı şəxsə verildiyini bildiriblər. Adıçəkilən şəxs isə zavoddan pul almadığını deyir.
Sürücülər deyirlər ki, ümumilikdə müxtəlif rayonlardan 200-dən artıq sürücü həmin şəxsdən pullarını almaq üçün gözləyir. O isə zavodun ona 17 min manat verməli olduğunu deyir.

E.Ə.
www.oxu.az
"
"Nobel prospektində yeraltı piyada keçidi istifadəyə verilib – FOTO“Ağ şəhər” avtomobil yollarının infrastruktur layihəsi” çərçivəsində Xəqani Rüstəmov küçəsi ilə Nobel prospektinin kəsişməsində inşa edilən yeraltı piyada keçidinin tikintisi yekunlaşıb.
“Azəravtoyol” ASC-nin mətbuat xidmətindən Oxu.Az-a verilən məlumata görə, artıq vətəndaşlar keçiddən istifadə edə bilərlər.
Qurumdan bildirilib ki, keçidin ümumi uzunluğu 4 istiqamət üzrə giriş-çıxış hissələr də daxil olmaqla 280 metr, qalereyasının eni 8 m, hündürlüyü isə 3,2 metrdir. Keçidin giriş-çıxış hissəsinə 8 ədəd çöl şəraitində quraşdırılan eskalator qoyulub.
Keçidin içərisi bütövlükdə işıqlandırma sistemi ilə təchiz olunub, bundan əlavə, sanitar və 2 mühafizə otaqları ilə təmin edilib.
Layihə çərçivəsində Nobel prospekti ilə Xəqani Rüstəmov küçəsinin kəsişməsində dəmir yolla kəsişmə hissə ləğv olunub əvəzinə “Bulvar” hotel istiqamətinə doğru olan müvəqqəti yol əsaslı şəkildə yenidən qurulub. Yolun uzunluğu 250 m, eni isə 45-100 metr arasında dəyişir.
Görülən işlər çərçivəsində yola üfüqi nişanlanma xətləri çəkilib, zəruri olan yerlərə 10 ədəd məlumatverici yol nişanı quraşdırılıb. Həmçinin 10 ədəd yeraltı kommunikasiya xətlərinin baxış qapaqları dəyişdirilib, səth sularının yolun hərəkət hissəsindən kənarlaşdırılması üçün 13 ədəd yağış barmaqlıqlar qoyulub.
Ümumilikdə yola 6500 kvadratmetr və 2 qat olmaqla 15 sm qalınlığında asfalt-beton örtüyü salınıb, yol kənarlarına 900 p/m mərmər-qranit səki daşı, səkilərin üzərinə isə 4500 kvadratmetr tamet daşları düzülüb.
Z.Q.
www.oxu.az
"
"Mingəçevirdə məktəbdən gələn şagirdi avtomobil vurubMingəçevir şəhərində məktəbdən gələn 9 yaşlı şagirdi maşın vurub.
Oxu.Az-ın Report-a istinadən verdiyi məlumata görə, hadisə şəhərin Təbriz küçəsində baş verib. 
Belə ki, Əlövsət Allahverdi oğlu Abdullayev idarə etdiyi “VAZ-2106” markalı, 10-ES-946 dövlət-qeydiyyat nömrə nişanlı avtomobillə hərəkətdə olarkən yolu keçmək istəyən məktəbli 2008-ci il təvəllüdlü Vüsal Vüqar oğlu Kazımovu vurub.
Yaralı Mingəçevir Şəhər Mərkəzi Xəstəxanasına yerləşdirilib. Xəstəxanadan bildirilib ki, V.Kazımov qapalı kəllə-beyin travması və üz nayihəsinin sıyrıqları diaqnozu ilə Travmatologiya şöbəsinə yerləşdirilib. 
Mingəçevir Şəhər Polis Şöbəsində faktla bağlı təhqiqat aparılır.
S.B.
www.oxu.az
"
"Bakı-Sumqayıt yolunun təmirə bağlanan hissəsində hərəkət bərpa olunub 
Bakı-Quba-Rusiya ilə dövlət sərhədi avtomobil yolunun Ceyranbatan qəsəbəsindən keçən hissəsində təmir-bərpa işləri aparılaraq yekunlaşdırılıb.
“Azəravtoyol” ASC-dən Oxu.Az-a verilən məlumata görə, təmir-bərpa işləri Ceyranbatan qəsəbəsindən Bakı şəhəri istiqamətində təqribən 1 km-lik hissədə aparılıb.
Sözügedən hissə artıq sürücülərin istifadəsinə verilib.














Z.Q.
www.oxu.az
 
 
 
"
"Azərbaycanda satılan bahalı avtomobillərin “Top-10”-luğu – VİDEOBahalı avtomobillər... Hər kəsin xəyalı olsa da, hamı buna sahib ola bilmir. Azərbaycanda isə bahalı avtomobillərə olan maraq daha da böyükdür. Hətta belə bir deyim var ki, “avtomobil zavoddan çıxmamış biri mütləq Azərbaycana gəlməlidir”. İstər şəhərimizin küçələrində, istərsə də elə avtomobil satış ünvanlarında bu cür modellərə rast gəlmək mümkündür.
Təsadüfü deyil ki, demək olar ki, bütün məşhur və bahalı modellərin ölkəmizdə rəsmi satış nöqtəsi var. 
Oxu.Az Avtosfer.az-a istinadən bu dəfə sizlərə Azərbaycanda satılan ən bahalı avtomobillərin “Top-10”-luğunu təqdim edir. 
Belə ki, 10-luğun ən ucuz avtomobili 220 min dollar olan “Maserati Levante S” avtomobilidir. Birinci yerdə isə 350 min dollar qiymət qoyulan “Rolls - Royce Ghost” qərarlaşıb. 


U.A.

www.oxu.az
"
"Bakıda 3 məktəbli qəzaya düşərək xəsarət alıbBakının Sabunçu rayonunda 3 məktəbli uşağın xəsarət alması ilə nəticələnən yol qəzası baş verib.
Oxu.Az Report-a istinadla xəbər verir ki, hadisə Zabrat qəsəbəsində “Lada” markalı avtomobillə “Mercedes”in toqquşması nəticəsində qeydə alınıb.
Qəza zamanı “Lada”da olan 11 yaşlı Eyvazova Aysel Oqtay qızı və onun 13 yaşlı bacısı Eyvazova Yeganə Oqtay qızı, həmçinin 10 yaşlı Cabirov Murad Rauf oğlu xəsarət alaraq xəstəxanaya yerləşdirilib.
Faktla bağlı əraziyə Yol Patrul Xidmətinin əməkdaşları cəlb edilib.
“Lada” markalı avtomobilin sürücüsü taksi fəaliyyəti ilə məşğul olurmuş. Hadisə baş verən zaman o, hər üç azyaşlını S.C.Pişəvəri adına Respublika Humanitar Fənlər Gimnaziyasına dərsə aparırmış.
A.S.
www.oxu.az
"
"Bakının mərkəzində “Range Rover” yandı – FOTOBakıda bahalı avtomobil qəfil alışaraq yanıb.
Oxu.Az xəbər verir ki, BAKU.WS-in məlumatına görə, hadisə Süleyman Rəhimov küçəsində baş verib. 
Belə ki, “Range Rover” səhər saatlarında qəfil alışıb.
Məlumata görə, hadisə yerinə 2 yanğınsöndürən maşını cəlb edilib.  
Hadisənin görüntülərini təqdim edirik:








E.Ə.
www.oxu.az
"
"Bakıda məşhur milyarder avtomobilini satır: Banka borcu varÖlkə banklarına külli miqdarda borcu olan “Avesta Concern” rəhbəri, nehrəmli iş adamı kimi tanınan Hacı İbrahim İbrahimova məxsus məşhur “Rolls Royce” markalı avtomobili də kreditdə imiş.
Oxu.Az xəbər verir ki, “gununsesi.info”nun iş adamına yaxın mənbələrə istinadən verdiyi xəbərə görə, İbrahim Nehrəmli həmin avtomobili oğlu Həsən İbrahimovun adına “VTB Bank”dan kreditlə götürüb.
Avtomobili almaq üçün 900 min dollar “VTB Bank”dan kredit götürən Hacı İbrahim son iki il ərzində ödənişləri həyata keçirməyib.
Dəfələrlə xəbərdarlıqlara baxmayaraq, iş adamı kredit borcunu verməyib. Məhz buna görə də bank iş adamının “Rolls Royce” markalı avtomobilini hərraca çıxarıb.
Onu da qeyd edək ki, İbrahim Nehrəmli bir müddət əvvəl tanınmış banklardan birinə külli miqdarda borcu ilə gündəmə gəlmişdi. 
DİN-nin Baş Mütəşəkkil Cinayətkarlıqla Mübarizə İdarəsi tərəfindən iki günlük həbs edilən iş adamı bütün əmlakını banka girov qoyduğu üçün sərbəst buraxılıb.
U.A.
www.oxu.az
"
"Qaradağda körpü yük avtomobillərinə maneə yaradır – FOTOQaradağ rayonunda avtomobil yolununun üzərində salınmış dəmiryol körpüsü sürücülərə maneə yaradır.
Oxu.Az-ın redaksiyasına oxucu tərəfindən göndərilən fotolarda Puta qəsəbəsindən Qızıldaş qəsəbəsi istiqamətinə gedən avtomobil yolunun üzərində yerləşən dəmiryol körpüsünün armaturlarının körpüdən ayrılaraq yola doğru əyilməsi görünür. Bu da yoldan keçən yük avtomobillərinin həmin armaturlara ilişməsinə gətirib çıxarır. 
Bundan əlavə körpünün üzərində yaranmış çatlar da onun təhlükəli vəziyyətdə olmasını göstərir.
Oxucunun verdiyi məlumata görə, körpünün bu vəziyyətdə olmasına səbəb hündür yük avtomobillərinin dəfələrlə körpüyə dəyərək ona zərər yetirməsidir.











İ.N.
www.oxu.az
"
"DYP avtomobili “Mercedes”lə toqquşub: Ölənlər var – FOTO + YENİLƏNİBƏlət-Astara yolunun Salyan rayonundan keçən hissəsində baş verən yol-nəqliyyat hadisəsi nəticəsində ölənlərin adları məlum olub.
Oxu.Az APA-ya istinadən xəbər verir ki, Salyan rayon sakini, polis əməkdaşı Məmmədyarov Natiq Nifti oğlunun idarə etdiyi DYP avtomobili ilə Astara rayon sakini, 1948-ci il təvəllüdlü Axundov Azad Qüdrət oğlunun idarə etdi “Mercedes” markalı avtomobilin toqquşması nəticəsində hər iki sürücü, bundan başqa, avtomobillərdə olan sərnişinlər - Bakı şəhər sakinləri, 1950-ci il təvəllüdlü Əhmədov Allahverdi Ağəli oğlu, 1986-cı il təvəllüdlü Sadıqov Ülvi Səməd oğlu, 1982-ci il təvəllüdlü Dadaşov Elçin Kazım oğlu, YPX  əməkdaşı, Salyan sakini, 1988-ci il təvəllüdlü Əliyev Elnur Zakir oğlu, Bakı sakini 1963-cü il təvəllüdlü Mahmudov Emil Teymur oğlu xəsarət alıblar.
Xəsarət alanlar Salyan Mərkəzi Rayon Xəstəxanasına yerləşdirilib. Onlardan Azad Axundov və Emil Mahmudov xəstəxanada ölüb.
Hadisə ilə bağlı Fövqəladə Hallar Nazirliyi də məlumat açıqlayıb. Məlumatda bildirilib ki, nazirliyin Böhran Vəziyyətlərində İdarəetmə Mərkəzinə Ələt-Astara avtomobil yolunun 45-ci km-də, Salyan rayon ərazisində “BMW” və “Mercedes” markalı minik avtomobillərinin toqquşması nəticəsində yol-nəqliyyat qəzasının baş verməsi barədə məlumat daxil olub.
Dərhal nazirliyin Muğan Reqional Mərkəzinin xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış sürücünü çıxarıb və aidiyyəti üzrə təhvil veriblər. Əməliyyat saat 13:15-də başa çatıb.

15:11
Ələt-Astara magistralının Salyan rayonu ərazisindən keçən hissəsində baş verən qəzada xəsarət alanların adı məlum olub.
Oxu.Az Report-a istinadən xəbər verir ki, Yol Patrul Xidməti (YPX) avtomobili ilə “Mercedes”in toqquşması nəticəsində xəsarət alanların sayı 5 nəfərə çatıb.
Yaralılar:
Bakı şəhər sakinləri - 1950-ci il təvəllüdlü Allahverdi Ağalı oğlu Əhmədov;
1986-cı il təvəllüdlü Ülvi Səməd oğlu Sadıqov;
1982-ci il təvəllüdlü Elçin Kazım oğlu Dadaşov;
Salyan rayon sakinləri - 1988-ci il təvəllüdlü Elnur Zakir oğlu Əliyev;
1988-ci il təvəllüdlü Natiq Nifti oğlu Məmmədyarovdur.
Qeyd edək ki, E.Əliyev və N.Məmmədyarov YPX əməkdaşlarıdır.
Yaralılar Salyan Rayon Mərkəzi Xəstəxanasına yerləşdirilib. Xəstəxanadan bildirilib ki, xəsarət alanlardan 2-i reanimasiya, 3-ü isə travmotologiya şöbəsinə yerləşdirilib.
Hadisə zamanı ölən iki nəfərin adı hələlik məlum deyil.
13:34
Ələt-Astara yolunda iki nəfərin ölümü ilə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə yolun Salyan rayonundan keçən hissəsində qeydə alınıb.
Məlumata görə, Məmmədyarov Natiq Mehdi oğlunun idarə etdiyi DYP avtomobili ötmə əməliyyatı zamanı qarşıdan gələn “Mercedes” markalı avtomobillə toqquşub.
Hadisə zamanı beş nəfərin xəsarət aldığı və Salyan Mərkəzi Rayon Xəstəxanasına yerləşdirildikləri bildirilir.
Məlumata görə, xəsarət alanlardan ikisi xəstəxanada ölüb.














A.M.
www.oxu.az
"
"“Beşmərtəbə” dairəsi ləğv olundu – VİDEO + FOTOAkademik Milli Dram Teatrının və Təzəpir məscidi kompleksinin ətrafında aparılan yenidənqurma işləri çərçivəsində “Beşmərtəbə” dairəsi ləğv olunaraq park ərazisinə birləşdirilib.
Oxu.Az xəbər verir ki, bu barədə Azəravtoyol ASC-nin mətbuat xidmətinin rəhbəri Anar Nəcəfli məlumat yayıb.  Artıq bu gündən etibarən sözügedən dairəyə “Azərbaycan” prospekti tərəfdən daxil olmaq məhdudlaşdırılıb.
Məlumat üçün qeyd edək ki, avtonəqliyyat vasitələri Səməd Vurğun küçəsi ilə kəsişmədə yaradılan yeni geri dönmə hissədən istifadə edərək hərəkətlərinə davam edə bilərlər.














Video : avtosfer.az
İ.N.
www.oxu.az

 
"
"Yol polisi sürücüyə gülünc “fotofakt” göndərdi – FOTOYol polisinin sürücünün ünvanına qayda pozuntusu ilə bağlı göndərdiyi protokol təəccüb yaradıb.
Oxu.Az xəbər verir ki, Teymur adlı şikayətçi criminal.az saytına bildirib ki, aprelin 19-da yaşadığı ünvana inzibati qayda pozuntusu törətməyi barədə protokol gəlib.
Şikayətçinin sözlərinə görə, protokola çox gülünc formalı “fotofakt” əlavə olunub: “Burada hansısa faktdan əsla söhbət gedə bilməz. Mənim qayda pozmadığım kimi bir iddiam yoxdur. Ola bilər ki, avtomobil sürərkən diqqətim yayınıb və yol nişanını görməmişəm. Amma bunu sübuta yetirmək, ilk növbədə, məni qayda pozmaqda ittiham edən tərəfin məsuliyyətidir. Bu protokolda nə avtomobilin görüntüsü var, nə nömrəsi var, nə də ki başqa bir sübut. Düşünürəm ki, belə bir protokol göndərilməsi vətəndaşa qarşı ən azından hörmətsizlikdir”.
Bakı Şəhər Yol Polis İdarəsinin bölmə rəisi Vaqif Əsədov bildirdi ki, ola bilər həmin foto günün qaranlıq vaxtı çəkilib. Bölmə rəisinin sözlərinə görə, əgər şübhə doğuran fakt varsa, sürücü məktub göndərilən yol polis şöbəsinə təqdim etsin: “Sürücü hesab edə bilər ki, protokolda yanlışlıq var, kustar üsulla hazırlana bilər, foto printerdən pis çıxa bilər. Bütün hallarda bu məsələyə aydınlıq gətirilməlidir”.



A.M.
www.oxu.az
"
"Bakıda qayda pozan sürücülərimiz – VİDEOBakıda qayda pozan daha bir neçə sürücü kameraya düşüb.
Oxu.Az xəbər verir ki, həmin görüntülər avtosfer.az-a oxucular tərəfindən göndərilib.
Özünü başqalarından üstün tutaraq qayda pozanların görüntülərindən aydın olur ki, hər üç video Bakıda çəkilib. Belı ki, Əhməd Rəcəbli küçəsində 90-UX-255 qeydiyyat nişanlı “Honda CRV” markalı avtomobilin sürücüsü yolayrıcında sol zolaqdan sağa dönərək digər sürücülərə qəza şəraiti yaradıb. Qanunda qeyd olunub ki, sağa və ya sola dönən sürücü dönməmişdən əvvəl müvafiq kənar vəziyyət seçməlidir.

10-DE-002 qeydiyyat nişanlı “Range Rover” markalı avtomobilin sürücüsü isə yolda tıxacın olduğunu görərək əks istiqamətli hərəkət zolağına çıxıb yüksək sürətlə hərəkət edib.



Nobel prospektində (“Nargilə” kafesinin qarşısında) zolaqda düzünə hərəkət təşkil olunmasına baxmayaraq 10-PS-515 qeydiyyat nişanlı “Pejo”nun sürücüsü eyni vaxtda bir neçə kobud qayda pozur. O,əvvəlcə 1.1 xəttini tapdalayır, sonra sağ zolaqdan birbaşa sola - Ramiz Quliyev küçəsinə dönərək qarşıdan gələn avtomobillərə bir başa təhlükə yardır.



A.M.
www.oxu.az
"
"Xüsusi zolaqlarda hərəkətin qadağan olunacağı tarix açıqlandıNazirlər Kabineti Bakıda xüsusi hərəkət zolaqlarından istifadə ilə bağlı sərəncam verib.
Oxu.Az xəbər verir ki, bu barədə APA-ya açıqlamasında Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev bildirib.
O qeyd edib ki, Bakıda keçiriləcək IV İslam Oyunları ilə bağlı hərəkət zolaqlarından mayın 5-dən 25-dək tətbiq olunacaq.
K.Əliyev bildirib ki, IV İslam Həmrəyliyi Oyunlarına cəlb olunmuş nəqliyyat vasitələri istisna olmaqla, digər nəqliyyat vasitələrinin sürücüləri bu zolaqlara daxil olsalar, inzibati qaydada məsuliyyətə cəlb ediləcəklər.
O, həmçinin qeyd edib ki, 5-25 may tarixlərində nəqliyyat vasitələrinin rayonlardan Bakı şəhərinə daxil olması ilə bağlı mövcud məhdudiyyətlərin tətbiqinə də nəzarət gücləndiriləcək.
A.M.
www.oxu.az
"
"Beş yaşadək uşaqlarla bağlı şad xəbərAzərbaycanda müntəzəm şəhərdaxili (rayondaxili) avtobus marşrutlarında 5 yaşadək uşaqlar ödənişsiz gedəcəklər.
Oxu.Az APA-ya istinadən xəbər verir ki, bu, Nazirlər Kabinetinin “Avtomobil nəqliyyatı ilə sərnişin və baqaj daşınması Qaydaları”nda etdiyi dəyişiklikdə əksini tapıb.
Qüvvədə olan qaydaya əsasən, müntəzəm avtobus marşrutlarında sərnişin özü ilə ayrıca yer tutmadan gediş haqqı ödənilmədən 5 yaşa qədər bir uşaq aparmaq hüququna malikdir. Ayrıca yer tutan 5 yaşa qədər uşağa uşaq bileti alınmalıdır. Sərnişinlə 5 yaşa qədər bir neçə uşaq getdikdə pulsuz gedən bir uşaqdan başqa hər birinə, həmçinin 5 yaşdan 10 yaşadək hər bir uşağa uşaq gediş bileti alınmalıdır. 10 yaşdan yuxarı olan uşaqların getməsinə görə gediş haqqı müəyyən olunmuş tarifin tam həcmində alınır. Marşrut taksi rejimində işləyən avtobuslarda uşaq biletləri tətbiq edilmir və ayrıca yer tutan uşağa müəyyən olunmuş tarifin tam həcmində gediş bileti alınır.
Dəyişikliyə əsasən, bundan sonra şəhərdaxili (rayondaxili) avtobuslar istisna olmaqla, müntəzəm avtobus marşrutlarında sərnişin özü ilə ayrıca yer tutmadan gediş haqqı ödənilmədən 5 yaşa qədər bir uşaq aparmaq hüququna malik olacaq.
Yəni şəhərdaxili (rayondaxili) avtobuslarda 5 yaşadək uşaqların ödənişsiz gedişi ilə bağlı say məhdudiyyəti qoyulmayacaq.
A.M.
www.oxu.az
"
"FHN Lənkərandakı ağır qəza ilə bağlı məlumat yayıbFövqəladə Hallar Nazirliyi ötən axşam Lənkəran rayonunda baş vermiş ağır qəza ilə bağlı məlumat yayıb.
Oxu.Az-ın FHN-in saytına istinadən verdiyi məlumata görə, nazirliyin Böhran Vəziyyətlərində İdarəetmə Mərkəzinə, Lənkəran rayonu, Velədi kəndi ərazisində “Mercedes” və “Lada” markalı minik avtomobilləri ilə “Howo” markalı yük avtomobilinin toqquşması nəticəsində yol qəzasının baş verməsi barədə məlumat daxil olub.
Dərhal nazirliyin Cənub Regional Mərkəzinin xilasediciləri hadisə yerinə cəlb olunaraq “Lada” markalı minik avtomobilində sıxılmış vəziyyətdə qalmış sürücünü çıxararaq aidiyyəti üzrə təhvil veriblər. Əməliyyat saat 22:55-də başa çatıb.
A.S.
www.oxu.az
"
"Lənkəranda dəhşətli qəza, ölən və yaralananlar var – FOTOLənkəranda ağır yol qəzası baş verib.
Oxu.Az-ın APA-ya istinadən verdiyi məlumata görə, hadisə Ələt-Astara yolunda, Lənkəranın Velədi kəndi ərazisində qeydə alınıb.
“Mercedes” markalı avtomobil əvvəl ”Lada Priora”, daha sonra isə İran vətəndaşına məxsus yük maşını ilə toqquşub.
Hadisə nəticəsində 2 nəfər ölüb, daha 3 nəfər isə müxtəlif dərəcəli bədən xəsarətləri alaraq Lənkəran rayon mərkəzi xəstəxanasına yerləşdirilib. Ölən və yaralananların şəxsiyyəti müəyyənləşdirilir.
Qəza səbəbindən Ələt-Astara yolunda uzun tıxac yaranıb. Faktla bağlı araşdırma aparılır.














S.B.
www.oxu.az
"
"Astarada velosipedçinin ölümü ilə nəticələnən ağır qəza baş veribAstarada şəhərinin Azadlıq küçəsində ölümlə nəticələnən yol qəzası baş verib. 
Oxu.Az-ın APA-ya istinadən xəbərinə görə, iki “VAZ 2107” markalı avtomobilin toqquşması nəticəsində sürücülərdən biri idarəetməni itirərək yolun kənarı ilə velosipedlə hərəkət edən Astara sakini, 1979-cu il təvəllüdlü Nahid Şaban oğlu İsmayılovu vurub.
Ağır kəllə-beyin travması alan N.İsmayılov hadisə yerində keçinib.
Faktla bağlı Astara rayon prokurorluğunda cinayət işi açılıb araşdırma gedir.
S.B.
www.oxu.az
"
"Azərbaycanda köhnə avtomobillər istifadədən yığışdırıla bilər – TƏKLİFDigər hərəkət iştirakçıları üçün təhlükə yaradan köhnə avtomobillər istifadədən yığışdırılmalıdır.
Oxu.Az-ın xəbərinə görə, bu təkliflə çıxış edən Milli Məclisin deputatı Elmira Axundova özəl olaraq Trend-ə bildirib ki, artıq Rusiyada bu proses başa çatıb: 
“Rusiyada texniki cəhətdən, hətta xarici görünüşdən köhnə olan avtomobillərin müqabilində insanlara müəyyən məbləğdə pul və ya çek verirdilər. Bilirəm ki, Azərbaycanda bu prosesi həyata keçirmək bir az çətindir. Lakin təhlükə yaradan köhnə avtomobillər texniki baxışdan keçməməlidir. Bu nəqliyyat vasitələrinin nə qabaq, nə arxa işıqları işləyir, təxminən 30 km/s sürətlə hərəkət edirlər. Bu da xüsusən axşam saatlarında yolda ciddi təhlükə yaradır. Belə avtomobilləri istifadədən yığışdırmaq lazımdır. Onlar hər an həm özləri, həm də digərləri üçün təhlükə yaradır”.
Deputat təklif edir ki, köhnə avtomobil sahiblərinə güzəştli şərtlərlə yeni avtomobillər verilsin: 
“Əlbəttə köhnə avtomobilləri insanların əlindən almaq olmaz, şəxsi mülkiyyətləridir. Təklifim ondan ibarətdir ki, köhnə avtomobil sahiblərinə kiçik də olsa, misal üçün 500-1000 manat məbləğində kompensasiya, eyni zamanda yerli zavoddan onlara güzəştli şərtlərlə yeni avtomobil verilsin. Misal üçün avtomobilin qiyməti yeddi min manatdırsa, onlara 5 min manata, həm də uzun müddətli kreditlə verilsin. Bu, ölkədə avtomobil istehsalına da müsbət təsir edər. Düşünürəm ki, insanlar da bununla razılaşar. Nəyə görə bu cür şərtlərlə təzə maşın almasınlar?”.
S.B.
www.oxu.az
"
"Sürücü Ziya Bünyadov prospektində təhlükəli anlar yaşatdı – VİDEOSosial şəbəkələrdə Ziya Bünyadov prospekti ilə təhlükəli hərəkətlər edərək avtomobil idarə edən sürücünün videogörüntüləri yayılıb. 
Oxu.Az Avtosfer.Az-a istinadən xəbər verir ki, avtomobillərin arasından keçən və olduqca yaxın məsafələrdən manevrlər edən sürücü özü ilə bərabər yanında əyləşmiş sərnişini də təhlükəyə atır.
Həmin görüntüləri təqdim edirik: 


İ.N
www.oxu.az

 
"
"Bu prospektdə nəqliyyatın hərəkəti məhdudlaşdırılacaqBu axşam saat 22:00-dan etibarən Bakı şəhəri Xətai rayonu, Nobel prospekti (Yusif Səfərov küçəsindən “Ağ şəhər”in qarşısınadək və geriyə) və Nərimanov rayonu Həsən Əliyev küçəsində (Ceyhun Hacıbəyli küçəsindən Əliyar Əliyev küçəsinə kimi) üfüqi nişanlanma xətlərinin rənglənməsi işləri aparılacaq.
“Azəravtoyol” ASC-nin mətbuat xidmətindən Oxu.Az-a daxil olan məlumata görə, bu tədbir Bakıda avtonəqliyyat vasitələrinin hərəkətinin tənzimlənməsi məqsədilə piyada keçidlərinin, yol-cizgi və yol-göstərici xətlərin yenidən rənglənməsi işləri çərçivəsində icra olunacaq.
“Görülən işlər səhər saatlarınadək yekunlaşdırılacaq. “Azəravtoyol” sürücülərdən sözügedən ərazilərdə diqqətli olmalarını xahiş edir”, - deyə məlumatda qeyd edilib.
A.M.
www.oxu.az
"
"Bakının mərkəzində dəyişiklik: Sürücülər cərimələnir – VİDEO“Azəravtoyol” ASC tərəfindən Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri davam etdirilir.
Oxu.Az baku.ws-ə istinadən xəbər verir ki, ötən gün paytaxtın Nəsimi rayonunun Səməd Vurğun, Məhəmməd Füzuli və Şamil Əzizbəyli küçələrinin kəsişməsində (Heydər Əliyev sarayının arxasında) üfüqi nişanlanma xətlərinin rənglənməsi işləri aparılıb. Analoji işlər Bakının Nəsimi rayonunun Şamil Əzizbəyli, Məhəmməd Füzuli, Bülbül və Səməd Vurğun küçələrində aparılıb.
Yeni rəngləmədən sonra “Beşmərtəbə”dən Heydər Əliyev Sarayına gedən yolda, parkı keçdikdən sonra əslində sola dönməlisiniz. Ancaq çox sürücü yolun yeni rənglənməsindən xəbərdar olmadığı üçün düzünə hərəkət edir və YPX dərhal həmin sürücüləri saxlayaraq cərimələyir.
Sürücülərdən sözügedən ərazilərdə diqqətli olmalarını xahiş edirik.









A.M.
www.oxu.az
"
"Nazir: Azərbaycan tranzit daşımalarda mühüm tərəfdaşlardan biridir“Azərbaycan Respublikasının prezidenti İlham Əliyev ölkəmizin nəqliyyat sektorunun müasirləşdirilməsi və inkişafı üçün məqsədyönlü dövlət siyasəti aparır. Bu uğurlu siyasətin nəticəsidir ki, bu gün dəmir yolu, hava və su nəqliyyatında əsaslı işlər aparılır. Yük və sərnişin daşımalarının həcmi artır”.
Oxu.Az xəbər verir ki, bu sözləri Bakıda təşkil edilən Xəzər Beynəlxalq Nəqliyyat, Tranzit və Logistika “Road&Traffic 2017” sərgisinin açılışında Nəqliyyat, rabitə və yüksək texnologiyalar naziri Ramin Quluzadə deyib.
“Cənab prezidentin daim vurğuladığı kimi tranzit daşımalar təbii sərvətlər ilə müqayisədə qat-qat qiymətlidir. Tranzit üçün yaradılan etibarlı və müasir infrastruktur imkan verir ki, qoyulan investisiyalar gəlirə çevrilsin. Şərqlə Qərb arasında körpü rolunu oynayan Azərbaycan hazırda dünyada mühüm tranzit daşımalarda əsas tərəfdaşlardan biri kimi qəbul edilir.
Hazırda Xəzər dənizinin sahilində ən böyük dəniz limanının inşası aparılır. Limanın yaxınlığında yaradılan xüsusi azad ticarət zonası ölkəmizə investisiya yatırımı üçün geniş şərait yaradır. İrəlidə görülən işlər çoxdur, inanıram ki, qarşımızda qoyulan vəzifələri layiqincə həyata keçirəcəyik”, - deyə R.Quluzadə bildirib.
Nazir sərginin nəqliyyat sektorunda əhəmiyyətindən də danışıb:
“Ölkəmizdə ənənəvi olaraq hər il keçirilən Xəzər Beynəlxalq Nəqliyyat, Tranzit və Logistika “Road&Traffic 2017” beynəlxalq sərgisinə maraq ildən-ilə artmaqdadır.
İnanıram ki, ən son texnologiyaların və yeniliklərin nümayiş olunduğu bugünkü tədbirimiz də həmişə olduğu kimi təcrübə mübadiləsinə və yeni əməkdaşlıqların qurulmasına xidmət edəcək”.
Ülviyyə R. Əli
www.oxu.az
"
"Texniki nasaz avtomobillər qeydiyyata alınmayacaqArtıq texniki nasaz olan avtomobillər dövlət qeydiyyatına alınmayacaq.
Oxu.Az xəbər verir ki, bu barədə Trend-ə Daxili İşlər Nazirliyi Respublika Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev “Yol hərəkəti haqqında” qanuna edilən dəyişikliyə münasibət bildirərkən məlumat verib.
K.Əliyev bildirib ki, qanunvericiliyə əsasən, indiyə qədər avtomobil nasaz olsa da, qeydiyyata alınmalı idi:
“Qanunvericilikdə texniki vəziyyətindən asılı olmayaraq nəqliyyat vasitəsinin dövlət qeydiyyatına alınması göstərilirdi. Avtomobil texniki cəhətdən nasaz olsa da, onu qeydiyyata almamağa səlahiyyətimiz yox idi. Bu dəyişiklik onu göstərir ki, nəqliyyat vasitəsi texniki baxışdan keçməmiş avtomobildirsə, texniki cəhətdən nasazdırsa, qeydiyyata alınmayacaq. Avtomobilin yeni sahibi isə nəqliyyat vasitəsini texniki nasaz vəziyyətdə istifadə edə bilməyəcək. Avtomobil yalnız saz vəziyyətə gətiriləndən sonra qeydiyyata alınacaq”.
Qeyd edək ki, Milli Məclisin plenar iclasında “Yol hərəkəti haqqında” qanuna edilən dəyişikliyə əsasən, nəqliyyat vasitəsi dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədilə müayinə edildikdən sonra texniki baxışdan keçirilir.
A.M.
www.oxu.az
"
"Bakıda sərnişin avtobusu qəzaya uğradı: Prospektdə tıxac yarandıSəhər saat 07:30 radələrində “Bakı Olimpiya Stadionu”nun qarşısında qəza hadisəsi baş verib.
Oxu.Az milli.az-a istinadən xəbər verir ki, 24 saylı sərnişin avtobusu eyni istiqamətdə hərəkətdə olan “Toyota” markalı avtomobillə toqquşub.
Sərnişinlərdən ciddi xəsarət alan olmasa da, qəza sonrası Heydər Əliyev prospektində qısa müddətlik tıxac yaranıb. Hadisə yerinə gələn polis əməkdaşları yolda nəqliyyatın hərəkətinin tənzimlənməsi üçün dərhal müdaxilə ediblər.
A.M.
www.oxu.az
"
"Büdcə seqmentində ən yaraşıqlı krossover – VİDEOİki rəngli kuzov, dinamik siluet, iri radiator toru, orijinal işıq texnikası...
Axı kim dedi ki, büdcə avtomobili gözəl ola bilməz?! 
Hələ bu harasıdır, geniş salon, gözlənilməz təhcizat – deyəsən, “Renault” kompaniyası büdcə avtomobilləri ailəsinə yeni nəfəs vermək niyyətindədir.
Elektron açar, start-stop düyməsi, müasir multimedia sistemləri – hələ bu günə qədər
bu seqmentdə bu qədər avadanlıq baza variantında təklif olunmamışdı. Üstəgəl, gücləndirilmiş mühərrik, avtomat sürətlər qutusu və tam ötürücülü transmissiya.
“Renault Kaptur” həftə içi şəhər küçələrində, istirahət günləri isə təbiətin qoynunda hərəkət etmək arzulayan gənc ailələr üçün olduqca maraqlı avtomobildir. 
Daha ətraflı tanışlıq üçün Oxu.Az sizə təcrübəli ekspertlər Rəhim Əliyev, Ruslan Musayev və Natiq Zərbəliyevin icmalını təqdim edir:


İ.N.
www.oxu.az

 
"
"Deputat: Rusiya istehsalı olan avtomobilləri yol hərəkətindən çıxaraq“Ötən illərlə müqayisədə 2017-ci ildə ölkədə avtoqəzaların sayı artmaqdadır”.
Oxu.Az Qafqazinfo-ya istinadən xəbər verir ki, bunu millət vəkili Elmira Axundova deyib.
O bildirib ki, bu, çox təəssüf doğuran bir məsələdir:
“Bir neçə il bundan qabaq təklif irəli sürmüşdüm ki, qonşu ölkələrin, o cümlədən Rusiyanın təcrübəsini öyrənək. Köhnə model avtomaşınları, xüsusilə də Rusiya istehsalı olan avtomobillər yol hərəkətindən çıxaraq. 
Bunun müqabilində də avtonəqliyyat sahiblərinə müəyyən məbləğdə vəsait və yaxud çek verilsin, daha doğrusu, həmin şəxslərlə daha güzəştli şərtlərlə yeni model avtomobil almaq imkanı yaradılsın. Çünki ölümlə nəticələn avtoqəzaların böyük əksəriyyəti köhnə model avtomaşınlarda baş verir”.
E.Ə.
www.oxu.az
"
"“Yol hərəkəti haqqında” qanununa dəyişiklik olunduMilli Məclisin bu gün keçirilən plenar iclasında “Yol hərəkəti haqqında” qanuna dəyişiklik layihəsi müzakirəyə çıxarılıb.
Oxu.Az Report-a istinadən xəbər verir ki, layihəyə əsasən, nəqliyyat vasitələrinin dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədilə müayinə edildikdən sonra texniki baxışdan keçiriləcək.
Layihədə qeyd olunub ki, bu, texniki baxışı həyata keçirən qurumların fəaliyyətinin təkmilləşdirilməsinə xidmət edir.
Qeyd edək ki, bu qanunun 27-ci maddəsinin ikinci hissəsinin 2-5-ci bəndlərində və üçüncü hissəsində nəzərdə tutulmuş nəqliyyat vasitələri, həmçinin avtobuslar, icazə verilən maksimum kütləsi 3.5 tondan artıq olan yük avtonəqliyyat vasitələri, təhlükəli yüklərin daşınması üçün xüsusi xüsusi təyinatlı texniki təhlükəsizlik üzrə uyğunluq sertifikatı olan nəqliyyat vasitələrinin - istehsal olunduğu vaxtdan 1 il müddətinə texniki baxışdan keçirilməməsi nəzərdə tutulur.
Qanuna əsasən, istehsal olunduqları vaxtdan 4 il keçdikdə 2 ildə bir dəfə, istehsal olunduqları vaxtdan 10 il keçdikdə - ildə bir dəfə texniki baxışın keçirilməsi nəzərdə tutulur.
Dəyişiklik layihəsi səsverməyə çıxarılaraq qəbul edilib.
A.M.
www.oxu.az
"
"Cocuq Mərcanlı yolunun tikintisi yekunlaşmaq üzrədir – FOTO + VİDEOCəbrayıl rayonunun Cocuq Mərcanlı kəndinə gedən avtomobil yolunun tikintisi artıq son mərhələdədir.
Bu barədə Oxu.Az “Azəravtoyol” ASC-yə istinadən xəbər verir.

Məlumatda deyilir ki, ümumi uzunluğu 9 km, layihə üzrə eni 12 metr təşkil edən avtomobil yolunun hazırda 8 km-ə yaxın hissəsinə asfalt - beton örtüyünün ilk qatı döşənib. Qalan hissədə isə aparılan torpaq işləri yekunlaşmaq üzrədir. Yaxın günlərdə qalan hissənin də asfaltlanması nəzərdə tutulub. Ümumilikdə isə 2 qat olmaqla yolun 68 min m2 sahəsi asfaltlanacaq.

Asfaltlanma işlərinə qədər yolun 5 km-lik hissəsində bərpa işləri, 4 km-lik hissəsində isə yenidənqurma işləri aparılıb. Tikinti işləri zamanı zəruri olan yerlərdə 9 ədəd su keçidi tikilib, 1 ədəd 2 aşırımlı mövcud avtomobil körpüsünün bərpası işləri görülüb. Sözügedən körpünün uzunluğu 24 metr, eni isə 10 metrdir.

Layihə çərçivəsində yol 1 gediş və 1 gəliş olmaqla 2 hərəkət zolağından ibarətdir. Hərəkət hissəsinin eni 7,5 metr, hər bir istiqamət üzrə isə çiyinlərin eni isə 1,5 metr təşkil edir.

Tikinti işləri yekunlaşandan sonra zəruri olan yerlərdə yol nişanları və məlumatverici lövhələr quraşdırılacaq, həmçinin piyada zolaqlarının, yol-cizgi və yol-göstərici xətlərinin çəkilişi işləri də aparılacaq.

Qeyd edək ki, yeni salınan avtomobil yolu Cocuq Mərcanlı kəndi də daxil olmaqla 7 yaşayış məntəqəsinin - Qazaxlar, Horadiz, Arayatlı, Əhmədbəyli, Qəhrəmanlı və İmamverdili kəndinin sakinlərinin gediş-gəlişinin rahatlaşdırmasına hesablanıb.


A.M.
www.oxu.az
"
"Bakının mərkəzində 4 küçədə nəqliyyatın hərəkəti məhdudlaşdırılır – SİYAHI4 küçədə üfüqi nişanlanma xətlərinin rənglənməsi işləri aparılacaq.
“Azəravtoyol” ASC-dən Oxu.Az-a verilən məlumata görə, Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri çərçivəsində, bu gün səhər saat 11:00-dan etibarən Nəsimi rayonu, Səməd Vurğun, Məhəmməd Füzuli və Şamil Əzizbəyli küçələrinin kəsişməsində (Heydər Əliyev sarayının arxası) üfüqi nişanlanma xətlərinin rənglənməsi işləri aparılacaq. Görülən işlər axşam saatlarınadək yekunlaşdırılacaq.
Anoloji işlər saat 22:00-dan etibarən isə Nəsimi rayonu, Şamil Əzizbəyli, Məhəmməd Füzuli, Bülbül və Səməd Vurğun küçələrində aparılacaq. Rənglənmə işləri səhər saatlarınadək yekunlaşdırılacaq.
“Azəravtoyol” ASC sürücülərdən sözügedən ərazilərdə diqqətli olmalarını xahiş edir.
A.M.
www.oxu.az
"
"Qaydanı pozan sürücü qəza törədib – FOTOBakıda yol hərəkəti qaydasını pozan sürücü qəza törədib.
Oxu.Az Report-a istinadən xəbər verir ki, hadisə paytaxtın Binəqədi rayonu, Biləcəri qəsəbəsində qeydə alınıb.
Belə ki, “BMW” markalı avtomobilin sürücüsü yol hərəkəti qaydasını pozaraq qoşa xəttin üzərindən keçərək əks istiqamətə hərəkət edən zaman “Mercedes” markalı avtomobil ona çırpılıb. Nəticədə hər iki avtomobil deformasiyaya uğrayıb.
Əraziyə Dövlət Yol Polisi İdarəsinin Binəqədi Rayon Şöbəsinin əməkdaşları cəlb edilib, araşdırma aparılır.








A.M.
www.oxu.az
"
"Azərbaycanda avtomobil biznesi çökürMinik avtomobili idxalı azalmaqda davam edir. Xəbər verdiyimiz kimi, 2017-ci ilin yanvar-mart aylarında Azərbaycana 1431 ədəd nəqliyyat vasitəsi gətirilib. Bu, ötən ilin 3 ayı ilə müqayisədə 5% çoxdur. 2016-cı ilin birinci rübündə Azərbaycana 1362 ədəd nəqliyyat vasitəsi idxal olunmuşdu.
Oxu.Az Marja-ya istnadən xəbər verir ki, nəqliyyat vasitələrinin idxalında artım yük avtomobillərinin idxalının atmasından qaynaqlanıb.
Əslində minik avtomobillərinin idxalı 4% azalıb. Belə ki, bu ilin yanvar- mart aylarında 1185 ədəd minik avtomobili idxal olunub. Keçən ilin anoloji dövründə minik avtomobili idxalı 1235 ədəd təşkil etmişdi.
Keçən ilin ilk rübündə 97 ədəd yük avtomobili idxal olunarkən, bu ilin anoloji dövründə idxal 195 ədəd təşkil etmişdir. Yük avtomobili idxalındakı 98 ədədlik artım cəmi nəqliyyat vasitələrinin idxalının artmasında səbəb olub.
2017-ci ilin yanvar-mart aylarında ölkəmizə 25 ədəd avtobus, 1185 ədəd minik avtomobili, 195 ədəd yük avtomobili, 26 ədəd xüsusi təyinatlı avtomobil idxal olunub. 2016-cı ilin yanvar- mart aylarında Azərbaycana 19 ədəd avtobus, 1235 ədəd minik avtomobili, 97 ədəd yük avtomobili, 11 ədəd xüsusi təyinatlı avtomobil idxal olunmuşdu.  
Minik avtomobili idxalının azalması rəsmi distribyutor və dilerlərin satışlarının çox aşağı qalmaqda olduğuna işarə edir.
Son iki ayda dolların manat qarşısında bir qədər ucuzlaşması avtomobil satışlarını cüzi canlandıra bilər.
Z.Q.
www.oxu.az
"
"Ələt-Astara yolunda “07” təhlükəli anlar yaşatdı – VİDEOSürücü Kənan Kərimli idarə etdiyi avtomobillə ağır qəzadan qurtulub. 
Oxu.Az xəbər verir ki, o, bunu əks etdirən videonu Avtosfer.az-a göndərib.
Videodan aydın görünür ki, aprelin 17-də, saat 13:54 radələrində qarşılıqlı hərəkət olan yolda üç avtomobil təhlükəli vəziyyət yaradaraq ötmə əməliyyatı aparır. Onlardan ikisi “Mercedes”, biri isə “VAZ-2107” markalı avtomobildir. 
Yaxınlaşmaqda olan avtomobilin yoluna çıxan və yüksək sürətlə hərəkət edən “Mercedes”lər toqquşmadan yayınmaq üçün sağa çəkilə bilir. “07”-nin sürücüsü isə qəfil tormoz verir və avtomobilin sol tərəfi “qaçır”.
Bu zaman qarşıdan gələn Kənan Kərimlinin idarə etdiyi avtomobillə toqquşma təhlükəsi yaranır. K.Kərimli öz avtomobilini tam olaraq sağa çəkərək yol çiyninə çıxardır və qəzadan yayına bilir. Avtomobil yerində fırlanaraq üzü əks istiqamətə dayanır. 
Ona qəza şəraiti yaradan sürücü isə avtomobili saxlayaraq Kənan Kərimliyə yaxınlaşıb “görmədim” deməklə özünə haqq qazandırmağa çalışır.
Kənan Kərimli bildirir ki, həmin avtomobildə 5 nəfər olub və qorxulu anlar yaşayıblar. 


İ.N
www.oxu.az

 
"
"Bakıda bəzi avtomobillərin hərəkəti məhdudlaşdırılırIV İslam Həmrəyliyi Oyunları zamanı yük maşınları, o cümlədən təmir, məişət tullantıları ilə məşğul olan və xidməti, firmada çalışan avtomobillərin hərəkətinə axşam saat 22:00-dan səhər 07:00-a qədər icazə veriləcək.
Oxu.Az xəbər verir ki, bu barədə AZƏRTAC-a açıqlamasında Daxili İşlər Nazirliyinin Baş Dövlət Yol Polisi İdarəsinin (BDYPİ) şöbə rəisi, polis polkovniki Kamran Əliyev deyib.
Bununla bağlı Nazirlər Kabinetinin qərar çıxardığını bildirən K.Əliyev qeyd edib ki, hər hansı yük avtomobilinin sutkanın digər saatlarında hərəkətetmə zərurəti yarandığı halda Baş Dövlət Yol Polisi İdarəsinə müraciət edilməlidir. Bu müraciətə baxılacaq və zərurət yarandığı halda həmin avtomobilin sutkanın digər saatlarında hərəkətinə icazə veriləcək.
K.Əliyev həmçinin vurğulayıb ki, artıq gələn həftədən IV İslam Həmrəyliyi Oyunları ilə bağlı Bakıda çəkilən xüsusi zolaqlara yalnız Oyunlar üçün nəzərdə tutulan nəqliyyat vasitələri buraxılacaq. Mayın 25-nə qədər aidiyyəti olmayan avtomobillər zolağa girsə, 40 manat məbləğində cərimə olunacaqlar.
Xatırladaq ki, mayın 12-dən 22-dək Bakıda IV İslam Həmrəyliyi Oyunları keçiriləcək.
Z.Q.
www.oxu.az
"
"Bakıda avtomobillər yolun əks istiqamətinə çıxaraq hərəkət etdilər – VİDEOBakıdakı yolların birində öz zolağı ilə hərəkətdə olan sürücünün qabağına qəfil əks istiqamətdən gələn 2 avtomobil çıxıb. 
Həmin görüntülər sürücü tərəfindən Oxu.Az-ın redaksiyasına göndərilib. 
Görüntülərdə “99-DX-901” dövlət qeydiyyat nişanlı “Mercedes” markalı avtomobil və “90-HE-200” dövlət nişanlı “Toyota” markalı avtomobillərin əks zolaqda hərəkət etməsi göstərilir.
Həmin görüntüləri təqdim edirik: 


İ.N
www.oxu.az

 
"
"Polis polkovnikinin xidməti avtomobili qəzaya düşübDaxili İşlər Nazirliyinin (DİN) yüksək vəzifəli əməkdaşının xidməti avtomobili qəzaya düşüb.
Oxu.Az Report-a istinadən xəbər verir ki, hadisə Bakı şəhəri, Səbail rayonu, Bəşir Səfəroğlu küçəsində qeydə alınıb.
Məlumata görə, DİN-in Beynəlxalq Əməkdaşlıq İdarəsinin rəisi, polis polkovniki Əbdül Zərgərlinin “Hyundai” markalı xidməti avtomobili “Mercedes”lə toqquşub.
Hadisə nəticəsində Ə.Zərgərlinin sürücüsü xəsarət alaraq DİN-in hospitalına yerləşdirilib. Hadisə zamanı Ə.Zərgərlinin avtomobildə olub-olmadığı bilinmir.
Faktla bağlı araşdırma aparılır.
A.M.
www.oxu.az
"
"Bakıda motosiklet sürücüsü qəza törədib: Ölən və yaralanan var – FOTOBakıda motosiklet sürücüsü qəza törədib.
Oxu.Az Report-a istinadən xəbər verir ki, hadisə Yasamal rayonunda qeydə alınıb.
Belə ki, 1992-ci il təvəllüdlü Rüstəmov Elvin Əliağa oğlu idarə etdiyi 10-B-695 dövlət qeydiyyat nişanlı, “Yamaha” markalı motosikletlə İnşaatçılar prospektində yüksək sürətlə hərəkətdə olarkən piyada keçidindən keçən, şəxsiyyəti hələlik müəyyənləşdirilməmiş 30-35 yaşlı kişini vurub. Nəticədə həm piyada, həm də motosikletin sürücüsü E.Rüstəmov ağır xəsarət alıb.
Piyada və bayker xəstəxanaya yerləşdirilib. Həkimlərin səyinə baxmayaraq, piyadanın həyatını xilas etmək mümkün olmayıb.
Əraziyə Yol Patrul Xidmətinin əməkdaşları cəlb edilib. Motosiklet cərimə meydançasına yerləşdirilib.
Faktla bağlı Yasamal Rayon Polis İdarəsində araşdırma aparılır.


























A.M.
www.oxu.az
"
"Mingəçevirdə 9 yaşlı uşağı avtomobil vurubGünorta saatlarında Mingəçevir şəhərində azyaşlı piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, şəhərin Samux küçəsində yaşayan 1998-ci il təvəllüdlü Hüseynova Zəhra Novruz qızı “Jiquli” markalı avtomobil tərəfindən vurulub.
Yaralı Mingəçevir Şəhər Mərkəzi Xəstəxanasının Uşaq reanimasiya şöbəsinə yerləşdirilib. Şöbə müdiri Eldar Kərimovun məlumatına görə, vurulan azyaşlıya açıq kəllə-beyin travması, baş-beyin silkələnməsi, sümüyün sınığı, sol göz nahiyəsinin hipetoması diaqnozu ilə çevik tibbi müdaxilə olunub. Hazırda xəstənin vəziyyəti sabit-ağır olaraq qiymətləndirilir.
Mingəçevir şəhər polis şöbəsindən əldə olunan ilkin məlumata görə, hadisə ilə bağlı təhqiqat aparılır.
A.M.
www.oxu.az
"
"“Formula 1” ilə əlaqədar bir neçə küçə bağlanıb – VİDEOAzərbaycanda Formula 1 yarışının təşkilatçısı Bakı Şəhər Halqası Əməliyyat Şirkəti bu il 23-25 iyun tarixlərində paytaxtda baş tutacaq Azərbaycan Qran Prisinə hazırlıqla əlaqədar Bakı Şəhər Halqasının keçdiyi küçələrdə təhlükəsizlik baryerlərinin quraşdırılması işlərini və həmçinin trekin asfalt örtüyünün yarışa tam hazır vəziyyətə gətirilməsi istiqamətində təmir-bərpa işlərini davam etdirir.
Oxu.Az xəbər verir ki, bu gün saat 18:00-dək Rəsul Rza küçəsinin Zərifə Əliyeva küçəsi və Neftçilər prospekti ilə olan kəsişmələri arasındakı hissəsində təmir-bərpa işləri aparılacaq. Bu səbəbdən kəsişmələrdən etibarən yolun həmin hissəsi nəqliyyatın hərəkəti üçün bağlı olacaq.
Zərifə Əliyeva küçəsi ilə gələn sürücülərin alternativ yollardan istifadə etmələri xahiş olunur.


A.M.

www.oxu.az
"
"“Metropark”a avtomobillə gələnlər yeni problemlə üzləşiblər – FOTO“Metropark” ticarət mərkəzinə avtomobillə gələnlər yeni problemlə üzləşiblər.
Oxu.Az BAKU.WS-ə istinadən xəbər verir ki, problemə səbəb alış-veriş mərkəzi yaxınlığındakı parkomatın yığışdırılması olub.
Belə ki, ticarət mərkəzi yaxınlığında parkomat ləğv edilərək yerində avtomobil saxlamaq qadağandır işarəsi qoyulub. 
Yol nişanına qadağa 40 metr ərazidə qüvvədədir. Qadağaya riayət etməyənlər 20 AZN civarında cərimə oluna bilərlər. 
Üstəlik avtomobilinizi evakuator tərəfindən aparılmasını nəzərə alsaq ümumilikdə 40 manat ziyana düşəcəksiniz.








S.B.
www.oxu.az
"
"Bakının küçələrindən biri təmirə bağlanıb – FOTOXətai rayonu Süleyman Vəzirov küçəsinin təmiri işləri aparılır. 
Bu barədə “Azəravtoyol” ASC-dən Oxu.Az-a bildirilib. 
Məqsəd küçə ilə vətəndaşların rahat və maneəsiz hərəkətini təmin etməkdir. Sözügedən küçənin uzunluğu 700 metr, ortalama eni 12 metrdir.
Təmir işləri çərçivəsində küçənin köhnə asfalt-beton örtüyünün üst qatı frezlənərək kənara daşınır. Bunun əvəzinə küçəyə ikiqat olmaqla yeni asfalt örtüyü döşənir. Ümumilikdə yolun 10 min kvadratmetrdən çox hissəsinin asfaltlanması nəzərdə tutulub.























U.A.
www.oxu.az
"
"Yollardakı sarı zolaqlarda hərəkət nə zamandan qadağan olunacaq? – AÇIQLAMABakının beynəlxalq idman yarışlarına ev sahibliyi etməsinə sayıl günlər qalır. Bu məqsədlə artıq paytaxt yollarında da hazırlıq işlərinə başlanılıb.
Oxu.Az musavat.com-a istinadən xəbər verir ki, bir neçə istiqamətdə magistral yollara sarı zolaqlar çəkilib.
Bu zolaqlar məhz idman yarışlarının keçiriləcəyi ərəfədə yarış iştirakçılarını daşıyan avtomobillərin hərəkəti üçün nəzərdə tutulsa da, məlumatsız olan bəzi sürücülərdə narahatlıq yaradıb. Bəziləri bu yollarda hərəkət etməyə ehtiyat edirlər. 
Sosial şəbəkələrdə ən çox səslənən suallardan biri də hansı tarixdən etibarən sarı zolaqda hərəkət etməyin qadağan olunmasıdır.
Qeyd edək ki, I Avropa Oyunları ərəfəsində sarı zolaqla hərəkət edən sürücülər 40 manat məbləğində cərimə olunurdu.
Hazırda sarı zolaqda hərəkətin qadağan olunub-olunmaması ilə bağlı Bakı Şəhər Baş Dövlət Yol Polis İdarəsinin ictimaiyyətlə əlaqələr şöbəsinin rəisi Vaqif Əsədovla əlaqə saxlanılıb.
V.Əsədov bildirib ki, hazırda sürücülər üçün narahatlığa heç bir əsas yoxdur. Yarışların başlanılması ilə bağlı elan verildiyi gündən həmin zolaqlara daxil olan sürücülərlə bağlı inzibati protokollar tərtib ediləcək: “Hazırda isə heç bir cərimə tətbiq olunmur. Yarışlar başlayana qədər sarı zolaqla hərəkət etmək sərbəstdir”.
O, həmçinin bildirib ki, həmin sarı zolaqlar yalnız idman oyunlarının keçirilməsi üçün nəzərdə tutulub: “Bu yollar idman oyunlarının keçirildiyi əraziləri birləşdirən və tamaşaçıları, qonaqları, idmançıları həmin istiqamətlərdə aparan avtomobil sürücülərinin təhlükəsizliyinin təmin edilməsi məqsədi daşıyır. Bu ərəfədə həmin zolağa daxil olmaq inzibati xəta tərkibi yaradır. Bunu edənlər məsuliyyətə cəlb olunacaq”.
İ.N.
www.oxu.az
"
"Azərbaycan sərhədçiləri qəzaya düşüb: Ölən və yaralanan var – FOTOLənkəran rayonunda sərhədçiləri daşıyan avtomobil qəzaya uğrayıb.
Oxu.Az Report-a istinadən xəbər verir ki, hadisə Lənkəran-Lerik avtomobil yolunun Lənkəran rayonunun Şovu kəndi ərazisindən keçən hissəsində qeydə alınıb.
Belə ki, Sərhəd Qoşunlarına (SQ) məxsus “UAZ” markalı avtomobil yolun kənarındakı ağaca çırpılıb. Nəticədə Sərhəd Qoşunlarında xidmət edən baş leytenant, 1991-ci il təvəllüdlü Elçin Abdullayev Lənkəran Rayon Mərkəzi Xəstəxanasının Reanimasiya şöbəsinə yerləşdirilsə də, onun həyatını xilas etmək mümkün olmayıb.
Avtomobildəki digər sərhədçi isə ayağından xəsarət alıb.
Faktla bağlı araşdırma aparılır.























A.M.
www.oxu.az
 
"
"Füzuli küçəsi “Beşmərtəbə” dairəsinə birləşdirildiBakının Füzuli küçəsində təmir işləri başa çatıb. 
Bunu Oxu.Az-a “Azəravtoyol” ASC-nin Mətbuat katibliyinin rəisi Anar Nəcəfli bildirib.
“Sovetski”də aparılan işlər çərçivəsində artıq Füzuli küçəsinin davamının “Beşmərtəbə” dairəsinə birləşdirilməsi işləri yekunlaşıb”, - deyə A.Nəcəfli bildirib.
 
Z.Q.
www.oxu.az
 
 
 
"
"Uçan avtomobil bir milyon dollardan baha olacaq – VİDEO Slovakiyanın “AeroMobil” şirkəti Monakoda keçirilən sərgidə özünün uçan avtomobilini təqdim edib.
Oxu.Az-ın ikt.lent.az-a istinadən xəbərinə görə, avtomobil üçün artıq ilkin sifarişlərin qəbuluna başlanıb.
Uçan avtomobilin dəyəri 1 milyon dollardan artıqdır və 2020-ci ildən etibarən alıcıların istifadəsinə veriləcək.
Hibrid mühərriklə təchiz olunmuş avtomobili həm yerdə, həm də göydə sürmək mümkün olacaq. Yerdə maksimal sürəti 160 km/saat, maksimal gedişi 700 km olacaq. Göydə isə bu göstəricilər müvafiq olaraq 360 km/saat və 750 km olacaq. Avtomobili uçuş rejiminə keçirmək üçün 3 dəqiqə lazım gələcək.
Nəqliyyat vasitəsi həm avtomobil, həm də uçan aparat kimi qeydiyyatdan keçəcək. Bu isə o deməkdir ki, onu idarə edən şəxsin həm sürücülük vəsiqəsi, həm də pilot lisenziyası olmalıdır.


İ.N
www.oxu.az


 
"
"Bakıda yol polisi əməkdaşı sürücüyə qarşı kobudluq etdi – VİDEOBakıda sürücü ilə YPX əməkdaşı arasında mübahisə kameraya düşüb. 
Oxu.Az-ın BAKU.WS-ə istinadən məlumatına görə, Masazır yolunda gizli radar quraşdıran polis əməkdaşlarına yaxınlaşan sürücü etiraz edib. Polisə irad tutan sürücü gizli radar quraşdırılmasının düzgün olmadığını bildirib. Buna cavab olaraq polis sürücüdən sənədlərini təqdim etməyi tələb edib. 
Qeyd edək ki, radarla bağlı ekspert Ərşad Hüseynov bir müddət öncə açıqlama vermişdi. Mütəxəssis hesab edir ki, radarlar istənilən yerdə, hətta 100 metrdən bir də quraşdırıla bilər:
Həmin görüntüləri təqdim edirik: 

İ.N
www.oxu.az
"
"Bakıda daha bir yolun yenidənqurma işləri bitir  – FOTO + VİDEO14 km uzunluğunda olan Binəqədi-Novxanı-Corat avtomobil yolunun 6 km-lik Binəqədi-Novxanı hissəsinin yenidən qurulması işləri yekunlaşmaq üzrədir.
“Azəravtoyol” ASC-nin mətbuat xidmətindən Oxu.Az-a verilən məlumata görə, hazırda sözügedən hissəyə asfalt-beton örtüyünün sonuncu qatının döşənməsi işləri aparılır ki, bu işlər də artıq bitmək üzrədir.
Ümumilikdə yolun 170 min m2 sahəsinə 2 qat olmaqla yeni asfalt-beton örtük döşənəcək. 
Qeyd olunan ərazinin Binəqədi qəsəbəsi ərazisindən keçən 1.1 km-lik hissəsində 1.5 metr enində yeni piyada səkiləri inşa edilib, yeni səki daşları düzülüb və işıq dirəkləri quraşdırılıb.
Binəqədi-Novxanı-Corat avtomobil yolunun qalan 8 km-lik hissəsində hazırda aidiyyəti qurum tərəfindən yeni su və kanalizasiya xətlərinin çəkilişi işləri aparılır. Bu işlər bitdikdən sonra həmin hissənin də təmiri işləri aparılacaq.
Bildirilir ki, avtomobil yolunun mövcud eni isə 7-9 metr arası dəyişirdi. Layihəyə uyğun olaraq yol 12 metrə qədər genişləndirilib. Yol 2 gediş, 2 gəliş olmaqla 4 hərəkət zolağından ibarət olacaq. 
Bundan başqa, təmir-tikinti işləri çərçivəsində yol boyu maneələr sökülüb, kommunikasiya xətləri köçürülüb, köhnə asfalt-beton örtüyü frezlənərək kənara daşınıb, zəruri olan yerlərdə yol yatağının yararsız qruntu qazılaraq çıxarılıb, genişləndirilmiş ərazilərə də daxil olmaqla karbonat materialı tökülərək yenidən kipləşdirilib.     
 Layihə çərçivəsində yolun 1.3-cü km-də, Binəqədi, Novxanı və Mehdiabad qəsəbələrinə gedən yolların kəsişməsində 12 metr diametrində yeni dairə inşa olunub, bundan başqa Novxanı qəsəbəsində yerləşən dəmir yolu və su kanalı üzərində yerləşən mövcud körpülərin əsaslı şəkildə təmir edilərək 7 m-dən 12.5 m-ə qədər genişləndirilməsi və kommunikasiya xətlərinin yolun altından keçirilməsi üçün 5 yerdə xüsusi boruların quraşdırılması da nəzərdə tutulub.
Tikinti işləri yekunlaşdıqdan sonra avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılacaq, piyada zolaqlarının, yolcizgi və yol göstərici xətlərinin çəkilişi işləri aparılacaq.       
Qeyd edək ki, sözügedən avtomobil yolu uzun müddət təmir olunmadığı üçün deformasiyaya uğramış və dağılmış hissələr yaranmışdı. Üstəlik bəzi ərazilərdə piyada səkilərinin olmaması vətəndaşların normal və təhlükəsiz hərəkətinə maneə yaradırdı. Avtomobil yolunun tikintisi ilə bu problemlər köklü şəkildə aradan qaldırılacaq, 5 yaşayış məntəqəsinin 72 min nəfər əhalisinin gediş-gəlişi xeyli asanlaşacaq.





















N.О.
www.oxu.az
"
"İri və xırdabuynuzlu heyvanlar bu magistral yolda hərəkəti iflic edir – VİDEOBakı-Qazax magistralının Ağdaş ərazisindən keçən hissəsində sakinlər heyvanlarını otlağa aparmaq üçün sürətlə gedən avtomobillərin arasından yolu keçməlidirlər. Bu da sürücülərə qəza şəraiti yaradır.
Heyvan sahibləri bildirir ki, onların keçdiyi ərazidə heyvanlar üçün keçid yoxdur.
Oxu.Az-ın Xezerxeber.az-a istinadən məlumatına görə, səhər saatlarında heyvanlar otlağa gedəndə və axşam geri qayıdanda yolda qəzalara səbəb olur.
Kənd sakinləri heyvanları örüş sahələrinə aparmaq üçün yolu keçirmək məcburiyyətindədirlər. Heyvanlar sürü ilə keçəndə isə yolda hərəkət dayanır.
Sakinlər bildirir ki, heyvan üçün keçid olmadığına görə belə vəziyyət yaranır. Heyvan keçidləri də uzaqda olduğundan heç kim getmək istəmir. 
“Azəravtoyol” ASC-nin mətbuat xidmətinin rəhbəri Anar Nəcəfli məsələ ilə bağlı bildirib ki, magistral yolda nəzərdə tutulan yerlərdə heyvan keçidləri qoyulub. Sakinlərin dediyi ərazi də heyvan keçidinə təxminən 1 km. ərazidədir. Ona görə onlar özlərinə uyğun olan keçidlərdən istifadə etməlidirlər.

İ.N
www.oxu.az
"
"Paytaxtın bu ərazilərində hərəkət məhdudlaşdırılırBakıda daha bir neçə yolda hərəkət məhdudlaşdırılır.
“Azəravtoyol” ASC tərəfindən Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri ilə əlaqədar olaraq Xəzər rayonu, Qala-Şüvalan yolunda (“Azal Arena”nın yolu) müvafiq işlər aparılır.
Qurumdan Oxu.Az-a verilən məlumata görə, rənglənmə işləri axşam saatlarınadək yekunlaşdırılacaq.
Analoji işlər bu axşam saat 22:00-dan etibarən Moskva prospekti, Biləcəri dairəsində, həmçinin Nəsimi rayonu, A.Bakıxanov və Ceyhun Hacıbəyli küçələrində (A.Bakıxanov küçəsindən Hənifə Ələsgərova küçəsinədək) də aparılacaq. Burada işlər səhər saatlarınadək yekunlaşdırılacaq.
“Azəravtoyol” ASC sürücülərdən sözügedən ərazilərdə diqqətli olmalarını və sıxlığın yaranmaması üçün alternativ yollardan istifadə etməyi tövsiyə edir.
N.O.
www.oxu.az
"
"Yol hərəkət qaydalarına əməl etməyən taksi qəza törətdi – VİDEO + FOTOGecə saatlarında Abşeron rayonunun Sulutəpə qəsəbəsində bir neçə nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, qəzaya dairədə yol nişanının tələbinə əməl etməyən “99-XU-438” dövlət qeydiyyat nişanlı “London taksi”sinin sürücüsü səbəb olub.
Nəticədə yüksək sürətlə gələn “10-NA-016” dövlət qeydiyyat nişanlı “Mercedes” markalı avtomobil taksiyə çırpılıb. Zərbə o qədər güclü olub ki, “Mercedes” bir neçə dəfə dövrə vuraraq işıq dirəyinə çırpılıb.
Qəza zamanı “Mercedes”in sürücüsü, 1999-cu il təvəllüdlü Əyyubov Nicat Rasim oğlu və sərnişinlər - 1995-ci il təvəllüdlü Albabayev Rahim Şahin oğlu, 1996-ci il təvəllüdlü Kərəmov Əhəd Vidadi oğlu, 1997-ci il təvəllüdlü Qarayev Tural Cavanşir oğlu xəsarət alaraq xəstəxanaya yerləşdirilib.
Bundan əlavə, “London taksi”sinin sürücüsü, 1983-cü il təvəllüdlü Alməmmədov Zamin Ümid oğlu da bədən xəsarətləri alaraq xəstəxanaya yerləşdirilib.
Faktla bağlı Daxili İşlər Nazirliyinin Baş İstintaq və Təhqiqat İdarəsində araşdırmalar aparılır.







































Z.Q.
www.oxu.az
"
"Bakıda avtomobili belə xilas etdilər — VİDEOKanala düşən avtomobil hadisə şahidlərinin köməyi ilə sudan çıxarılıb. 
Oxu.Az Baku.ws-ə istinadən xəbər verir ki, hadisə Sabunçu rayonu Kürdəxanı qəsəbəsində baş verib. ""VAZ-21 099"" markaıl avtomobilin sürücüsü idarəetməni itirib və nəticədə avtomobil su kanalına düşüb. 
Hadisə nəticəsində avtomobilin sürücüsü xəsarət alıb. Ətrafdakı insanlar hadisə yerinə evakuator çağırıblar və avtomobili sudan çıxarıblar.

Z.Q
www.oxu.az
"
"Avtomobillərin dövlət qeydiyyatına alınması qaydaları dəyişdirilirAzərbaycanda nəqliyyat vasitələrinin dövlət qeydiyyatına alınma qaydaları dəyişdirilir.
Oxu.Az Trend-ə istinadən xəbər verir ki, bu barədə məsələ “Yol hərəkəti haqqında” qanuna təklif olunan dəyişiklikdə öz əksini tapıb.
Dəyişikliyə əsasən, nəqliyyat vasitələrinin dövlət qeydiyyatına alınması üçün yeni tələblər irəli sürülür. 
Qanuna əlavə edilməsi təklif edilən dəyişikliyə əsasən, nəqliyyat vasitəsi dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədilə müayinə edildikdən sonra texniki baxışdan keçirilir.
Təklif edilən dəyişikliyi şərh edən nəqliyyat üzrə ekspert Ərşad Hüseynov bildirib ki, hazırkı qanunvericiliyə əsasən, nəzərdə tutulub ki, Azərbaycanda avtomobil alınıb-satılarkən və yaxud da təzə və ya köhnə avtomobil xaricdən gətirilərkən təkrar və ya ilk dəfə dövlət qeydiyyatına alınması üçün texniki müayinədən keçirilir:
“Texniki müayinə odur ki, avtomobilin mühərrik, ban və şassi nömrələri, habelə rəngi tutuşdurulur və hər şey qaydasındadırsa, həmin avtomobil dövlət qeydiyyatına alınır. Ancaq avtomobil təkrar və ya ilk dəfə dövlət qeydiyyatına alınan zaman avtomobilin həm də texniki baxışdan keçirilməsi tələb olunur.
Qanunda isə təkrar və ya ilk dəfə dövlət qeydiyyatına alınma zamanı texniki baxış məcburi olmadığı üçün sürücülər bu tələbə etiraz edirlər. Yeni dəyişikliyə əsasən isə, avtomobilin təkrar və ya ilk dəfə dövlət qeydiyyatı zamanı mühərrik, ban və şassi nömrələri, habelə rəng tutuşdurulmaqla yanaşı, texniki baxış da keçiriləcək. 
Qanuna təklif olunan bu dəyişikliyə əsasən, əgər avtomobil bu il texniki baxışdan keçirilməlidirsə və nəqliyyat vasitəsi satılan tarixə qədər keçirilməyibsə, bu halda polis texniki baxışdan keçirməyi də qanunla tələb edəcək”.
Qeyd edək ki, təklif edilən dəyişiklik Milli Məclisin aprelin 25-də keçiriləcək növbəti plenar iclasında müzakirəyə çıxarılacaq.
U.A.
www.oxu.az
"
"Bakıda əksər yollarda yolgöstərici xətləri yenidən rənglənirBakıda avtonəqliyyat vasitələrinin hərəkətinin tənzimlənməsi məqsədilə piyada keçidlərinin, yolcizgi və yolgöstərici xətlərin yenidən rənglənməsi işləri ilə əlaqədar olaraq Yasamal rayonu Salamzadə küçəsində müvafiq işlər aparılır.
“Azəravtoyol” ASC-dən Oxu.Az-a daxil olan məlumata görə, rənglənmə işləri axşam saatlarınadək yekunlaşdırılacaq.
“Analoji işlər bu axşam saat 22:00-dan etibarən Yasamal rayonu Tbilisi və İnşaatçılar prospektlərində də aparılacaq. Burada işlər səhər saatlarınadək yekunlaşdırılacaq. ""Azəravtoyol"" sürücülərdən sözügedən ərazilərdə diqqətli olmalarını və sıxlığın yaranmaması üçün alternativ yollardan istifadə etməyi tövsiyə edir”, - deyə məlumatda qeyd edilib.
N.O.
www.oxu.az
"
"Bakıda sürücü yolun bağlanmasına belə reaksiya verdi – FOTOBir neçə gündür təmirinə başlanmış Binəqədi-Novxanı yolunda maraqlı hadisə baş verib.
Oxu.Az Lent.az-a istinadla xəbər verir ki, “Azəravtoyol” ASC-nin mətbuat xidmətinin rəhbəri Anar Nəcəfli bildirib ki, təmir gedən ərazidə yol bağlı olsa da, sürücülərdən biri mütləq bağlanmış hissəyə keçməli olduğunu bildirib. 
Ona izah edilib ki, yol təmirlə əlaqədar bağlıdır və ora keçmək olmaz. Buna etiraz edən sürücü isə “Mercedes” markalı avtomobilini düz qreyderin təkərinin altında saxlayaraq çıxıb gedib.
Hadisə yerindən çəkilmiş fotoları təqdim edirik.











N.O.
www.oxu.az
"
"Rusiyada iki mindən çox “Audi” geri çağırıldı“Volkswagen Qrup Rus” şirkəti Rusiyada 2300-dən çox “Audi” markalı avtomobili geri çağırıb.
Oxu.Az Trend-ə istinadən bildirir ki, qərar sukeçiricilərin yaxşı işləməməsi ilə əlaqədardır. 
Məlumatda qeyd olunur ki, geri çağırılma 2010-2017-ci illər arasında Rusiyada satılmış Q5 modellərinə şamil olunur. 
Bu avtomobillərdə təmir işləri ödənişsiz əsasda həyata keçiriləcək.
U.A.
www.oxu.az
"
"Piyadanı öldürən sürücü polisə təslim oldu – FOTOLənkəranda piyadanın ölümü ilə nəticələnən yol qəzası baş verib.
Hadisə Ələt-Astara yolunun Lənkəran rayonunun Gərmətük qəsəbəsindən keçən hissəsində baş verib. Belə ki, naməlum avtomaşın 1976-cı il təvəllüdlü qəsəbə sakini Vəliyev Anar İdris oğlunu vurub.
Yaralı Lənkəran Rayon Mərkəzi Xəstəxanasına aparılarkən yolda keçinib. Meyit müayinə üçün Məhkəmə Tibbi Ekspertiza və Patoloji Anatomiya Birliyinin Ləkəran şöbəsinə təhvil verilib. Piydanın ölümünə səbəb olan sürücünün şəxsiyyəti məlum olub.
Oxu.Az Report-a istinadən xəbər verir ki, bu, 1987-ci il təvəllüdlü Lənkəran rayon Mamusta kənd sakini Muradov Kamil Əyyar oğludur. O, özü polisə gələrək təslim olub. Sürücü, “Mercedes” markalı 90-KF-505 dövlət qeydiyyat nişanlı avtomobil ilə 1976-cı il təvəllüdlü Gərmətük qəsəbə sakini Vəliyev Anar İdris oğlunu vurub. Yaralı xəstəxanaya aparılarkən yolda keçinib. 














A.S.
www.oxu.az
 
"
"Lənkəranda piyadanın ölümü ilə nəticələnən yol qəzası baş veribLənkəran rayonunda avtomobil piyadanı vuraraq öldürüb
Oxu.Az-ın APA-ya istinadən verdiyi məlumata görə, hadisə Ələt-Astara yolunun Gərmətük kəndi ərazisindən keçən hissəsində qeydə alınıb.
Gərmətük kənd sakini 1976-cı il təvəllüdlü Vəliyev Anar İdris oğlu yolu keçmək istəyərkən onu avtomobil vurub. Ağır xəsarətlər alan kişi hadisə yerində keçinib.
Faktla bağlı araşdırma aparılır. 
S.B.
www.oxu.az
"
"Avtomobili bir addan başqa ada keçirmək çətinləşir“Yol hərəkəti haqqında” Qanuna maraqlı və lazımlı bir dəyişiklik layihəsi irəli sürülüb.
Oxu.Az avtosfer.az-a istinadən xəbər verir ki, yaxın günlərdə Milli Məclisdə müzakirəyə çıxarılacaq layihə ölkəmizdə avtomobillərin və digər mexaniki nəqliyyat vasitələrinin ilkin və təkrar dövlət qeydiyyatı zamanı indiyə qədər sürücülər və Dövlət Yol Polisinin qeydiyyat, imtahan və texniki baxış şöbələri arasında yaranan bir mübahisəyə son qoyacaq.
Layihə qeydiyyat zamanı, o cümlədən avtomobili bir addan başqa ada keçirərkən texniki baxışın keçirilməsi məsələsinə aydınlıq gətirir. Hazırkı qanun bu halda texniki müayinənin keçirilməsini, yəni nəqliyyat vasitəsinin nömrələrinin, marka və rənginin, habelə Mərkəzi İnformasiya Sistemində avtomobil barədə məlumatın yoxlanılmasını nəzərdə tutur. Bu isə texniki baxış deyil, yəni belə halda avtomobilin işlənmiş qazlarının tərkibi, işıq cihazları və texniki baxış üçün xarakterik olan digər aqreqat və detalları yoxlanıla bilməz. Təcrübədə isə çox vaxt həmin müayinəni də texniki baxış kimi həyata keçirməyə və nasazlıq olduqda qeydiyyatdan imtinaya cəhdlər olurdu.
Hüquqşünas Ərşad Hüseynovun fikrincə, bu layihə qəbul edildikdən sonra isə ilkin və təkrar dövlət qeydiyyatı zamanı yalnız bir halda texniki baxışın keçirilməsi məcburidir. Əgər qeydiyyatın həyata keçirildiyi ildə avtomobil texniki baxışdan keçirilməlidirsə və qeydiyyat gününədək keçirilməyibsə, qeydiyyat zamanı texniki baxış da keçirilməlidir. Digər hallarda, yəni əgər həmin il avtomobil texniki baxışdan keçirilməli deyilsə, yaxud avtomobil artıq həmin il üçün texniki baxışdan keçirilmişdirsə, qeydiyyat zamanı texniki baxış tələb edilə bilməz. Hesab edirəm ki, layihənin bu məzmunda qəbulu yuxarıda toxunduğum mübahisəyə aydınlıq gətirəcək.
Bu dəyişiklikdən sonra dövlət qeydiyyatı zamanı alınan dövlət rüsumlarının məbləği də dəyişilməyəcək. Çünki hazırda həyata keçirilən texniki baxış həm də texniki müayinəni əhatə edir. Lakin ola bilər ki, “Dövlət rüsumu haqqında” Qanuna xüsusi dəyişiklik edilməklə bu hal üçün fərqli rüsum müəyyən edilsin.
Layihənin nəzərdə tutduğu başqa bir mühüm yenilik isə odur ki, ilkin və ya təkrar qeydiyyat zamanı texniki baxış məcburidirsə, nəqliyyat vasitəsi “Yol hərəkəti haqqında” Qanunun 1 saylı Əlavəsinin yalnız I və II hissələrində nəzərdə tutulan nasazlıqlara görə texniki baxışdan keçə bilmədikdə qeydiyyat aparılmır və həmin nasazlıqlar aradan qaldırılana qədər aparıla bilməz.
Başqa sözlə, avtomobilin yalnız tormoz sistemlərində və sükan idarə mexanizmində olan nasazlıqlar qeydiyyatdan imtina üçün əsas ola bilər. Digər nasazlıqlar (məsələn, şüşələrdəki, təkərdəki, işıq cihazlarındakı, mühərrikdəki problemlər və s.) qeydiyyatdan imtina üçün əsas deyil və avtomobil bu səbəblərdən nasaz olsa da, qeydiyyat həyata keçirilməlidir.
Belə çıxır ki, qeydiyyat zamanı texniki baxış məcburi olsa da, tam həcmdə keçirilməyəcək. Bu isə o deməkdir ki, həmin nəqliyyat vasitəsi Qanunun 30-cu maddəsində göstərilən dövriliyə uyğun vaxtından texniki baxışdan keçiriməlidir. Yəni, məsələn, aprel ayında alınan “Mersedes” markalı minik avtomobili həmin il texniki baxışdan keçirilməlidirsə, həmin iki element üzrə texniki baxışdan keçirilərək alqı-satqı rəsmiləşdiriləcək, bir aydan sonra isə həmin avtomobil adi dövriliyə uyğun olaraq tam texniki baxışdan keçirilməlidir. Düşünürəm ki, bu məsələyə belə səmərəsiz yanaşma yolverilməzdir. Ona görə də yaxşı olar ki, layihədə düzəliş edilsin, qeydiyyat zamanı texniki baxışın məcburi olacağı halda baxışın tam həcmdə keçirilməsi təsbit edilsin və həmin il üçün yenidən texniki baxışın keçirilməli olmadığı birbaşa göstərilsin.
A.M.
www.oxu.az
"
"“Toyota”nın “BMW” ilə birgə dizayn etdiyi yeni “Supra”nın görüntüləri yayılıb – FOTODünyanın ən böyük avtomobil istehsalçılarından olan “Toyota” şirkəti Almaniyanın lüks avtomobil istehsalçısı “BMW” ilə birlikdə hazırladığı yeni “Supra” modelinin konseptini təqdim edib.
Oxu.Az Digital Trends-ə istinadən xəbər verir ki, 2002-ci ilə qədər istehsal olunan bu avtomobilin 2019-cu ildən təkrar istehsalına başlanacağı planlaşdırılır.
Konsept “Supra”nın fotolarını təqdim edirik. 


























İ.N
www.oxu.az
"
"Bakıda sürücü avtomobili piyada keçidinin üstündə saxladı – FOTOBəzi sürücülərin qadağan olunmuş yerdə park etməsinə dəfələrlə rast gəlinir. Bəzən digər avtomobillərə maneə yaradacaq qədər yolun hərəkət hissəsində avtomobillər saxlanılır.
Oxu.Az Avtosfer.az-a istinadla xəbər verir ki, “99 EF 500” dövlət nömrə nişanlı avtomobilin sürücüsü isə bir az irəli gedərək avtomobilini piyada keçidinin üzərində saxlayıb. Özü də elə bir vəziyyətdə ki, oradan piyadaların keçməsi, ümumiyyətlə, mümkünsüz hala gəlir.
Foto Salatın Əsgərova küçəsi ilə Səməd Vurğun küçəsinin kəsişməsində olan piyada keçidində çəkilib.
İ.N
www.oxu.az
 
"
"Azərbaycanda satışa çıxarılan ən bahalı avtomobillər – FOTO + QİYMƏTAzərbaycanda satışa çıxarılan ən bahalı avtomobillər qiymətləri ilə diqqət çəkir.
Oxu.Az baku.ws-ə istinadən xəbər verir ki, elan saytlarında yerləşdirilən son model avtomobillər 500-600 min manat civarındadır.
Hazırda satışa çıxarılan ən bahalı avtomobil “Rolls-Royce Ghost” modelidir. 2014-cü il istehsalı olan maşın 350 min dollara (595 min AZN) qiymətinə satışa çıxarılıb.
Mühərrikin gücü 563 a.g. həcmi 6.6 litrdir. Bununla yanaşı digər lüks avtomobillər də alıcılara təklif olunur. İli yeni və ya az işlənmiş bu cür avtomobillərə daha çox iş adamları üstünlük verir.




















A.M.
www.oxu.az
"
"DİN sabiq rəisin ölümü barədə məlumat yayıb – YENİLƏNİBDaxili İşlər Nazirliyi (DİN) sabiq rəisin ölümü barədə məlumat yayıb.
DİN-dən Oxu.Az-a verilən məlumata görə, aprelin 19-na keçən gecə Göyçay rayonunun Xəlitli kəndində rayon sakini Xəyal Məmmədov idarə etdiyi “Toyota” markalı avtomobili yolun kənarındakı su arxına aşırıb və nəticədə sürücü hadisə yerində ölüb.
Göyçay RPŞ tərəfindən araşdırma aparılır.
Xatırladaq ki, X.Məmmədov Göyçay Rayon Polis Şöbəsinin Pasport Qeydiyyat Şöbəsinin rəisi vəzifəsində çalışıb və bir ay öncə işdən azad edilib.
08:36
Göyçay rayonunda ölümlə nəticələnən avtomobil qəzası baş verib.
Oxu.Az-ın APA-ya istinadla xəbərinə görə, hadisə ötən gecə saat 1:00 radələrində Göyçay-Ucar avtomobil yolunda qeydə alınıb. Rayonun Çayarxı kənd sakini, 1979-cu il təvəllüdlü Məmmədov Xəyal Xanlar oğlu özünə məxsus “Toyota Camry” markalı minik avtomobil ilə hərəkətdə olarkən idarəetməni itirib və avtomobil yoldan çıxaraq su kanalına düşüb. Hadisə zamanı Xəyal Məmmədov aldığı ağır xəsarətlər səbəbindən hadisə yerində dünyasını dəyişib.
Qeyd edək ki, polis kapitanı Xəyal Məmmədov bir neçə il idi ki, Göyçay rayon Polis Şöbəsinin Pasport Qeydiyyat Şöbəsinin rəisi vəzifəsində çalışırdı və bir ay öncə işdən çıxarılmışdı.
Faktla bağlı Göyçay rayon Polis Şöbəsi tərəfindən araşdırma aparılır.     
A.S.
www.oxu.az
 
"
"Texniki baxış haqqında qaydalar sərtləşir  – VİDEOTexniki baxışdan keçməyən avtomobillər radarla müəyyən ediləcək və sürücülər cərimə olunacaqlar.
Oxu.Az Xezerxeber.az-a istinadla məlumat verir ki, Baş Dövlət Yol Polisi İdarəsi tərəfindən bununla bağlı təkliflər hazırlanaraq Milli Məclisə göndərilib.
Təyin olunmuş müddət ərzində texniki baxışdan keçməyən nəqliyyat vasitəsi müşahidə kameraları vasitəsi ilə aşkar ediləcək və sonra yazılan protokola əsasən, 10 günün tamamında yolda patrul əməkdaşı həmin avtomobili saxlayıb sürücüyə cərimə yazacaq.
Hazırda texniki baxışdan keçmək üçün dövlət rüsumu 20 manatdır. Texniki baxışdan keçməməyə görə cərimə isə 50 manatdır və cərimə yazılandan sonrakı 10 gün ərzində yenə texniki baxışdan keçmədikdə sürücü bir daha 50 manat cərimə olunacaq.

İ.N
www.oxu.az
"
"Qazaxda ağır yol qəzası baş verib: 1 ölü, 3 yaralıQazaxda ağır yol qəzası baş verib.
Oxu.Az Fövqəladə Hallar Nazirliyinə (FHN) istinadən xəbər verir ki, FHN-nin Böhran Vəziyyətlərində İdarəetmə Mərkəzinə Qazax rayonu ərazisində “Mitsubishi” markalı minik avtomobilin “Opel” markalı minik avtomobili ilə toqquşması nəticəsində yol nəqliyyat qəzasının baş verməsi barədə məlumat daxil olub.
Dərhal Nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunaraq “Opel” markalı minik avtomobilində xəsarət alaraq sıxılmış vəziyyətdə qalmış 3 nəfəri və 1992-ci il təvəllüdlü İsmayılova Səadət Məcid qızının cəsədini çıxarıb və aidiyyatı üzrə təhvil veriblər.
Əməliyyat saat 23:01-də başa çatıb.
A.S.
www.oxu.az
 
"
"Azərbaycanda iki min avtomobilin sahibi tapılmır“Təxminən 15 ildir ki, sahibi tərəfindən atılan, qəzalı vəziyyətdə olan yararlı və yararsız avtomobillər Dövlət Yol Polisinin cərimə meydançalarında saxlanılır. DYP tərəfindən onların sahiblərinə dəfələrlə müraciət olunmasına və rəsmi bildirişlərin göndərilməsinə baxmayaraq, əmlaklar sahibləri tərəfindən hələ də həmin duracaqlardan götürülmür”.
Oxu.Az xəbər verir ki, Baş Dövlət Yol Polisi İdarəsinin şöbə rəisi, polkovnik Kamran Əliyev cebhe.info-ya açıqlamasında belə deyib. Onun sözlərinə görə, ötən il təxminən 3 minədək bu cür yararsız avtomobil vardı: “Lakin ilin sonunda bu avtomobilllərin bir qismi sahiblərinə təhvil verildi. Hazırda bu avtomobillərin sayı 2 mindən artıqdır”.
Kamran Əliyevin sözlərinə görə, bu cür avtomobillər sırasında sahibi ölən, həddindən artıq istifadəyə yararsız, o cümlədən də sahibi tapılmayan avtomobillər var ki, hələlik mühafizə edilir. DYP rəsmisi qeyd edib ki, saxlanılan bəzi avtomobillər məhkəmə qərarına müvafiq olaraq sahiblərinə təhvil verilmir. Bu cür qəzalı və yararsız avtomobillər cərimə meydançalarında saxlanması üçün heç bir ödəniş tələb olunmur. Yararsız avtomobil sahiblərinə ərizə forması verilir. Sahibi avtomobildən imtina edirsə, ərizə formasını doldurur. Daha sonra bu avtomobillər dövlət tərəfindən “çıxdaş” edilərək “metalloma” verilir.
K.Əliyev bildirir ki, mühafizə olunan avtomobil markaları sırasında sovet dövrünün istehsalı ilə yanaşı yeni model avtomobillər də var. Onlar həddindən artıq istifadəyə yararsız olduğu üçün sahiblənən yoxdur.
A.M.
www.oxu.az
"
"Evakuator bu dəfə avtomobil yox, ev daşıdı – VİDEOBakı-Ələt yolunda evakuatorun dəmir konstruksiyalı evi aparması lentə alınıb.
Oxu.Az Xəzər TV-yə istinadən məlumat verir ki, görüntülərə əsasən, evin eni təxminən üç, hündürlüyü isə iki metrdən çoxdur. Yəni ev evakuatorun yedəyindən hər iki tərəfdən bir metrə qədər kənara çıxıb.
Kadrları izləyən yol hərəkəti üzrə ekspert Ərşad Hüseynov bildirib ki, evakuator sürücüsü həm özü, həm də digər hərəkət iştirakçıları üçün böyük təhlükə yaradır.
Əgər yük nəqliyyat vasitəsinin kənarlarından, onun qabarit enindən 40 sm-dən çox xaricə çıxarsa, yükə xüsusi işarələnmə tətbiq edilməlidir və yolda hərəkəti üçün də icazə alınmalıdır. 
Sözügedən təhlükəli vəziyyətə görə təkcə sürücü yox, həm də yük daşıyan şirkəti cərimə gözləyir.

S.B.
www.oxu.az
"
"Avtomobillər texniki baxışdan yeni qaydalarla keçiriləcəkAzərbaycanda nəqliyyat vasitələrinin dövlət qeydiyyatından keçirilməsi və daimi uçota alınması üçün mühərrik, ban və şassi nömrələrini, habelə rəngini tutuşdurmaq məqsədilə müayinə edildikdən sonra texniki baxışdan keçiriləcək.
Oxu.Az-ın Report-a istinadən xəbərinə görə, bununla bağlı “Yol hərəkəti haqqında” qanununa dəyişikliklər təklif edilir.
Layihə Milli Məclisə prezident İlham Əliyevin qanunvericilik təşəbbüsü ilə daxil olub.
Layihəyə əsasən, bu qanunun 27-ci maddəsinin ikinci hissəsinin 2-5-ci bəndlərində və üçüncü hissəsində nəzərdə tutulmuş nəqliyyat vasitələri, həmçinin avtobuslar, icazə verilən maksimum kütləsi 3.5 tondan artıq olan yük avtonəqliyyat vasitələri, təhlükəli yüklərin daşınması üçün xüsusi təyinatlı texniki təhlükəsizlik üzrə uyğunluq sertifikatı olan nəqliyyat vasitələrinin - istehsal olunduğu vaxtdan 1 il müddətinə texniki baxışdan keçirilməməsi nəzərdə tutulur.
Qanuna əsasən, istehsal olunduqları vaxtdan 4 il keçdikdə 2 ildə bir dəfə, istehsal olunduqları vaxtdan 10 il keçdikdə - ildə bir dəfə texniki baxışın keçirilməsi nəzərdə tutulur.
Bu təklif texniki baxışı həyata keçirən qurumların fəaliyyətinin təkmilləşdirilməsinə xidmət edir.
Layihə Milli Məclisin plenar iclasına tövsiyə olunub.
S.B.
www.oxu.az
"
"DYP-dən yenilik: Texniki baxışdan keçməyən avtomobil radara düşəcəkAzərbaycanda texniki baxışdan vaxtında keçməyən avtomobilin sürücüsünə elektron protokol tərtib oluna bilər.
Oxu.Az xəbər verir ki, bu barədə avtosfer.az-a DİN Baş Dövlət Yol Polisi İdarəsinin şöbə rəisi, polkovnik Kamran Əliyev məlumat verib.
Onun sözlərinə görə, artıq bununla bağlı təkliflər hazırlanıb və Milli Məclisə göndərilib. Yaxın vaxtlarda məsələnin müzakirəsi gözlənilir.
Şöbə rəisi bildirib ki, sürücülərin bəziləri avtomobili texniki baxışdan vaxtında keçirmir. Yol polisi isə onları hər zaman hərəkətdə olarkən yaxalaya bilmir və beləliklə də texniki baxışdan yayınma halları yaranır. Bu isə nasaz avtomobillərin istismarı nəticəsində yol qəzalarının baş verməsinə səbəb olur. Ona görə də, DYP sürücülərin texniki baxışa daha məsuliyyətli yanaşmasını zəruri edən addım ataraq təkliflər hazırlayıb.
Təkliflərin mahiyyəti ondan ibarətdir ki, təyin olunmuş müddət ərzində texniki baxışdan keçməyən nəqliyyat vasitəsi istismar olunarkən, yəni idarə edilərkən müşahidə kameraları vasitəsilə qeydə alınacaq və sürücü barəsində elektron protokol tərtib ediləcək. Hazırkı qanunda olduğu kimi, protokolu aldıqdan sonra 10 gün ərzində texniki baxışdan keçməyən sürücü yenə də avtomobili idarə etməkdə davam edərsə, növbəti dəfə barəsində elektron protokol tərtib oluna bilər. Eyni zamanda, 10 günün tamamında yolda DYP əməkdaşı da həmin avtomobili saxlayıb sürücüyə cərimə yaza bilər.
Kamran Əliyev bildirib ki, belə bir təcrübə artıq Azərbaycanda mövcuddur. Belə ki, qanunvericiliyə edilən son dəyişikliklərdən sonra icbari qaydada sığorta edilmədən idarə olunan nəqliyyat vasitələrinin sürücüləri barəsində elektron protokol tərtib olunur. Bu qaydanı texniki baxışdan keçməyən avtomobillərlə bağlı da tətbiq etmək mümkündür.
Qeyd edək ki, hazırda texniki baxışdan keçmək üçün dövlət rüsumu 20 manatdır. Texniki baxışdan keçməməyə görə cərimə isə 50 manat nəzərdə tutulur və cərimə yazılandan sonrakı 10 gün ərzində texniki baxışdan keçmədikdə yenə də 50 manat cərimə tətbiq olunur.
A.M.
www.oxu.az
"
"Azərbaycanda yol terroru: Üç ayda 162 nəfər ölübBu ilin 3 ayında respublikada qeydə alınan yol-nəqliyyat hadisələrinin statistikası açıqlanıb.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, 2017-ci ilin 3 ayı ərzində respublika ərazisində 407 yol-nəqliyyat hadisəsi qeydə alınıb ki, nəticədə 162 nəfər ölüb, 411 nəfər xəsarət alıb.
2016-cı ilin müvafiq dövrü ilə müqayisədə qəzaların sayı 12 fakt (2,9%) azalıb, ölənlərin sayı 19 nəfər (13,8%) artıb, xəsarət alanların sayı isə 42 nəfər (9,3%) azalıb.
Respublikada qeydə alınan qəzalardan 140-ı Bakı şəhərində baş verib. Bunların nəticəsində 44 nəfər ölüb, 134 nəfər xəsarət alıb. 2016-cı illə müqayisədə yol-nəqliyyat hadisələrinin və xəsarət qalanların sayı uyğun olaraq 7 fakt (4,8%), 26 nəfər (16,3%) azalıb, ölənlərin sayı 13 nəfər (41,9 %) artıb.
Respublika üzrə qeydə alınmış yol-nəqliyyat hadisələrinin 32,4%-i (132 hadisə, 48 ölüm, 175 yaralı) ötmə və qarşıdan gələn nəqliyyatın yoluna çıxma, 30,2%-i (123 hadisə, 58 ölüm, 105 yaralı) nəqliyyat vasitələrinin yüksək sürətlə idarə olunması, 12%-i (49 hadisə, 11 ölüm, 58 yaralı) yolayrıclarını keçmə qaydalarının pozulması, 1,7%-i (7 hadisə, 4 ölüm, 5 yaralı) nəqliyyat vasitələrinin sərxoş vəziyyətdə idarə olunması səbəbindən baş verib.
Yol-nəqliyyat hadisələrinin 47,9%-ni (195) piyadaların vurulması təşkil edib ki, nəticədə 66 piyada həlak olub, 145-i xəsarət alıb.
Respublika üzrə qeydə alınmış yol-nəqliyyat hadisəsi nəticəsində 7 nəfər uşaq və yeniyetmə ölüb, 46 nəfər xəsarət alıb. 2016-cı ilin müvafiq dövrü ilə müqayisədə azyaşlıların iştirakı ilə baş vermiş yol-nəqliyyat hadisələrində ölənlərin sayı 2 nəfər azalıb, xəsarət alanların sayı isə 11 nəfər artıb.
A.M.
www.oxu.az
"
"Saxta nömrələrdən istifadə edən sürücü: Radara düşməmək üçün belə edirdim – VİDEOBakıda yol polisinə tabe olmayaraq qaçan sürücü təhlükəsizlik kameraları tərəfindən ifşa olunduqdan sonra saxlanılıb.
Oxu.Az Xezerxeber.az-a istinadən məlumat verir ki, Bakıda çəkilən görüntülərdə polisin sənədləri tələb etməsindən sonra avtomobili sürərək aradan çıxan sürücü qarşı zolağa çıxaraq təhlükəli qəza şəraiti yaradıb.
Saxlanıldıqdan sonra məlum olub ki, onun nə sürücülük vəsiqəsi var, nə də avtomobilin dövlət nömrə nişanı özünündür.
Yol polisini çaşdırmaq üçün fərqli qeydiyyat nişanlarından istifadə edən sürücünün avtomobilinə baxış keçirərkən ayrı dövlətlərin nömrə nişanları da aşkarlanıb. Sürücü fərqli qeydiyyat nişanlarını polisi çaşdırmaq üçün etdiyini də boynuna alıb.
Məlum olub ki, o, illər əvvəl sərxoş halda avtomobil idarə etdiyinə görə bir dəfə sürücülük vəsiqəsindən məhrum edilib.
Faktla bağlı Nərimanov Rayon Məhkəməsində iş başlanılıb. Həmin sürücü məhkəmənin qərarı ilə 30 gün həbslə cəzalandırılıb. Habelə o, sürücülük hüququndan da 1 il məhrum edilib.
Mövzu ilə bağlı daha ətraflı videomaterialı təqdim edirik:

İ.N
www.oxu.az
"
"Rusiyada sürücü küçədən əsas yola çıxana kimi 11 avtomobili əzib – VİDEORusiyanın Çelyabinsk şəhərində sürücü həyətdən çıxandan sonra küçədə dayanan bir neçə avtomobili vurub. Birtəhər əsas yola çıxdıqda isə daha bir neçə nəqliyyat vasitəsini əzib.
Oxu.Az faktxeber-e istinadən məlumat verir ki, bununla da kifayətlənməyən sürücü dayanmayıb və yoluna davam edib, lakin az sonra DİN əməkdaşları tərəfindən saxlanılıb.
Məlum olub ki, sürücü içkili imiş. RF DİN-dən bildirilib ki, sürücünü 1,5-2 il müddətinə sürücülük hüququndan məhrum etmə və 30 min rubl dəyərində administrativ cərimə gözləyir. Bundan başqa o, zərərçəkənlərə təzminat ödəməlidir.

İ.N
www.oxu.az
"
"Yevlaxda yenicə istifadəyə verilmiş yolun maraqlı – VİDEOSUAprelin 16-da Yevlax rayonunda Salahlı-Balçılı-Ağqıraqlı-Varvara-Cırdaxan avtomobil yolunun açılışı olub.
Oxu.Az sözü gedən yolun maqlı görüntülərini təqdim edir.

A.M.
www.oxu.az
"
"Bu gün axşam Bakıda əksər küçələr bağlanacaqBu gün axşam saat 22:00-dan etibarən Bakıda Parlament prospekti, Lermontov, Teymur Elçin və Mehdi Hüseynzadə küçələrində, həmçinin Xətai rayonu Ələddin Quliyev küçəsi, ""Ramstore"" yol qovşağı və Heydər Əliyev Mərkəzinin yanında nəqliyyatın hərəkəti məhdudlaşdırılacaq. 
“Azəravtoyol” ASC -dən Oxu.az-a daxil olan məlumata görə, qeyd edilən yollarda  avtonəqliyyat vasitələrinin hərəkətinin tənzimlənməsi məqsədilə piyada keçidləri, yolcizgi və yolgöstərici xətləri yenidən rənglənəcək. 
“Aparılacaq işlər çərçivəsində sözügedən ərazilərdə avtonəqliyyat vasitələrinin hərəkəti tam və qismən məhdudlaşdırılacaq. Rənglənmə işləri səhər saatlarınadək yekunlaşdırılacaq. “Azəravtoyol” ASC sürücülərə sözügedən ərazilərdə diqqətli olmağı və sıxlığın yaranmaması üçün alternativ yollardan istifadə etməyi tövsiyə edir"", - deyə məlumatda qeyd edilib.
E.Ə.
www.oxu.az
"
"Yol polisi 120 km/saatlıq yolda avtomobili əks istiqamətdə sürdü – VİDEOYol polisi əməkdaşı sürücülərə təhlükəli anlar yaşadıb.
Oxu.Az-ın məlumatına görə, hadisə şahidlərinin missiya.az-a göndərdiyi videoda yol polisi əməkdaşının xidmət avtomobili ilə yolun əks istiqamətində yüksək sürətlə hərəkət etdiyi öz əksini tapıb.
Hadisə Bakı-Qazax yolu, Qobustan rayonundan Sanqaçal qəsəbəsi istiqamətində baş verib.
Polis əməkdaşı hərəkət zamanı avtomobilin üzərindəki sayrışan işıqları yandırıb və yüksək sürətlə irəliləyib. Şahidlərin sözlərinə görə, öz yolu ilə hərəkət edən sürücülər polis avtomobilinin gəldiyini gördükdə təhlükəli manevrlər edərək ona yol verməyə məcbur olublar.
Polis əməkdaşının avtomobili hərəkətdə olduğu vaxt bir neçə müşahidə kamerasının altından da keçib. Qeyd edək ki, həmin yolda maksimal sürət saatda 120 km-dir.

A.M.
www.oxu.az
"
"DYP-dən radar biabırçılığı – FOTOBakıda 20 il əvvəl satılan “VAZ-2106” üçün radar “QAZel” şəkli ilə göndərilib.
Oxu.Az xəbər verir ki, bu barədə Qafqazinfo-ya müraciət edən Cahid Məmmədov bildirib ki, hazırda avtomobili olmasa da, evlərinə göndərilən cərimə protokolunda bir neçə səhv var:
“Bizim 1995-ci ildə atamın adına “VAZ-2106” markalı “10 DZ 118” nömrəli avtomobilimiz olub, 3 il sonra satmışıq. 10 gün əvvəl isə anamın adına radar gəlib. Halbuki əvvəlki “06”-ımızın da anama heç bir aidiyyəti yox idi. Protokolda “VAZ-2106” yazılıb, şəkildə başqa nəqliyyat vasitəsidir. Qaranlıqdı deyə yaxşı görünmür, deyəsən, “QAZel”di. O avtomobilin də nömrəsi “10 OZ 118” yazılıb”.
C.Məmmədov deyib ki, məsələnin həlli üçün qeydiyyatda olduğu Nizami rayonu üzrə dövlət yol polisi şöbəsinə müraciət edib: “Dedilər ki, Respublika Baş Dövlət Yol Polisi İdarəsinə get, orada araşdırsınlar, 10 gün ərzində getməsən, sənin adına cərimə gələcək. Bu, mənasız bir şeydir. Mənim də ora getməyə vaxtım olmadığı üçün gedə bilmədim”.



Bakı Şəhər Dövlət Yol Polisi İdarəsinin İctimaiyyətlə əlaqələr şöbəsinin rəisi, polkovnik Vaqif Əsədov bir müddət öncə açıqlamasında kameraların belə xətalara yol verə bildiyini, hava qaranlıq olduqda və ya nömrə çirkli olduqda oxşar hərfləri və rəqəmləri yanlış oxuduğunu bildirib:
“Bu texniki avadanlıqların 0,1 faiz səhv etmə ehtimalı var və əvvəlcədən qəbul edilmiş göstəricidir. Bunu faciə kimi yol polisinin fəaliyyətinə yazmaq, ictimailəşdirmək lazım deyil. Sürücü müraciət etsin, araşdırılıb müəyyən olunsun. Bəzən hava qaranlıq olur və ya nömrə çirkli olur, kamera 3-ü 8 kimi görür. Bunlar mexaniki səhvlərdir”.
A.M.
www.oxu.az
"
"Binəqədi-Novxanı yolunda hərəkət məhdudlaşdırılırBinəqədi-Novxanı avtomobil yolunda aparılan təmir işləri ilə əlaqədar olaraq aprel ayının 17-dən 18-nə keçən gecədən etibarən sözügedən yolun bir hissəsində hərəkət məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, hərəkətin məhdudlaşdırılması Binəqədi qəsəbəsi Mehdiabad və Novxanı yollarının kəsişməsində inşa olunan yeni dairədən başlayaraq Novxanı qəsəbəsi Corat və Masazır yollarının kəsişməsinədək olan hissəsində tətbiq olunacaq.
Məhdudiyyət təmir işləri bitənədək qüvvədə saxlanılacaq. Sözügedən yolla hərəkət intensivliyi nəzərə alınaraq işlərin qısa müddət ərzində aparılaraq yekunlaşdırılması nəzərdə tutulub.
Sürücülərdən alternativ olaraq Novxanı-Masazır yolundan istifadə etməkləri tövsiyə olunur.
A.M.
www.oxu.az
"
"“Bakubus”un avtobusu minik avtomobili ilə toqquşduPaytaxtda sərnişin avtobusu qəzaya uğrayıb.
Oxu.Az APA-ya istinadən xəbər verir ki, Tbilisi prospektində Avtovağzal-Ayna Sultanova marşrutu üzrə hərəkət edən 2 saylı “Bakubus” avtobusu “KİA Sportage” markalı minik avtomobili ilə toqquşub. 
Minik avtomobilinin sürücüsü qadın olub.
Hadisə nəticəsində ölən və xəsarət alan olmasa da, minik avtomobilinə ziyan dəyib.
E.Ə.
www.oxu.az
"
"Bakıda yol qəzasında yanaraq ölən şəxs “MTN işi”ndə zərərçəkən imişBakıda dəhşətli qəzada yanaraq ölən 1973-cü il təvəllüdlü Quliyev Gülağa Məhərrəm oğlu ləğv olunmuş Milli Təhlükəsizlik Nazirliyinin (MTN) Energetika və Nəqliyyat Sahələrində Təhlükəsizlik Baş İdarəsinin həbsdə olan sabiq rəisi, general-mayor Akif Çovdarovun və digərlərinin cinayət işi üzrə zərərçəkmişlərdən biri olduğu məlum olub.
Oxu.Az-ın Report-a istinadən verdiyi məlumata görə, istintaq materiallarında G.Quliyev digər zərərçəkmiş Namiq Orucovun sürücüsü vəzifəsində çalışdığı göstərilib. O, istintaqda zərərçəkmiş şəxs kimi tanınıb. G.Quliyev aprelin 12-də Sabunçu Rayon Məhkəməsinin inzibati binasında, Bakı Hərbi Məhkəməsinin sədri Həbib Həsənovun sədrliyi ilə keçirilən qapalı prosesdə ifadə verib.
G.Quliyev dindirilərkən istintaq zamanı verdiyi ifadəni təsdiqləməyib. Bildirib ki, 2015-ci ildə N.Orucovu İlham Qasımovun bacısı oğlunun toyuna aparıb. Orada dava düşdüyünü və saxlanıldığını deyən G.Quliyev daha sonra günahsız olduğu üçün buraxıldığını bildirib.
Qeyd edək ki, dəhşətli qəza aprelin 14-də saat 8:00 radələrində Suraxanı rayonu ərazisində - Zığ-Aeroport yolunda baş verib. Bakı şəhər sakini Sadiq Edilov idarə etdiyi “KİA” markalı avtomobili qarşıda gedən paytaxt sakini Gülağa Quliyevin idarə etdiyi “VAZ-2104” markalı avtomobilə vurub və “VAZ” markalı avtomobildə yanğın baş verib. Nəticədə G.Quliyev və sərnişinləri paytaxt sakinləri Narif Sadıxov və qardaşı Elçin hadisə yerində ölüblər.
Suraxanı RPİ tərəfindən araşdırma aparılır.
Z.Q
www.oxu.az
"
"Fettel “Formula 1”-in Bəhreyn Qran-prisinin qalibi olduAlmaniyanın “Ferrari” komandasının pilotu Sebastyan Fettel Bəhreyn Qran-prisində finiş xəttinə ilk çataraq “Formula 1”-in 3-cü mərhələsinin qalibi olub.
Oxu.Az xəbər verir ki, yarışmanın ikincisi “Mercedes” komandasının pilotu Lyuis Hemilton, üçüncüsü isə onun komanda üzrə tərəfdaşı Valtteri Bottas olub. 
“Toro Rosso” komandasını təmsil edən rusiyalı Daniil Kvyat finiş xəttinə 12-ci gəlib.  
Fettel çempionatın lideridir, onun aktivində 68 xal var, Hemilton 61 xal ilə ikinci, 38 xal ilə Bottas üçüncüdür. 
“Formula 1”-in növbəti mərhələsi aprelin 28-30 tarixlərində Soçidə keçiriləcək. 











E.Ə. 
www.oxu.az
"
"Ələt-Astara yolunda iki yük maşını “avtoşluq” etdi – VİDEOSürət həddi saatda 70 kilometr olan yolda saatda 100 kilometr sürətlə 2 “Şaqman” markalı yük maşını avtoşluq edir. Sanki yarış meydançasında özlərini hiss edən bu yük maşınlarının sürücüləri həm özlərinin, həm də yolda olan digər sürücülərin həyatını təhlükəyə atırlar.
Oxu.Az Xəzər TV-yə istinadən xəbər verir ki, görüntülər Ələt-Astara yolunda arxada hərəkət edən avtomobildə olan sərnişin tərəfindən qeydə alınıb.
Görüntülərdə hər iki yük maşınının sürücüsünün saatda 100 kilometr sürətlə hərəkət etdiyi aydın görünür. Bununla yanaşı, yük maşınından birinin sürücüsü qəza şəraiti yaradaraq yolda dayanmış digər yük maşınına çırpılmaqdan son anda xilas ola bilir.
Kadrlardan aydın olur ki, qaydani pozan “99 XF 420” və “99 DF 994” dövlət nömrə qeydiyyat nişanlı yük maşınlarının sürücüləridir.
Belə vəziyyətdə yol polisi sürücülərin törətdiyi qayda pozuntusunu radarla qeydə alarsa, onların hər birini 50 manat və 2 cərimə balı gözləyir.

A.M.
www.oxu.az
"
"İlham Əliyev Yevlax rayonunda – FOTO + YENİLƏNİBAzərbaycan Prezidenti İlham Əliyev Yevlax şəhərində Aran Regional İnkişaf Mərkəzi ilə tanış olub.
Oxu.Az xəbər verir ki, dövlət başçısı əvvəlcə Aran Regional İnkişaf Mərkəzinin foyesində təşkil edilmiş ixracyönümlü qeyri-neft məhsullarının sərgisi ilə tanış olub.
İqtisadiyyat naziri Şahin Mustafayev dövlət başçısına sərgidə nümayiş olunan məhsullar barədə məlumat verib. Bildirilib ki, sərgidə qeyri-neft məhsulları ixrac edən 60-dan çox şirkətin 450-yə yaxın çeşiddə şərab, çay, meyvə-tərəvəz, mineral sular, şirələr, bal, şirniyyat, tekstil və digər məhsulları nümayiş olunur. Bu məhsullar daxili tələbata yönəldilməklə yanaşı, Avropa, MDB ölkələri, ABŞ, Birləşmiş Ərəb Əmirlikləri, Çin, Türkiyə, İran, Səudiyyə Ərəbistanı və digər ölkələrə ixrac edilir.
Sonra Azərbaycan Prezidenti Aran Regional İnkişaf Mərkəzində yaradılan şəraitlə tanış olub.
18:01 (16.04.2017)
Aprelin 16-da Prezident İlham Əliyev xalqımızın ümummilli lideri Heydər Əliyevin Yevlax şəhərinin mərkəzində ucaldılmış abidəsini ziyarət edərək önünə gül dəstəsi qoyub.
Oxu.Az xəbər verir ki, Yevlax Rayon İcra Hakimiyyətinin başçısı Qoca Səmədov rayonda görülən işlər, həyata keçirilən layihələr barədə Azərbaycan Prezidentinə məlumat verdi.
Bildirildi ki, son illər rayonun sosial-iqtisadi göstəriciləri xeyli yaxşılaşıb. Rayonda çoxlu sosial infrastruktur obyektləri tikilib, yeni istehsal müəssisələri yaradılıb.

17:50
Prezident İlham Əliyev aprelin 16-da Yevlax rayonuna səfəri çərçivəsində Varvara balıqartırma müəssisəsinin açılışında iştirak edib.
Oxu.Az xəbər verir ki, bu barədə prezidentin mətbuat xidməti məlumat yayıb.

16:52
Prezident İlham Əliyev aprelin 16-da Yevlax rayonuna səfəri çərçivəsində Varvara Su Elektrik Stansiyasının yenidənqurmadan sonra açılışında iştirak edib.
Oxu.Az xəbər verir ki, dövlət başçısının rəhbərliyi ilə son illərdə elektroenergetika sahəsində mühüm işlər görülüb. Bu işlərin nəticəsində ölkə iqtisadiyyatının bütün sahələri kimi elektroenergetika sistemində də köklü dəyişikliklər aparılır, əsaslı islahatlar həyata keçirilir. Bu istiqamətdə görülən işlərin arasında yeni su elektrik stansiyalarının inşası, mövcud olanların isə əsaslı şəkildə yenidən qurulmasına xüsusi diqqət yetirilir. Yevlaxda Varvara Su Elektrik Stansiyasının yenidən qurulması da bu qəbildən olan tədbirlərdəndir. Bu layihələrin icrası həm bölgələrin enerji təminatının gücləndirilməsində mühüm rol oynayır, həm də regionların inkişafına və əlavə iş yerlərinin açılmasına zəmin yaradır.
“Azərenerji” Açıq Səhmdar Cəmiyyətinin prezidenti Etibar Pirverdiyev dövlətimizin başçısına Varvara Su Elektrik Stansiyasında görülən yenidənqurma işləri barədə məlumat verdi. Diqqətə çatdırıldı ki, qoyuluş gücü 16,5 MVt olan Varvara Su Elektrik Stansiyası 1954-1957-ci illərdə inşa olunub. Ümumilikdə 3 hidroaqreqatdan ibarət olan bu stansiyanın 1-ci hidroaqreqatı 1956-cı ildə, digər iki hidroaqreqatı isə 1957-ci ildə istismara verilib. Həmin vaxtdan ötən 60 ildə stansiyanın avadanlıqları fiziki cəhətdən köhnəlib, gücü nəzərəçarpacaq dərəcədə aşağı düşüb. 1990-cı ildən sonra isə stansiya cəmi 2-3 MVt güclə işləyib. Buna görə də 2010-cu ildən başlayaraq Mingəçevir Su Elektrik stansiyaları silsiləsinin yenidən qurulması layihəsi çərçivəsində Varvara Su Elektrik Stansiyasında da yenidənqurma işləri həyata keçirilib və uğurla başa çatdırılıb.
Məlumat verildi ki, yenidənqurma işləri çərçivəsində stansiyanın bütün hidrogeneratorları və hidroturbinləri yeniləri ilə əvəzlənib. Bunun nəticəsində isə stansiyanın gücü artaraq 18 MVt-a çatıb. Stansiyanın binası müasir tələblər nəzərə alınmaqla yenidən qurulub. Bundan başqa, 35 kilovoltluq qapalı paylayıcı qurğu və müvafiq ötürücü şəbəkə tam yenilənib, idarəetmə və tənzimləmə sistemi texnologiyanın son nailiyyətlərindən istifadə edilməklə müasirləşdirilib, bütün köməkçi avadanlıqlar təzələnib. Yenidənqurma zamanı sunəqledici kanalın sağ və sol sahillərində bərkitmə işləri görülüb, güc və xüsusi sərfiyyat transformatorları daha güclüləri və yeniləri ilə əvəz edilib.
Diqqətə çatdırıldı ki, Varvara Su Elektrik Stansiyası Mingəçevir SES-in su sərfiyyatını tənzimləməklə yanaşı, ildə orta hesabla 100 milyon kilovat-saata yaxın elektrik enerjisi istehsal etməyə imkan verəcək.
Prezident İlham Əliyev Varvara Su Elektrik Stansiyasını işə saldı.
Avadanlıqların təchizatı, eləcə də tikinti-quraşdırma işləri “Azərenerji” ASC-nin sifarişi ilə yerli “Azenco” şirkəti tərəfindən həyata keçirilib. İşlərin keyfiyyətlə və vaxtında icra edilməsi üçün bütün qüvvələr səfərbər olunub. Yenidənqurma işlərinə 150 nəfərdən çox yerli mütəxəssis cəlb edilib. Stansiyanın ərazisində geniş abadlıq-quruculuq işləri aparılıb, müasir işıqlandırma sistemi yaradılıb, ətraf mühitin mühafizəsi gücləndirilib və yeni yaşıllıq zolağı salınıb.
Qeyd edək ki, Varvara Su Elektrik Stansiyasının yenidən qurulması ilə yanaşı, son vaxtlar 12 su elektrik stansiyası işə salınıb. Bu il daha bir neçə su elektrik stansiyasının istifadəyə verilməsi nəzərdə tutulur. Bundan başqa, 2017-ci ildə Mingəçevir Su Elektrik Stansiyasının yenidən qurulmasının başa çatdırılması da planlaşdırılır.

16:39
Bu gün Azərbaycan prezidenti İlham Əliyev Yevlax rayonunda Salahlı-Balçılı-Ağqıraqlı-Varvara-Cırdaxan avtomobil yolunun açılışında iştirak edib.
Oxu.Az-ın məlumatına görə, Azərbaycan prezidentinin sərəncamına əsasən, dövlət büdcəsinin dövlət əsaslı vəsait qoyuluşu xərclərinin hesabına bu il reallaşdırılan 40 kənd və qəsəbələrarası avtomobil yolu layihələrindən biri də Yevlax rayonunun Salahlı-Balçılı-Ağqıraqlı-Varvara-Cırdaxan avtomobil yolu layihəsidir.
“Azəravtoyol” Aşıq Səhmdar Cəmiyyətinin sədri Saleh Məmmədov dövlət başçısına məlumat verib ki, uzunluğu 18 kilometr olan avtomobil yolu yenidənqurmadan sonra istismara tam hazırdır. Layihə çərçivəsində yolda torpaq işləri zamanı zəruri olan yerlərdə yol yatağının yararsız qruntu qazılaraq çıxarılıb, bunun əvəzinə xüsusi material tökülərək bərkitmə işləri görülüb. Dördüncü texniki dərəcəyə uyğun yenidən qurulan yolun hərəkət hissəsinin eni 6 metr, çiyinlərinin eni hər iki istiqamət üzrə 1,5 metrdir. Layihə çərçivəsində yolboyu müxtəlif diametrli 16 su borusunun tikinti işləri aparılıb, 360 təhlükəsizlik dirəyi, 118 yol nişanı və göstərici lövhələr quraşdırılıb. Həmçinin 25 kilometr uzunluğunda yol cizgi və yol göstərici xətləri çəkilib.
Qeyd edilib ki, 8 min nəfərin yaşadığı altı kəndi birləşdirən Salahlı-Balçılı-Ağqıraqlı-Varvara-Cırdaxan avtomobil yolunun tikintisi əhalinin gediş-gəlişini rahatlaşdıracaq, yük və sərnişin daşınmasını xeyli asanlaşdıracaq. Ən əsası isə avtomobil yolu ilə Mingəçevir-Bəhramtəpə, həmçinin Bakı-Ələt-Qazax-Gürcüstan dövlət sərhədi avtomobil yoluna rahat çıxış əldə olunmaqla əhalinin yetişdirdiyi məhsulları qısa müddətdə bazarlara çatdırmaq imkan yaranacaq. Bu isə öz növbəsində həmin bölgədə kənd təsərrüfatının inkişafına müsbət təsir edəcək.
Prezident İlham Əliyev yolun rəmzi açılışını bildirən lenti kəsib. Sonda xatirə şəkli çəkdirilib.

16:30
Bu gün Azərbaycan prezidenti İlham Əliyev Yevlax rayonuna səfərə gəlib.
Oxu.Az-ın məlumatına görə, Azərbaycan prezidenti Mingəçevir-Bəhramtəpə avtomobil yolunun Mingəçevir-Mingəçevir stansiyası hissəsinin açılışında iştirak edib.
Dövlət başçısı yolun texniki göstəricilərini əks etdirən stendlərə baxıb. “Azəravtoyol” Açıq Səhmdar Cəmiyyətinin sədri Saleh Məmmədov dövlətimizin başçısına məlumat verib ki, “Azərbaycan Respublikası regionlarının 2014-2018-ci illərdə sosial-iqtisadi inkişafı Dövlət Proqramı” çərçivəsində Mingəçevir-Bəhramtəpə avtomobil yolunun Mingəçevir şəhəri-Mingəçevir dəmir yolu stansiyası arasında yerləşən hissəsinin yenidən qurulması işləri yekunlaşıb. Bu hissənin uzunluğu 16,5 kilometrdir. Yol üçüncü texniki dərəcədən ikinci texniki dərəcəyə uyğun yenidən qurulub. Layihəyə əsasən, yol iki hərəkət zolağından ibarətdir.
Tikinti işləri nəticəsində yol yatağının eni 12 metrdən 15 metrə qədər genişləndirilib. Hərəkət hissəsinin eni 7,5 metr, hər iki istiqamət üzrə çiyinlərin eni isə 3,75 metrdir. Mingəçevir-Mingəçevir stansiyası avtomobil yolunda bütün tikinti işləri texnoloji ardıcıllığa riayət edilməklə başa çatdırılıb. Yol nişanları və məlumatverici lövhələrin quraşdırılması, həmçinin yol cizgi və yolgöstərici xətlərin çəkilməsi işləri yerinə yetirilib. Mingəçevir-Bəhramtəpə avtomobil yolunun bu hissəsində Kürəkçay üzərində biraşırımlı körpünün, 26 dairəvi borunun və digər infrastrukturun yaradılması işləri uğurla icra olunub.
Qeyd edilib ki, Mingəçevir-Bəhramtəpə avtomobil yolunun Mingəçevir şəhəri-Mingəçevir dəmir yolu stansiyası arasındakı hissəsinin yenidən qurulması ilə vətəndaşların Bakı-Ələt-Qazax-Gürcüstan dövlət sərhədi avtomobil yoluna rahat və maneəsiz gediş-gəlişi təmin olunub.
Prezident İlham Əliyev yolun rəmzi açılışını bildirən lenti kəsib. Sonra xatirə şəkli çəkdirilib.

A.M.
www.oxu.az
 
"
"“Jiquli” tanınmaz dərəcədə yeniləndi – FOTO“Lada”nın yeni “Concept – 01” konsepsiyasının görüntüləri yayılıb.
Oxu.Az avtosfer.az-a istinadən xəbər verir ki, avtomobilin yeni dizaynı 60-cı illərin italyan avtomobillərinin müasir formasını xatırladır.
4 qapılı sedanın ən diqqət çəkən özəlliyi LED işıqlarla təchiz edilmiş ön hissəsidir. Yığcam xarici görünüşə sahib bu konsepsiyanın müəllifi rus dizayner Sergey Xodırov Pavloviçdir.
Avtomobil həvəskarları bu modeli rusların “Volqa”sınin yeni versiyası kimi qələmə versələr də, daha çox “VAZ-01”-in ən müasir forması kimi təqdim edilir. Yeni dizayn dünya avtomobil həvəskarlarının marağına səbəb olub.
Yeni təqdim edilən “Lada Concept 01” dörd qapılı sedanın çox az şöhrət qazanmış “Lada Badge” modelindən daha çox təklif ediləndir. “Lada Concept 01” 21-ci əsrdə istehsal edilə biləcək yeni “Lada” modellərindən daha müasir görünür.
“Lada Concept 01”-in daha sağlam, möhkəm görünüşü üçün xarici səthi daha geniş şüşə kənarları və nisbətən qısa pəncərələrlə dizayn edilib. Bu model dizaynı ilə hamar və sadə görünür.














A.M.
www.oxu.az
"
"Bakı-Şamaxı yolunda avtomobil aşıbBakı-Şamaxı yolunun Abşeron rayonu ərazisindən keçən hissəsində 2 nəfərin xəsarət alması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hərəkətdə olan “Mercedes” markalı avtomobil yol ayrıcına çırpılaraq aşıb.
Qəza nəticəsində avtomobildə sıxılmış vəziyyətdə qalan sürücü və sərnişin ətrafdakıların köməkliyi ilə çıxarılaraq təcili yardım maşını ilə xəstəxanaya aparılıb.
Əraziyə Yol Patrul Xidmətinin əməkdaşları cəlb olunub.
A.M.
www.oxu.az
"
"Tovuzda baş vermiş yol qəzasında ərlə arvad xəsarət alıbTovuzda iki nəfərin xəsarət alması ilə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, “Mercedes” və “VAZ 2106” markalı avtomobillərin toqquşması nəticəsində “VAZ”-ın sürücüsü, Aşağı Öysüzlü kənd sakini 1958-ci il təvəllüdlü Arif Həsənov və onun həyat yoldaşı, sərnişin, 1961-ci il təvəllüdlü Səidə Həsənova müxtəlif bədən xəsarətləri alaraq Tovuz rayon Mərkəzi xəstəxanaya yerləşdiriliblər. Onlara tibbi yardım göstərilib. Vəziyyətlərinin orta ağır olduğu bildirilir.
Faktla bağlı Tovuz rayon Polis şöbəsində araşdırma aparılır.
A.S.
www.oxu.az
"
"Bakının mərkəzində gənc qızlar ağır qəza törətdi: Yaralılar varBakıda 3 nəfərin xəsarət alması ilə nəticələnən yol qəzası baş verib.
Oxu.Az lent.az-a istinadən xəbər verir ki, gecə saat 02:30 radələrində Heydər Əliyev prospektinin Nəsimi rayonundan keçən hissəsində 90 US 021 nömrəli “Hundai” ilə 90 OR 075 dövlət qeydiyyat nişanlı “Nissan” toqquşub.
Nəticədə avtomobilləri idarə edən 20 və 26 yaşlı iki qadın, eləcə də 40 yaşlı sərnişin müxtəlif dərəcəli xəsarətlər alıb.
Yaralılar xəstəxanaya yerləşdirilib.
Araşdırma aparılır.
A.M.
www.oxu.az
"
"Biri yedəkli motosikleti iki təkər üzərində sürür, digəri atı avtomobilə bağlayıb dartır – VİDEO3 təkərli yedəkli motosikleti iki təkər üzərində idarə edir, hələ bu azmış kimi ötmə əməliyyatı həyata keçirir.
Oxu.Az Xəzər TV-yə istinadən xəbər verir ki, video Cəlilabadda lentə alınıb. Motosikletçi heç nəyi düşünmədən təhlükəli manevrlərə yol verir.
Məsələni şərh edən ekspert Ərşad Hüseynovun sözlərinə görə, bu hal real qəza şəraitidir. Motosiklet sürücüsünün bu hərəkəti isə xuliqanlıqdır.
Astarada çəkilmiş digər bir görüntüdə isə sürücü atı iplə avtomobilə bağlayaraq sürür. Sürət artdıqca at da boğulmamaq üçün daha möhkəm qaçır.
Üstəlik kadrların çəkildiyi Astara-Ələt magistralında intensiv hərəkətin olduğu müşahidə edilir.
Ekspertin sözlərinə görə, bu cür hərəkət ilk növbədə bəsit düşüncənin məhsuludur. Bu sürücü təkcə yol hərəkəti qaydalarını pozmur, həm də heyvana zülm edir.
Ev heyvanlarının daşınması şərtlərini pozduğuna görə sürücü 200 manat məbləğində cərimə edilməlidir. Cərimənin məbləği az olsa da, təhlükəsi olduqca böyükdür.
Ona görə də nəqliyyat vasitəsini idarə edərkən təhlükəli manverlərə yol vermək olmaz.

A.M.
www.oxu.az
"
"Bakının bəzi yollarında nəqliyyatın hərəkəti məhdudlaşdırılacaqBakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri çərçivəsində bu gün axşam saatlarına qədər paytaxtın Hənifə Ələsgərov küçəsində rənglənmə işləri aparılacaq. Sözügedən küçədə avtonəqliyyat vasitələrinin hərəkəti işlərin aparıldığı zolaqlar üzrə hissə-hissə məhdudlaşdırılacaq.
Bu barədə Oxu.Az-a “Azəravtoyol” ASC-nin mətbuat katibi Anar Nəcəfliyə istinadən xəbər verir. 
Məlumatda bildirilir ki, axşam saat 22:00-dan başlayaraq səhər saatlarına qədər isə rənglənmə işləri Qara Qarayev prospektinin Məhəmməd Hadi küçəsinə doğru olan istiqamətində, Atatürk prospektinin isə Naxçıvani küçəsinədək olan hissəsində aparılacaq. 
Rənglənmə işlərinin aparıldığı ərazilərdə avtonəqliyyat vasitələrinin hərəkəti tam və yaxud qismən məhdudlaşdırılacaq.
E.Ə.
www.oxu.az
"
"Polis avtomobillə vurulan piyadanın yaxınlarını axtarır – FOTO (18+)Aprelin 13-də, gecə saat 00:10 radələrində Bakı-Sumqayıt yolunda ağır yol qəzası baş verib. 
Oxu.Az “Report”-a istinadən xəbər verir ki, DYP-nin Saray postunun yaxınlığında naməlum avtomobil təxminən 30-40 yaşlarında olan kişini vuraraq hadisə yerindən qaçıb. 
Fotoda gördüyünüz şəxs hadisə yerindəcə keçinib.
Baş Dövlət Yol Polisi İdarəsi bildirir ki, mərhumun üst çənə dişləri qızıldır. Əynində qara gödəkcə olub. Üzərində heç bir sənəd olmadığı üçün onun kimliyini müəyyən etmək mümkün olmayıb. Həmin şəxsi tanıyanlardan və hadisə barədə məlumatı olanlardan xahiş olunur ki, Baş Dövlət Yol Polisi İdarəsinin 902 qaynar xəttinə, yaxud da Daxili İşlər Nazirliyinin 102 xidmətinə məlumat versinlər. Məlumat verənlərin anonimliyi qorunacaq.



E.Ə.
www.oxu.az
"
"Bakıda ağır qəza: Üç nəfər yanaraq öldü – FOTO + VİDEO + YENİLƏNİBBu gün Zığ yolunda baş verən dəhşətli qəzanın videosu yayılıb. 
Oxu.Az “Qafqazinfo”nun verdiyi xəbərə görə, 3 nəfərin yanaraq öldüyü “10 AX 002” nömrəli “VAZ-2104” (ilkin məlumatda “VAZ-2107” kimi təqdim olunub – red.) markalı avtomobilin alışmasını oradan keçən sürücülər videoya çəkiblər.
İlkin ehtimala görə, avtomaşının yanmasına benzin çəninin deşilməsi səbəb olub. Yanğınsöndürən maşınlar gələnə kimi ətrafda toplanan sürücülərin heç birinin avtomaşınında yanğın əleyhinə maddə olmadığı üçün bir köməklik edə bilməyiblər.

11:23
Bakıda baş verən yol qəzasında yanaraq ölən şəxslərin kimliyi məlum olub.
Oxu.Az xəbər verir ki, APA-nın əldə etdiyi məlumata görə, Zığ şossesində “KİA” və “VAZ-2107” markalı avtomobillərin toqquşması nəticəsində “VAZ-2107”-də yanaraq ölən şəxslərin avtomobilin sürücüsü - 1973-cü il təvəllüdlü Quliyev Gülağa Məhərrəm oğlu, həmin avtomobildə olan sərnişinlər – 1973-cü il təvəllüdlü Sadıqov Elçin Səbbar oğlu və onun qardaşı, 1968-ci il təvəllüdlü Sadıqov Namiq Səbbar oğlu olduqları müəyyən edilib.
10:06
Bakıda yanğınla nəticələnmiş yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Suraxanı rayonu, Zığ şosesində qeydə alınıb.
Belə ki, “VAZ-2107” markalı avtomobil “KİA” markalı avtomaşınla toqquşub. Hadisə zamanı “VAZ-2107” markalı avtomaşın alışaraq yanıb. 
Hadisə yerində FHN-in Dövlət Yanğınsöndürmə Xidməti və Xüsusi Riskli Xilasetmə Xidmətinin əməkdaşları cəlb edilib.
FHN-dən bildirilib ki, hadisə zamanı “VAZ-2107”-də olan hər üç sərnişin yanaraq ölüb. Hazırda onların şəxsiyyətləri müəyyənləşdirilir.
Araşdırmalar davam etdirilir.
09:27
Bu gün Bakının Zığ qəsəbəsindən hava limanı istiqamətində olan yolda dəhşətli qəza baş verib.
Oxu.Az Qafqazinfo-ya istinadən xəbər verir ki, qəza səhər saatlarında olub.
“KİA” markalı “90 VT 097” nömrəli avtomobillə “10 AX 002” nömrəli “VAZ-2107” markalı avtomaşın toqquşub. Qəza nəticəsində “VAZ-2107” markalı avtomaşın alışaraq yanıb.
İlkin məlumata görə, avtomobilin içində 2 nəfər yanaraq ölüb.


















E.Ə.
www.oxu.az
"
"Paytaxtda üç nəfərin yanaraq öldüyü qəza ilə bağlı – TƏFƏRRÜAT + FOTOSuraxanı rayonu, Zığ şosesində baş verən dəhşətli qəza ilə bağlı “Binə” Ticarət Mərkəzinin rəhbəri Kəbirə Məmmədovanın qohumu açıqlama verib.
Oxu.Az xəbər verir ki, Sonxeber.az-a açıqlama verən K.Məmmədovanın qardaşı oğlu Valeh Məmmədov deyib ki, “VAZ-2104”-ün (ilkin məlumatda “VAZ-2107” kimi təqdim olunub – red.) sürücüsü Gülağa Quliyev onun qonşusudur.
“Şəkilləri yayılan “Mercedes” markalı avtomaşın, həmçinin “10 AX 002” nömrə əvvələr mənim olub. Avtomobili satandan sonra nömrəni Gülağanın adına sənədləşdirdim. Avtomobil onun özünündür. K.Məmmədovanın bu məslə ilə bağlı əlaqəsi yoxdur. Avtomobil qanuni sənəddə Gülağaya aiddir. Nömrə də sənədləşdirmədə onun adınadır. Lakin avtomaşın şirkətin balansındadır”.
V.Məmmədov əlavə edib ki, G.Quliyev onun qonşusudur:
“Ata-anası vəfat edib. İki qızı var. Ailəsi hadisədən məlumatlıdır. Hazırda cəsədi morqdan götürüblər. Şüvəlana gətirirlər. Bir saat sonra dəfn olunacaq. Allahın köməyi ilə nə lazımdır kömək edəcəyik”.
11:15
Bu gün səhər Zığ yolunda baş verən dəhşətli qəza ilə bağlı maraqlı məqamlar ortaya çıxıb.
Oxu.Az “Qafqazinfo”-ya istinadən xəbər verir ki, 3 nəfərin avtomaşında yanaraq ölməsi ilə nəticələnən dəhşətli qəzanın sual doğuran məqamları var.
Hazırda qəzanın hansı şəraitdə baş verdiyi, ölənlərin şəxsiyyəti müəyyənləşdirilir. 
Sayt qeyd edir ki, “VAZ-2107” markalı avtomobilin üstündə olan “10 AX 002” nömrəsi ilə bağlı kiçik bir araşdırma aparıb. Məlum olub ki, bundan əvvəl sözügedən dövlət nömrə nişanı “Mercedes Benz SLS” markalı iki qapılı “sport stilli” avtomobilin üzərində olub. 
“10 AX 002” nömrəli “VAZ-2107” markalı avtomobil məşhur iş adamı, “Binə” Ticarət Mərkəzinin rəhbəri Kəbirə Məmmədovanın adını daşıyan “Kəbirə Məmmədova Klinikası”na məxsus olub.
Daha bir maraqlı məqam isə ondan ibarətdir ki, qəza zamanı hər iki avtomobilin ön nömrəsinin çıxarılması da diqqətdən yayınmayıb. Sözügedən nörmənin “Mercedes” markalı avtomobilin üzərindəki fotolarını təqdim edirik:
Məlumat üçün bildirək ki, “AX” seriyalı nömrələr, adətən, hüquqi şəxslərə məxsus olur. 



























E.Ə.
www.oxu.az
"
"Bakıda yol polisindən qaçan sürücü qəza törətdi – FOTOBakıda “Mercedes”lə “KİA” toqquşub.
 
Oxu.Az Report-a istinadən xəbər verir ki, hadisə Xəzər rayonunda qeydə alınıb.

Belə ki, Buzovna qəsəbəsində sərxoş sürücü tərəfindən idarə edildiyi iddia olunan “Mercedes” markalı avtomobillə “KİA” markalı avtomobil toqquşub. Nəticədə hər iki avtomobil deformasiyaya uğrayıb.

Hadisə şahidlərinin sözlərinə görə, Yol Patrul Xidmətinə (YPX) məxsus 90-YP-353 nömrəli xidməti avtomobil “Mercedes” markalı avtomobili təqib edib. Nəticədə “Mercedes”in sürücüsü idarəetməni itirərək qəza törədib.

Faktla bağlı araşdırma aparılır.
 











 
İ.N
www.oxu.az
 
 
"
"Bakının bir neçə prospektində avtomobil yolları bağlanacaq – YENİLƏNİBAprelin 15-dən 23-nə qədər Bakının Niyazi küçəsinin bir hissəsi asfalt örtüyünün çəkilməsi məqsədilə bağlı olacaq.
Oxu.Az xəbər verir ki, Respublika Dövlət Yol Polisi İdarəsindən APA-ya verilən məlumata görə, Niyazi küçənin Azneft dairəsindən İstiqlaliyyət küçəsinə qədər olan hissəsində nəqliyyat vasitələrinin hərəkətinə məhdudiyyət qoyulacaq. 
Sürücülərdən alternativ yollardan istifadə etmələri xahiş olunur.
12:35
Bu gün axşam saatlarına qədər Bakının Nizami rayonunda, Heydər Əliyev prospektindən Mikayıl Əliyev küçəsinə düşən avtomobil körpüsündə nəqliyyatın hərəkəti məhdudlaşdırılacaq.
“Azəravtoyol” ASC-dən Oxu.Az-a daxil olan məlumata görə, buna səbəb avtonəqliyyat vasitələrinin hərəkətinin tənzimlənməsi məqsədilə piyada keçidlərinin, yol-cizgi və yol-göstərici xətlərin yenidən rənglənməsi işlərinin davam etdirilməsidir.
“Bu gün axşam saat 22:00-dan başlayaraq səhər saatlarına qədər isə rənglənmə işləri paytaxtın Nərimanov və Xətai rayonlarında, “Ramstore” yol qovşağında (10-cu zavod dairəsi) aparılacaq. Rənglənmə işlərinin aparıldığı ərazilərdə avtonəqliyyat vasitələrinin hərəkəti hissə-hissə qismən məhdudlaşdırılacaq. Məhdudlaşdırma işlərin aparıldığı zolaqlar üzrə tətbiq ediləcək. Digər zolaqlar üzrə isə hərəkət açıq olaraq qalacaq. “Azəravtoyol” sürücülərdən sözügedən ərazilərdə diqqətli olmalarını tövsiyə edir”, - deyə məlumatda qeyd edilib.
E.Ə.
www.oxu.az
"
"Bakıda sürücü yol polisinin yanında qayda pozdu – VİDEOAprelin 11-də Bakının Cəfər Cabbarlı küçəsi ilə Şıxəli Qurbanov küçəsinin kəsişməsində hərəkətdə olan 90-RP-531 qeydiyyat nişanlı “Mercedes” markalı avtomobilin sürücüsü özündən sağda hərəkət edən sürücünü sıxışdıraraq qəza şəraiti yaradıb.
Oxu.Az xəbər verir ki, onun bu hərəkəti Avtosfer.az-ın kamerasına düşüb.
Görüntülərdən də aydın olur ki, sürücü yol polisi avtomobilinin yanında qoşa xətti tapdalayaraq əks istiqamətə çıxıb, digər avtomobili keçən zaman onu zolaqda sıxışdıraraq qəza şəraiti yaradıb.

İ.N
www.oxu.az
"
"“Bozbash Pictures”in aktyorları yol hərəkəti qaydalarını pozdular – VİDEO“Bozbash Pictures”in aktyorları teleaparıcı İlkin Həsəni üçün evlənmə haqqında videosüjet çəkərək ona mahnı hədiyyə ediblər.
Oxu.Az Avtosfer.az-a istinadla xəbər verir ki, onlar həmin videonu sosial şəbəkələrdə paylaşıblar. Video maraqla qarşılanıb. İnsanları güldürən gənc aktyorların bu hərəkətinə yenə də gülənlər olub. Amma məsələ burasındadır ki, onlar bu süjeti avtomobildə hərəkətdə olan zaman çəkiblər və qayda pozublar.
Göründüyü kimi, avtomobil hərəkətdə olduğuna baxmayaraq, sürücü qismində nə Nicat Rəhimov (Şirin), nə Elşən Orucov (Fəlakət), nə də İlkin Misgərli (Qılman) təhlükəsizlik kəmərindən istifadə etməyiblər. Bundan əlavə, onlar sürücünün fikrini nəqliyyat vasitəsini idarə etməkdən yayındırmasında iştirak ediblər. Həmçinin sürücü də nəqliyyat vasitəsini idarə etməkdən diqqəti yayındıra biləcək söhbətdə iştirak edib.
“Yol hərəkəti haqqında” qanunun və İnzibati Xətalar Məcəlləsinin tələblərinə görə, bütün bunların hamısı qayda pozuntusudur. Bu tələblər həm sürücüyə, həm də sərnişinlərə aiddir. Bu tələbin pozulmasına görə isə sürücüyə 40 manat, sərnişinlərə isə 30 manat cərimə düşür.

A.S.
www.oxu.az
"
"Mərkəzi küçələrdən birində nəqliyyatın hərəkəti məhdudlaşdırılıb – FOTOSəməd Vurğun küçəsi Zabitlər bağının qarşısında (“Təzə bazar” istiqamətində) aparılan təmir işləri ilə əlaqədar yolun iki hərəkət zolağında nəqliyyat vasitələrinin hərəkəti məhdudlaşdırılıb. 
Bu barədə Oxu.Az APA-ya istinadən xəbər verir.
Sürücülərə alternativ olaraq Azadlıq və Bülbül prospektlərindən istifadə etməkləri tövsiyə olunur.











E.Ə.
www.oxu.az
"
"Ekspert: Azərbaycanda kiçik mühərrikli avtomobillərə tələbat artacaqHesablama Palatası ölkəmizdə istifadə edilən bütün mexaniki nəqliyyat vasitələrinin mülkiyyətçilərinin əmlak vergisinə cəlb edilməsi ilə bağlı təklif irəli sürüb.
Oxu.Az avtosfer.az-a istinadən xəbər verir ki, hüquqşünas Ərşad Hüseynov hesab edir ki, bu təklif Vergi Məcəlləsinə əlavə edilərsə, həm hüquqi şəxslərin, həm də rezident fiziki şəxslərin, yəni ölkə vətəndaşlarının mülkiyyətində olan mexaniki nəqliyyat vasitələrinə görə onlardan əmlak vergisi alınacaq. Təklifdən belə məlum olur ki, yalnız əhalinin müəyyən təbəqəsinin müvafiq sosial ehtiyaclarının dövlət tərəfindən qarşılanması siyasəti çərçivəsində əldə olunan kiçik həcmli mühərriki olan nəqliyyat vasitələri, yəni dövlət tərəfindən əlillərə verilən minik avtomobilləri əmlak vergisinə cəlb edilməyəcək.
Dövlət büdcəsinə yeni vəsaitlər cəlb etmək üçün mənbələrin axtarıldığı indiki dövrdə bu təklifin reallaşma ehtimalı çox yüksəkdir. Ona görə də avtomobil sahiblərinin indidən buna hazırlaşması yaxşı olar.
Avtomobilə görə əmlak vergisi dünyanın xeyli ölkəsində var. Bu verginin dərəcəsi daha çox mexaniki nəqliyyat vasitələrinin növünə (motosiklet, minik avtomobili, yük avtomobili, avtobus) və onların mühərrikinin iş həcminə görə fərqləndirilir. Mühərrikinin iş həcmi böyük olan bahalı avtomobillərə görə daha çox vergi müəyyən edilir. Amma verginin dərəcələri yalnız layihə müzakirə edilərkən məlum olacaq.
Bu verginin tətbiqi avtomobil bazarına və avtomobillərin dövriyyəsinə təsirsiz ötüşməyəcək. Təsirin dərəcəsi isə verginin məbləğindən asılı olacaq. Əgər əmlak vergisi yüksək dərəcədə olarsa, müvafiq avtomobillərə maraq azalacaq və onların satışı bir az da pisləşəcək. Ümumilikdə isə belə vergi əhali arasında avtomobilə marağı azaltmalıdır. Eyni zamanda avtomobil seçimində kiçik mühərrikli ucuz avtomobillərə üstünlük verilməsi qaçılmaz olacaq.
Əmlak vergisinin alınma mexanizmindən asılı olaraq avtomobillərin etibarnamə ilə istifadəsinə də təsir ola bilər. Əgər vergi yalnız mülkiyyətçinin özündən alınacaqsa, onda avtomobili satan şəxs onun məhz öz adından çıxarılmasında maraqlı olacaq. Bu isə etibarnamə ilə avtomobil əldə etməni azalda bilər.
Hər halda yəqin ki, yaxın gələcəkdə layihənin konkret məzmunu məlum olacaq.
A.M.
www.oxu.az
"
"Avtomobil idxalında beş faiz artım – STATİSTİKABu ilin yanvar-mart aylarında Azərbaycana ümumilikdə 1431 ədəd avtomobil idxal olunub. 
Oxu.Az-ın məlumatına görə, Fins.az Dövlət Gömrük Komitəsinin açıqladığı statistikaya istinadən xəbər verir ki, ötən ilin analoji dövrü ilə müqayisədə ölkəyə idxal olunan avtomobillərin sayı 69 ədəd və ya 5,1% artıb. 
Ölkəyə gətirilən avtomobillərin 25 ədədi sürücü daxil olmaqla 10 nəfər və ya daha çox adam daşımaq üçün nəzərdə tutulmuş mühərrikli nəqliyyat vasitələri, 1185 ədədi əsasən adamların daşınması üçün nəzərdə tutulmuş minik avtomobilləri və digər mühərrikli nəqliyyat vasitələri, 195 ədədi yük daşımaq üçün mühərrikli nəqliyyat vasitələri, 26 ədədi isə xüsusi təyinatlı mühərrikli nəqliyyat vasitələridir.
U.A.
www.oxu.az
"
"Bakıda avtobus qəza törədib: Xarici vətəndaş xəsarət alıbBakıda baş verən yol qəzasında Birləşmiş Ərəb Əmirliklərinin (BƏƏ) vətəndaşı xəsarət alıb.
Oxu.Az Report-a istinadən xəbər verir ki, hadisə Səbail rayonu, Salyan yolu küçəsi 12 ünvanının qarşısında qeydə alınıb.
Belə ki, Bakı şəhər sakini, 1981-ci il təvəllüdlü Kamran Əliyevin idarə etdiyi “Daewoo” markalı avtobus piyada keçidində dayanmış 38 yaşlı Sadıq İsrafilovun idarə etdiyi “Subaru” markalı avtomobilin arxa hissəsindən vurub.
Qəza nəticəsində S.İsrafilovun sərnişini BƏƏ vətəndaşı, 1994-cü il təvəllüdlü Al Sehhi Ahmad Raşid Hamdan kəllə-beyin travması alıb. O, Mərkəzi Klinik Xəstəxanaya yerləşdirilib.
A.M.
www.oxu.az
"
"Kamil Zeynallı bahalı avtomobil nömrəsi aldı – FOTOQalmaqallı məşqçi Kamil Zeynallı bahalı avtomobil nömrəsi alıb.
Oxu.Az BAKU.WS-ə istinadla xəbər verir ki, “OO” seriyalı avtomobil nömrəsi alan idmançı bu barədə sosial şəbəkədə bildirib. 



Qeyd edək ki, avtomobil sahiblərinin daha çox maraq göstərdiyi “OO” seriyalı nömrələrin qiyməti isə həddindən artıq bahadır. Avtomobil saytlarında müştərilərə təklif olunan bu seriyalı dövlət nömrə nişanları 7 min AZN-lə 170 min AZN arasında dəyişir. 
Əlavə edək ki, Azərbaycanda bu cür bahalı nömrələrə tələbat yüksəkdir. Əlində bahalı avtomobil nömrəsi olan şəxslər istədikləri məbləğə yaxın qiymət təklif olunduğu təqdirdə, satışı həyata keçirirlər. Təklif olunan nömrələrin qiyməti dəbdəbəli malikanə almağa belə kifayət edir.
A.S.
www.oxu.az

 
"
"Bəzi sürücülər vergidən azad ola bilərHesablama Palatası Azərbaycanda kiçik mühərrik həcmli nəqliyyat vasitələri üzrə əmlak vergisindən azadolma, eyni zamanda müəssisələrin balansında olan avtomobillərin əmlak vergisi ödənişi ilə bağlı dəyişikliklərin edilməsini təklif edir.
Oxu.Az xəbər verir ki, Palatadan Trend-ə verilən məlumata görə, Azərbaycanın ərazisində şəxslərin mülkiyyətində və istifadəsində olan nəqliyyat vasitələri yol vergisinin vergitutma siyahısından çıxarılıb.
Məcəllənin 199.4.3-cü maddəsinə görə isə əvvəllər yol vergisinə cəlb olunan nəqliyyat vasitələri həm yol vergisindən, həm də əmlak vergisindən azad edilib.
Bundan başqa, Azərbaycan ərazisində istehsal edilən və ölkəyə idxal edilən avtomobil benzini və dizel yanacağı yol vergisinin vergitutma obyekti kimi müəyyən edilib.
Lakin bu, həmin məhsulların pərakəndə satış qiymətlərinə təsir göstərməyib, yəni dövlət tərəfindən tənzimlənən həmin qiymətlər artırılmayıb. Bu da ölkə üzrə hesablanan və dövlət büdcəsinə ödənilən yol vergisinin istehlakçılar üçün vergi yükü olmadığını deməyə əsas verir.
Palata bunları, eləcə də nəqliyyat vasitələrinin mülkiyyətçilərinin aztəminatlı təbəqəyə aid edilmədiyini, eləcə də bazar iqtisadiyyatı prinsiplərinə uyğun inkişaf edən ölkələrin təkmil təcrübəsini nəzərə alaraq, bəzi təkliflərlə çıxış edir.
Təkliflərdə bildirilir ki, müəssisələrin balansında olan avtonəqliyyat vasitələri əmlak vergisinin vergitutma obyektlərinə aid edilsin. Bundan başqa, yerindən və istifadə edilib-edilməməsindən asılı olmayaraq, rezident fiziki şəxslərə məxsus avtonəqliyyat vasitələrinin əmlak vergisi vergitutma siyahısına daxil edilsin.
Təklifdə qeyd edilir ki, əhalinin müəyyən təbəqəsi üzrə müvafiq sosial ehtiyacların dövlət tərəfindən qarşılanması siyasəti çərçivəsində kiçik mühərrik həcmli nəqliyyat vasitələri üzrə əmlak vergisindən azadolma və güzəştlər nəzərdə tutulsun.
Qeyd edək ki, kiçik mühərrik həcmli nəqliyyat vasitələri dedikdə, mühərrikinin həcmi 50 kub/sm-dən 1500 kub/sm-dək olan nəqliyyat vasitələri nəzərdə tutulur. Belə nəqliyyat vasitələrinə moped, motosiklet və kiçik həcmli bəzi avtomobillər aid edilir.
U.A.
www.oxu.az
"
"“Tesla” ABŞ-ın ən bahalı avtomobil şirkəti oldu“Tesla” şirkəti ABŞ-ın ən bahalı avtomobil korporasiyası oldu. Bazar ertəsi o, “General Motors”u geridə qoyub, bunu satışın nəticələri sübut edir. 
Oxu.Az xəbər verir ki, bu barədə RG yazır. 
“Tesla”nın kapitalı 51,53 milyard dollardan ibarətdir, bu isə rəqib şirkətin dəyərindən 1 milyard dollar artıqdır. 
Şirkətin səhmlərinin artımı 3,1% və ya 311,93 dollara qədər olub, AFP məlumat yayıb. 
2016-cı ildə “Tesla” 84 min avtomobil satıb. Onun gəliri 7 milyard dollardan ibarət olub. Bununla yanaşı, 2016-cı ildə şirkət nüfuzunun aşağı düşməsinə görə zərər çəkdi. Buna səbəb olan hadisələrdən biri pilotsuz avtomobilin iştirakı ilə baş verən qəzada bir nəfərin ölməsi idi. Zərər 773 milyon dollardan ibarət oldu. 
N.O.
www.oxu.az
"
"Avtomobil nəqliyyatı ilə sərnişin daşınması qaydalarında dəyişiklik edildiQeyri-müntəzəm sərnişin daşımaları təşkil edilərkən daşıyıcılar avtonəqliyyat vasitələrinin texniki vəziyyətinin reysqabağı yoxlanılmasını və sürücünün reysqabağı tibbi müayinədən keçirilməsini təmin etməlidir.
Oxu.Az Report-a istinadən xəbər verir ki, Nazirlər Kabineti bununla bağlı “Avtomobil nəqliyyatı ilə sərnişin və baqaj daşınması Qaydaları”nda dəyişiklik edib.
İndiyədək daşıyıcılar sərnişinlərin daşınmasına dair təhlükəsizlik tələbləri, habelə sürücülər üçün müəyyən olunmuş istirahət və iş rejimi nəzərə alınmaqla avtobusların marşrut üzrə hərəkət cədvəllərinin daşımanın sifarişçisi ilə birlikdə tərtib edirdilər. 
İndi isə avtonəqliyyat vasitələrinin texniki vəziyyətinin reysqabağı yoxlanılmasını və sürücünün reysqabağı tibbi müayinədən keçirilməsini təmin etməlidir. 
Avtonəqliyyat vasitələrinin texniki vəziyyətinin reysqabağı yoxlanılmasının nəticələrinin qeydiyyatı forması Nəqliyyat, Rabitə və Yüksək Texnologiyalar Nazirliyi tərəfindən müəyyən edilən “Avtonəqliyyat vasitələrinin reysqabağı müayinə jurnalı”nda aparılacaq.
E.Ə.
www.oxu.az
"
"Abşeronda piyadanı iki avtomobil vuraraq öldürüb – FOTO + VİDEOPiyada tanınmaz hala düşdüyündən onun şəxsiyyətini müəyyən etmək mümkün olmayıb.Abşeron rayonunda piyadanın ölümü ilə nəticələnən yol-nəqliyyat hadisəsi qeydə alınıb.
Oxu.Az Report-a istinadən xəbər verir ki, Bakı-Sumqayıt şosesinin Ceyranbatan qəsəbəsi ərazisindən keçən hissəsində yolu keçmək istəyən təxminən 40-45 yaşlı kişi “50-CV-299” dövlət qeydiyyat nişanlı “Mercedes A Class” markalı avtomobil tərəfindən vurulub.
Zərərçəkən zərbənin təsirindən arxada hərəkətdə olan “90-TF-811” dövlət qeydiyyat nişanlı “Mercedes Vito” markalı avtomobilin altına düşüb. Nəticədə piyada hadisə yerində ölüb. Tanınmaz hala düşdüyündən, onun şəxsiyyətini müəyyən etmək, hələ ki, mümkün olmayıb.
Faktla bağlı Abşeron Rayon Polis İdarəsinin əməkdaşları hadisəni törədən və bunda iştirakı olan avtomobili cərimə meydançasına aparıblar. Sürücülər saxlanılıb.






























A.M.
www.oxu.az
"
"ABŞ-da ilin ən yaxşı avtomobili seçildi – FOTONyu-Yorkda keçirilən beynəlxalq avtomobil sərgisində dünyanın ən yaxşı avtomobili elan olunub.
Oxu.Az-ın APA-ya istinadən verdiyi məlumata görə, sərgi çərçivəsində keçirilən “İlin ümumdünya avtomobili” müsabiqəsində 2017-ci ilin ən yaxşı avtomobili “Jaguar F-Pace” elan olunub.
Bu model “Audi Q5” və “Volkswagen Tiguan” avtomobillərini arxada qoyub. Həmin modellər müvafiq olaraq ikinci və üçüncü yerlərdə qərarlaşıb.
Qeyd edək ki, ötən ilin ən yaxşı avtomobili nominasiyasında “Mazda MX-5” qalib elan olunmuşdu.











 
İ.N
www.oxu.az
 
"
"Bakıda avtomobil piyadanı vurubBakının Nərimanov rayonunda avtomobil piyadanı vurub.
Oxu.Az Report-a istinadən xəbər verir ki, hadisə Heydər Əliyev prospektində qeydə alınıb.
“99-FC-340” dövlət qeydiyyat nişanlı “Mercedes” markalı avtomobil yolu keçmək istəyən təqribən 40-45 yaşlı kişini vurub. Zərərçəkmiş hadisəni törədən sürücü tərəfindən xəstəxanaya aparılıb. Onun şəxsiyyətini hələlik müəyyənləşdimək mümkün olmayıb.
Faktla bağlı Nərimanov Rayon Polis İdarəsində araşdırma aparılır.
A.M.
www.oxu.az
"
"Bakıda “BMW” əks istiqamətdə hərəkət edir – VİDEOBəzi sürücülər tez-tez əks yola çıxaraq digərlərinə maneə yaradırlar. Analoji hallar daha çox tıxac olduğu zaman baş verir. Səbirsiz sürücülər isə tıxacdan qurtulmağın yolunu qarşı tərəfin zolağına çıxmaqda görür.
Oxu.Az xəbər verir ki, Avtosfer.az-ın oxucusu redaksiyaya video göndərib. Görüntülər Bakıxanov küçəsində qeydə alınıb. Belə ki, Bakıxanov küçəsi ilə hərəkət edən sürücü qəflətən qarşısında 10 HA 077 dövlət nömrə nişanlı “BMW” markalı avtomobili görür.
Avtomobil qarşı zolağa çıxaraq onun yolunu kəsib. Yolu kəsən sürücünün sağı dolu olduğu üçün o zolağı dəyişə bilmir. Yolunu kəsdiyi sürücü isə məcbur olub, sağ zolağa keçməli olur. Beləliklə də həm təhlükəli vəziyyət, həm də tıxac yaranır.
Həmin görüntüləri təqdim edirik:

İ.N
www.oxu.az
"
"Göyçayda yol polisi qəza törədib – FOTOGöyçay rayonunda Dövlət Yol Polisinə (DYP) məxsus avtomobil qəza törədib.
Oxu.Az Report-a istinadən xəbər verir ki, hadisə günorta saat 15 radələrində Bakı-Şamaxı-Yevlax magistralının Göyçay şəhəri Natəvan küçəsindən keçən hissəsində qeydə alınıb.
Göyçay rayon sakini, 1951-ci il təvəllüdlü Rövşən Məmmədov idarə etdiyi “Opel” markalı minik avtomobili ilə köməkçi yoldan baş yola çıxan Göyçay Rayon Polis Şöbəsinin DYP bölməsinə məxsus, YPX əməkdaşı Elman Əliyevin idarə etdiyi “BMW” markalı, 99-YP-621 dövlət nömrə nişanlı avtomobillə toqquşub.
Qəza zamanı xəsarət alan olmasa da, hər iki avtomobilə ciddi ziyan dəyib.
Faktla bağlı araşdırma aparılır.

















A.M.
www.oxu.az
"
"Üç min dollar borca görə 6 avtomobilə həbs qoyuldu – VİDEOÜç min dollar borca görə 40-50 min manat dəyərində olan 6 avtomobilə həbs qoyulub.
Oxu.Az Xəzər TV-yə istinadən xəbər verir ki, paytaxtın Binəqədi rayonu Rəsulzadə qəsəbəsində yaşayan İlqar Ələsgərov ötən ilin aprel ayında baş etibarnamə ilə minik avtomobili alıb. Bir müddət əvvəl avtomobili öz adına rəsmiləşdirmək istədikdə isə problemlə üzləşib.
İlqar Ələsgərova bildirilib ki, avtomobilin rəsmi sahibinin banka borcu olduğu üçün əmlakına həbs qoyulub. Bu avtomobil da həbs qoyulan əmlaka daxildir.
İlqar Ələsgərovun sözlərinə görə, məsələ ilə bağlı qərarı çıxaran məhkəməyə müraciət ediblər. Oradan bildirilib ki, yalnız borc ödəndikdən sonra avtomobilin üzərindəki həbs götürülə bilər.
Hüquqşünas Anar Ramazanov deyib ki, kiçik məbləğli borca görə 6 avtomobilin üzərinə həbs qoymaq düzgün deyil.
Anar Ramazanov bildirib ki, İlqar Ələsgərov avtomobilin rəsmi sahibi ilə birlikdə məhkəməyə müraciət edərək həbsi ləğv etdirə bilər. Etibarnamə və alqı-satqı ilə bağlı digər sənədləri də sübut kimi məhkəməyə təqdim etməlidir. Borclu şəxs, həmçinin məhkəmədə iddia qaldıraraq həddən artıq əmlakına həbs qoyulduğu üçün dəyən maddi və mənəvi zərəri də bankdan tələb edə bilər.

İ.N
www.oxu.az
"
"Moskvada sürücü avtomobili saatda 320 kilometr sürətlə sürdü – VİDEORusiyanın Moskva şəhərində sürücünün avtomobili yüksək sürətlə sürərkən çəkdiyi video sosial şəbəkələrdə geniş müzakirələrə səbəb olub. 
Oxu.Az Virtualaz.org-a istinadən xəbər verir ki, naməlum sürücü “Mercedes AMG” markalı avtomobili ilə Moskva Dairəvi Avtomobil yolunda axşam saatlarında sürət yarışına çıxıb və saatda 320 kilometr sürət yığıb.
Həmin sürücü avtomobilin salonundakı videoqeydiyyatla bu anları çəkib və kadrları “Instagram”da yerləşdirib. Bu haqda REN TV bildirib.

İ.N
www.oxu.az
"
"Tovuzda ağır qəza: Ölən varBu gecə Fövqəladə Hallar Nazirliyinin (FHN) Böhran Vəziyyətlərində İdarəetmə Mərkəzinə  Tovuz rayonu, Qovlar şəhəri ərazisində vətəndaşa məxsus “VAZ” markalı minik avtomobilinin idarəetməni itirərək yolun kənarındakı ağaca çırpılması nəticəsində yol-qəza hadisəsi baş verməsi barədə məlumat daxil olub.
Oxu.Az-ın FHN-in saytına istinadən verdiyi xəbərə görə, nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb edilib.
Avtomobildə sıxılmış vəziyyətdə qalmış sürücü, 1992-ci il təvəllüdlü İsrafilov Sadiq Zakir oğlunun meyiti yanğınsöndürən-xilasedicilər tərəfindən avtomobildən çıxarılaraq aidiyyəti üzrə təhvil verilib. Əməliyyat saat 03:15-də başa çatıb.
A.M.
www.oxu.az
"
"Bakıdan Sumqayıta gediş-gəliş rahatlaşacaq – VİDEOSürücülər Sumqayıtdan çəkilən alternativ yolla Bakıətrafı qəsəbə və kəndlərə, eləcə də hava limanına rahat gedə biləcəklər. 
Oxu.Az-ın Xəzər TV-yə istinadən məlumatına görə, söhbət Novxanı-Pirşağı avtomobil yolundan gedir.
Yeni yolun bu il istifadəyə verilməsi nəzərdə tutulub.
Hazırda yolun geniş ərazisində asfaltlanma və piyada səkilərinin tikintisi işləri aparılır. Ümumilikdə 115 min kvadratmetr əraziyə yeni asfalt-beton örtüyünün döşənməsi, yol boyu 50 min paqon-metr səki daşının düzülməsi nəzərdə tutulub. 
Tikinti işləri bitdikdən sonra ərazidə yol nişanları quraşdırılacaq, nişanlama xətlərinin çəkilişi işləri aparılacaq.
“Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli deyir ki, bu il istifadəyə verilməsi nəzərdə tutulan yolun çəkilməsi paytaxtda sıxlığın azalmasına və sürücülərin daha az məsafə qət etmələrinə səbəb olacaq.

S.B.
www.oxu.az
"
"“Mercedes” yaponların əlinə düşərsə necə olar? – VİDEOMəşhur alman markası “Mercedes” öz keyfiyyətinə görə dünyanın ən tanınmış brendlərindən sayılır.
Alman dəqiqliyi və keyfiyyəti bu avtomobildə toplanıb. Sadə olduğu qədər keyfiyyətli olan “Mercedes” dünyada texnoloji inkişafın pik həddində olan yaponların əlinə düşərsə necə olar? 
Oxu.Az-ın Avtosfer.az-a istinadən təqdim etdiyi videoda bu sualın cavabı var.

S.B.
www.oxu.az
"
"Sabah Bakının bəzi yollarında nəqliyyatın hərəkəti məhdudlaşdırılacaqSabah səhər saatlarından etibarən Dövlət Elektrik Stansiyasına gedən yolun “Mir Mövsüm Ağa” ziyarətgahı ilə “Azal” Arenanın yerləşdiyi hissəsində və “Azal” Arena istiqamətinə gedən Starçük küçəsində nəqliyyat vasitələrinin hərəkəti qısa müddətlik qismən məhdudlaşdırılacaq. 
Bu barədə Oxu.Az-a “Azəravtoyol” ASC-dən məlumat verilib.
Məlumata görə, məhdudlaşdırma küçədə təmir işlərin aparıldığı hissələr üzrə 2 gün ərzində tətbiq ediləcək. Sürücülərdən alternativ yollardan istifadə etmələri tövsiyə olunur.
www.oxu.az
"
"Bakıda xüsusi zolaqlarda hərəkət qadağan ediləcək“IV İslam Həmrəyliyi Oyunları ilə əlaqədar nəqliyyatın hərəkəti üçün nəzərdə tutulan xüsusi zolaqlardan istifadə ilə bağlı cərimə tətbiqinə hələ başlanmayıb”.
Oxu.Az xəbər verir ki, bunu Daxili İşlər Nazirliyinin Baş Dövlət Yol Polisi İdarəsinin (BDYPİ) şöbə rəisi, polis polkovniki Kamran Əliyev lent.az-a açıqlamasında bildirib:
“Bakıda müəyyən edilən yollarda “IV İslam Həmrəyliyi Oyunları” zolaqları üzrə hərəkəti qadağan edən müvafiq yol nişanları qoyulduqdan sonra qaydanı pozan sürücülər cərimələnəcək”.
K.Əliyev deyib ki, həmin zolaqlarda hərəkəti qadağan edən nişanların qoyulması prosesinə, çox güman ki, may ayının əvvəlində start veriləcək: “Qadağa mayın sonuna kimi davam edəcək. Hələlik isə yol nişanlarının qoyulması prosesinə başlanmadığı üçün sürücülərə o zolaqlara çıxmağa heç bir qadağa qoyulmayıb”.
K.Əliyev əlavə edib ki, sadalanan işlər tam bitəndən sonra digər avtomobillərin həmin zolağa çıxmasına icazə verilməyəcək, qaydanı pozanlar isə cərimə olunacaqlar: “24 saat ərzində zolaqlara nəzarət ediləcək. Aidiyyəti olmayan avtomobillərin cərimələnməsi və məbləğ haqqında ictimaiyyətə ətraflı məlumat veriləcək”.
Qeyd edək ki, mayın 12-dən 22-nə kimi Bakıda İslam Həmrəyliyi Oyunları keçiriləcək.
A.M.
www.oxu.az
"
"Heydər Əliyev prospektində nəqliyyatın hərəkəti məhdudlaşdırılacaqBu gün axşam 22:00-dan Heydər Əliyev prospektinin “Böyük Şor” yol qovşağından şəhər mərkəzinə doğru olan istiqamət üzrə köməkçi yolda piyada keçidlərinin, yol-cizgi və yol-göstərici xətlərin yenidən rənglənməsi işləri aparılacaq.
“Azəravtoyol” ASC-dən Oxu.Az-a verilən məlumata görə, rəngləmə işləri səhər saatlarınadək başa çatdırılacaq.
“Bu müddət ərzində prospektin köməkçi yolu ilə avtonəqliyyat vasitələrinin hərəkəti tam məhdudlaşdırılaraq əsas yola yönəldiləcək”, - deyə məlumatda vurğulanıb.
Bundan başqa, sabah səhər saatlarından etibarən Binəqədi rayonu İbrahimpaşa Dadaşov küçəsində isə təmir işləri ilə əlaqədar olaraq 2 gün ərzində hərəkət qismən məhdudlaşdırılacaq.
Məhdudlaşdırma küçədə təmir işlərin aparıldığı hissələr üzrə tətbiq ediləcək.
“Azəravtoyol” ASC sürücülərdən sözügedən ərazilərdə diqqətli olmalarını və sıxlığın yaranmaması üçün alternativ yollardan istifadə etməyi tövsiyə edir”, - deyə məlumatda vurğulanıb.
E.Ə.
www.oxu.az
"
"“Azəravtoyol”un avtomobili qəzaya düşüb: Yaralanan varBakıda “Azəravtoyol” ASC-nin əməkdaşı yol qəzası zamanı ağır xəsarət alıb.
Oxu.Az Report-a istinadən xəbər verir ki, hadisə Binəqədi rayonunda qeydə alınıb.
Belə ki, “Karl Marks dairəsi” kimi tanınan ərazidə “QAZel” markalı yük avtomobili ilə 1963-cü il təvəllüdlü Yusifov Maarif Baxış oğlunun idarə etdiyi “Azəravtoyol” ASC-yə məxsus xidməti avtomaşın toqquşub. Nəticədə ASC-nin əməkdaşı M.Yusifov ağır xəsarət alaraq xəstəxanaya yerləşdirilib.
Hadisənin qeydə alındığı əraziyə Yol Patrul Xidmətinin (YPX) əməkdaşları cəlb edilib.
İlkin ehtimala görə, qəzaya səbəb “QAZel” markalı yük avtomobili olub. Belə ki, yük avtomobilinin sürücüsü “Stop” nişanının tələblərini pozaraq birbaşa dairəyə daxil olub və hərəkətini davam etdirib. Nəticədə yol-nəqliyyat hadisəsi qeydə alınıb.
Faktla bağlı araşdırma aparılır.
A.M.
www.oxu.az
"
"Dönmə siqnalından istifadə etməməyə görə cərimələnə bilərsiniz – VİDEOƏksər sürücülərin necə gəldi avtomobil idarə etməsi yollarda qəzaların sayının artmasına gətirib çıxarır. Sürücülərin əksəriyyəti avtomobili döndərən zaman dönmə siqnalından istifadə etmirlər. Hətta bəziləri bu işıqların nasaz olduğunu bilə-bilə yola çıxırlar.
Oxu.Az Xəzər TV-yə istinadən xəbər verir ki, bu qayda pozuntusu hesab olunur. Belə sürücüləri nə qədər cərimə gözləyir?
Polis xəbərdaredici dönmə siqnalından istifadə etməyən sürücüləri aşkarladıqda, “saxla” əmri verə bilər. Çünki qanun belə sürücülərin qarşısında məsuliyyət qoyur.
Nasaz dönmə işıqları ilə yola çıxan sürücü isə 50 manat miqdarında cərimə olunur.
Ekspertlər sürücülərə avtomobillə yola çıxmamışdan əvvəl dönmə işıqlarının saz vəziyyətdə olub-olmadığını yoxlamağı tövsiyə edir.

İ.N
www.oxu.az
"
"Xaçmazda sürücü vəhşiliyi –  VİDEOBu kadrlar Xaçmaz rayonunun Bakı prospektində çəkilib. Sürücü minik avtomobilinin üstündəki yük yerində heyvanlardan birini qanı axa-axa aparıb.
Oxu.Az Xəzər TV-yə istinadən məlumat verir ki, mənzərəyə şahid olanlar və aidiyyatı qurumlar hadisəni pisləyiblər.
Görüntüləri izləyən ekspert Ərşad Hüseynov deyir ki, sürücü yol hərəkəti haqqında qanunun 57-ci maddəsini, yəni yükdaşıma qaydalarını kobud şəkildə pozub. Qanunda qeyd edilir ki, heyvanlar daşınarkən xüsusi qaydalara əməl edilməlidir. Sürücünün həmçinin sanitar-gigiyenik tələblərə əməl etməməsi də nəzərə alınmalıdır.
Avtomobilin dövlət nömrə nişanını araşdıran Xaçmaz Rayon Yol Polisi bölməsindən bildirilib ki, nəqliyyat vasitəsi rayonun Sayad kənd sakini Əliyeva Pərvər Mirzəbala qızına məxsusdur. 
Məlum olub ki, videoda avtomobili idarə edən şəxsin buna icazə verən xüsusi etibarnaməsi yoxdur. Yol polisi həmin sürücü haqqında araşdırma aparılır.

S.B.
www.oxu.az
"
"“Formula 1”: Hemilton Çin Qran-prisinin qalibi oldu Çinin Şanxay avtodromunda “Formula 1” yarışları üzrə dünya çempionatının ikinci mərhələsi başa çatıb. Mərhələnin qalibi “Mercedes”in britaniyalı pilotu Lyuis Hemilton olub. 
Oxu.Az xəbər verir ki, yarışların başlamasında gecikmə ehtimalı olsa da, əvvəlcədən planlaşdırıldığı kimi, Bakı vaxtı ilə saat 10:00-da başlayıb. 
Lyuis (“Mercedes”) inamla birinci start götürərək finişə qədər liderliyi qoruyub saxladı. Finiş xəttinə ikinci Fettel (“Ferrari”) gəlib, yarışın üçüncüsü isə Maks Ferstappen (“Red Bull Racing”) olub. 








E.Ə.
www.oxu.az
"
"Polis kapitanının avtomobili motosikletlə toqquşub: Ölən var – YENİLƏNİBDaxili İşlər Nazirliyi Bakıda baş vermiş ağır yol qəzası ilə bağlı məlumat yayıb.
Oxu.Az nazirliyin saytına istinadən xəbər verir ki, aprelin 8-də saat 9 radələrində Binəqədi rayonu Azadlıq prospektində Neftçala rayon sakini Şirxan Paşayev idarə etdiyi dövlət qeydiyyat nişanları olmayan “Zontes” markalı motosikletlə qoşa xəttin üzərinə çıxıb qarşıda gedən Bakı şəhər sakini Aidə Əliyevanın idarə etdiyi “Seat İbiza” markalı avtomobilin güzgüsünə toxunduğundan idarəetməni itirərək əks istiqamətdə hərəkət edən Tuncay Tağıyevin idarə etdiyi “Mercedes” markalı avtomobillə toqquşub.
Nəticədə Ş.Paşayev hadisə yerində ölüb.
Binəqədi RPİ tərəfindən araşdırma aparılır.
Qeyd edək ki, Tuncay Tağıyev polis kapitanıdır.
10:28
Bakıda ölümlə nəticələnən yol qəzası baş verib.
Oxu.Az xəbər verir ki, Binəqədi Rayon Polis İdarəsindən APA-ya verilən məlumata görə, Tuncay Tağıyevin idarə etdiyi “Mercedes” markalı avtomobil Şirxan Paşayevin idarə etdiyi motosikletlə toqquşub.
Qəza nəticəsində Ş.Paşayev ölüb.
Polisdən həmçinin bildirilib ki, minik avtomobilinin sürücüsü T.Tağıyev Abşeron Rayon Polis İdarəsinin Mehdiabad Polis Bölməsinin təhqiqatçısı, polis kapitanıdır.
A.M.
www.oxu.az
"
"Sürücülərin ödədikləri cərimələrin miqdarı artıbDaxili İşlər Nazirliyinin Baş Dövlət Yol Polisi İdarəsi üzrə ödənilmiş cərimələr 2014-cü ildə 67 mln. 987 min 372 manat, 2015-ci ildə 73 mln. 452 min 509 manat təşkil edib ki, bu da ümumilikdə ölkə üzrə büdcə təşkilatlarının büdcədənkənar daxilolmalarının müvafiq olaraq 32,8%-nə bərabərdir.
Oxu.Az xəbər verir ki, APA-nın məlumatına görə, bu barədə Hesablama Palatasının 2016-cı il üzrə hesabatında deyilir.
Sənəddə qeyd edilib ki, 2015-ci ildə ödənilmiş cərimələrin məbləği 2014-cü il ilə müqayisədə 5 mln. 465 min 137 manat və ya 0,8% artıb. 
Ödənilən vəsaitlərin 2014-cü ildə 14,5%-i və ya 987 min 782 manatı, 2015-ci ildə isə 19,5%-i və ya 14 mln. 301 min 254 manatı əvvəlki illərdə qəbul edilmiş qərarlar üzrə ödənilmiş cərimələrdən ibarət olub. 2015-ci ildə əvvəlki illərdə qəbul edilmiş qərarlar üzrə ödənilən cərimə məbləğləri 2014-cü ilin müvafiq göstəricisindən 4 mln. 423 min 434 manat və ya 44% çox olub.
Baş Dövlət Yol Polisi İdarəsi nəzdində ümumi sahəsi 52 min 363 kvadratmetr olan 17 duracaq, o cümlədən Bakı şəhərində 13, Abşeron rayonunda 2, Sumqayıt və Gəncə şəhərlərinin hər birində 1 duracaq fəaliyyət göstərib.
Nəqliyyat vasitələrini duracaqlarda saxlanılmasına görə daxilolmalar 2014-cü ildə 67 min 995 manat, 2015-ci ildə 84 min 229,5 manat təşkil etməklə 16 min 234,5 manat və ya 23,9% artıb.
Nəqliyyat vasitələrinin təxliyə avtomobilləri (evakuator) vasitəsilə duracaqlara gətirilməsindən daxilolan vəsait isə 2014-cü ildə 47 min 900 manat, 2015-ci ildə 42 min 080 manat təşkil etməklə 5 min 820 manat və ya 12,2% azalıb.
U.A.
www.oxu.az
"
"Bakı küçələrində sürücü qaydaları kobud şəkildə pozur – VİDEOBakıda avtoxuliqanlıq edən bir sürücü etdiyi əməli telefona çəkərək fəxrlə sosial şəbəkədə yayıb.
Oxu.Az Avtosfer.az-a istinadən xəbər verir ki, həmin sürücü gecə vaxtı yolun işıqlandırılmayan sahəsində çox təhlükəli manevrlər edərək, ara məsafəsini gözləmədən sağdan-soldan necə gəldi ötüb keçir.
Videoya diqqətlə baxanda görünür ki, bu sürücü başqa bir sürücü ilə də yarışır. Aydın olur ki, onun etdiyi təhlükəli manevrlər avtomobildəki sərnişinləri də qorxuya salır.
Həmin görüntüləri təqdim edirik: 

İ.N
www.oxu.az
"
"Azərbaycanda 170 min manata nömrə satılır – FOTOAzərbaycanda fəaliyyət göstərən saytlardan birində bahalı avtomobil nömrələri satışa çıxarılıb. 
Oxu.Az baku.ws-ə istinadən xəbər verir ki, avtomobil sahiblərinin daha çox maraq göstərdiyi “OO” seriyalı nömrə nişanlarının qiyməti 7 min AZN-lə 170 min AZN arasında dəyişir. 
Qeyd edək ki, Azərbaycanda bu cür bahalı nömrələrə tələbat yüksəkdir.
İ.N
www.oxu.az
"
"Bakıda avtobus qəzaya düşüb: Yaralılar var – FOTOBakıda sərnişin avtobusu qəzaya düşüb.
Oxu.Az “Report”-a istinadən xəbər verir ki, hadisə Bakı Dairəvi Yolunun Yasamal rayonu hissəsinə düşən ərazidə qeydə alınıb.
Məlumata görə, 211 saylı “Daewoo” sərnişin avtobusu “Mitsubishi” markalı minik avtomobili ilə toqquşub.
Hadisə nəticəsində ümumilikdə 5 nəfər xəsarət alıb. Belə ki, avtobus sərnişinləri arasında xəsarət alan üç nəfər ilkin tibbi yardımdan sonra evə buraxılıb. Avtomobilin yaralanan sərnişinləri isə xəstəxanaya yerləşdirilib.
Faktla bağlı araşdırma aparılır.



E.Ə.
www.oxu.az
"
"“Maşın bazarı”nda qiymətlər sürətlə bahalaşır – VİDEO“Maşın bazarı”nda qiymətlərdə ciddi yüksəlmə müşahidə olunur. Alıcı marağı yüksək olsa da, qiymətlərin bahalaşması onlara seçim etməkdə çətinlik yaradır. Ən çox tələbat isə ikinci əl avtomobillərədir.
Oxu.Az Xəzər TV-yə istinadən xəbər verir ki, paytaxtın “Maşın bazarı”nda bu həftəsonu canlanma yaşanıb.
Bazarda avtomobil almaq üçün gələnlər çox olsa da, qiymətlərin bahalaşması səbəbindən arzuladıqları avtomobilləri tapmaqda çətinlik çəkdiklərini deyirlər. Alıcılar da qiymət artımının min manatdan daha çox olduğunu deyirlər.
Bazarda ən çox satılan avtomobillər isə ənənəvi olaraq yenə də Almaniya istehsalı olan avtomobillərdir. Xaricdən yeni gətirilən avtomobillərin qiyməti həddən artıq baha olduğuna görə isə bazarda tələbat əsasən ikinci əl avtomobillərədir.

İ.N
www.oxu.az
"
"Yusif Səfərov küçəsində nəqliyyatın hərəkəti bərpa olunubBakının təmirə dayanan əsas yollarından biri yenidən istifadəyə verilib.
Oxu.Az-ın məlumatına görə, bu barədə “Azəravtoyol” ASC-nin mətbuat katibi Anar Nəcəfli bildirib.
Aprelin 9-dan axşam saat 21:00 radələrində Yusif Səfərov küçəsində nəqliyyatın hərəkəti bərpa edilib.
Xatırladaq ki, bir müddət əvvəl Yusif Səfərov küçəsi yenidənqurma işləri ilə əlaqədar nəqliyyatın hərəkəti üçün məhdudlaşdırılıb və bu, paytaxtda ciddi tıxaclara səbəb olub.
E.Ə.
www.oxu.az
"
"FHN Sabirabadda baş vermiş ağır qəza ilə bağlı məlumat yayıbFövqəladə Hallar Nazirliyi aprelin 10-da Sabirabadda baş vermiş ağır qəza ilə bağlı məlumat yayıb.
Oxu.Az-ın FHN-in saytına istinadən verdiyi məlumata görə, nazirliyin Böhran Vəziyyətlərində İdarəetmə Mərkəzinə Sabirabad rayonu, Nizami kəndində “KAMAZ” markalı yük avtomobili ilə “VAZ” markalı minik avtomobilin toqquşması nəticəsində yol nəqliyyat qəzasının baş verməsi barədə məlumat daxil olub.
Dərhal nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış 1980-cı il təvəllüdlü Musayev Rəşad Arif oğlunun meyitini çıxarıb və aidiyyatı üzrə təhvil veriblər.  
A.S.
www.oxu.az
 
"
"Paytaxtın bəzi yollarında sürət həddi aşağı salınıbHazırda paytaxtda müşahidə edilən yağıntılı hava şəraiti ilə əlaqədar iki əsas magistral yolda Heydər Əliyev prospekti boyunca (şəhər mərkəzindən Bilgəh istiqamətində eləcə də əks istiqamətdə) həmçinin Zığ dairəsindən Hava limanı və əks istiqamətdə bütün zolaqlar üzrə sürət həddi 20 km/saat endirilib. 
Oxu.Az-ın məlumatına görə, Nəqliyyat Agentliyi İctimai əlaqələr və maarifləndirmə şöbəsinin müdiri Mais Ağayev APA-Economics-ə bildirib ki, məqsəd nəqliyyat vasitələrinin təhlükəsiz hərəkətini təmin etməkdir.
www.oxu.az
"
"Bakıda YPX əks yolda sürdü – VİDEOBakıda yol polisi maşını əks istiqamətdə hərəkət edərkən kameraya tuş gəlib.
Oxu.Az baku.ws-ə istinadən xəbər verir ki, sosial şəbəkələrdə yayılan görüntülərdən aydın olduğu kimi YPX əks istiqamətdə aşağı sürətlə hərəkət edir.
Qala yolunda lentə alınan görüntülər qısa zamanda minlərlə insan tərəfindən izlənilib.
Video sosial şəbəkələrdə geniş müzakirə edilir.
Həmin görüntünü təqdim edirik:

A.M.
www.oxu.az
"
"Bakıda tanınmış fotoqraf “Lamborghini” ilə qəzaya düşdü – FOTOBakının mərkəzində yol qəzası baş verib.
Oxu.Az AzVision.az-a istinadən xəbər verir ki, Bülbül prospektində “VAZ 2107” markalı avtomobil qiyməti yarım milyon dəyərində ölçülən “Lamborghini” ilə toqquşub. 
Qəza nəticəsinə hər iki avtomobilə ziyan dəyib.
Qeyd edək ki, 10-KK-085 dövlət nömrə nişanlı “Lamborghini” tanınmış fotoqraf Cəlal Kəngərliyə məxsusdur.

















S.B.
www.oxu.az
"
"YPX avtomobili qaydanı belə pozdu – VİDEOBakıda YPX avtomobilinin qayda pozuntusu kameraya düşüb. 
Oxu.Az Baku.ws-ə istinadən xəbər verir ki, 99 YP 467 nömrə nişanlı Yol Patrul Xidməti avtomobili yolun əksi istiqamətində dönmə əməliyyatı həyata keçirir. 
Üstəlik yolda qəza şəraiti yaradan YPX avtomobili sayrışan işıqları yandırmır. Video yaxınlıqdakı digər avtomobilin sürücüsü tərəfindən çəkilib.  
Sözügedən görüntüləri təqdim edirik:

U.A.
www.oxu.az
"
"“Sovetski”də yol infrastrukturunun yenidən qurulması yekunlaşır – FOTO + VİDEOBakı şəhərinin Yasamal rayonu ərazisində Füzuli meydanı və Təzəpir məscidi kompleksinin ətrafındakı yol infrastrukturunun yaxşılaşdırılması istiqamətində “Azəravtoyol” ASC tərəfindən ümumi uzunluğu 7,6 km-ə yaxın olan 5 küçədə əsaslı şəkildə yenidənqurma işləri aparılır.
Oxu.Az-a qurumdan verilən məlumata görə, artıq bu çərçivədə işlərin 80 faizi aparılaraq yekunlaşdırılıb. Təzəpir məscidi ətrafındaki yollar 2 zolaqlı, digər yolların isə 3 və 4 zolaqlı olması nəzərdə tutulub.
Yenidən qurulan 440 metr uzunluğunda və genişləndirildikdən sonra eni 15 metrə çatan Balababa Məcidov küçəsində işlər tam olaraq yekunlaşdırılıb. Küçə boyu yalnız yolcızgi və yolgöstərici xətlərinin çəkilişi işi qalıb. Ərazidə yaşayan vətəndaşların rahatlığı üçün hərəkətin məhdudiyyəti müvəqqəti olaraq aradan qaldırılıb.
Uzunluğu 1825 metr, genişləndirildikdən sonra eni 15 metrə çatan Abdulla Şaiq küçəsində isə işlərin 90%-i bitib. Hazırda küçədə son tamamlanma işləri aparılır. Piyada səkilərinin tikintisi və küçənin “Statistika dairəsi”nə doğru birləşdirilməsi üçün aparılan asfaltlanma işləri yekunlaşmaq üzrədir.
Aparılan yenidənqurma işləri çərçivəsində Nərimanov prospektinin 2165 metr uzunluğunda olan hissəsində də tam müasir yol infrastrukturunun yaradılması istiqamətində addımlar atılır. Prospekt boyunca hazırda genişləndirmə işləri aparılır və yeni yol yatağı inşa olunur. Layihəyə əsasən yolun ümumi eni 11-23,5 metr təşkil edəcək. 
Akademik Milli Dram teatrının hər iki tərəfində yerləşən Mirzəağa Əliyev və Füzuli küçələrində də sürətlə işlər davam etdirilir. Küçələrin uzunluğu müvafiq olaraq 750 və 800 metr təşkil edir. Bu küçələrdə yenidənqurma işləri çərçivəsində yol genişləndirilərək 15 metrə çatdırılıb.
Füzuli küçəsində də son tamamlanma işləri aparılır. Burda ümumi işlərin 90%-i yekunlaşdırılıb. Hazırda küçədə asfatlanma və piyada səkilərinin tikintisi işləri gedir.
Mirzəağa Əliyev küçəsində isə asfalt-beton örtüyünün döşənməsi üçün hazırlıq işləri görülür. Torpaq işləri və kommunikasiya xətlərinin çəkilməsi yekunlaşan küçədə fiziki işlərin göstəricisi 60% təşkil edir.
Layihə çərçivəsində Füzuli küçəsinin Səməd Vurğun küçəsi ilə kəsişməsində yeni 2 hərəkət zolaqlı geri dönmə hissə yaradılır. Artıq burda da işlər bitmək üzrədir. Hazırda bu hissədə asfaltlanma işləri aparılır.
Qeyd edək ki, yenidən qurulan küçələrdə layihə üzrə yeni işıqlandırma sistemləri, ictimai nəqliyyat üçün 14 ünvanda “cib”lik və müasir avtobus dayanacaqları qurulacaq, yeraltı və yerüstü parkinq yerləri tikiləcək.
“Azəravtoyol” ASC-nin rəhbərliyinin xüsusi nəzarəti altında sözügedən küçələrdə sürətlə və ən əsası keyfiyyətlə aparılan işlərin may ayının əvvəllərinə kimi yekunlaşdırılması nəzərdə tutulub.
Bunun üçün əraziyə lazımi sayda qüvvə cəlb olunub və iki növbəli iş qrafiki müəyyən edilib.

































U.A.
www.oxu.az
"
"Sabah Binəqədi rayonunun bir hissəsində yol bağlanacaq Bakıda Binəqədi rayonu İbrahimpaşa Dadaşov küçəsində aparılan təmir işləri ilə əlaqədar olaraq aprelin 8-dən etibarən avtonəqliyyat vasitələrinin hərəkəti hissə-hissə qismən məhdudlaşdırılacaq.
Bu barədə “Azəravtoyol” ASC-dən Oxu.Az-a daxil olan məlumatda qeyd edilib.
“Qismən məhdudlaşma təmir işlərinin aparıldığı ərazilər üzrə tətbiq ediləcək. Küçənin digər hissələrində hərəkət açıq olacaq. Həmin küçədə sıxlığın yaranmaması üçün sürücülərdən təmir işləri bitənədək alternativ olaraq digər küçələrdən istifadə etmələri tövsiyə olunur”, -deyə məlumatda bildirilib.
A.S.
www.oxu.az
 
"
"Bakıda “ölüm avtobusu” – VİDEOBu inanılmaz görüntülər bir milyarddan çox insanın yaşadığı Hindistanda və ya Çində çəkilməyib, 10 milyona yaxın əhalisi olan Azərbaycanda çəkilib.
Oxu.Az xəbər verir ki, Lent.az-ın məlumatına görə, avtobusun qapılarından 7-8 nəfərin sallaşaraq getdiyi bu yer Abşeron rayonunun Digah qəsəbəsidir. 
Avtobus isə üzü Bakıya – “Azadlıq prospekti” metro stansiyasına doğru gəlir. Bəli, gördüyünüz kimi qapıları açıq və qapılardan sallaşan xeyli insanla birgə.
Bu barədə marşrutun daimi sərnişinlərindən biri məlumat verib. Dəhşətli səyahətin hər gün yaşandığını bildirən sərnişin deyir ki, Digahdan Bakıya doğru ölümlə nəfəs-nəfəsə səyahət edirlər. Şikayətçi onu da deyir ki, hər gün bu təhlükəli səfərin yaşandığı avtobus Digahdan Bakıya gələn 147 saylı marşruta aiddir.
Oxucu bildirir ki, bu xətlə hərəkət edən 147 saylı marşrut avtobuslarının, demək olar ki, hamısı hər gün belə təhlükəli səfərlər həyata keçirir və onlarla insanın həyatını riskə atır.
Məsələ ilə bağlı Bakı Nəqliyyat Agentliyinin mətbuat xidmətinin rəhbəri Mais Ağayev deyib ki, Bakıətrafı qəsəbələrə işləyən sərnişin avtobuslarında həmişə sıxlıq müşahidə edilir.
M.Ağayev qeyd edib ki, həmin avtobuslarda sıxlıq daha çox günün pik saatlarında yaşanır: 
“Bu da həmin saatlarda yollarda yaranan tıxaclarla bağlıdır. Yollarda tıxac olduğu üçün nəqliyyat vasitələri gecikir, aradakı interval pozulur və sərnişinlər tələsir deyə birinci gələn avtobusa minməyə çalışır. Həmin görüntüdə qeyd edilən 147 saylı marşrutda sıxlıqla bağlı da şikayətlər çox olur”.  
M.Ağayev deyib ki, adıçəkilən 147 nömrəli sərnişin avtobuslarının sayı kifayət qədərdir və bir neçə saat üçün sayını artırmağa gərək yoxdur: 
“Bu məsələ ilə bağlı BNA olaraq daşıyıcıya müraciət edə bilərik ki, nəqliyyat vasitələri arasında interval elə tənzimlənsin ki, bu problemlə rastlaşmayaq”.
M.Ağayev son olaraq sərnişinlərə də müraciət edərək onları ehtiyatlı olmağa çağırıb:
“İşə, ya harasa gecikmək olar, buna görə dolu avtobusa minmək düzgün deyil. Həyat hər şeydən önəmlidir”.
Dövlət Yol Polisinin İctimaiyyətlə əlaqələr şöbəsinin rəisi Kamran Əliyev isə bildirib ki, Bakı şəhəri ərazisində sərnişinlərin avtobus qapılarından sallanaraq getməsi halları var və həmin sürücülər müəyyən olunanda onlar barəsində müvafiq tədbirlər görülür.
K.Əliyevin sözlərinə görə, həmin sürücülər tərəfindən nəqliyyat vasitələrinin istismarı qaydaları pozulmuş olur və İnzibati Xətalar Məcəlləsində də konkret qeyd edilib ki, nəqliyyat vasitələrinin qapıları bağlanmamış vəziyyətdə hətta yerindən tərpətməyə və ya onun hərəkəti zamanı qapıları açmağa görə sürücü İnzibati Xətalar Məcəlləsinin 142-ci maddəsinə görə 40 manat məbləğində cərimə olunur. Amma buna baxmayaraq, pik saatlarda bəzi marşrut sürücüləri sıxlıqdan istifadə edərək belə qayda pozuntusuna yol verirlər.
K.Əliyev qeyd edib ki, eyni vaxtda sərnişin avtobuslarının hamısına nəzarət etmək mümkün olmur: 
“Biz hətta bir neçə dəfə şirkət rəhbərləri ilə də danışmışıq ki, sürücülərlə təlimat aparsınlar. Əgər hansısa sərnişin avtobusun qapısı açıq vəziyyətdə olarkən yıxılıb bir xəsarət alarsa, bunun məsuliyyəti sürücünün üzərindədir. 
Sürücü özü də dərk eləməlidir ki, onun daşıdığı sərnişinin həyatına cavabdehdir. Əgər qapını açıq qoyması səbəbindən hansısa sərnişin yüngül və yaxud ağır bədən xəsarəti alarsa, ölərsə, sürücü həbs oluna bilər. Bir sürücünü cəzalandırmaqla iş bitmir. Sürücü hərəkətinin hansı fəsadlara gətirib çıxaracağını dərk etməlidir. Bu məsələdə diqqətli olmaq lazımdır. Hər şeyə barmaqarası yanaşmaq olmaz. Müəssisələrdə sürücülərlə maarifləndirmə işləri aparılmalıdır”. 

E.Ə.
www.oxu.az
"
"Bakıda dəhşətli qəza kameralara düşdü – VİDEOBakıda baş verən dəhşətli qəzanın görüntüləri yayılıb.
Oxu.Az BAKU.WS-ə istinadən xəbər verir ki, qəza nəticəsində “Mercedes” markalı avtomobillə “Range Rover” markalı avtomobil toqquşub. 
Qəzanın görüntüləri sosial şəbəkədə hər kəsi dəhşətə gətirib. 
Video yaxınlıqda yerləşən binalardan birində çəkilib. Qəza nəticəsində “Mercedes” markalı avtomobilin sürücüsü qəzanın təsirindən əzilən avtomobildə sıxışıb. Ətrafdakılar ona yardım göstərərək yararsız hala düşən avtomobildən çıxarmağa çalışıblar. 
Sözügedən qəzanın videogörüntülərini sizə təqdim edirik:

E.Ə.
www.oxu.az
"
"Yevlaxda 6 yaşayış məntəqəsini birləşdirən yol yenidən qurulurBu il reallaşdırılan 40 kənd və qəsəbələrarası avtomobil yolu layihələrindən biri də Yevlax rayonunun Salahlı-Balçılı-Ağqıraqlı-Varvara-Cırdaxan avtomobil yolu layihəsidir. Artıq 18 km uzunluğunda olan avtomobil yolunun yenidən qurulması işlərinə start verilib.
“Azəravtoyol” ASC-dən Oxu.Az-a verilən məlumata görə, hazırda sözügedən avtomobil yolunda torpaq işləri aparılır, yol yatağı inşa olunur. 
Əsasın tikintisi 15 sm qalınlığında qum-çınqıl və 12 sm qalınlığında optimal qırmadaş qarışığından ibarətdir.
Torpaq işləri yekunlaşan hissələr isə artıq asfaltlanır. Sözügedən avtomobil yoluna 2 qat olmaqla 12 sm qalınlığında asfalt-beton örtük döşənir. Ümumilikdə isə yolun 100 min m2-dən çox ərazisinin asfaltlanması nəzərdə tutulub. IV texniki dərəcəyə uyğun yenidən qurulan Salahlı-Balçılı-Ağqıraqlı-Varvara-Cırdaxan avtomobil yolunun hərəkət hissəsinin eni 6 metr, çiyinlərinin eni hər iki istiqamət üzrə 1,5 metr olmaqla yol yatağının ümumi eni 10 metr təşkil edir. Layihə çərçivəsində yol boyu müxtəlif diametrli 16 ədəd su borusunun tikintisi işləri də aparılır.
Tikinti işləri tam olaraq yekunlaşdıqdan sonra yola 360 ədəd təhlükəsizlik dirəkləri, 118 ədəd yol nişanları və göstərici lövhələr quraşdırılacaq, 25 km uzunluğunda yolcizgi və yol göstərici xətlər çəkiləcək.
Məlumat üçün bildirək ki, Salahlı-Balçılı-Ağqıraqlı-Varvara-Cırdaxan avtomobil yolunun tikintisi 8 min əhalinin yaşadığı 6 yaşayış məntəqəsini birləşdirərək gediş-gəlişi rahatlaşdıracaq, yük və sərnişin daşınmasını isə xeyli asanlaşdıracaq. Ən əsası isə avtomobil yolu ilə Mingəçevir-Bəhrəmtəpə, həmçinin Bakı-Ələt-Qazax-Rürcüstan Respublikası ilə dövlət sərhədi avtomobil yoluna rahat çıxış əldə olunmaqla əhalinin yetişdirdikləri məhsulları rahat şəkildə və qısa müddət ərzində bazarlara daşımasına imkan yaranacaq, bu isə öz növbəsində sözügedən ərazidə kənd təsərrüfatının inkişafına müsbət təsir etmiş olacaq.
E.Ə.
www.oxu.az
"
"Baloğlan Əşrəfovun qohumunu avtomobil vurduMasallı rayonunun Bədalan kəndində piyadanın vurulması ilə nəticələnən yol qəzası baş verib.
Oxu.Az Report-a istinadən xəbər verir ki, 2004-cü il təvəllüdlü Tağıyev Rauf Rafiq oğlu yolu keçmək istəyərkən onu avtomobil vurub.
Nəticədə piyada ağır kəllə-beyin travması alaraq Bakı şəhərində yerləşən 1 saylı Kliniki Tibbi Mərkəzə gətirilib. Yaralının vəziyyəti ağır kimi qiymətləndirilir.
Faktla bağlı Masallı Rayon Polis Şöbəsində araşdırma aparılır.
Qeyd edək ki, zərərçəkən müğənni Baloğlan Əşrəfovun bibisi nəvəsidir.
A.S.
www.oxu.az
"
"Bakıda “protiv” gedən sürücülər  – VİDEOBakıda bir neçə sürücü kobud qayda pozan zaman kameralara düşüb. 
Oxu.Az avtosfer-a istinadən xəbər verir ki, sürücülərdən biri qoşa xətti tapdalayaraq yolun əks tərəfində avtomobilini dayandırır. 
“Hyundai” markalı, 90XS 288 nömrəli avtomobilin sürücüsü isə Koroğlu Rəhimov küçəsində əks istiqamətə çıxaraq hərəkət edir və qarşısına avtomobil çıxan zaman sanki yuxudan ayılmış kimi qəfildən öz zolağına qayıdır.
Digər hadisə Bakının Xətai prospektində baş verib. 10 TK 261 qeydiyyat nişanlı “Land Rover” markalı avtomobilin sürücüsü əks istiqamətli hərəkət zolağına çıxaraq hərəkət edir və sonra öz zolağına qayıdır. 
Bir neçə saniyə dayandıqdan sonra dözə bilməyən sürücü yenidən əks istiqamətə çıxaraq işıqforun qırmızı işığında hərəkət edir.
Daha bir hadisə Fətəli xan Xoyski küçəsində lentə alınıb. Belə ki, 90-VP-500 qeydiyyat nişanlı “Nissan Patrol” və 90-SX-560 qeydiyyat nişanlı “Hyundai” markalı avtomobilin sürücüləri də əks istiqamətə çıxaraq qarşıdan gələn avtomobilə qəza şəraiti yaradıblar.
Həmin görüntüləri təqdim edirik:




E.Ə.
www.oxu.az
"
"Bakıda bəzi avtoservislərdə müştərilər aldadılır – VİDEOBakıda müxtəlif avtomobil markalarına məxsus rəsmi avtoservislər ehtiyat hissələrini adi dükanlara nisbətən baha satırlar.
Oxu.Az Xezerxeber.az-ə istinadən məlumat verir ki, bunu avtomobil ehtiyat hissələri satışı ilə məşğul olan şəxslər də təsdiqləyir. 
Halbuki hər iki yerdə eyni istehsalçıya məxsus məhsullar satılır. 
Qiymət fərqi, xüsusilə, az satılan mallarda daha çox hiss olunur.
Araşdırmamız göstərir ki, rəsmi servislərlə dıgər satış məntəqələri arasındakı qiymət fərqi avtomobilin yağ filtrlərində 3, hava filtrində 5, əyləc lövhələri və yastıqlarında 10, asqı sistemində 15, gövdə hissələrində isə 20 faiz olur. Bu qiymət fərqləri avtomobilin marka və modelindən aslı olaraq arta və yaxud azala bilir.
Qeyd edək ki, bəzi servislər zəmanətlə olan avtomobillərin xarab olmuş detallarını yalnız onlardan alınan məhsullarla dəyişilməsini tələb kimi qoyur və digər dükanlardan, hətta orginal mal alındıqda belə avtomobili zəmanətdən çıxarırlar.

E.Ə.
www.oxu.az
"
"Bakıya uçan təyyarə taksilərinin qiyməti açıqlandı – FOTOGürcüstanın “Adjara Group Hospitality” şirkətinin yenicə istifadəyə verdiyi təyyarə taksilərinin Bakıya uçuş qiyməti açıqlanıb.
Oxu.Az xəbər verir ki, şirkətdən seyyah.az-a verilən məlumata görə, təyyarə taksilərlə Tbilisidən Bakıya və geriyə (yəni iki tərəfə) uçuş qiyməti 6930 dollar təşkil edir. Tbilisidən Bakıya bir tərəfli uçuş da bu qiymətə başa gələcək, çünki istənilən halda təyyarə Tbilisidən qayıtmalıdır.
Təyyarə taksi ilə Tbilisidən İstanbula və geriyə uçuş isə 11200 dollar təşkil edir.
Bu qiymətə təyyarə taksinin təyinat yerində beş saat gözləməsi də daxildir. Yəni sərnişin getdiyi yerdə işini beş saat ərzində bitirərsə, həmin təyyarə ilə geri qayıda bilər. Ləngimə beş saatdan artıq olarsa, əlavə ödəniş tələb olunacaq.
Bundan əlavə aeroportdakı qarşılanma xidməti xərcləri də ödənilməlidir – adambaşına 150 dollar.  
Bakıya uçuş üçün iki həftə, İstanbula isə 2-3 gün əvvəl sifariş verilməlidir.
Qeyd edək ki, “Beechcraft king Air C90 GTx” taksi təyyarələri Tbilisi beynəlxalq aeroportundan Gürcüstanın bütün yerli hava limanına, eləcə də, Bakı, Yerevan, İstanbul, Trabzon və digər regionlara uçuşlar həyata keçirəcək.
Yeni, müasir tipli avadanlıqla tam təchiz olunmuş təyyarə beş nəfər sərnişin üçün nəzərdə tutulub.








S.B.
www.oxu.az
"
"Radara düşən təcili yardım maşınının sürücüsü danışdı – VİDEOAğdaş Mərkəzi Xəstəxanasından Gəncəyə köçürülməli olan xəstəni aparan təcili tibbi yardım maşını radara düşərək 310 manat cərimələnib. 
Oxu.Az Xəzər TV-yə istinadən məlumat verir ki, sürücü Rüfət Hüseynov belə hadisənin ilk dəfə başına gəldiyini bildirib.
O qeyd edib ki, xəstəni Ağdaşdan Gəncəyə apardıqları müddətdə təcili yardım maşınının sayrışan işıqları və digər xəbərdarlıq vasitələri təlimata uyğun olaraq işlək vəziyyətdə olub.
“Ağır dialez xəstəsi idi. Çox həyəcanlı və çətin vəziyyətdə onu Gəncəyə aparmışıq. Beş dəqiqə gec getməyimiz xəstənin ölümünə səbəb ola bilərdi”, -  deyə o bildirib. 
Təcili Yardım Stansiyasının qaraj müdiri Müzəffər Zakirov belə xidməti avtomobillərin insan həyatını xilas etmək üçün işlədiyini xatırladıb. Buna görə də, o, aidiyyatı qurumları təcili yardım maşınlarının fəaliyyətinə dəstək olmağa çağırıb.
Məsələ ilə bağlı Baş Dövlət Yol Polis idarəsinin ictimaiyyətlə əlaqələr şöbəsinin müdiri Kamran Əliyev bildirib ki, qanunvericiliyə görə təcili tibbi yardım maşınları iş başında olarkən yol hərəkəti qaydalarının tələblərindən kənara çıxa bilərlər. Əgər həmin təcili yardım maşını sayrışan işıqlarını yandıraraq hərəkət edibsə və müəssisənin rəhbərliyi də həmin vaxt o avtomobilin xidməti vəzifə icra etdiyini təsdiq edirsə, onda cərimə protokoluna xitam verilməlidir.

S.B.
www.oxu.az
"
"Şirvanda yaşlı qadını avtomobil vuraraq öldürübŞirvan şəhərində piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Gülbala Şıxbalaoğlu küçəsində qeydə alınıb.
Qəza nəticəsində yolu keçmək istəyən 1942-ci il təvəllüdlü Şirvan sakini Hüseynova Xanımgül 1974-cü il təvəllüdlü Həsənov Natiq tərəfindən idarə olunan “QAZ-24” markalı avtomobil tərəfindən vurulub. Qadın aldığı xəsarətlərdən hadisə yerində keçinib.
Faktla bağlı araşdırma başlayıb.
S.B.
www.oxu.az
"
"Bakıda magistral yolda sürətin qəflətən azaldılması sürücülərə təhlükə yaradır – VİDEOBakıda yollardan birində hərəkət sürəti limitinin 110 km/saat-dan qəflətən 60 km/saata düşməsi sürücülər arasında çaşqınlıq yaradır.
Oxu.Az xəbər verir ki, Bakı Dairəvi yolunda nişanlar arasındakı uyğunsuzluq barədə Avtosfer.az çəkiliş aparıb.
Həmin yolun girişində 5.1 (Avtomagistral) nişanı olduğuna görə hərəkət sürəti 110 km/saatdır. Yolun Beynəlxalq Avtovağzal istiqamətinə gedən hissəsində 5.2 (Avtomagistralın sonu) nişanı qoyulmadan hərəkət sürətini 110 km/saatdan birbaşa 60 km/saat sürətə endiriblər.
Bu, birbaşa təhlükədir. Çünki sürücü 110 km/saat sürətlə hərəkət edirsə və 60 nişanını görəndə qəfil sürətini azaldırsa, bu, arxadan gələn sürücülərə böyük təhlükədir.  
60 nişanından sonra isə körpünün qaranlıq yerində sürəti 50 km/saata endiriblər. Həmin 50 nişanı da sürücülər tərəfindən əvvəlcədən qavranılmadığı və lazımi təhlükənin olduğu yola qoyulmadığı üçün nişanın yeri dəyişdirilməlidir.

İ.N
www.oxu.az
"
"Bakıda avtobus avtomobillərin üzərinə çıxdı – FOTONərimanov rayonu ərazisində iki yol qəzası baş verib.
Oxu.Az Qafqazinfo-ya istinadən xəbər verir ki, qəza Ziya Bünyadov prospektində “Çermet” körpüsünün girişində olub.
“Geely” markalı 90 RD 351 dövlət nömrə nişanlı avtomobili idarə edən Əli Ramazanov idarəetməni itirərək nəqliyyat vasitəsini aşırıb.
O bildirib ki, buna səbəb qarşısındakı avtomobilin qəfil əyləcə basması olub. Ə.Ramazanov da həmin avtomobilə dəyməmək, qəzadan yayınmaq üçün istiqamətini dəyişib. Bu zaman nəqliyyat vasitəsi aşıb. Sürücü xəsarət almayıb.
İkinci qəza isə eyni yerdə, lakin yolun əks istiqamətində baş verib. Qəzanı seyr edən sürücülər avtomobillərinin sürətini azaldaraq yolun ortasında dayanıblar. Bu zaman körpüdən əsas yola çıxan 10 TG 291 nömrəli 20 saylı marşrut avtobusu qarşısındakı 5 avtomobili sürüyərək yolun kənarına çıxarıb. Hadisə zamanı 51 BC 837 nömrəli “VAZ 2104” markalı, 90 UJ 478 nömrəli “Mercedes” markalı avtomobillərə ciddi ziyan dəyib. Digər nəqliyyat vasitələri isə yüngül əzilib.
Hadisə yerinə polis əməkdaşları cəlb olunub. Araşdırma aparılır.























A.M.
www.oxu.az
"
"Avtomobilləri artıq mobil telefonlar vasitəsilə idarə etmək mümkündür – VİDEOAvtomobili internet vasitəsi ilə istənilən məsafədə işə salan, qapılarını açıb-bağlayan, hətta cızılanda belə sahibinə məlumat ötürə bilən sistem mövcuddur.
Oxu.Az Xəzər TV-yə istinadən məlumat verir ki, Bakıda avtomobillərə quraşdırılan bu yeni qurğu və idarəetmə proqramının qiyməti 700-1600 manat arasında dəyişir. 
Avtomobilin təhlükəsizlik və xəbəredici sistemi adlandırılan bu cihaz avtomobili internet vasitəsilə istənilən məsafədən işə salmaq və nəzarət etməyə imkan verir. Hətta bu proqram avtomobilə edilən müdaxilələr barədə də sahibinə məlumat verir.
Avtomobilə quraşdırılan qurğu və onun idarə edilməsi üçün nəzərdə tutulan proqram vasitəsilə avtomobili 24 saat təqib etmək, dövrü dəyişilməli olan detalların işləmə müddətini öyrənmək olar. Sistemin işləməsi üçün internet lazımdır.
Məlumat üçün qeyd edək ki, bu sistemi istənilən avtomobilə qoşmaq olur və sürücüyə qurğunun avtomobilin digər detallarına zərər vurmayacağı ilə bağlı zəmanət verilir.

İ.N
www.oxu.az
"
"Bakıda bu yollarda rənglənmə işləri aparılacaq – YENİLƏNİB""Azəravtoyol” ASC Bakıda avtonəqliyyat vasitələrinin hərəkətinin tənzimlənməsi məqsədi ilə, piyada keçidlərinin, yolcizgi və yolgöstərici xətlərin yenidən rənglənməsi işlərini davam etdirir.
Qurumdan Oxu.Az-a verilən məlumata görə, anoloji işlər bu gün saat 22:00-dan başlayaraq səhər saatlarına qədər paytaxtın Ziya Bünyadov prospektinin “Böyük Şor” yol qovşağından - “20 Yanvar” dairəsinədək olan hissəsində də aparılacaq.
“Azəravtoyol” sürücülərdən aparılan işlərə anlayışla yanaşmalarını xahiş və sözügedən ərazilərdə diqqətli olmalarını tövsiyə edir.
10:19
Bu gün “Bakı Dairəvi-1” avtomobil yolunda nəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri həyata keçirilir.
Bu barədə Oxu.Az-a “Azəravtoyol” ASC-dən məlumat verilib.
Məlumata görə, rənglənmə işləri axşam saatlarınadək başa çatdırılacaq.
“Azəravtoyol” ASC sürücülərdən aparılan işlərə anlayışla yanaşmalarını xahiş edir və sözügedən ərazilərdə diqqətli olmalarını tövsiyə olunur.
A.M.
www.oxu.az
"
"Azərbaycanda təcili tibbi yardım maşını radara düşdü – FOTO + YENİLƏNİBAzərbaycanda yol polisinin təcili tibbi yardım maşınını cərimələməsi təəccüb doğurub.
Oxu.Az Qafqazinfo-ya istinadən xəbər verir ki, məsələ ilə bağlı Dövlət Yol Polisinin İctimaiyyətlə Əlaqələr Şöbəsinin rəisi Kamran Əliyev münasibət bildirib.
K.Əliyev qeyd edib ki, əgər avtomobili idarə edən sürücü hər hansı yolda müəyyən edilmiş sürət həddini aşırsa, bu foto, video qeydiyyat funksiyalarına malik xüsusi texniki vasitələrlə qeydə alınır və nəqliyyat vasitəsinin sahibi barəsində elektron protokol tərtib olunur:
“Operativ nəqliyyat vasitələri isə hərəkət zamanı digər nəqliyyyat vasitələri qarşısında hərəkət üstünlüyü hüququna malik olduqlarına görə “Yol hərəkəti haqqında” Qanunun tələblərindən kənara çıxa bilərlər. Lakin hərəkətin başqa iştirakçıları qarşısında üstünlük almaq üçün belə nəqliyyat vasitələrinin sürücüləri sayrışan göy və ya qırmızı işıq və xüsusi səs siqnalını qoşmalıdırlar.
Sözügedən məsələ ilə bağlı elektron protokol Ağdaş Rayon Təcili Tibbi Yardım Stansiyasına göndərilib. Həmin stansiyanın rəhbərliyi protokol daxil olan andan etibarən 5 gün ərzində sürücü haqqında məlumat verməlidir. Təcili tibbi yardım maşınının çağırışa gedəndə, yoxsa çağırışdan kənar qayda pozuntusuna yol verdiyi müəyyən edilməlidir. Əgər qayda pozuntusu iş vaxtı baş veribsə və bunu nəqliyyat vasitəsinin məxsus olduğu müəssisənin rəhbərliyi təsdiq edərsə, o halda inzibati xəta haqqında protokollara xitam verilir”.
10:26
Ağdaş Mərkəzi Xəstəxanasından ağır infark diaqnozu ilə Bakıya köçürülməli olan xəstəni aparan təcili tibbi yardım maşını 310 manat cərimələnib.
Oxu.Az xəbər verir ki, bu barədə azxeber.com-a adının açıqlanmasını istəməyən Ağdaş Mərkəzi Xəstəxanasında təcili tibbi yardım maşınının sürücüsü məlumat verib.
Onun sözlərinə görə, son aylar Gəncəyə və Bakıya köçürülməli olan xəstələri apardıqları zaman radara düşüblər və xəstəxana rəhbərliyi bu cərimələrin onların maaşlarından çıxılacağını bildirir.
Müraciətdən göründüyü kimi, DYP-nin təcili tibbi yardım maşınlarını bilərəkdən radara salmasının səbəbi bilinmir.
Azərbaycanda “Yol hərəkəti haqqında” qanunun 48-ci maddəsinin 1-ci bəndində deyilir:
“Üzərində polis, yanğınsöndürən və təcili tibbi yardım nəqliyyat vasitələri xüsusi tapşırığı yerinə yetirərkən üstün hərəkət rejiminə malikdirlər. Bu şəraitdə onların sürücüləri xüsusi işıq və səs siqnallarından istifadə etməlidirlər. Eyni qanun sürücülərin təcili tibbi yardım maşınlarına istənilən halda yol vermələrini tələb edir. Əks təqdirdə, bu tələbi pozanları 20 manatdan 40 manatadək cərimə gözləyir”.

















A.M.
www.oxu.az
"
"Bakıda daha 3 yolda hərəkət məhdudlaşdırılacaqBu gecə Bakının Nəsimi və Səbail rayonlarının Rixard Zorge, Aleksandr Puşkin və Xəqani küçələrində nəqliyyatın hərəkəti məhdudlaşdırılacaq.
“Azəravtoyol” ASC-dən Oxu.Az-a daxil olan məlumata görə, qeyd edilən küçələrdə piyada keçidləri, yol-cizgi və yol-göstərici xətləri yenidən rənglənəcək.
“Rənglənmə işləri saat 22:00-dan başlayıb səhər saatlarınadək başa çatdırılacaq. “Azəravtoyol” ASC sürücülərdən aparılan işlərə anlayışla yanaşmalarını xahiş edir və sözügedən ərazilərdə diqqətli olmalarını tövsiyə edir”, - deyə məlumatda qeyd edilib.
A.M.
www.oxu.az
"
"Bakının mərkəzində işıqfor problemi – VİDEOBakıda işıqforun işləməməsi sürücülər arasında çaşqınlıq yaradıb və qəza baş verib.
Oxu.Az Report-a istinadən xəbər verir ki, paytaxtın Nəsimi rayonu Səməd Vurğun küçəsi ilə Şəmsi Bədəlbəyli küçəsinin kəsişməsindəki işıqforun işləməməsi gecə sürücülərin işini çətinləşdirib. 
Onlar bildirib ki, işıqforun işləməməsi ucbatından bir neçə dəfə qəza şəraiti də yaranıb. Yaxınlıqdakı marketdə işləyən satıcıların sözlərinə görə, ötən gecə (aprelin 4-də) “Mercedes” markalı avtomobillə “Hyundai” markalı avtomobil toqquşub.

İ.N
www.oxu.az
"
"Bakıda 2 rayonda nəqliyyatın hərəkəti məhdudlaşdırılıb“Azəravtoyol” ASC tərəfindən Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri davam etdirilir.
Oxu.Az xəbər verir ki, bu barədə “Azəravtoyol” ASC-nin mətbuat xidməti məlumat yayıb.
Anoloji işlər bu gün səhər saatlarından başlayaraq Binəqədi rayonu Xocahəsən qəsəbəsi və Səbail rayonu Bibiheybət yolu - Lökbatan dairəsi istiqamətində aparılır.
Qeyd edək ki, rənglənmə işləri axşam saatlarında başa çatdırılacaq.
“Azəravtoyol” ASC sürücülərdən aparılan işlərə anlayışla yanaşmalarını xahiş edir və sözügedən ərazilərdə diqqətli olmalarını tövsiyə olunur.
A.M.
www.oxu.az
"
"Bakı yollarında sürət həddi artırıldıBakının şimal çıxışında – “20 Yanvar” dairəsindəki körpüyə Tbilisi prospekti tərəfdən qalxan yoldan başlayaraq sürət həddini 80 km/saat-dək qaldırıblar.
Oxu.Az avtosfer.az-a istinadən xəbər verir ki, bu yenilik dünəndən tətbiq edilib. Üzü Sumqayıt istiqamətində hərəkət edən avtomobillər körpüyə qalxandan sonra 80 km/saat sürətlə hərəkət edə biləcəklər. Körpüdən sonra isə sürət 90 km/saatdır.
Lakin körpüdə tətbiq edilən yeniliklə bağlı bir çatışmazlıq var. Belə ki, “20 Yanvar”dan “Şamaxınka”ya gedərkən sola ayrılan yoldan əsas yola qoşulan sürücülər üçün sürət nişanı təkrarlanmır.
Yol hərəkəti üzrə ekspert Ərşad Hüseynov bildirib ki, orada sürücülər onsuz da sürət rejimini kütləvi pozurdular, xüsusən də körpünün aşırımından sonra: “Bundan sonra artıq qanuni şütümək olacaq. Sürücülərin daha intizamlı olduğu ölkələrə fikir versəniz görərsininiz ki, avtobanın da tuneldən keçən hissəsində sürəti 120-130 km/saatdan 80-dək endirirlər. Yəqin bizimkilər də bundan ruhlanıblar”.
A.M.
www.oxu.az
"
"Hacıqabulda yol qəzası baş verib: Yaralananlar varHacıqabul rayonunda 3 nəfərin xəsarət alması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün səhər saatlarında Bakı-Qazax magistral yolunun rayonun Muğan kəndi ərazisindən keçən hissəsində qeydə alınıb.
Faktla bağlı araşdırma aparılır.
A.M.
www.oxu.az
"
"Yük avtomobilləri yolun sol zolağı ilə hərəkət edərək təhlükə yaradırlar – VİDEOBakı-Quba yolunda intizamsız şəkildə hərəkət edən yük avtomobilləri qayda pozaraq digər hərəkət iştirakçıları üçün təhlükə yaradırlar. 
Oxu.Az xəbər verir ki, bu avtomobillərin sürücülərinin görüntüləri Avtosfer.az-ın kamerasına tuş gəlib.
Həmin yolun çəkiliş aparılan hissəsində minik avtomobilləri üçün 110 km/saat sürət, 3,5 tondan artıq olan yük avtomobilləri üçün isə 70 km/saat sürət təşkil olunub. Amma gördüyünüz kimi, minik avtomobili 120 km/saat sürətlə yük avtomobilinə çata bilmir. Kameraya düşən yük avtomobillərinin əksəriyyəti eyni şirkətə məxsusdur. 10-ZH-821, 10-ZH-829, 10-ZH-828, 10-ZH-825, 99-ZA-287 və 99-ZA-250 qeydiyyat nişanlı yük avtomobilləri yolda yüksək sürətlə hərəkət edərək digər sürücülərə təhlükə yaradırlar. 

İ.N
www.oxu.az
"
"Bakıda sürücünün yol polisindən qaçışı təhlükəli anlar yaşatdı – VİDEOBakıda Heydər Əliyev prospektinin Hava Limanından mərkəzə gələn istiqamətində “VAZ 2106” markalı avtomobil sürücüsünün yol polisindən qaçdığı səhnələr izləyənlər arasında müzakirəyə səbəb olub. 
Oxu.Az-ın BAKU.WS-ə istinadən məlumatına görə, “VAZ 2106” markalı avtomobil polisin göstərişinə tabe olmayaraq qaçmağa çalışıb.
Kadrlardan da aydın olduğu kimi, YPX nə qədər cəhd etsə də, sürücünü saxlamağa müvəffəq olmayıb.
Həmin görüntüləri təqdim edirik: 

İ.N
www.oxu.az
"
"Azərbaycanda “AA” seriyalı avtomobil nişanlarını kimlər ala bilərlər?“Azərbaycanda “AA” seriyalı nömrə nişanları yalnız dövlət orqanlarına məxsus avtomobillərə deyil, həm də hüquqi şəxslərə verilir”.  
Oxu.Az xəbər verir ki, bunu Baş Dövlət Yol Polisi İdarəsinin (BDYPİ) şöbə rəisi, polis polkovniki Kamran Əliyev Modern.az-a deyib.
Kamran Əliyev deyib ki, hazırda “AA” nömrə nişanlı avtomobillər həm özəl, həm də dövlət sektoruna məxsusdur:
“Yəni “AA” seriyası hamının zənn etdiyi kimi, yalnız dövlət orqanlarına məxsus olan avtomobillərə aid qeydiyyat nişanı deyil. Bu, şərti olaraq ona görədir ki, hüquqi və fiziki şəxslərə verilən nəqliyyat vasitələrinə aid dövlət qeydiyyat nişanlarını müəyyənləşdirmək mümkün olsun. 
Burada konkret olaraq A, B, C hərflərinin olması mütləq deyil. Bir çox hərflərlə başlayan seriyalar var ki, onlar da hüquqi şəxslərə məxsusdur. Bu, elə bir ciddi önəm daşımır. Sadəcə belə qəbul olunub ki, “AA”, “AB”, “AC” seriyası hüquqi şəxslərə məxsus nəqliyyat vasitələri, digər hərflərlə başlayanlar isə fiziki şəxslər üçün nəzərdə tutulub”.
Şöbə rəisi, həmçinin bildirib ki, adi vətəndaşlar - fiziki şəxslər bu seriyadan olan nömrəni ala bilməzlər:
“Amma istənilən hüquqi şəxsə bu nömrə verilə bilər. Eyni zamanda, dövlət orqanında çalışan dövlət qulluqçularının xidməti avtomobillərinə də “AA” seriyalı nömrə nişanı verilir. Çünki konkret olaraq bu seriyaların hüquqi şəxslərə verilməsi nəzərdə tutulub. Ona görə fiziki şəxs istəsə də, “AA” seriyalı nömrə ala bilməz”.
E.Ə.
www.oxu.az  
"
"Bakının avtobus marşrutlarındakı – NÖQSANLARNəqliyyat sektorunda daşımaların həcminə görə avtobuslar ən böyük paya malikdir. Hər gün on minlərlə insan ictimai nəqliyyat vasitəsi olaraq avtobuslardan istifadə edir. Avtobusların sərnişinləri arasında hər sahədən və hər təbəqədən olan insanlar var: fəhlə, ziyalı, tələbə, uşaq, qadın, yaşlı, polis, jurnalist və s. Şübhəsiz ki, hər gün hansımızsa haradasa sürücü səriştəsizliyi, sərnişin narazılığı, avtobus qəzalarına da şahid oluruq. Qeyd etdiyimiz kimi, avtobusların sərnişinləri arasında jurnalistlər də az deyil... 
Bəs media nümayəndələri avtobus marşrutları ilə bağlı nə düşünürlər? Oxu.Az xəbər verir ki, Modern.az bu mövzu ilə bağlı jurnalistlərin təəssüratlarını təqdim edir.
Milli.az internet portalının əməkdaşı Bəxtiyar Umarlı Binəqədi qəsəbəsinə gedən avtobuslardan danışıb.
“Adətən 133 nömrəli marşrutdan istifadə edirəm. Bu marşrutda avtobusların sayı çox azdır. Təkcə günün pik saatlarında deyil, bütün günü həmin marşrutun avtobusları dolu olur və buna baxmayaraq, sayı artırılmır. Ümumiyyətlə, Binəqədi qəsəbəsinə gedən bütün avtobuslarda səhər saatlarında sıxlıq olur. Dayanacaqda gözləyən insanlar mənzilbaşına çatmaq üçün məcburən taksilərdən də istifadə edirlər”.
Mövqe.az saytının əməkdaşı Zülfiyyə Quluyeva da həmkarı ilə eyni fikirləri bölüşür. 
“Mən Binəqədi-Gənclik istiqamətinə sərnişin daşıyan 133 saylı avtobusdan istifadə edirəm. Binəqədi qəsəbə sakinlərinin sayı çox olduğundan, şəhərin mərkəzindən qəsəbəyə bir marşrut azlıq edir. Ona görə də həmişə basabasda gedib gəlirəm. Hər gün pik saatlarında avtobusa minmək üçün son dayanacağa qədər piyada gedirəm ki, heç olmasa ayaqüstə səhər işə, axşam evə çata bilim. Bu avtobusda tək ayaqüstə getdiyim günlər az olmayıb. Ən pisi isə qış aylarında düz qapının ağzında qapısı açıq getməkdir. Buna görə məni kimsə qınamasın, çünki evdə uşaqlarım olduğundan avtobusun boş gəlməsini gözləməyə imkanım olmur. Boş 133-ü heç gecə saat 12-də də tapmaq olmaz. Ona görə hər gün basabasda gedirəm”.
Jurnalist başına gələn maraqlı hadisəni də bizimlə bölüşüb.
“Avtobusda sıxlıq olduğundan sərnişinlər bir-birilərinə narahatlıq yaradır və hər gün dava olur. Bu davalar zamanı bir xanımın atdığı kartof başıma dəyib. Arada saçyolma davasında saçlarım da zərər görüb. Ən maraqlı anlar isə sürücünün qapısı açıq avtobusu yüksək sürətlə idarə etdiyi zaman yaşanır. Sərnişinlər etiraz etsə də, sürücü öz vaxtına çatmaq üçün sürəti artırır. Bizim avtobuslar sınıq-salxaq olduğundan, bir dəfə oturacaqda əyləşəndə ayağım salonun döşəməsindən aşağı düşdü. Baxdım ki, həmin hissə qırıldığından, sürücü döşəməyə dəmir list kəsib qoyub. Belə olaylar 133-də tez-tez baş verir. Amma qeyd edim ki, son günlər sərnişinləri qapısı açıq daşımırlar. Biz bununla bağlı dəfələrlə Bakı Nəqliyyat Agentliyinə şikayət etmişik. Görünür, şikayətimizə görə tədbir görüblər. Sözün açığı, hər gün qapısı bağlı getməkdən məmnun olsaq da, arada bunun yuxu olduğunu düşünürəm. İnanıram ki, Bakı Nəqliyyat Agentliyi sərnişin sıxlığını nəzərə alıb bizim qəsəbəyə yeni xəttin açılması ilə bağlı müsabiqə elan edəcək”.
Xəzər TV-nin “Oyan Azərbaycan” verilişinin müxbiri Aqşin Kazımoğlu ictimai nəqliyyat vasitələrində mədəniyyət qaydalarını xüsusi vurğulayıb.
“Daha çox 6 və 65 nömrəli maşrutlardan istifadə edirəm. Əsas narahatlıq yaradan məsələ sürət həddidir. Lakin ən böyük problem avtobuslardakı insanların mədəniyyət qaydalarını bilməməsidir”.
Azvision.az saytının əməkdaşı Anar Kəlbiyev də mövzuya münasibət bildirib.
“Sumqayıt şəhərində yaşayıram. Hər səhər işə 1 manatlıq taksilərlə gəlirəm. Çünki Bakıya gələn avtobuslarda səhər saatlarında yer tapmaq bir qədər çətindir. Həm də onlar yolda tez-tez dayandığı üçün xeyli zaman itkisinə səbəb olur. Belə olduğu üçün qeyd etdiyim kimi, işə gəlmək üçün daha çox 1 manatlıq taksilərdən istifadə edirəm. Onlarda da 2 dəfə qəzaya düşmüşəm. Xoşbəxtlikdən xəsarət alan olmayıb, amma hər iki qəzada avtomobillərə ziyan dəyib. Bakıda istifadə etdiyim nəqliyyat daha çox “Bakubus”a məxsus avtobuslardır. Onlarda da xidmət yaxşıdır. Bütün nəqliyyat sisteminin belə olmasının tərəfdarıyam”.
“CBC Sport”-un əməkdaşı Urfan Məmmədli adətən Əcəmi-Xırdalan istiqamətində fəaliyyət göstərən 135 nömrəli marşrutdan istifadə etdiyini deyib.
“Bu avtobusların içi digərləri kimi həmişə səliqəsiz və natəmiz olur. Üstəlik, sərnişin tutumu “Man” avtobuslarla müqayisədə azdır. Sözün düzü, əvvəlki “Man” avtobuslarının şəraiti heç də yaxşı deyildi, tez-tez xarab olub, yolda qalırdı. İndikilərdə isə bəzən sərnişin yerləşsin deyə, bilərəkdən oturacaqları çıxarırlar”.
Axar.az saytının əməkdaşı Kamran Ədalət paytaxtın nəqliyyat sistemində olan bərbad vəziyyətin istifadə etdiyi marşrutdan yan keçmədiyini bildirib.
“Mən daha çox 202 nömrəli marşrutdan istifadə edirəm. Yüksək sürət, avtobusların bir-biri ilə yarışı, sürücü mədəniyyətsizliyi başlıca problemlərdir. Bir dəfə Ayna Sultanova səmtində ağır qəzaya düşəcəkdik. Şükürlər olsun, sağ-salamat xilas olduq”.
E.Ə.
www.oxu.az
"
"Bəzi küçələr bir neçə gün bağlı olacaq – FOTOTəmir işləri ilə əlaqədar olaraq Yusif Səfərov küçəsinin bağlanması həmin ərazidə yaşayan sakinlərin hərəkətində problemlər yaradıb.
Oxu.Az xəbər verir ki, Qafqazinfo-ya müraciət edən paytaxt sakinləri küçə bağlandığı üçün Mərkəzi Neftçilər Xəstəxanasına, ərazidə yaşayanlar isə öz evlərinə girib-çıxa bilmədiklərini söyləyiblər.
Sürücülər bu istiqamətdə tək alternativ yolun Mehdi Mehdizadə küçəsi olduğunu, sözügedən küçədə isə hərəkətin təkistiqamətli olduğunu vurğulayıb.
“Azəravtoyol” ASC-nin mətbuat katibliyinin rəisi Anar Nəcəfli bildirib ki, Yusif Səfərov küçəsində təmir işləri hələ bir neçə gün davam edəcək.
Onun sözlərinə görə, təmir işlərinin bu həftənin sonuna qədər yekunlaşdırılması nəzərdə tutulub.
Qeyd edək ki, “Azəravtoyol” ASC tərəfindən aparılan təmir işləri ilə əlaqədar aprel ayının 3-dən 4-nə keçən gecədən etibarən Yusif Səfərov küçəsinin Heydər Əliyev prospekti ilə kəsişməsindən mərkəzə doğru olan istiqamətində, Üzeyir Hacıbəyli küçəsi ilə kəsişməyədək olan hissəsində nəqliyyat vasitələrinin hərəkəti tam olaraq məhdudlaşdırılıb.
Sürücülərə alternativ olaraq Babək prospekti - Fəzail Bayramov küçəsi - Xocalı prospekti - Afiyəddin Cəlilov küçəsi, həmçinin Babək prospekti – Nəcəfqulu Rəfiyev küçəsi - Afiyəddin Cəlilov küçəsi istiqamətlərindən istifadə etmələri tövsiyə olunur.














A.M.
www.oxu.az
"
"Bakıda “Jeep”lə “Gelandewagen” toqquşdu – FOTO Bakının Xətai rayonunda yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Nəcəfqulu Rəfiyev küçəsində qeydə alınıb.
Qəza “10-TR-031” dövlət qeydiyyat nişanlı “Jeep” markalı avtomobil ilə “10-RE-999” nömrəli “Mercedes Gelandewagen”in toqquşması nəticəsində baş verib.
Hadisə nəticəsində xəsarət alan olmayıb, avtomobillərə ciddi ziyan dəyib. Yol kənarındakı işıqfor aşaraq yola düşüb.











 
"
"Bu gündən daha bir neçə yolda nəqliyyatın hərəkəti məhdudlaşdırılır – FOTO + YENİLƏNİBBu gündən etibarən Binəqədi rayonu İbrahimpaşa Dadaşov küçəsində nəqliyyat vasitələrinin hərəkəti hissə-hissə qismən məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, sürücülərdən aparılan təmir işlərini nəzərə alaraq həmin istiqamətlərdə sıxlığın yaranmaması üçün öncədən hərəkət istiqamətlərinə uyğun olaraq alternativ yollardan istifadə etmələri tövsiyə olunur.
10:01
Bu gün saat 11:00-dan axşam saatlarınadək Səbail rayonu Bayıl dairəsi - Bibiheybət yolu, həmçinin Heydər Əliyev prospektinin Böyük Şor və Sabunçu yol qovşaqlarında nəqliyyat vasitələrinin hərəkəti rənglənmə işlərinin aparıldığı zolaqlar üzrə hissə-hissə qismən və ya tam məhdudlaşdırılacaq.
Oxu.Az xəbər verir ki, bu barədə “Azəravtoyol” ASC məlumat yayıb.
Sürücülərin alternativ yollarla hərəkət etmələri tövsiyə olunur.














A.M.
www.oxu.az
"
"Mərkəzi yolların bağlanması nəqliyyatın hərəkətini iflic edibBakı şəhərinin bəzi yollarında nəqliyyat vasitələrinin hərəkətinə tətbiq olunan məhdudiyyət ciddi tıxaca səbəb olub.
Oxu.Az APA-ya istinadən xəbər verir ki, Heydər Əliyev, Babək prospektlərində, Yusif Səfərov, Koroğlu Rəhimov, Nəcəfqulu Rəhimov, Afiyəddin Cəlilov və bir sıra digər küçələrdə nəqliyyatın hərəkəti iflic olub.
Ötən gün “Azəravtoyol” ASC-nin yaydığı məlumatda bildirilib ki, aparılacaq təmir işləri ilə əlaqədar olaraq Yusif Səfərov küçəsinin Heydər Əliyev prospekti ilə kəsişməsindən mərkəzə doğru olan istiqamətində Üzeyir Hacıbəyli küçəsi ilə kəsişməyədək olan hissəsində nəqliyyat vasitələrinin hərəkəti tam olaraq məhdudlaşdırılır.
Məhdudlaşdırma aprel ayının 3-dən 4-ə keçən gecədən etibarən və təmir işləri bitənədək tətbiq ediləcək. Qurum alternativ olaraq sürücülərə Babək prospekti - Fəzail Bayramov küçəsi - Xocalı prospekti - Afiyəddin Cəlilov küçəsi, həmçinin Babək prospekti - Nəcəfqulu Rəfiyev küçəsi - Afiyəddin Cəlilov küçəsi istiqamətlərindən istifadəni tövsiyə edib.
Bu gün saat 09:00 olan məlumata əsasən, təmir işləri başa çatmayıb. Belə ki, Heydər Əliyev prospektindən Yusif Səfərov küçəsinə gedən yol (Babək prospektinə və Sergey Senyuşkin küçəsinə aparan körpünün sağ və solu - red.) bağlıdır.
Yusif Səfərov küçəsinə daxil olmaq istəyən sürücüləri “Azəravtoyol” ASC tərəfindən quraşdırılan “Müvəqqəti narahatlığa görə üzr istəyirik” yazısı olan plakat qarşılayır. Sürücülər məcburən yuxarıda qeyd edilən alternativ yollara üz tutur. Bu yolların ötürücülük qabiliyyəti isə tıxaca tab gətirmək iqtidarında deyil. Dövlət Yol Polisinin ərazidə işləyən inspektorlarının hərəkəti tənzimləmək cəhdləri də tıxacın azalmasına ciddi təsir etmir.
A.M.
www.oxu.az
"
"Salyanda motosiklet ağaca çırpılıb: Yaralanan varSalyan rayonunda bir nəfərin yaralanması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə ötən axşam rayonun Stansiya yaşayış massivində qeydə alınıb.
Belə ki, Salyan şəhər 20 Yanvar küçəsi, bina 17, mənzil 8-də yaşayan 40 yaşlı Eldəniz Abbasəli oğlu Bağırov idarə etdiyi motosikletlə hərəkətdə olarkən idarəetməni itirib və yolun kənarındakı ağaca çırpılıb. Müxtəlif dərəcəli bədən xəsarətləri alan sürücü Salyan Mərkəzi Rayon Xəstəxanasına çatdırılıb. Yaralıya ilk tibbi yardım göstərildikdən sonra travmatologiya şöbəsinə yerləşdirilib.
Faktla bağlı araşdırma aparılır.
A.M.
www.oxu.az
"
"Bakıda avtomobil gənc qadını vuraraq hadisə yerindən uzaqlaşıbBakıda avtomobil 24 yaşlı qadını vuraraq hadisə yerindən uzaqlaşıb.
Oxu.Az Report-a istinadən xəbər verir ki, hadisə Nizami rayonunda qeydə alınıb.
Belə ki, metronun “Neftçilər” stansiyasının yaxınlığındakı körpünün altından yolu keçən 1993-cü il təvəllüdlü Abdulhəsənova Könül Azər qızını naməlum markalı avtomobil vurub.
Bədənin müxtəlif nahiyələrində sınıq xəsarətləri alan qadın xəstəxanaya yerləşdirilib.
Nizami Rayon Polis İdarəsinin əməkdaşları sürücünün kimliyini araşdırır.
A.M.
www.oxu.az
"
"İslamiada zamanı region avtomobillərinin Bakıya girişinə məhdudiyyətlər qoyulacaq“IV İslam Həmrəyliyi Oyunları zamanı regionlardakı nəqliyyat vasitələrinin müəyyən müddətlərdə Bakıya daxil olmasına müəyyən məhdudiyyətlər tətbiq olunacaq”.
Oxu.Az APA-ya istinadən xəbər verir ki, bunu Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev deyib.
O bildirib ki, zolaqlardan kənarda, xüsusilə də şəhərin mərkəzi hissələrində nəqliyyat vasitələrinin hərəkətinə hər hansı bir məhdudiyyət hələlik nəzərdə tutulmayıb.
K.Əliyev qeyd edib ki, qadağan olunmuş zolağa daxil olmaya görə cərimələr qanunvericiliyə uyğun olaraq 40 manat miqdarında nəzərdə tutulub.
A.M.
www.oxu.az
"
"Bakıda hərəkət zolaqları tətbiq ediləcək küçələrin siyahısı açıqlanıbIV İslam Oyunlarında Bakıda hərəkət zolaqları tətbiq ediləcək küçə və prospektlərin siyahısı açıqlanıb.
Oxu.Az xəbər verir ki, Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyevin APA-ya verdiyi məlumata görə, Ziya Bünyadov prospekti, Bakı dairəvi yolu, Salyan şosesi, Bibiheybət yolu 1, Bibiheybət yolu 2, Neftçilər prospekti, Qara Qarayev prospekti (bütün yol), Atatürk prospekti, Fətəli xan Xoyski küçəsi, Vaqif prospekti, Hənifə Ələsgərov küçəsi, Tbilisi prospekti, Abdulvahab Salamzadə küçəsi və Böyükşor şosesində ayrılacaq hərəkət zolaqlarında nəqliyyatla İslam Oyunlarında iştirak edəcək idmançılar və qonaqlar daşınacaq.
Kamran Əliyevin sözlərinə görə, bu zolaqlara yalnız oyunlar üçün nəzərdə tutulan nəqliyyat vasitələri buraxılacaq: “24 saat ərzində zolaqlara nəzarət ediləcək. Mayın 1-dən 25-nə qədər zolaqlara digər avtomobillərin girməsinə icazə verilməyəcək. Aidiyyəti olmayan maşınlar zolağa girsə, 40 manat cərimə olunacaqlar”.
Qeyd edək ki, mayın 12-dən 22-nə kimi Bakıda İslam Həmrəyliyi Oyunları keçiriləcək.
A.M.
www.oxu.az
"
"Yusif Səfərov küçəsində nəqliyyatın hərəkəti məhdudlaşdırılır – XƏRİTƏ + YENİLƏNİBYol polisi paytaxt sürücülərinə müraciət edib.Bu gün saat 21:00-dan etibarən paytaxtın Yusif Səfərov küçəsində asfalt örtüyünün yenilənməsi ilə bağlı şəhərə giriş istiqaməti üzrə avtomobillərin hərəkəti birtərəfli qaydada bir neçə gün məhdudlaşdırılacaq.
Bu barədə Oxu.Az-a Bakı Şəhər Baş Polis İdarəsinin Dövlət Yol Polisi İdarəsindən bildirilib.
Bununla bağlı sürücülərdən xahiş olunur ki, alternativ yollardan istifadə etsinlər.
“Diqqətə çatdırırıq ki, bu istiqamətdə şəxsi avtomobillərdən mümkün qədər az istifadə edilsin, ictimai nəqliyyata üstünlük verilsin”, - idarədən əlavə olunub.
14:50
Aparılacaq təmir işləri ilə əlaqədar olaraq Yusif Səfərov küçəsinin Heydər Əliyev prospekti ilə kəsişməsindən mərkəzə doğru olan istiqamətində Üzeyir Hacıbəyli küçəsi ilə kəsişməyədək olan hissəsində avtonəqliyyat vasitələrinin hərəkəti tam olaraq məhdudlaşdırılır.
Oxu.Az-ın məlumatına görə, məhdudlaşdırma aprel ayının 3-dən 4-nə keçən gecədən etibarən və təmir işləri bitənədək tətbiq ediləcək.
Alternativ olaraq sürücülər Babək prospekti-Fəzail Bayramov küçəsi-Xocalı prospekti-Afiyəddin Cəlilov küçəsi, həmçinin Babək prospekti-Nəcəfqulu Rəfiyev küçəsi-Afiyəddin Cəlilov küçəsi istiqamətlərindən istifadə edə bilərlər.
Yarana biləcək müvəqqəti narahatlığa görə, “Azəravtoyol” ASC vətəndaşlardan üzr istəyir və sürücülərdən aparılan işlərə anlayışla yanaşmaları xahiş olunur.



E.Ə.
www.oxu.az
"
"Yol polisinin və kameranın qarşısında qayda pozdu – VİDEOAprelin 1-i Bakının Mikayıl Müşfiq küçəsində (TQDK-nin yaxınlığında) hərəkətdə olan 10-NM-501 qeydiyyat nişanlı “BMW” markalı avtomobilin sürücüsü YPX əməkdaşının gözü qarşısında qoşa xətti tapdalayaraq əks istiqamətə çıxıb və işıqforun qadağanedici işığında hərəkət edib.
Oxu.Az xəbər verir ki, onun bu hərəkəti Avtosfer.az-ın kamerasına tuş gəlib.
Eyni tarixdə Akademik Həsən Əliyev küçəsində 90-HS-643 qeydiyyat nişanlı “Opel” markalı avtomobilin sürücüsü hərəkətə başlayan zaman arxadan gələn avtomobilə yol verməyib. Bu azmış kimi tam olaraq əks istiqamətə çıxaraq axına qarşı hərəkət edib.
Bu görüntülərə görə onların hər ikisini 100 manat və 4 bal cərimə gozləyir.

İ.N.
www.oxu.az
"
"Bakıda “Avromed”in avtomobili yandı – VİDEOSəhər saatlarında Heydər Əliyev prospektində yanğın baş verib. 
Oxu.Az APA TV-yə istinadən xəbər verir ki, şəhər istiqamətində olan avtomobil qəfil alışıb.
Sürücü avtomobili saxlamağa və salonu tərk etməyə müvəffəq olub. “Avromed” şirkətinə məxsus avtomobil külə dönüb. Alışmanın səbəbi məlum deyil.

E.Ə.
www.oxu.az
 
"
"Bakıda avtodayanacaq satılır – QİYMƏTƏmlak Məsələləri Dövlət Komitəsi tərəfindən mayın 2-də növbəti hərrac baş tutacaq. 
Komitədən Oxu.Az-a verilən məlumata görə, hərracda 167 dövlət əmlakının özəlləşdirilməsi nəzərdə tutulur. 
Bunlardan 69-u kiçik dövlət müəssisə və obyekti, 98-i qeyri-yaşayış sahəsidir. 
Hərraca çıxarılan kiçik dövlət müəssisələri sırasında ən yüksək ilkin satış qiyməti Bakının Qaradağ rayonunda yerləşən 22 saylı avtodayanacaqdır. Sahəsi 6047 kv.m olan adı çəkilən əmlakın ilkin start qiyməti 331 min 500 manatdır.
Hərracda özəlləşdirilməsi nəzərdə tutulan istifadəsiz qeyri-yaşayış sahələrindən 80-i paytaxtda, qalanları isə Sumqayıt, Mingəçevir, Quba, Sabirabadda yerləşir. 
Ən yüksək ilkin satış qiyməti paytaxtın Yasamal rayonunda yerləşən qeyri-yaşayış binasına təklif olunub. Belə ki, bu əmlak 468 min manat start qiyməti ilə hərraca çıxarılıb.
 
U.A.
www.oxu.az
"
"Bakıda avtomobil piyadanı vuraraq qaçıbBakıda avtomobil piyadanı vurub.
Oxu.Az xəbər verir ki, Xətai Rayon Polis İdarəsindən APA-ya verilən məlumata görə, naməlum avtomobil yolu keçən 52 yaşlı kişini vuraraq öldürüb.
Hazırda həmin avtomobilin müəyyən edilərək saxlanılması istiqamətində tədbirlər davam etdirilir.
A.M.
www.oxu.az
"
"İcra başçısı ağır qəzaya düşdü – FOTOŞəmkir Rayon İcra Hakimiyyətinin başçısı Alimpaşa Məmmədov avtoqəzaya düşüb.
Oxu.Az musavat.com-a istinadən xəbər verir ki, başçının olduğu avtomobildə özündən başqa 2 oğlu da olub. Sükan arxasında isə sürücü deyil, icra başçısının köməkçisi olub.
Xəbərdə deyilir ki, qəza martın 25-də Şəmkir Su-Elekrik Stansiyasından rayon mərkəzinə gedən yolun Yeniabad kəndi ərazisindən keçən hissəsində, günorta 2-3-də radələrində baş verib.
Hadisə şahidlərinin sözlərinə görə, başçının köməkçisi Mahir Əliyevin idarə etdiyi “57 AA 001” dövlət nömrə nişanlı, qara rəngli “Toyota Land Cruiser” markalı avtomobil qəfil və yüksək sürətlə qarşı yola çıxıb. Həmin vaxt qarşı yolda Mingəçevirin Əzizbəyov küçəsi 12 ünvanında qeydiyyatda olan 1947-ci il təvəllüdlü Həsən Əvkər oğlu Hüseynov özünə məxsus “QAZ – 31” markalı avtomobillə hərəkətdə imiş.
H.Hüseynovun sükan arxasında professional davranışı dəhşətli qəzanın ölümsüz sonuclanmasına səbəb olsa da, onun özü ağır bədən xəsarətləri alıb. Dəhşətli toqquşma anında başçının olduğu avtomobildə təhlükəsizlik yastıqları açıldığından A.Məmmədov, 2 övladı və köməkçisi yüngül əzilmələrlə canlarını qurtarıblar.



A.M.
www.oxu.az
"
"Toy karvanındakı “Niva”lardan təhlükəli hərəkətlər – VİDEOSosial şəbəkələrdə blogger Bilal Nuriyevin paylaşdığı video müzakirə obyekti olub. 
Oxu.Az Avtosfer.Az-a istinadla xəbər verir ki, görüntülərdə bəy-gəlin avtomobilini müşayiət edən “Niva” sürücüləri zolaqlar üzrə düzgün yerləşməyərək müxtəlif təhlükəli manevrlər edərək qəza vəziyyəti yaradır, özlərini və sərnişinləri təhlükəyə atırlar. Eyni zamanda bütün yolu tutaraq hərəkətə maneə törədirlər. Avtomobillərin bir çoxu isə müxtəlif sayrışan işıqlar, əlavə avadanlıqlarla təchiz olunub.
Məlumat üçün qeyd edək ki, bir müddət əvvəl yol polisinin bu barədə xüsusi xəbərdarlıq etməsinə baxmayaraq, belə halların qarşısını almaq mümkün olmayıb. 
Həmin görüntüləri təqdim edirik: 

İ.N
www.oxu.az
"
"“Toyota Abşeron Mərkəzi”ndən məxsusi proqram – “Toyota Tab”Artıq bir çox şirkətlər müştərilərin işini asanlaşdıran üstünlüklərə malik mobil proqramlar hazırlayır. 
“Toyota Abşeron Mərkəzi” də bu tələbi nəzərə alaraq, öz müştərilərinə hər yerdə və hər zaman xidmət etmək imkanı verən yeni mobil proqramını istifadəyə verib. 
Diqqətinizə çatdıraq ki, yeni “Toyota Tab” proqramı yalnız “Toyota Abşeron Mərkəzi”ndə mövcuddur. 
Bundan sonra mərkəzdən avtomobil almaq istəyənlər, yaxud avtomobil sahibi olanlar servis və digər məsələlərlə bağlı bir çox işi istənilən an mobil telefonları vasitəsilə həll edə biləcəklər. 
“Toyota Tab” proqramı istifadəçilərə aşağıdakı faydalı xüsusiyyətləri təklif edir:
- “Toyota Abşeron Mərkəzi”nin ən son xəbərləri və sərfəli kampaniyalarından xəbər tutun
- Servis növbəsinə onlayn yazılın
- Ehtiyat hissələri haqqında sorğu göndərin
- Test-drayv, avtomobil kataloqu və s. üstünlüklərdən yararlanın
- Avtomobil və sürücü barədə bütün məlumatları bir yerə toplayan istifadəçi profili açın
- “Toyota Abşeron Mərkəzi”nin işçiləri ilə dərhal əlaqə saxlayın
Qeyd edək ki, proqramı həm “App Store”dan, həm də “Google Play”dən yükləmək mümkündür.
Əlavə məlumat üçün www.toyota-absheron.az saytına daxil ola bilərsiniz. 
U.A.
www.oxu.az
"
"Paytaxtın bu ərazilərində hərəkət məhdudlaşdırılırBabək prospekti və M.Hadi küçəsinin bir hissəsində hərəkət qismən məhdudlaşdırılır.
“Azəravtoyol” ASC-dən Oxu.Az-a verilən məlumata görə, aparılan təmir işləri ilə əlaqədar olaraq Məhəmməd Hadi küçəsinin Babək prospekti ilə kəsişən hissəsində, həmçinin Babək prospektinin şəhər istiqamətinə doğru Məhəmməd Hadi küçəsi ilə kəsişməsinədək olan hissəsində avtonəqliyyat vasitələrinin hərəkəti qismən məhdudlaşdırılır.
Məhdudlaşdırma təmir işlərinin aparıldığı zolaq üzrə tətbiq edilir, digər zolaqlar üzrə isə hərəkət açıq olaraq qalır. Sözügedən ərazilərdə asfalt-beton örtüyünün yenilənməsi işləri 2 gün ərzində davam etdiriləcək.
Sürücülərdən aparılan təmir işlərini nəzərə alaraq həmin istiqamətlərdə sıxlığın yaranmaması üçün öncədən hərəkət istiqamətlərinə uyğun olaraq alternativ yollardan istifadə etmələri tövsiyə olunur.
A.M.
www.oxu.az
"
"Hacıqabulda 5 yaşayış məntəqəsini birləşdirən avtomobil yolu yenidən qurulurBu il yenidən qurulması nəzərdə tutulan kənd və qəsəbələrarası avtomobil yolları layihələri çərçivəsində “Azəravtoyol” ASC tərəfindən Hacıqabul rayonu, Qarasu-Abdulabad-Talış-Meyniman-Muğan avtomobil yolunun tikintisi işlərinə start verilib.
ASC-dən Oxu.Az-a verilən məlumata görə, layihə çərçivəsində hazırda sözügedən avtomobil yolunda torpaq işləri aparılır, yol yatağı inşa olunur.
Uzunluğu 51,5 km uzunluğunda olan yol 4-cü texniki dərəcəyə uyğun inşa olunur. Tikinti işləri çərçivəsində yolun çiyinlərinin hər bir istiqamət üzrə eni 2 metr, 2 hərəkət zolaqlı olmaqla yolun hərəkət hissəsinin eni isə 6 metr təşkil edəcək. Yola 2 qat olmaqla yeni asfalt-beton örtüyü döşənəcək. Ümumilikdə isə 300 min kvadratmetr ərazinin asfaltlanması işləri aparılacaq.
Yenidən qurulan avtomobil yolunda hərəkətin normal təşkili üçün zəruri olan yerlərdə 290 ədəd yol nişanı və məlumatverici lövhə quraşdırılacaq, 145 km uzunluğunda xətlənmə işləri aparılacaq və təhlükəsizlik dirəkləri quraşdırılacaq. Eyni zamanda suların ötürülməsi üçün 15 yerdə ümumi uzunluğu 300 metr və 1 metr diametrində olan dəmir-beton borular da quraşdırılacaq.
Qeyd edək ki, Hacıqabul rayonu, Qarasu-Abdulabad-Talış-Meyniman-Muğan avtomobil yolunun tikintisi 5 yaşayış məntəqəsinin 18,7 min əhalinin gediş-gəlişini xeyli yaxşılaşdıracaq, vətəndaşların yetişdirdikləri məhsulları bazarlara daşımasını asanlaşdırmaqla sözügedən ərazidə kənd təsərrüfatının inkişafına gətirib çıxaracaq.
E.Ə.
www.oxu.az
"
"Azərbaycanda bəzi yerlərdə pulsuz avtodayanacaqlar quraşdırılacaqAzərbaycanda çimərliklərin yaxınlığında pulsuz avtodayanacaqlar quraşdırılacaq.
Oxu.Az-ın Trend-ə istinadən məlumatına görə, bu, dövlət başçısının sərəncamı ilə təsdiqlənmiş “Azərbaycan Respublikasında çimərlik turizminin inkişafına dair 2017-2020-ci illər üçün Tədbirlər Planı”nda qeyd edilib.
Tədbirlər Planına əsasən, 2017-2020-ci illərdə çimərlik operatorlarının istifadəsində olan çimərlik sahələrinin dənizə çıxış yerlərində standartlara uyğun məlumatlandırma lövhələri quraşdırılacaq. Həmin ərazinin yaxınlığında nəqliyyat vasitələri üçün pulsuz avtodayanacaqların salınması ilə bağlı tədbirlər görüləcək.
Eyni zamanda, 2017-ci ilin aprel-sentyabr ayları ərzində çimərliklərin fəaliyyətini tənzimləyən hüquqi aktlar hazırlanacaq, o cümlədən korporativ idarəetmənin və keyfiyyət standartlarının təkmilləşdirilməsinə dair təkliflərin hazırlanması nəzərdə tutulur.
Bu il ərzində Xəzər dənizinin sahillərində yeni çimərliklərin salınması üçün müvafiq sahilboyu ərazilərin müəyyən edilməsi, model çimərlik layihələri əsasında çirmərliklərin yaradılması ilə bağlı təkliflər hazırlanacaq.
E.Ə.
www.oxu.az
"
"Qaradağda “Mercedes” körpüdən aşıb, ölən və yaralananlar varPaytaxtın Qaradağ rayonu ərazisində, Bakı-Ələt magistral yolunda bir neçə nəfərin ölümü və xəsarət alması ilə nəticələnən yol qəzası baş verib.
Oxu.Az-ın Report-a istinadən məlumatına görə, “Mercedes” markalı avtomobilin körpüdən aşması nəticəsində 2 nəfər ölüb, 3 nəfər xəsarət alıb. 
Qəza zamanı ölənlərin və xəsarət alanların kimliyi araşdırılır.
Faktla bağlı araşdırma aparılır. 
S.B.
www.oxu.az
"
"Sürücülərin diqqətinə: Bəzi küçələrdə hərəkət məhdudlaşdırılırBakıda bəzi küçələrdə hərəkət məhdudlaşdırılır.
Oxu.Az xəbər verir ki, “Azəravtoyol” ASC tərəfindən Bakı şəhərində avtonəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri davam etdirilir.
“Azəravtoyol” ASC-nin mətbuat xidmətindən verilən məlumata görə, bununla əlaqədar olaraq bu gün axşam saat 22:00-dan səhər saatlarınadək Üzeyir Hacıbəyli küçəsinin Yusif Səfərov küçəsi ilə Azadlıq prospekti arasında yerləşən hissəsində, həmçinin Zərifə Əliyeva küçəsinin Azadlıq və Neftçilər prospekti arasında olan hissəsində avtonəqliyyat vasitələrinin hərəkəti məhdudlaşdırılacaq.
E.Ə.
www.oxu.az
"
"Masallıda əlil sürücü yol polisindən şikayətçidir – FOTOMasallı rayon sakini Rüstəm Alışan oğlu Qasımov yaşadığı rayonda yol polisinin qanunsuz hərəkətlərindən şikayətçidir.
Oxu.Az xəbər verir ki, o, Avtosfer.az-a bildirib ki, martın 30-da, axşam saat 21:30 radələrində Masallı rayonundakı dairədə idarə etdiyi 10 CS 055 dövlət nömrə nişanlı “Jeep Grand Cherokee” markalı avtomobilini saxlayaraq yol polisi əməkdaşları ilə salamlaşıb.
Bu zaman yolun əks tərəfində olan Masallı Rayon Dövlət Yol Polisi Bölməsinin baş inspektoru, polis kapitanı Şəmşir Kərimov ona avtomobildən düşüb, yanına gəlməyi əmr edib:
“Avtomobildə oturmuşdum. Mənə dedi ki, tez düş, qaçaraq yanıma gəl. Mən də soruşdum ki, bu nə hərəkətdir, bu necə adam çağırmaqdır? O da əsəbləşdi və özü mənə yaxınlaşdı. Avtomobilin qarşısına keçib, yerə düşməyimi tələb etdi. Mən soruşdum ki, axı niyə düşməliyəm, hansı qaydanı pozmuşam?
Heç nə demədən başqa bir inspektora göstəriş verdi ki, onun sənədlərini al. Həmin inspektor yaxınlaşıb özünü təqdim etdi və sənədləri istədi. Sonra isə əlini pəncərədən salıb qapını açdı. Bu zaman hamının “Şəmi” kimi tanıdığı Şəmşir Kərimov sol ayağımdan tutaraq məni sürüyüb yerə saldı”. 
İkinci qrup əlil olduğunu deyən Rüstəm Qasımov 11 ay əvvəl Bakıda DTX-nın hospitalında belindən əməliyyat olunub. “Belimdə 6 implant var, 23 yerdən tikiş qoyulub. Özüm də ikinci qrup əliləm. Onlara heç bir müqavimət göstərmədən tabe oldum. Məni yol polisi avtomobilinə mindirib şöbəyə apardılar.
Mən yenə də bildirdim ki, qayda pozmuşamsa, bunun arxasında dayanıram. Pərdə taxmışamsa, yerində cərimə yazsınlar, çıxım gedim. Çünki pərdəni elə yerindəcə aşağı salmaq mümkündür. Mən bunu etiraf edirəm. 150 manat cəriməni yazsın, mən də gedib ödəyim. Amma heç nədən avtomobili cərimə meydançasına apardılar. 
Mənə qarşı nalayiq hərəkətlər etdilər, hamı bunu gördü, şahidlərim var. Hadisə baş verən yerdəki obyektin kamerasına da baxa bilərlər. DYP avtomobilindəki kameraya da baxsınlar ki, məni necə sürüyüb avtomobildən yerə salırlar”.














İ.N
www.oxu.az
"
"Bakıda təhlükəli piyada keçidi – FOTOBakıda piyada keçidlərindən biri sürücülər üçün təhlükə yaradır.
Oxu.Az xəbər verir ki, Lent.az-ın məlumatına görə, Bakı, Xətai, Zığ şosesi, Kombinat ərazisində yerləşən piyada keçidinin “alçipan” üzlüyü qəzalı vəziyyətdədir.
Məsələ ilə bağlı aidiyyəti qurum olan “Azəravtoyol” ASC ilə əlaqə saxladıq.
Qurumun mətbuat xidmətinin rəhbəri Anar Nəcəfli bildirib ki, məsələdən agah olan kimi əməkdaşları həmin əraziyə göndəriblər: 
“Əməkdaşlarımız hazırda ərazidədir. Qəzalı vəziyyətdə olan sadəcə kiçik bir hissədir. Həmin hissə təmir olunacaq. Təmirlə bağlı yolun bağlanması nəzərdə tutulmayıb”.








E.Ə.
www.oxu.az
"
"Sürücülərin nəzərinə: Bu cərimə 6 dəfə artırılırAzərbaycanda nəqliyyat vasitələrini və ya yolları yararsız vəziyyətə salma əməlinə görə tətbiq olunan cəzanın cəriməsi 6 dəfə artırılır.
Oxu.Az-ın Report-a istinadən xəbərinə görə, Cinayət Məcəlləsinə 266-cı maddəsinə əsasən, dağıtmaq, zədələmək və ya başqa üsulla yolların, nəqliyyat vasitələrinin və ya nəqliyyat avadanlığının yararsız vəziyyətə salınması ehtiyatsızlıqdan zərərçəkmiş şəxsin sağlamlığına az ağır və ya ağır zərər vurulmasına və ya külli miqdarda ziyan vurulmasına səbəb olduqda 500 manatdan 1000 manatadək miqdarda cərimə və ya 2 ilədək müddətə islah işləri və ya 2 ilədək müddətə azadlıqdan məhrum etmə ilə cəzalandırılır. 
Burada cərimənin miqdarının 3 min manatdan 6 min manatadək artırılması təklif edilir.
Bundan başqa, məcəllənin 267-ci (Nəqliyyat vasitələrinin təhlükəsiz işləməsini təmin edən qaydaları pozma) maddəsinin cəzasının cəriməsinin miqdarının 2000 manatdan 3 min manatadək artırılması təklif olunur. Hazırkı qanunvericiliyə görə, bu miqdar 1000 manatdan 2000 manatadəkdir.
Dəyişiklik layihəsi Milli Məclisin plenar iclasında müzakirəyə çıxarılacaq.
E.Ə.
www.oxu.az
"
"“Niva”lar yenə Bakını bir-birinə qatdılar – VİDEOHeydər Əliyev prospektində “avtoş”luq edən üç “Niva” sürücüsünün videosu sosial şəbəkələrdə yayılıb.
Oxu.Az Avtosfer.az-a istinadən xəbər verir ki, həmin “Niva”ların sürücüləri təhlükəli hərəkətlər edərək manevr qaydasını pozublar. Onlar sonradan üçzolaqlı yolu zəbt edərək yarışa başlayıblar.
Həmin görüntüləri təqdim edirik: 

İ.N
www.oxu.az
 
"
"Paytaxtda 6 avtomobil toqquşubBakıda zəncirvarı yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə Heydər Əliyev prospektində qeydə alınıb.
Heydər Əliyev Beynəlxalq Hava Limanından “Koroğlu” metro stansiyasına gedən yolda bir “VAZ 2101”, bir “VAZ 2106”, bir “Hyundai”, iki “Mercedes” markalı avtomobil və yük maşını toqquşub. Hadisə nəticəsində yolda qısamüddətli tıxac yaranıb.
Faktla bağlı araşdırma aparılır. 
E.Ə.
www.oxu.az
 
"
"Bakıda ABŞ səfirliyinin avtomobili qəzaya düşdüBakının mərkəzində səfirlik avtomobili qəzaya uğrayıb.
Oxu.Az Lent.az-a istinadən xəbər verir ki, gecə saatlarında Puşkin küçəsi ilə Xaqani küçələrinin kəsişməsində, naməlum avtomobil küçədə dayanmış ABŞ-nın Azərbaycandakı səfirliyinə məxsus və səfirliyin əməkdaşı Maykl Meridisin idarə etdiyi 006 D005 dövlət nömrə nişanlı “Toyota” markalı avtomobili vurub. 
Qəzanı törədən sürücü nəqliyyat vasitəsi ilə birgə uzaqlaşıb.
Araşdırma aparılır. 
E.Ə.
www.oxu.az
"
"Bakıda avtobus piyadanı vurduBakıda piyadanın vurulması ilə nəticələnən yol-nəqliyyat hadisəsi baş verib.
Oxu.Az “Report”a istinadən xəbər verir ki, hadisə paytaxtın Sabunçu rayonu, döngə 5 ünvanında qeydə alınıb.
Belə ki, “62” saylı marşrut xətti üzrə hərəkət edən sərnişin avtobusu yolu keçmək istəyən Pənahov Tural Mamed oğlunu vurub. Nəticədə piyada ağır xəsarət alaraq xəstəxanaya yerləşdirilib.
Faktla bağlı Sabunçu Rayon Polis İdarəsində araşdırma aparılır.
E.Ə.
www.oxu.az
"
"Bakıda zəncirvarı qəza: 2 ölü, 4 yaralı – FOTOBakının Yasamal rayonu ərazisində ağır zəncirvarı yol qəzası baş verib.
Oxu.Az “Report”a istinadən xəbər verir ki, hadisə Cəfər Cabbarlı küçəsində yüksək sürətlə hərəkət edən “Mercedes” markalı avtomobilin digər iki “Mercedes” ilə toqquşması nəticəsində qeydə alınıb.
Qəza zamanı 2 nəfər ölüb, 4 nəfər yaralanıb. Ölənlərdən biri qəzanı törədən avtomobilin sürüsü, 1992-ci il təvəllüdlü Binnətli Salman Natiq oğlu, digəri isə yol kənarında duran piyada - 1983-cü il təvəllüdlü Ağayev Elçin Namiq oğludur. Mərhum avtomobilin onu vurması nəticəsində əvvəlcə ağaca, sonra isə reklam lövhəsinə çırpılaraq yerə düşüb. O, bir neçə hissəyə parçalanıb.
Qəza zamanı 1991-ci il təvəllüdlü Əhməd Müzəffərov, 1995-ci il təvəllüdlü Əmrah Əliyev, 1994-cü il təvəllüdlü Anar Feyzullayev, həmçinin təvəllüdü və soyadı, hələ ki, məlum olmayan Adil adlı şəxs müxtəlif dərəcəli bədən xəsarətləri alıb. Sonuncu şəxsin xəsarəti yüngül olduğundan o, evə buraxılıb. Qəza zamanı ağır kəllə-beyin travması alan Əhməd Müzəffərovun vəziyyəti kritikdir. Yaralılar qəzanı törədən avtomobilin sərnişinləri olublar.
Əraziyə 4 “təcili yardım” maşını və polis əməkdaşları cəlb olunub.











E.Ə.
www.oxu.az
 
"
"64 ilin avtomobili 70 min manata satışa çıxarıldı – VİDEOQusarda 64 yaşlı “QAZ-12” avtomobili 70 min manata satışa çıxarılıb.
Oxu.Az ARB TV-yə istinadən xəbər verir ki, avtomobil sahibi Gülmət Şahbazovdan cəmi bir yaş kiçikdir. 
70 min manata satılan avtomobilə ölkəmizdə nadir rast gəlinir. Sahibi onu 29 il əvvəl Qubadan üç min rubla alıb. Lakin avtomobil ötən ilə qədər istifadə olunmayıb. Nəqliyyat vasitəsi bir il ərzində sahibi tərəfindən saz vəziyyətə gətirilib.
“Atam xoşlayırdı. Ona görə atama almışdım. Atam rəhmətə gedəndən sonra dedim qoy belə qalmasın, düzəltdim”, - Gülmət Şahbazov deyib.
Avtomobil ustası olan Gülmət Şahbazov “QAZ-12”-də çox cüzi dəyişiklik edib. O, mühərrik, oturacaqlar və təkərləri dəyişdirib. Avtomobilin əksər dettaları isə elə zavoddan buraxıldığı gündən bu vaxta kimi qalmaqdadır. 
İki ton yeddi yüz kiloqramm çəkiyə malik avtomobilin uzunluğu altı metrdir. “QAZ-24” mühərriyi ilə təchiz olunan nəqliyyat vasitəsi 95 at gücünə malikdir. Buraxılışının ilk illərində “QAZ-12” yüksək vəzifəli məmurların xidməti avtomobili olub.
Retro avtomobillərə rəğbət bəsləyən Gülmət Şahbazov “QAZ-12”ni satdıqdan sonra digər qədim avtomobilinə ikinci nəfəs vermək niyyətindədir. O, 1948-ci ildə buraxılan “Pobeda”sını da təmir edərək sükanı arxasına əyləşmək istəyir.

S.B.
www.oxu.az
"
"Paytaxtın bu küçəsində hərəkət məhdudlaşdırılır – XƏRİTƏBakı şəhərinin Yasamal rayonu ərazisində Füzuli meydanı və Təzəpir məscidi kompleksinin ətrafındakı yol infrastrukturunun yenidən qurulması çərçivəsində Mirzəağa Əliyev küçəsinin Murtuza Muxtarov küçəsi ilə kəsişməsində avtonəqliyyat vasitələrinin hərəkəti martın 31-dən etibarən məhdudlaşdırılacaq.
“Azəravtoyol” ASC-nin mətbuat xidmətindən Oxu.Az-a verilən məlumata görə, hərəkətin məhdudlaşdırılması sözügedən ərazidə aparılan yenidənqurma işləri bitənədək qüvvədə olacaq: 
“Bu müddət ərzində yarana biləcək narahatlığa görə, vətəndaşlardan öncədən üzr istəyirik və sürücüləri aparılan işlərə anlayışla yanaşmalarını xahiş edirik”.



S.B.
www.oxu.az
"
"“Azəravtoyol” Salyan yolundakı çökmədən danışdı“Azəravtoyol” Açıq Səhmdar Cəmiyyəti Salyan şosesinin “Sədərək” Ticarət Mərkəzinə yaxın ərazisində baş verən çökmə ilə bağlı açıqlama verib.
Oxu.Az xəbər verir ki, qurumun mətbuat xidmətinin rəhbəri Anar Nəcəfli Trend-ə açıqlamasında bildirib ki, həmin ərazidə bir müddət əvvəl də çökmə olub və ərazi bərpa edilib:
“Həmin hissədə qurunt sularının ötürülməsi üçün boru var. Ola bilsin ki, həmin boruda sızma olub və çökmə hadisəsi baş verib. Amma bu çökmə yolda avtomobillərin hərəkətinə heç bir problem yaratmır. Ərazidə yolun asfalt örtüyü təxminən 8-10 santimetr çöküb”.
A.Nəcəfli bildirib ki, artıq “Azəravtoyol” əməkdaşları əraziyə baxış keçiriblər: “Hazırda həmin ərazidəki çökmənin aradan qaldırılması üçün əraziyə texnikalar gətirilir. Qısa müddətdə yol bərpa ediləcək”.
A.M.
www.oxu.az
"
"Bakıda daha bir avtomobil yarışı keçirmək istəyirlər “Formula E”-nin baş direktoru Alehandro Aqaq Bakıda elektromobillərin yarışını keçirmək niyyətindədir.
Oxu.Az bu barədə Haqqin.az-a istinadən xəbər verir.  
“Formula E” genişlənməyə davam edir. Doqquz istehsalçı 2018/19 mövsümündə iştirakını təsdiqləyib. Hazırda “Formula E” gələn ilin təqvimini hazırlamaq üçün yarışların keçiriləcəyi yeni şəhərlər axtarır. Bununla əlaqədar Alehandro Aqaq izah edib ki, elektrik bolidləri Bakı və Şanxaya gətirmək niyyətindədir. Onun fikrincə, bu iki şəhər “Formula E”-nin Asiyada yayılmasına yardım edəcək. Belə ki, bu mövsümdə Asiya regionunu yalnız Honqkonq təmsil edir.  
“Yarışın cəlbedici çempionat olmasında maraqlıyıq. Biz daha maraqlı və vacib şəhərlərə səfər etmək istəyirik. Hesab edirik ki, Bakı yarışlarımız üçün uyğunlaşdırılıb. Bu, “Formula E”-nin inkişaf edə biləcəyi gözəl şəhərdir. Biz ictimaiyyətin “Formula 1”-ə böyük ümidlər bəslədiyi Azərbaycana getmək istərdik. Biz həmçinin “Formula E”-nin Çində də inkişaf imkanını təhlil edirik. Şanxayda yarışlar keçirmək istəyirik. Bu, variantlardan biridir”, - Aqaqın sözlərini motor.es sitat gətirib. 
“Formula E” – elektrmobillərin yarışıdır. Yarış 2012-ci ildə təsis edilib və Beynəlxalq Avtomobil Federasiyası tərəfindən (FİA) sanksiyalaşdırılıb.  
“Formula E”-nin 2016/17 mövsümü Honqkonq, Mərakeş, Beunos-Ayres, Mexiko, Monte-Karlo, Paris, Berlin, Brüssel, Nyu-York və Monrealda (ABŞ və Kanadada hər ölkədə iki mərhələ olmaqla) keçiriləcək 12 mərhələdən ibarət olacaq. 
“Bakıda 2016-cı ildə keçirilən ilk yarış “Formula 1” üçün uğurlu olub. Azərbaycan isə avtomobil idmanı üçün formalaşan bazardır. Bakı gözəl şəhər və avtoidman üçün yeni bazardır. İlk yarış çox möhtəşəm keçdi. Mən televizorda yarışları çox diqqətlə izləyirdim, orada olanlar isə mərhələnin ideal şəkildə təşkil olunduğunu deyirdi”, - Aqaq bildirib.
Azərbaycanda azarkeşlər auditoriyası inkişaf edir, hazırda keçənilki ilə müqayisədə beş dəfə artıq bilet satılıb. Avtoidman üçün yeni ərazilərdə yarışların keçirilməsi, yeni tamaşaçıların cəlb edilməsi çox vacibdir”.
 
N.О.
www.oxu.az
"
"Hansı halda yol polisi sizi təqib edə bilər? – ARAŞDIRMAŞəhər yollarında, küçələrdə polis təqibi zamanı nəinki sürücülərə, adi piyadalara da təhlükə yaranır. Belə ki, yol polisi əmrə tabe olmayan sürücüləri təqib etməyə başlayır və bu zaman həm sürücü, həm yol polisi sürət həddini aşaraq təhlükəli vəziyyət yaradırlar. Bu da böyük faciəyə səbəb ola bilər. Bəs qanun bununla bağlı nə deyir?
Oxu.Az-ın məlumatına görə, “Sputnik Azərbaycan” məsələ ilə bağlı ekspertlərin rəyini öyrənib.

Yol-nəqliyyat məsələləri üzrə ekspert Ərşad Hüseynov bildirib ki, Azərbaycanda sovet dövründən bəri sürücünün təqib edilməsi ilə bağlı qaydalarda heç bir dəyişiklik olmayıb. Əksinə, son zamanlar bir neçə qanun korrektə olunub:
“Polisin sürücünü təqib etmək hüququ yoxdur. Bunu ancaq istisna hallarda edə bilərlər. “Polis haqqında” qanunun 1-ci maddəsində yazılır ki, yol polisi o zaman sürücünü təqib edə bilər ki, sürücünün özü və ya avtomobildə olan hər hansı bir sərnişin cinayət törəmiş olsun. Polisin sürücü və ya sürücünün yanında əyləşən sərnişinin cinayət törətməyə getdiyi haqda dəqiq məlumatı olarsa, bu zaman da avtomobili təqib edə bilər. Digər hallarda isə yol polisi sürücüləri təqib edə bilməz”.

Ekspert onu da qeyd edib ki, sürücü əmrə tabe olmursa, avtomobili saxlamırsa, qanunu pozur: “Amma onu təqib etmək yox, qarşıdakı yol polisinə məlumat vermək yolu ilə o sürücünü saxlamaq olar. Amma təqib edərək sürət həddini aşmasına və yolda olan digər sürücü və sərnişinlər üçün təhlükə yaratmasına şərait yaratmaq qəti qadağandır”.
“Polis əməkdaşı qanuna tabe olmayan sürücü haqqında qarşıda olan yol polisinə xəbər edə bilər. Əgər təqib mümkündürsə, polis əməkdaşı bunu təhlükəsizlik qaydalarına riayət edərək həyata keçirə bilər. Piyada və digər sürücülərin həyatını təhlükəyə atmaq olmaz”, – deyə Ərşad Hüseynov əlavə edib.
Onun sözlərinə görə, yollarda baş verənlərdə sürücülərin də günahı çoxdur: “Onlar qanuna riayət etmək istəmirlər. Sürücülər anlamırlar ki, yol polisi səni saxlayırsa, qanuna riayət edib avtomobili saxlamalısan. Polisə tabe olmamaqla sürücü ikiqat qanun pozuntusu edir”.
Ekspert bəzən istisna hallar olduğunu da qeyd edib: “Məsələn, kameralar sürücünün sərxoş olduğunu sübut edə bilməz. Yol polisi də belə şəxsləri yerindəcə saxlamaq məcburiyyətindədir. Bunu bilən sürücülər də polisdən qaçmaqla qanundan yayınırlar. Hansısa yol polisi təhlükəli hal yaradarsa, bu zaman digər sürücülər polisə müraciət edə bilərlər. Amma yol polisinin qanunu pozduğunu sübut etmək lazımdır”, – deyə Ə.Hüseynov qeyd edib.

Avtomobil nəqliyyatı üzrə ekspert Elməddin Muradlı da bu məsələdə ziddiyyətli halların ortaya çıxdığını dilə gətirib:
“Qanuna əsasən, sürücü tabe olmursa, yol polisi əməkdaşı audioötürücü vasitəsi ilə digər yol polisinə xəbər verir, imkan daxilində hətta kömək də alaraq tabe olmayan sürücünü zərərləşdirir. Hətta ən pis hallarda “kirpi” deyilən xüsusi vasitədən istifadə edərək sürücünü zərərləşdirə bilirlər”.
“Amma bir məsələ var ki, şəhərimizin yolları buna imkan verir, yoxsa yox? İkinci məsələ isə polisin sürücünü təqib etmədiyi təqdirdə, sabah həmin sürücünün içkili olduğunu necə sübut edəcəyi ilə bağlıdır. Bu, bir qədər çətin məsələdir. Çünki avtomobilə əlavə avadanlıq quraşdıran, yaxud sərxoş sürücü polisdən qaçdıqda, səhəri gün onu cərimə etmək çətin olur. Təqib qadağan olduqda da sürücülər arxayınlaşır və polisə tabe olmaqdan yayınırlar”, – Muradlı bildirib.
Ekspert qeyd edir ki, bəzən yol polisləri özləri də qanunu pozurlar: “Sürücünü tutmaq üçün dar küçələrdə, məhəllələrdə və başqa yerlərdə sürət həddini aşırlar, bu da faciə ilə nəticələnə bilər. Bu da polisin qanunu pozmasıdır”.
Azərbaycan Texniki Universitetinin (AzTU) müəllimi, yol eksperti Məsud Rüstəmbəyov deyir ki, yol hərəkəti qaydalarına hər bir sürücü riayət etməlidir: “Əgər sürücü yol polisinə tabe olmursa, o zaman yol polisi qarşıdakı yol polisinə xəbər etməlidir və onlar yolu bağlamaqla həmin sürücünü saxlamalıdırlar. Amma sürücünü qovmaq olmaz”.
“Eyni zamanda sürücülər də qanundan yayınmaq üçün polisə tabe olmurlar və bununla da qanundan qaçacaqlarını düşünürlər. Məsələn, içkili insan bilir ki, yol polisindən qaça bilsə, polis ona içkili olduğunu sübut edə bilməyəcək. Amma sürücü anlamır ki, qanuna tabe olmamaqla qanun pozur və bunun cəzası daha ağır olur”, – M.Rüstəmov vurğulayıb.
Ekspert qeyd edib ki, belə qanun pozuntularının qarşısını almaq üçün qanunda dəyişiklik olmalıdır: “Sərxoş halda sükan arxasına oturanlara və qanuna tabe olmayanlara qarşı daha sərt cəzalar tətbiq olunsa, yaxşı olar. Bu zaman sürücülər da qanun pozmaqdan çəkinərlər”.
A.M.
www.oxu.az
"
"Heydər Əliyev prospektində nəqliyyatın hərəkəti qismən məhdudlaşdırılırBu gün axşam saatlarınadək Xəzər rayonu Heydər Əliyev prospektinin “Binə” yol qovşağından “Mərdəkan” yol qovşağınadək olan hissəsində yolun üfüqi nişanlanma xətlərinin rənglənməsi işləri aparılır.
Bu barədə Oxu.Az-a “Azəravtoyol” ASC-dən məlumat verilib.
Məlumata görə, bu səbəbdən göstərilən müddət ərzində sözügedən ərazidə avtonəqliyyat vasitələrinin hərəkəti rənglənmə işlərinin aparıldığı zolaqlar üzrə hissə-hissə qismən məhdudlaşdırılır.
Qeyd edək ki, Bakı şəhərində nəqliyyat vasitələrinin hərəkətinin tənzimlənməsi məqsədi ilə piyada keçidlərinin, yol-cizgi və yol-göstərici xətlərin yenidən rənglənməsi işləri həyata keçirilir.
E.Ə.
www.oxu.az
"
"Bakıda müəmmalı hadisə: Avtomobillərin şüşələrini sındırıb qaçdılarBakıda gecə saatlarında 3 avtomobilin şüşələri sındırılıb.
Oxu.Az lent.az-a istinadən xəbər verir ki, Xətai rayon sakini Elnur Müslümov ona məxsus olan “Nissan X-Trail” markalı avtomobilin, Ələmdar Cəfərov “Mercedes”, Vitali Vitaliyeviç isə “Honda” markalı avtomobilin şüşələrinin naməlum şəxs və ya şəxslər tərəfindən sındırıldığını bildirib. Avtomobillərdən hər hansı oğurluq edilməyib.
Başqasının əmlakını qəsdən məhv edən şəxslər axtarılır.
A.M.
www.oxu.az
"
"Xızıda əcnəbi vətəndaş dəhşətli qəza törədib: Ölən və yaralananlar varTürkiyə vətəndaşı Azərbaycanda qəza törədib.
Daxili İşlər Nazirliyinin mətbuat xidmətindən Oxu.Az-a verilən məlumata görə, martın 29-da saat 17:00 radələrində Xızı rayonunun Yaşma kəndində Türkiyə vətəndaşı Uyğun Ahmed Kadırın idarə etdiyi MAN və Şabran şəhər sakini Tərlan Dadaşovun idarə etdiyi VAZ-21063 markalı avtomobillər toqquşub.
Nəticədə T.Dadaşov hadisə yerində ölüb, iki sərnişini isə xəstəxanaya yerləşdirilib.
Baş İstintaq və Təhqiqat İdarəsi tərəfindən araşdırma aparılır.
A.M.
www.oxu.az
"
"Bakıda çörək almağa gedən qadını avtomobil vurubBakıda marketdən çörək almağa gedən qadını avtomobil vurub.
Oxu.Az Report-a istinadən xəbər verir ki, hadisə Suraxanı rayonunda qeydə alınıb.
Belə ki, Ramana qəsəbəsi, Samir Əliyev küçəsində mağazadan çörək almaq üçün yolu keçən 1961-ci il təvəllüdlü Quliyeva Minayə Qasım qızını avtomobil vurub. M.Quliyeva ağır xəsarət alıb və huşunu itirib. Minik avtomobilinin sürücüsü yaralı qadını xəstəxanaya yerləşdirib.
Faktla bağlı araşdırma aparılır.
A.M.
www.oxu.az
"
"Ağstafa sakini velosipedə mühərrik quraşdırıb – VİDEOAğstafa sakini velosipedin pedallarını sökərək əvəzinə mühərrik quraşdırıb. 
Oxu.Az Xezerxeber.az-a istinadən məlumat verir ki, velosiped 1 litr benzinlə 40 km yol gedir.
Maraqlı ideya Ağstafanın Köçəskər kənd sakini Rəhman Quliyevə məxsusdur. İstifadə etdiyi velosipedin pedallarını sökərək, əvəzində odun kəsən mişar motoru yerləşdirən Rəhman Quliyev minik vasitəsini indi bu cür idarə edir.
27 yaşlı gənc deyir ki, velosipedə mühərrikin quraşdırılmasına cəmi 1 gün vaxt sərf edib. Minik vasitəsinin hərəkətə gətirilməsi üçün ona karbürator, benzin çəni və lazım olan digər avadanlıqlar da əlavə olunub.
Sahibinin dediyinə görə, velosiped saatda 60 km sürətlə hərəkət edə bilir. 1 litr benzinlə 30-40 km-ə qədər yol qət etmək mümkündür.

 
İ.N
www.oxu.az
"
"Binəqədidə qəza: Piyada öldüBakıda avtomobil piyadanı vuraraq öldürüb.
Oxu.Az xəbər verir ki, Bakı Şəhər Dövlət Yol Polisi İdarəsindən APA-ya verilən məlumata görə, hadisə Binəqədi rayonu ərazisində baş verib.
Sumqayıt səhər sakini, 1993-cü il təvəllüdlü Elvin Cəbrayılov idarə etdiyi “Lada Priora” markalı, 50 CV 315 dövlət nömrə nişanlı avtomobillə yolu keçən piyada, 1987-ci il təvəllüdlü Zaur Oruc oğlu Mustafayevi vurub. Piyada yerindəcə ölüb.
Faktla bağlı cinayət işi başlanıb, araşdırma aparılır.
A.M.
www.oxu.az
"
"Nikah şəhadətnaməsi etibarnaməni əvəz edir – VİDEOQadınlar etibarnəmə olmadan həyat yoldaşının avtomobilini idarə edə bilərlər. Bunun üçün gərək cütlüyün nikah şəhadətnaməsi olsun. Yəni yol polisinə sürücülük vəsiqəsi ilə yanaşı, nikah şəhadətnaməsini təqdim etmək kifayətdir.
Oxu.Az-ın Xəzər TV-yə istinadən məlumatına əsasən, məsələ ilə bağlı Baş Dövlət Yol Polisi İdarəsinin şöbə rəisi Kamran Əliyev bildirib ki, qanunda belə bir qayda var.
Daşınan və daşınmaz əmlak ərlə arvadın birgə mülkiyyəti hesab edilir. Ona görə də qadın həyat yoldaşının avtomobilini onun icazəsi olmadan da idarə edə bilər.

S.B.
www.oxu.az
"
"İslamiada üçün müəyyən edilmiş yollarda zolaqlanma işləri aparılacaq“Azəravtoyol” ASC tərəfindən bu ilin mayın 12-22-də Bakı şəhərində keçiriləcək IV İslam Həmrəyliyi oyunlarında müəyyən edilmiş marşrut üzrə əsas yol şəbəkəsində “Oyunlar zolağı”nın işarələnməsi işlərinə start verilir.
“Azəravtoyol” ASC-dən Oxu.Az-a verilən məlumata görə, “Oyunlar zolağı”nın çəkilişinə ilk olaraq Neftçilər prospekti “Azneft meydanı”ndan başlanılır.
Bu məqsədlə axşam saat 22:00-dan etibarən səhər saatlarınadək Neftçilər prospektinin “Azneft meydanı”ndan Əl Oyunları İdman Sarayına qədər olan hissədə avtonəqliyyat vasitələrinin hərəkəti rənglənmə işlərinin aparıldığı zolaq üzrə hissə-hissə məhdudlaşdırılacaq.
“Oyunlar zolağı”nın kənarlarına sarı xətt çəkiləcək və asfalt üzərində isə təyin edilən yerlərdə “Bakı-2017” sözləri yazılacaq.
“Oyunlar zolağı”nın Neftçilər prospektinə (“Azneft meydanı” – “Bayraq meydanı”), Bakı-Ələt yolunun 2-14 km-lik hissəsinə, Bakı Dairəvi-1 avtomobil yoluna, Moskva, Ziya Bünyadov və Atatürk prospektlərinə, Vaqif və Hənifə Ələsgərov küçələrinə, həmçinin Tbilisi prospektinə çəkilməsi nəzərdə tutulub.
Qeyd edək ki, “Azəravtoyol” ASC Bakı 2017 IV İslam Həmrəyliyi oyunlarında müəyyən edilmiş marşrut üzrə yol şəbəkəsinin yaxşılaşdırılması istiqamətində işlərini davam etdirir.
E.Ə.
www.oxu.az
"
"Bakıda daha bir küçə təmirdən sonra sürücülərin istifadəsinə verilib – FOTO + VİDEOBakı şəhərində nəqliyyat vasitələrinin və piyadaların rahat, maneəsiz və təhlükəsiz şəkildə hərəkətini təmin etmək istiqamətində Nərimanov rayonu İsmayıl Hidayətzadə küçəsi tam olaraq təmir olunub.
“Azəravtoyol” ASC-dən Oxu.Az-a verilən məlumata görə, küçənin uzunluğu 575 metr, eni isə ortalama 9,5 metr təşkil edir. Təmir işləri çərçivəsində zəruri olan yerlərdə səth sularının yolun hərəkət hissəsindən kənarlaşdırılması üçün nəzərdə tutulan yağış-kanalizasiya sistemi bərpa olunub, yeni yağış barmaqlıqları qoyulub.


Təmir işləri zamanı yolun köhnə asfalt-beton örtüyünün üst qatı frezlənərək ərazidən daşınıb, yolun hərəkət hissəsi asfaltlanmaq üçün hazır vəziyyətə gətirilib. Daha sonra küçənin 7 min kvadratmetrdən çox sahəsinə 2 qat olmaqla yeni asfalt-beton örtüyünün döşənməsi işləri aparılıb. Bundan başqa, kommunikasiya xətlərinin dəmir-beton plitələri qaldırılaraq 21 ədəd baxış qapaqları da yenilənib.


Aparılan işlər çərçivəsində mövcud piyada səkiləri bərpa olunaraq asfaltlanıb. Piyada səkilərinin kənarlarına 670 paqon-metr yeni səki daşları düzülüb.


Təmir işləri bitdikdən sonra küçədə zəruri olan yerlərdə yol nişanları quraşdırılıb, yol-cizgi, yol-göstərici xətlər çəkilməklə nəqliyyat vasitələrinin normal hərəkəti təmin olunub və küçə yeni görkəmdə vətəndaşların istifadəsinə verilib.


A.M.
www.oxu.az
"
"Azərbaycanlı müğənnilərin idarə etdiyi avtomobillər – SİYAHI“Xəzər” telekanalında yayımlanan “Hər şey daxil” verilişi müğənnilərin idarə etdikləri avtomobillər haqda araşdırma aparıb.
Oxu.Az sənətçilərin idarə etdikləri avtomobillərin siyahısını təqdim edir: 
Əməkdar artist Ədalət Şükürov – “İnfiniti”
Əməkdar artist Elza Seyidcahan – “Toyota Land Cruiser”
Əməkdar artist Baloğlan Əşrəfov – “Toyota Land Cruiser”
Müğənni İlhamə Qasımova – “Gelandewagen”
Müğənni Elçin Hüseynov – “Toyota Land Cruiser Prado”
Müğənni Vasif Məhərrəmli – “Porsche Cayenne”
Müğənni Xatirə İslam – “Porsche – Panamera Turbo”
Müğənni Roza Zərgərli – “Porsche – Panamera Turbo”
Müğənni Rüfət Axundov – son model “BMW”
İ.N
www.oxu.az
"
"Bakıda qadın sürücü avtomobillə piyadanı vuraraq öldürübBakıda qadın sürücü avtomobillə piyadanı vuraraq öldürüb.
Oxu.Az-ın Daxili İşlər Nazirliyinin rəsmi saytına istinadən verdiyi xəbərə görə, Xəzər rayonunun Binə qəsəbəsi ərazisində Bakı şəhər sakini Günel Dəniz idarə etdiyi “KİA” markalı avtomobillə yolu keçən Hacıqabul rayon sakini Ramin Əkbərovu vurub. Xəstəxanaya yerləşdirilən piyada orada ölüb.
Xəzər Rayon Polis İdarəsi tərəfindən araşdırma aparılır.
A.M.
www.oxu.az
"
"Ərəblər bahalı avtomobillərlə bu cür davranırlar – VİDEOQumsallıqda avtomobillərlə müxtəlif təhlükəli hərəkətlər edən, hətta yüksək sürətlə hərəkət edib avtomobillərini aşıran ərəblərin videogörüntüləri sosial şəbəkədə yayılıb.
Oxu.Az Avtosfer.az-a istinadən xəbər verir ki, həmin görüntülər insanlar tərəfindən müzakirəyə səbəb olub. Bəziləri bunun adrenalin dolu əyləncə və şou olduğunu, bəziləri isə vəhşilik və israfçılıq olduğunu bildirərək pisləyib.
Həmin görüntüləri təqdim edirik:

İ.N
www.oxu.az
 
"
"Vaqif Əsədov: Mən bu görüntülərdən dəhşətə gəldim – VİDEOBir gün əvvəl bir neçə gəncin “VAZ 2107” markalı avtomobillə yüksək sürətli yolda hərəkətin əks istiqamətində hərəkət etmələrinin videogörüntüləri yayılıb.
Oxu.Az xəbər verir ki, videoda avtomobili idarə edən şəxslərin nəqliyyat vasitələrini hərəkətin əks istiqamətində sürmələri və bu zaman musiqiyə qulaq asaraq kifayət qədər əyləndikləri nəzərə çarpır.
Qeyd edək ki, hadisə zamanı yolla hərəkət edən yük maşınları hava nisbətən qaraldığı üçün uzaqvuran işıqları yandırıblar. Bu isə yaşanan təhlükəni dəfələrlə artırıb.
Baku.Ws redaksiyası bu videogörüntüləri Bakı Şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla əlaqə bölməsinin rəisi, polis polkovniki Vaqif Əsədova göndərərək münasibət öyrənib.
Vaqif Əsədov bu görüntülərə etinasız baxa bilmədiyini söyləyib. 

“Mən bu videoya baxdım və dəhşətə gəldim. Bu insanlar təkcə özlərini deyil, həmçinin yolda olan digər sürücüləri də təhlükəyə atırlar. Onlar sanki bu vəziyyətdən zövq alır və bunu böyük qəhrəmanlıq kimi təqdim edirlər. Bakı Şəhər Dövlət Yol Polis İdarəsi olaraq biz bu şəxslərin tutulub məsuliyyətə cəlb olunması üçün bütün vasitələrimizi səfərbər edəcəyik. Görüntüləri diqqətlə analiz edib, bu yolun harada olduğunu kameralar vasitəsilə dəqiqləşdirməyə çalışacağıq. Onların səsindən və görüntülərindən şəxsiyyətlərini müəyyənləşdirərək məsuliyyətə cəlb edəcəyik. Çünki insanların bu cür təhlükəli hərəkətləri onların təkcə özlərinə deyil, həmçinin də ətrafdakı digər günahsız insanların da həyatına son verə bilər. Biz həmçinin də sürücüləri və sakinləri də belə insanlara qarşı diqqətli olmağa çağırır, şahidi olduqları bu cür qanun pozuntularını ictimailəşdirilməsində yardımçı olmağa səsləyirik”, - deyə Vaqif Əsədov bildirib.
 
Sözügedən görüntüləri təqdim edirik: 
 


İ.N
www.oxu.az

"
"Bərdədə avtomobil süpürgəçi qadını vuraraq öldürübBərdə rayonunda piyadanın ölümü ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, hadisə Bərdə-Tərtər yolunda qeydə alınıb.
Belə ki, Bərdə rayon Yaşıllaşdırma və Təsərrüfat İdarəsinin işçisi, 1954-cü il təvəllüdlü Məlahət Xanlar qızı Yusifovanı sürücüsü hələlik məlum olmayan “NAZ-Lifan” markalı avtomobil vurub. Hadisədən sonra sürücü qaçıb. Qəza nəticəsində M.Yusifova ölüb.
Hadisəni törətməkdə şübhəli bilinən bir nəfər saxlanılıb.
Faktla bağlı araşdırmalara başlanılıb.
A.M.
www.oxu.az
"
"Lənkəranda İrana məxsus yük avtomobilləri yanıb: Xəsarət alan var – FOTOLənkəranda üç yük maşını yanıb, bir nəfər xəsarət alıb.
Oxu.Az Report-a istinadən xəbər verir ki, hadisə Sütəmurdov kəndində yerləşən çay fabrikində baş verib.
İran İslam Respublikasına məxsus, hər birinin tutumu 20 ton olan bir neçə “TIR” yük maşını çay fabrikinin həyətində alışıb. Hadisə nəticəsində avtomobillərdən ikisinin sürücü kabinəsi və yük konteynerləri, üçüncü avtomobilin isə yalnız konteyner hissəsi yanıb.
Hadisə nəticəsində İran İslam Respublikasının Astara şəhər sakini, 1981-ci il təvəllüdlü Bağıri Behzad Cəlil oğlu baş və bədənin müxtəlif nahiyələrindən 3-cü dərəcəli yanıq xəsarətləri alıb. O, Lənkəran Rayon Mərkəzi Xəstəxanasının travmatologiya şöbəsinə yerləşdirilib. Yanıq şokunda olan İran vətəndaşı sonradan reanimasiya şöbəsinə keçirilib.
Xəsarət almış sürücünün avtomobilin kabinəsində yatdığı bildirilir. Yanğının söndürülməsinə FHN Dövlət Yanğından Mühafizə Xidmətinin Lənkəran Dövlət Yanğından Mühafizə Hissəsinin 4 yanğınsöndürən maşını və şəxsi heyəti cəlb olunub. Hadisənin hansı səbəbdən başvermə səbəbi aparılacaq ekspertizadan sonra müəyyənləşdiriləcək.



































A.M.
www.oxu.az
"
"Bugatti 39 min dollara velosiped təqdim etdi – VİDEOLüks avtmobil istehsalçısı “Bugatti Automobiles” yeni “PG Bugatti Bike” velosiped seriyasını təqdim edib.
Oxu.Az şirkətin rəsmi saytına istinadən xəbər verir ki, bir velosipedin qiyməti 39 min ABŞ dolları təşkil edir.
Qeyd olunur ki, yeni velosipedlər digərlərindən aerodinamik dizaynı ilə fərqlənirlər. 
“PG Bugatti Bike” 95% karbon qazından ibarətdir. Xüsusi sükan amortizasiyası ilə təchiz olunan velosipedin çəkisi beş kiloqramdır.
Ümumilikdə 667 belə velosiped istehsal olunub.

S.B.
www.oxu.az
"
"Parkomat ərazisindəki avtomobil cərimə meydançasına aparıldı – VİDEOBakıda bəzi ərazilərə quraşdırılan parkomatlar, və ya parkomatların düzgün quraşdırılmaması yol polisləri ilə sürücüləri üz-üzə qoyur. Parkomat olan ərazidə avtomobili saxlayan bir nəfərin başına gələnlər belə deməyə əsas verir. Çünki parkomat ərazisindəki avtomobil evakuatorla cərimə meydançasına aparılıb. Bəs buna nə səbəb olub?
Avtomobilini qanuni parklama yerində saxlayan sürücü 20 dəqiqə sonra onun yerində olmadığını görüb.
Oxu.Az Xəzər TV-yə istinadən məlumat verir ki, hadisə Yusif Xəlilovun başına gəlib. Paytaxtın Səməd Vurğun küçəsində parkomat olan ərazidə saxladığı avtomobili cərimə meydançasına aparılıb.
Yusif Xəlilov cəriməsini ödəyərək nəqliyyat vasitəsini geri götürüb. Amma o bilmək istəyir ki, qanunla icazə verilən ərazidən avtomobil niyə götürülməlidir.
Bakı Şəhər Yol Polisi İdarəsindən məsələ ilə bağlı bildirilib ki, avtomobil yolun kəsişmə hissəsinə yaxın məsafədə saxlanıldığı üçün ərazidən götürülüb. Avtomobilin parklanmaya icazə verən göy xəttin daxilində dayandığına gəlincə isə, yol polisi idarəsinin sözçüsü Vaqif Əsədov deyir ki, bir neçə yerdə parkomatların yolun kəsişən hissəsində qurulmasına və xətlərin düzgün çəkilməməsinə rast gəlinib və problem aradan qaldırılıb. Bu əraziyə də yenidən baxış keçirilməsi üçün aidiyyatı qurumlara müraciət ediləcək.

S.B.
www.oxu.az
"
"Bakı Metropoliteni: Qeyri-qənaətbəxş yolların uzunluğu minimuma endirilib – FOTOMetropoliten üçün yolların rəvanlığı təhlükəsiz hərəkətin təşkilində ən mühüm şərtlərdəndir. Buna görə də bu sahə daim diqqət mərkəzində saxlanılır və burada mümkün yeniliklərin tətbiqi ilə bağlı mütəmadi işlər aparılır. 2015-ci ildə istismara verilmiş çoxfunksiyalı diaqnostika kompleksi yolların vəziyyətinin qiymətləndirilməsi və bu işdə insan faktorunun ən aşağı həddə salınmasında həlledici vasitəyə çevrilib. Müasir dövrün son nailiyyətlərinin tətbiq edildiyi kompleks yeraltı dəmiryol şəbəkəsinin infrastrukturunun mövcud təlimatların və texniki şərtlərin tələbləri səviyyəsinə çatdırılması üçün müvafiq qiymətləndirməni həyata keçirir. Sonra əldə olunmuş faktlar əsasında sahələrdə müvafiq tədbirlər görülür. Məhz bunun nəticəsidir ki, ötən dövr ərzində 60 km-dən artıq yol plan və profildə əla qiymətə layiq vəziyyətə gətirilib.
Oxu.Az Metropolitenin mətbuat xidmətinə istinadən xəbər verir ki, kompleksin göstəricilərinə uyğun olaraq, operativ tədbirlər planı əsasında, elə 2015-ci ildə qeyri-qənaətbəxş yolların uzunluğu dəfələrlə azaldılaraq, cəmi 2 km-ə endirilib. Keçən ilin sonuna isə qeyri-kafi qiymətli yol qalmayıb. “Yaxşı” və “kafi” qiymətli yolların uzunluğu 2015-ci ildə 30 km-ə yüksəldilmişdisə, artıq həmin yollar “əla” kateqoriyasına keçdiyindən, bu rəqəm də 6 km-ə endirilib.

Operativlik bütün müvafiq xidmət və sahələrin qarşılıqlı fəaliyyəti ilə təmin edilib. Həmçinin yollara lazımi qulluğun göstərilməsi və təmir sahələrinin müasir texnoloji məhsullarla təchiz edilməsi də işin sürətinə, keyfiyyətinə böyük təsir göstərib. Yol təsərrüfatı dünya praktikasında ilk dəfə daşınması asan olan planşet və noutbuklarla təchiz olunub. Bu isə kompleksin qeydə aldığı irihəcmli göstəriciləri yerində əyani şəkildə təhlil etməyə, problemlərin əsas səbəblərini operativ surətdə müəyyən etməyə, nəticə çıxarmağa və s. araşdırmalara imkan verir.

Ümumiyyətlə, 2014-2016-cı illər ərzində 43 min 200 metr rels, 7200 uzun və 756 gödək şpal yenisi ilə əvəzlənib, 1200 metr yolda qaldırma təmiri aparılıb. Bu, yolların rəvan vəziyyətə gətirilməsinə xüsusi təsir göstərib. Bu dövrdə xüsusi əhəmiyyət kəsb edən “İçərişəhər-28 May” sahəsində və “Cəfər Cabbarlı-Xətai” mənzilində yolların tam sağlamlaşdırılması işləri başa çatdırılıb.

Müasir dövrün tələblərinə uyğun yeniliklər sırasında bir çox ölkələrdə şpalların təmirində geniş yer alan kompozit maddənin tətbiqi diqqətə layiqdir. Metropolitenin tərəfdaşlarından birinin təklifi olan bu maddə də “Gənclik-28 May” mənzilində sınaqlar zamanı özünü çox yaxşı göstərib. Ondan şpallardakı çatların, köhnə şurup yerlərinin və şpalla beton arasındakı boşluqların doldurulması üçün istifadə edilir. Əvvəllər şpalın köhnə şurup yerləri adi taxta tıxaclarla doldurulurdu. Bu tıxaclar suyun, palçığın təsiri altında çürüyüb dağılırdı. Yeni maddənin tətbiqi ilə belə hallar aradan qaldırılıb. Hazırda yeni üsulla artıq 1500-dən çox şpal təmir olunub.

Məlumdur ki, metropolitenin yeni inşa olunan xətlərində dövrün ən son texnoloji yeniliklərinin tətbiqi nəzərdə tutulub. Azərbaycanın müstəqilliyi dövründə inşa olunan ilk xəttin – Bənövşəyi xəttin 5,5 km-lik sahəsi keçən il istismara verilib. Bu xüsusda, daha bir yenilik metropoliten yolları üçün əhəmiyyətli olan rels-qaynaq sahəsində edilib. Yeni xətdə relslər və təmas relsləri yoldan çıxarılmadan alümin-termit üsulu ilə qaynaq edilir. Onun mənimsənilməsi məqsədilə sahənin mütəxəssisləri Rusiyanın aparıcı müəssisələrində təcrübə mübadiləsi keçiblər. İndi bu işlər də metropolitendə tam sərbəst şəkildə yerinə yetirilir.

Xəbər verdiyimiz kimi, metropoliten yollarında müasir dünya standartlarının tətbiqi ilə bağlı ən əhəmiyyətli yenilik yeni inşa olunan xətlərdə beton blokların tətbiqi olacaq. Bununla bağlı son hazırlıq tədbirləri yekunlaşmaq üzrədir. Yerli şəraitdə istehsalı da nəzərə alınmaqla, bu yeniliyin tətbiqi nəticəsində yolların daha keyfiyyətli və sürətli olmasına, davamlı və uzunömürlü materiallarla təchiz edilməsinə, ölkədən kənar gətirilən şpallardan asılılığı azaltmasına, onlara qulluğun dəfələrlə sadələşməsinə və asanlaşmasına nail olunacaq. Bu isə metropolitenin daha səmərəli, ən əsası, sərnişinə daha təhlükəsiz və rahat xidmət göstərməsini təmin edəcək. Sonrakı dövrlərdə isə hazırda istismarda olan yollarda da beton blokların tədricən taxta şpalları əvəz etməsi bu işlərin məntiqi yekunu olacaq.

Qeyd edək ki, beton blokların istehsalı məqsədilə Almaniyanın “Vollert” şirkətindən Avropa standartlarına cavab verən yeni avadanlıqlar alınmaqla “Bakı Metropoliteni” QSC-nin strukturuna daxil olan dəmir-beton konstruksiyaları sahəsində yeni istehsalat sahəsi yaradılıb və istehsal prosesinə başlanılıb. Həmçinin optimal tələblər əsasında, yolun digər üstquruluşu materiallarının beton bloklara uyğunluğu təmin edilib. Onların çeşidi, keyfiyyəti, ölçüləri, yerli şəraitə uyğunluğu, geoloji, texniki və təhlükəsizlik tələblərinə cavab verməsi, etibarlığı, həmçinin gələcəkdə ağac şpalların beton bloklarla əvəzlənməsi üçün mövcud imkanlara qədər hər bir məsələyə həssaslıqla yanaşılıb. Bu xüsusda yolun bərkidilməsi üçün üç variant arasından ən münasibi hesab edilmiş “300 UTS” markalı rels bəndlərinin seçilməsini qeyd etmək olar. Prosesin məntiqi yekunu Bakı metropoliteninin Avropa standartlarına - hazırda dünyanın əksər ölkələrində uğurla tətbiq edilən RHEDA yol tipinə keçid olacaq. Bu, gələcəkdə yol təsərrüfatının tam yeni əsaslara keçirilməsinin təməli olmaqla, onun potensialının, işin səmərəsinin artırılmasını, maddi-texniki bazasının yenidən qurulmasını təmin edəcək.

A.M.
www.oxu.az
"
"“Cip”lə salto vuraraq qalib gəldi – VİDEOLos-Ancelesdə keçirilən ənənəvi “Monster Jam World Finals” festivalı çərçivəsində fristayl yarışında özünəməxsus formalı “cip” avtomobili ilə salto vurmuş yürüş ustası Li O’Donell qalib gəlib.
Oxu.Az Virtualaz.org-a istinadla xəbər verir ki, bu yarışda ən maraqlı cəhətlərdən biri hər bir avtomobilin, hətta yük maşınlarının belə öz adlarının olmasıdır. Məsələn, qalib gəlmiş O’Donellin “cip”inin adı “Sərsəm Alim”dir.
Aşağıdakı videoçarxda “Sərsəm Alim”in sahibinə qələbə qazandırdığı saltonu izləyə bilərsiniz.


Lee O’Donnell lands first-ever front flip at Monster Jam World Finals in Vegas to win title pic.twitter.com/4qli5kuxMm
— Darren Rovell (@darrenrovell) March 26, 2017



www.oxu.az
"
"Azərbaycanda yol terroru: 4 ölü, 9 yaralıMartın 27-də Azərbaycan yollarında baş vermiş qəzalarda 4 nəfər həyatını itirib.
Oxu.Az lent.az-a istinadən xəbər verir ki, həftənin ilk günündə ölkə yollarında 10 avtomobil qəzası baş verib. Nəticədə həyatını itirən 4 nəfərdən başqa daha 9 nəfər müxtəlif dərəcəli bədən xəsarəti alıb.
Qubada iki avtomobilin toqquşması nəticəsində 2 nəfər ölüb.
Ucar rayonunda isə “Hyundai” markalı minik avtomobili yük maşınına çırpılıb və 1 nəfər həyatını itirib.
Qax rayonunda “Mercedes”in aşması isə qadın sərnişinin ölümünə səbəb olub.
Hər bir faktla bağlı araşdırma aparılır.
A.M.
www.oxu.az
"
"“Mazda”, “Honda”, “Mitsubishi”: Köhnəsini gətir, yenisini apar!Adətən, avtomobili yeniləmək istəyənlərin qarşısına bir sıra cavablanmalı suallar çıxır. Köhnə avtomobili ən sərfəli şəkildə harada və necə satmalı? Yeni avtomobil alarkən əlavə nə qədər pul xərclənəcək? Bu alqı-satqı prosesi nə qədər vaxt aparacaq?
Hazırda dünyada yayılmaqda olan perspektivli trend bu məsələləri kökündən həll etməyə imkan yaradır. Avtosalonların müştərilərə təklif etdiyi rahat və sərfəli proses “trade-in” adlanır.
“Trade-in” sxemi ilə avtomobil alarkən köhnə avtomobilinizi salona təhvil verirsiniz, yəni bir növ satış həyata keçirilir və yeni avtomobili dəyərinin yalnız müəyyən hissəsini ödəyərək alırsınız.
“Mazda”, “Honda” və “Mitsubishi” də “trade-in”in üstünlüklərini nəzərə alaraq müştəriləri üçün bu sxem üzrə kampaniya hazırlayıb. Yeni kampaniya 2013-2015-ci il buraxılışı olan avtomobilləri əhatə edir.
Beləliklə, “Mazda”, “Honda” və “Mitsubishi” sahibləri yeni avtomobilin dəyərinin 25%-ni ödəməklə 2015-ci ilin avtomobilini, 35%-ni ödəməklə 2014-cü ilin avtomobilini və 45%-ni ödəməklə 2013-cü ilin avtomobilini salona təhvil verib yeni model ilə əvəzləyə bilərlər. 
Bununla da həm rahat, həm də qısamüddətli alqı-satqı həyata keçirilir, köhnə avtomobili satmaq üçün əlavə əziyyət çəkməyə ehtiyac qalmır, fırıldaqçılarla qarşılaşmaq ehtimalı azalır, salondan zəmanətli və etibarlı şəkildə yeni avtomobil əldə olunur.
Siz də avtomobilinizi yeniləyərkən “trade-in”in əlverişli şərtlərindən faydalanmaq üçün “Mazda”, “Honda” və “Mitsubishi”nin Bakıdakı 3 dilerinə, həmçinin Gəncə və Lənkərandakı dilerlərə müraciət edə bilərsiniz. Avtomobillər və qiymətlər barədə ətraflı məlumatla saytlarda tanış olmaq mümkündür: 
www.mazda.az
www.honda.az
www.mitsubishi-cars.az








U.A.
www.oxu.az
"
"Ucarda yük maşınları ağır qəza törədib: Ölən varUcar rayonunda ölümlə nəticələnən yol qəzası baş verib.
Oxu.Az APA-ya istinadən xəbər verir ki, bu gün səhər saatlarında Bakı-Qazax əsas magistral yolunun Ucar rayonunun Müsüslü kəndindən keçən hissəsində Sumqayıt şəhər sakini, 1976-cı il təvəllüdlü Fərrux İsmayıl oğlu Ramazanovun idarə etdiyi “Hyundai” markalı çörəklə dolu yük maşını eyni istiqamətdə hərəkətdə olan Gədəbəy rayon sakini, 1987-ci il təvəllüdlü Yaşar Valeh oğlu Hüseynovun idarə etdiyi “Shagman” markalı yük maşınına arxadan çırpılıb.
Nəticədə “Hyundai”ın sürücüsü aldığı xəsarətdən hadisə yerində ölüb. Yük maşınında sıxılmış vəziyyətdə qalmış meyit Fövqəladə Hallar Nazirliyinin əməkdaşları tərəfindən çıxarılaraq aidiyyəti üzrə təhvil verilib. Faktla bağlı Baş Dövlət Yol Polisinin İstintaq və təhqiqat Şöbəsində araşdırma aparılır.
A.M.
www.oxu.az
"
"Bərdədə iki avtomobil toqquşdu, səkkiz nəfər yaralandı – FOTOYevlax-Ağdam avtomobil yolunun Bərdə rayonunun Divanlı kəndi ərazisindən keçən hissəsində ağır yol-nəqliyyat hadisəsi baş verib.
Oxu.Az Report-a istinadən xəbər verir ki, iki “VAZ-2107” markalı avtomobilin toqqquşması nəticəsində Bərdə sakini olan səkkiz nəfər xəsarət alıb. 
Qəza zamanı hər iki avtomobil idarəetməni itirərək yoldan çıxıb. Yaralılar xəstəxanaya yerləşdirilib.
Hadisə zamanı sürücü və sərnişinlər daxil olmaqla xəsarət alan şəxslər bunlardır:
Bayramov Bayram Rövşən oğlu, 10 yaş (Güloğlular kəndi)
Əlizadə Kənan Müşfiq oğlu, 5 yaş (Güloğlular kəndi)
Əlizadə Sənan Muşfiq oğlu, 4 yaş (Güloğlular kəndi)
Allahverdiyev Fariz Taliş oğlu, 18 yaş (Cəyirli kəndi)
Məmmədov Ramin Sabir oğlu, 28 yaş (Cəyirli kəndi)
Məmmədova Türkan Piriş qızı, 27 yaş (Cəyirli kəndi)
Məmmədov Məhəmmədəli Ramin oğlu, 9 aylıq (Cəyirli kəndi)
Məmmədzadə Leyla Ramin qızı, 7 yaş (Cəyirli kəndi)

















S.B.
www.oxu.az
"
"Qaxda avtomobil aşıb, ölən var – FOTOQax rayonunda ölümlə nəticələnən yol-nəqliyyat hadisəsi baş verib. 
Oxu.Az-ın APA-ya istinadən məlumatına görə, hadisə bu gün axşam saatlarında Yevlax-Zaqatala-Gürcüstan sərhəd magistral yolunun 98-ci kilometrliyində, rayonun Qarabaldır kəndi ərazisində baş verib. 
Bakı şəhər sakini, 1969-cu il təvəllüdlü İsa Cavanşir oğlu Səfərov idarə etdiyi “Mercedes” markalı, 90-ZX-339 dövlət nömrə nişanlı avtomobillə Zaqatala rayonu istiqamətində hərəkətdə olarkən idarəetməni itirməsi səbəbindən avtomobili yolun kənarına aşırıb. Qəzadan sonra avtomobildə olan sərnişin -  1994-cü il təvəllüdlü, Qax rayonunun Zərnə kənd sakini Elnarə Elmir qızı Abdurəhmanova aldığı ağır bədən xəsarətlərindən hadisə yerində keçinib.
 
Sürücü isə aldığı müxtəlif dərəcəli bədən xəsarətləri ilə Qax Mərkəzi Rayon Xəstəxanasına (MRX) çatdırılıb. Onun vəziyyətinin orta-ağır olduğu bildirilir. 
Faktla bağlı Daxili İşlər Nazirliyinin (DİN) Baş İstintaq və Təhqiqat İdarəsində araşdırma aparılır.








S.B.
www.oxu.az
"
"Quba-Qusar yolunda ölümlə nəticələnən qəza baş veribQuba-Qusar yolunda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, hadisə yolun 7-ci kilometrliyində qeydə alınıb.
40 BN 070 dövlət nömrə nişanlı, “VAZ 2107” markalı və 10 DU 314 dövlət nömrə nişanlı, BMW markalı avtomobillərin toqquşması nəticəsində iki nəfərin öldüyü, beş nəfərin xəsarət aldığı bildirilir.
İlkin məlumata görə, onların hər ikisi “VAZ 2107”-də olan şəxslərdir. Ölən şəxslər 1983-cü il təvəllüdlü Şahmirzəyev Ruslan Mirzəbala oğlu və Novruz Vahidlidir.
Xəsarət alan şəxslər Qusar Mərkəzi Rayon Xəstəxanasına yerləşdirilib. Onlardan 3-ü ilkin tibbi yardımdan sonra ambulator müalicə üçün evə buraxılıb, 2 nəfərin müalicəsi isə xəstəxanada davam etdirilir.
Faktla bağlı araşdırmalar davam etdirilir.
A.M.
www.oxu.az
"
"Evakuator insan köməyi olmadan avtomobili bir neçə saniyəyə apardı – VİDEO İstanbulda düzgün parklanmayan avtomobillə paralel dayanaraq onu avtomatik tərkinə alan evakuatorun görüntüləri yayılıb.
Oxu.Az Avtosfer.az-a istinadən xəbər verir ki, evakuator əlavə insan köməyi olmadan, yanındakı avtomobili rahatlıqla götürə bilir. Proses cəmi bir neçə saniyə çəkir.
Həmin evakuatorun görüntülərini təqdim edirik: 

İ.N
www.oxu.az
"
"Bu texnologiya sayəsində artıq tıxacda qalmayacaqsınız – VİDEOABŞ-da bir tuninq firması avtomobillər üçün yeni texnologiya hazırlayıb. 
Oxu.Az xəbər verir ki, avtomobili hidravlik qaldırıcılarla təmin edən bu texnologiya onu havaya qaldırır. 
Normal avtomobildən 2 dəfə hündürə qalxan avtomobil tıxacda olarkən digər avtomobillərin üzərindən keçərək hərəkətinə davam edir. 
“Hum” adı verilən texnologiyanın test olunduğu videonu təqdim edirik: 

İ.N
www.oxu.az
"
"Bakının daha bir küçəsində yol hərəkətində dəyişiklik edilib – FOTO + VİDEOAvtonəqliyyat vasitələrinin rahat və maneəsiz şəkildə hərəkətini təmin etməklə sıxlığın aradan qaldırılması istiqamətində aparılan kompleks tədbirlər çərçivəsində Yusif Səfərov küçəsinin Afiyəddin Cəlilov küçəsi ilə kəsişməsindən Heydər Əliyev prospektinə qədər olan 1,2 km-lik hissəsi yenidənqurmadan sonra sürücülərin istifadəsinə verilib.
“Azəravtoyol” ASC-dən Oxu.Az-a verilən məlumata görə, küçədə yenidənqurma çərçivəsində genişləndirmə işləri aparılıb. Mövcud yol ayrıcının eninin kiçildilməsi nəticəsində yol 5 hərəkət zolağından 6 hərəkət zolağına qədər genişləndirilib. Yol ayrıcının 2 min kvadratmetr sahəsinə tamet daşlar döşənib, yaşıllaşdırma və abadlıq işləri aparılıb, kənarına isə 2500 paqon-metr yeni səki daşı düzülüb.

Bundan başqa, küçənin sözügedən hissəsində köhnə asfalt-beton örtüyün üst qatı frezlənərək kənara daşınıb, əvəzinə yeni asfalt-beton örtük döşənib. Asfaltlanma işləri təqribən 34 min kvadratmetr sahəni əhatə edib.

Asfaltlanma işləri bitdikdən sonra yol-cizgi və yol-göstərici xətlər çəkilib, zəruri olan yerlərə yol nişanları və məlumatverici lövhələr quraşdırılıb. Bundan başqa, yolboyu ümumi istifadədə olan avtonəqliyyat vasitələrinin rahat və maneəsiz hərəkətini təmin etmək məqsədi ilə yolun sağ hissəsində xüsusi hərəkət zolağı ayrılaraq müvafiq nişanlama xətləri və nişanlarla təmin edilib.

Qeyd edək ki, bir müddət bundan öncə Yusif Səfərov küçəsinin 28 May küçəsi ilə kəsişməsindən Afiyəddin Cəlilov küçəsi ilə kəsişməsinədək olan hissəsində hər iki istiqamət üzrə yenidənqurma işləri aparılaraq yekunlaşdırılıb.

Belə ki, yenidənqurma işləri çərçivəsində küçənin sözügedən hissəsində yol ayrıcında söküntü işləri aparılıb. Həmin hissədə yol hər iki istiqamət üzrə 3 hərəkət zolağından 5 hərəkət zolağına qədər genişləndirilib.

Bundan başqa, A.Cəlilov küçəsi ilə kəsişmədə olan geri dönmə hissə ləğv edilib. Bunun əvəzinə 28 May küçəsi ilə kəsişməyə yaxın ərazidə yeni geri dönmə hissə yaradılıb.

“Təbii ki, Yusif Səfərov küçəsinin yenidən qurulması sözügedən ərazidə sıxlığın azalmasına, şəhər mərkəzinə doğru və əksinə bu istiqamətdən giriş-çıxışının rahatlaşmasına gətirib çıxarıb”, - deyə məlumatda vurğulanıb.


A.M.
www.oxu.az
"
"Sürücülərin nəzərinə: Bu prospektdə hərəkət məhdudlaşdırılırHazırda metronun “Koroğlu” stansiyasından Hava Limanı, eləcə də əks istiqamətdə yol xətlərinin rənglənməsi ilə əlaqədar olaraq, Heydər Əliyev prospektində nəqliyyat vasitələrinin hərəkəti müxtəlif zolaqlar üzrə məhdudlaşdırılır.
Oxu.Az Qafqazinfo-ya istinadən xəbər verir ki, təmir işləri axşam saatlarına qədər davam edəcək.
A.M.
www.oxu.az
"
"“Formula 1”: Avstraliya Qran-Prisi – VİDEO2017-ci il mövsümündə “Formula 1”-də reqlament ciddi şəkildə dəyişib. 
Oxu.Az xəbər verir ki, martın sonunda dünya çempionatı birinci mərhələ üçün yeni avtomobillər, yeni şinlər və Berni Ekklstoun, Ron Dennis, hazırkı çempion Niko Rosberq və “Manor” komandası olmadan yeni sahiblər ilə Avstraliyaya gəlib.
Startda ciddi səhvlərə yol verilmədi. Hemilton liderliyi qoruyub saxladı. Maqnussen üçüncü döngədə Erikson ilə toqquşub – idmançılar yoldan çıxıblar, amma yenidən trasa qayıdıblar. Peres Kvyatı geridə qoyub. Stroll beş addım irəliləyərək 14-cü pillədə qərarlaşıb. 
İlk qələbəsini Sinqapurda qazanan Sebastyan Fettel (Ferrari) karyerasında 43-cü dəfə qələbə çalaraq Avstraliya Qran-Prisinin qalibi olub. Lyuis Hemilton ikinci olub, “Mercedes” komandasında yarışan Valtteri Bottas ilk dəfə podiuma qalxıb. 
Hibrid avtomobillər erasında ilk dəfə “Ferrari” Konstruktorlar kubokunda liderlik edir. İki həftə sonra yarış Çin mərhələsi ilə davam edəcək. 




E.Ə.
www.oxu.az
"
"DİN Bakıda şirkət rəhbərinin öldürülməsi ilə bağlı açıqlama yayıb – FOTOBakıda ağır yol qəzası baş verib. 
Oxu.Az Daxili İşlər Nazirliyinin saytına istinadən xəbər verir ki, martın 26-da saat 2 radələrində Yasamal rayonu Moskva prospektində Bakı şəhər sakini Nadir Fərəcov idarə etdiyi “Cherry” markalı avtomobillə yolu keçən paytaxt sakini Razi Vəliyevi vurub və nəticədə piyada hadisə yerində ölüb.
Yasamal RPİ tərəfindən araşdırma aparılır.
Lent.az-ın məlumatında görə, R.Vəliyev 1982-ci il təvəllüdlü olub. O, təhsil sahəsində fəaliyyət göstərən şirkətin rəhbəri olub. O, “Akademi Group” şirkətinin rəhbəri imiş və dünən İstanbuldan təyyarə ilə Tbilisiyə, oradan isə avtobusla Bakıya gəlib.











 
E.Ə.
www.oxu.az
"
"Azərbaycanda bayram günlərində yol qəzalarında ölənlərin sayı açıqlandıBayram günləri Azərbaycanda qeydə alınan yol-nəqliyyat hadisələrinin statistikası açıqlanıb.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, şənbə-bazar günləri respublikanın avtomobil yollarında 19 yol-nəqliyyat hadisəsi baş verib ki, nəticədə 4 nəfər ölüb, 20 nəfər xəsarət alıb.
Bununla da martın 19-dan 27-dək respublikanın avtomobil yollarında baş verən yol qəzalarının sayı 51-ə çatıb. Həmin qəzalarda 15 nəfər ölüb, 72 nəfər xəsarət alıb.
A.M.
www.oxu.az
"
"Sürücülər 110 km/saatlıq yolda aşağı sürətlə radara düşdülər – VİDEOSaatda 110 km sürət həddi göstərilən yolda sakinlər aşağı sürətlə radara düşüblər. Buna görə də onlara protokol göndərilib. Maraqlı maqam ondadır ki, protokolda radar olan ərazi magistral yolun 209 km-i göstərilib. Ancaq radar yolun 211-ci km-də yerləşir.
Oxu.Az-ın Xezerxeber.az-a istinadən məlumatına görə, sürücülərdən biri 101, o biri 104, digəri isə 105 km/saatla radara düşüblər. Həmin yolda sürət həddi isə 110 km/saatdır.
Sürücülərin iddia etdiyi yol Bakı-Qazax yolunun 211-ci km-liyi Ucar rayon ərazisidir. Ucar rayon Şilyan kənd sakinləri Kamil Əhmədov, Şamo Həsənov və Rusif Əliyev Ucardan Bakı istiqamətində hərəkətdə olarkən radara düşüblər.
Yol hərəkəti üzrə ekspert Ərşad Hüseynovun sözlərinə görə, bu texniki səhvdən əlavə sürət həddinin göstəriləndən aşağı olması səbəbindən də baş verə bilər. Ona görə də həmin sürücülər dyp.gov.az saytının şikayətlər bölməsinə yazmalıdır. Məsələ araşdırıldıqdan sonra onlara cavab məktubu göndəriləcək. Protokol hansısa bir texniki səhv ucbatından göndərilibsə, ləğv olunacaq.

İ.N
www.oxu.az
"
"Evakuator sürücüsü avtomobilə ziyan vurub – VİDEOBakıda evakuator sürücüsü daha bir vətəndaşa külli miqdarda ziyan vurub.
Oxu.Az Xezerxeber.az-a istinadla məlumat verir ki, hadisə paytaxtın Nəsimi rayonu, Xan Şuşinski küçəsində baş verib.
Evakuatorun sürücüsü dayanma və durma qaydasını pozan “90-OH-843” nömrəli avtomobili yükləyərkən ona xeyli ziyan vurub.
Zərərçəkmiş sürücü Elşad Hacıyev bildirib ki, hadisədən avtomobilin yağını dəyişdirərkən xəbər tutub. Hətta sürücü vəziyyəti mobil telefonu ilə çəkib ki, yol polisinə göstərsin.
Elşad Hacıyev iddia edir ki, həmin detal təmir olunmadığı üçün yenisini almalı olub və 700 manat xərcə düşüb. Ustaların sözlərinə görə, həmin detalı, ümumiyyətlə, təmir etmək olmaz. Çünki kiçik zərbə zamanı avtomobil idarəetmədən çıxar və böyük qəzalara səbəb ola bilər.
Usta Sahil Ağabəylinin sözlərinə görə, evakuator sürücülərində hər bir avtomobilin daşınması üçün bolt olmalıdır. Əgər bu yoxdursa, avtomobilin daşınması zamanı mütləq ona ziyan dəyəcək.
Yol hərəkəti üzrə ekspert Ərşad Hüseynovun sözlərinə görə, “Yol hərəkəti haqqında” qanunun 85-ci maddəsində də qeyd edilir ki, evakuator sürücüsü avtomobilə ziyan vurubsa, bu evakuatorun aid olduğu qurum tərəfindən ödənilməlidir. Əgər sürücü dəymiş ziyanı özü həll edibsə, həmin servis tərəfindən məsrəf haqqında arayış alıb, məhkəməyə təqdim edə bilər.
Sürücü isə məsələ ilə bağlı yeni iş həftəsində Baş Dövlət Yol Polisi İdarəsinə müraciət edəcəyini deyir.


İ.N
www.oxu.az

"
"Masallıda yol qəzası baş verib: ölən və yaralanan varMasallı rayonunda ölümlə nəticələnən yol qəzası baş verib.
Oxu.Az Report-a istinadla xəbər verir ki, hadisə Ələt-Astara magistralının Təzə Alvadı kəndindən keçən hissəsində qeydə alınıb.
Belə ki, Cəlilabad rayonu Göytəpə şəhər sakini, 1981-ci il təvəllüdlü Mirqoşqar Mürsəlov Mirşamil oğlunun idarə etdiyi “VAZ-21011” markalı avtomobillə Masallı rayonu Seybətin kənd sakini, 1980-cı il təvəllüdlü Rəhim İsmayılov Əlifağa oğlunun idarə etdiyi “Mercedes” markalı minik avtomobili toqquşub.
Nəticədə “VAZ-21011”-in sürücüsü M.Mürsəlov hadisə yerində dünyasını dəyişib. R.İsmayılov ağır vəziyyətdə Masallı rayon Mərkəzi Xəstəxanasına yerləşdirilib.
Həkimlər onun vəziyyətinin ağır olduğunu bildiriblər.
Faktı BDYP İstintaq və Təhqiqat idarəsi araşdırır.
A.S.
www.oxu.az
"
"Masallıda süpürgəçini avtomobil vuraraq öldürübBu gün səhər saatlarında Masallıda piyadanın vurulması ilə nəticələnən yol-nəqliyyat hadisəsi baş verib.
Oxu.Az Report-a istinadən xəbər verir ki, əslən Şuşa rayonundan olan, Masallı şəhərində məskunlaşan 1977-ci il təvəllüdlü Cavadova Vəsilə Heydər qızı Masallı rayonu İsgəndərli-Ərkivan istiqamətində yolda təmizlik işləri görərkən avtomobil tərəfindən vurulub.
Hadisə nəticəsində C.Vəsilə hadisə yerində keçinib.
Faktla bağlı Masallı rayon Polis şöbəsində araşdırma aparılır.
A.M.
www.oxu.az
"
"Bakıda şirkət rəhbərini avtomobil vuraraq öldürüb – FOTOBakıda ölümlə nəticələnən hadisə yaşanıb.
Oxu.Az olke.az-a istinadən xəbər verir ki. Yasamal rayonu ərazisində - “20 Yanvar” dairəsində “Cherry” markalı avtomobil yolu keçməyə çalışan piyadanı vurub.
Qeyd edək ki, avtomobilin vurduğu şəxs “Akademi Group” şirkətinin rəhbəri Razi Vəliyev olub.
Belə ki, yolu keçərkən sürətlə hərəkət edən minik avtomobili onu vuraraq kənara atıb. O, hadisə yerindəcə keçinib. Faktla bağlı cinayət işi açılıb, araşdırma aparılır. Xatırladaq ki, Razi Vəliyev təhsil sahəsində tanınmış şəxslərdən biri olub. O, Azərbaycanda təhsil sərgilərinin təşkilatçısı kimi tanınıb.
Allah rəhmət eləsin!



A.M.
www.oxu.az
"
"Dünyanın ən sürətli polis avtomobili seçildi – FOTO + VİDEOAlmaniyanın Volkswagen avtokonserninə məxsus Bugatti Automobiles S.A.S. (Fransa) şirkətinin istehsalı olan Bugatti Veyron hazırda dünyanın ən sürətli polis avtomobilidir. 
Oxu.Az milli.az-a istinadən bildirir ki, bu avtomobil Birləşmiş Ərəb Əmirliklərinin Dubay şəhərinin polis xidmətinin istifadəsindədir. 
Dubay polisinin Bugatti Veyron avtmoobili 407 km/saat sürətə malikdir. Dubayda polisinin ikinci ən sürətli avtomobili isə Lamborghini Gallardo LP560-4-dür. 
Ümumiyyətlə, Dubay polisi 14 xüsusi süperlüks avtomobilə malikdir ki, onların arasında eksklüziv seriyalı Aston Martin One-77, Lamborghini Aventador və Ferrari FF də var. 
BƏƏ-nin hakimiyyət dairələri Dubay polisinin imcini yüksəltmək üçün 2013-cü ildə bu avtomobilləri asayiş keşikçilərinə verib.
























S.B.
www.oxu.az
"
"Bu yolda geriyə dönmək qadağan edildi – FOTOPaytaxtın Yusif Səfərov küçəsində, xüsusən də onun Afiyyədin Cəlilov küçəsi ilə kəsişməsində hərəkət sxeminə ciddi dəyişiklik edilir. 
Oxu.Az Avtosfer.az-a istinadən xəbər verir ki, bir müddət öncə Y.Səfərov küçəsində Şah İsmayıl Xətainin abidəsinin arxasında geriyə dönmə yeri ləğv olundu.
Yeni sxem bu geriyə dönmə yerinin əvəzlənməsindən və bəzi digər dəyişikliklərdən ibarətdir. Ekspert Ərşad Hüseynov dəyişikliyi belə şərh edib:
1. Bundan sonra Y.Səfərov küçəsi ilə A.Cəlilov küçəsinə doğru gələnlər, xüsusən də Nizami küçəsindən Y.Səfərov küçəsinə çıxıb daha sonra geriyə - aeroport yoluna tərəf dönmək istəyənlər Cavanşir körpüsünədək gələcəklər, körpüyə qalxmadan onun yanı ilə sağa (DYP-nin oradakı cərimə meydançasına tərəf) dönəcəklər. 
2. Təxminən 50-60 metr qabaqda körpünün altında geriyə dönmə edəcəklər və Y.Səfərov küçəsi ilə A.Cəlilov küçəsin kəsişməsinə qayıdacaqlar. Orada yolayrıcı tam yenidən təşkil olunur və belə geriyə dönmə edənlər svetoforun eyni fazasında Y.Səfərov küçəsinə sola dönərək aeroport yolu istiqamətində rahat hərəkət edə biləcəklər.
Bu dəyişiklik Nizami küçəsi ilə Y.Səfərov küçəsinə çıxan və əvvəlki yerdə geriyə dönənlərin işini xeyli asanlaşdıracaq. Həmin geriyə dönmə yerində əvvəllər müşahidə edilən nizamsızlıq, kütləvi qayda pozuntusu, tıxac və ləngimə azalacaq.
2. Neftçilər prospekti ilə gəlib Y.Səfərov küçəsinə dönənlər artıq A.Cəlilov küçəsi ilə kəsişmədə Cavanşir körpüsünə çıxa bilməyəcəklər (yəni, burada sola dönmə qadağan olunur). Həmin kəsişmədə Y.Səfərov küçəsi ilə yalnız düzünə hərəkət etmək olacaq.
Neftçilər prospekti ilə gəlib, Cavanşir körpüsündən mərkəzə qayıtmaq istəyənlər ya Bakı Baş Polis İdarəsinin qabağınadək gedib oradan geriyə dönməlidirlər, ya da Neftçilər prospekti ilə Nobel prospektinə doğru düz gedib (Y.Səfərov küçəsinə dönmədən) “AMAY”a çatmamış sola - A.Cəlilov küçəsinə dönməlidirlər və bu küçə ilə Cavanşir körpüsünə qalxaraq mərkəzə doğru getməlidirlər.
3. Y.Səfərov küçəsinin aeroport yoluna doğru gedən tərəfinə xüsusi avtobus zolağı da çəkilir. Sürücülər bu zolağın da hərəkət rejimini nəzərə almalıdırlar.
Əslində bu zolaq heç bir yeni problem yaratmayacaq, çünki Y.Səfərov küçəsinin həmin tərəfində bütün giriş-çıxış yerlərində yola daxil olmaq və yoldan çıxmaq üçün yerlər qoyulub. Həmin tərəfdə dayanma və durmanın qadağan olunduğu sahələr isə elə əvvəlki kimi qalacaq.
Y.Səfərov küçəsinin hazırda bağlı olan tərəfində və A.Cəllov küçəsi ilə kəsişmədə görülən işlər bu axşam başa çatmalı və həmin sahədə hərəkət sabahdan bərpa olunmalıdır. Amma Y.Səfərov küçəsinin mərkəzə doğru gələn tərəfində nişanların və xətlərin tətbiqi işi hələ ki, yekunlaşmayıb.
Məncə, yeni sxem Y.Səfərov küçəsinin Nizami və A.Cəllov küçələri, habelə Xocalı prospektləri ilə kəsişmə və birləşmə yerlərində gərginliyi azaldacaq, amma bu küçənin Babək və Heydər Əliyev prospektləri ilə birləşdiyi yerdə vəziyyət hələ ki, olduğu kimi qalacaq.








U.A.
www.oxu.az
"
"Avtomobil bazarında nə alan var, nə də satan – FOTOBakının avtomobil bazarında vəziyyət günü-gündən daha acınacaqlı vəziyyətə düşür. 
Oxu.Az xəbər verir ki, Baku.ws-in əməkdaşlarının apardığı müşahidələrdən aydın olub ki, bazara avtomobil satmağa çox az sayda adam gəlir.
Bir neçə ay əvvəl bazarda həftə sonu avtomobil həddən artıq çox olurdu. Ancaq son həftələr həm alıcıların, həm də satıcıların sayı kəskin azalıb. 
Avtomobil bazarında yaranan bu durğunluğun əsas səbəbi dolların məzənnəsinin sabit olmamasıdır. Bununla yanaşı, dövriyyədə manat kütləsinin də azlığı bazarda alış-satışa mane olan əsas amillərdəndir.
Hazırda bazarda avtomobillər barter yolu ilə satılır. Mühərrikin həcmi, istehsal tarixindən asılı olaraq avtomobilini dəyişmək istəyənlər bazarda razılaşır və əlavə ödənişlə satışı həyata keçirir.
Avtomobil bazarının həftə sonu görməyə öyrəşdiyimiz vəziyyətindən artıq əsər-əlamət qalmayıb. Bazardakı son vəziyyəti təqdim edirik:

















U.A.
www.oxu.az
"
"Bayram günləri yol qəzalarında ölənlərin sayı məlum olduBayram günləri Azərbaycanda qeydə alınan yol-nəqliyyat hadisələrinin sayı artmaqda davam edir.
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, ötən gün respublikanın avtomobil yollarında 10 yol-nəqliyyat hadisəsi baş verib. Nəticədə 1 nəfər ölüb, 13 nəfər xəsarət alıb.
Bununla da martın 19-dan 25-dək respublikanın avtomobil yollarında baş verən yol qəzalarının sayı 32-yə çatıb. Həmin qəzalarda 11 nəfər ölüb, 52 nəfər xəsarət alıb. 
U.A.
www.oxu.az
"
"23 yaşlı qız canlı yayımda ölümcül qəzaya düşdü – VİDEORusiyanın Kazan şəhərində 23 yaşlı Sitora Baratova avtomobilin idarəetməsini itirərək ağır qəzaya səbəb olub.
Oxu.Az-ın məlumatına görə, yol-nəqliyyat hadisəsi martın 23-də səhər saatlarında baş verib.
Sükan arxasında olan qız “Vkontakte” sosial şəbəkəsində canlı yayım aparırdı. 
“Salam. Kim nə ilə məşğuldur?”, - o izləyicilərinə sual verib və mahnı oxumağa başlayıb.
Polisdən bildiriblər ki, gənc qız düzgün sürət seçməyib və yolun əks istiqmətinə çıxıb. Nəticədə avtomobil qarşıdan gələn avtobusla toqquşub.
Qəza zamanı Sitora Baratova hadisə yerindəcə ölüb, biri yeddi yaşlı uşaq olmaqla, avtobusun beş sərnişini isə xəsarət alıb.

S.B.
www.oxu.az
"
"Bakıda avtomobil ana və qızını vurubMartın 23-də saat 20 radələrində Binəqədi rayonunun Xocasən qəsəbəsi ərazisində Sabirabad rayon sakini Əliağa Əliyev idarə etdiyi “Daewoo” markalı avtomobillə yolu keçən Biləsuvar rayon sakinləri Şəfiqə Şirinovanı və qızı Təhminəni vurub. 
Oxu.Az-ın xəbərinə görə, bu barədə Daxili İşlər Nazirliyi (DİN) məlumat yayıb.
Qəza nəticəsində Ş.Şirinova hadisə yerində ölüb, Təhminə isə xəstəxanaya yerləşdirilib.
Faktla bağlı Baş İstintaq və Təhqiqat İdarəsi tərəfindən araşdırma aparılır.
S.B.
www.oxu.az
"
"Paytaxtda iki piyada yol qəzasının qurbanı olubBakı şəhərində piyadaların vurulması ilə nəticələnən yol-nəqliyyat hadisəsi baş verib.
Oxu.Az xəbər verir ki, Bakı şəhər Dövlət Yol Polisi İdarəsindən APA-ya verilən məlumata görə, martın 23-də paytaxtın Sabunçu rayonunun Zabrat qəsəbəsi ərazisində “Mitsubishi” markalı, 99 KC 718 dövlət nömrə nişanlı avtomobil yolu keçən 75 yaşlı kişini vuraraq öldürüb.
Digər hadisə isə paytaxtın Binəqədi rayonu, Xocasən qəsəbəsi ərazisində qeydə alınıb. “Daewoo” markalı, 90 US 366 dövlət nömrə nişanlı avtomobil yolu keçən 46 yaşlı kişini vurub. Piyada aldığı xəsarətdən hadisə yerindəcə keçinib.
Hər iki faktla bağlı araşdırma aparılır.
S.B.
www.oxu.az
"
"Polis əks istiqamətdə hərəkət edən “Prado”nun sürücüsünü axtarır – VİDEOBakıda daha bir sürücü nəqliyyat vasitəsini yolda əks istiqamətə çıxararaq hərəkət edib.  
Oxu.Az Xəzər TV-yə istinadən məlumat verir ki, görüntülər paytaxtın Xəzər rayonu, Türkan-Zığ şossesində lentə alınıb. 
Sürücü qəza işıqlarını da yandırıb ki, yoluna çıxdığı sürücülər onu görsün.
Görüntünü izləyən Bakı Şəhər Dövlət Yol Polis İdarəsinin bölmə rəisi Vaqif Əsədov bildirib ki, sürücü bu hərəkəti ilə kobud qayda pozuntusuna yol verib.
Hazırda yol polisi görüntülər əsasında həmin nəqliyyat vasitəsini və onu idarə edən sürücünü axtarır. Əgər onun törətdiyi xəta sübuta yetirilərsə, sürücü məhkəmənin qərarı ilə avtoxuliqanlıq hərəkətinə görə 1 illik sürücülük hüququndan məhrum edilməklə yanaşı, inzibati qaydada da müəyyən müddətə həbs ediləcək.

S.B.
www.oxu.az
"
"Bakı-Sumqayıt yolunda idmançının avtomobili belə yandı – VİDEOBu gün günorta saatlarında Bakı-Quba yolunun Sumqayıtdan keçən hissəsində yanğın hadisəsi qeydə alınıb.
Oxu.Az baku.ws-ə istinadən xəbər verir ki, vətəndaş Səbuhi Vəliyevin idarə etdiyi  BMW markalı minik avtomobili hərəkətdə olan zaman alışmağa başlayıb. Avtomobildə olan sərnişinlər və sürücü dərhal avtomobili tərk edib, xəsarət alan olmayıb. Minik vasitəsi yanaraq yararsız hala düşüb.
Qeyd edək ki, Səbuhi Vəliyev Azərbaycan Budo Döyüş Növləri Federasiyasında çalışır.

A.M.
www.oxu.az
"
"10 kəndi birləşdirən yolun tikintisi yekunlaşmaq üzrədir – FOTOSabirabad rayonunun 43 km-lik Suqovuşan-Qaralar-Qəfərli-Əhmədabad-Nərimankənd-Həşimxanlı avtomobil yolunun tikintisi işləri yekunlaşmaq üzrədir.
“Azəravtoyol” ASC-nin mətbuat xidmətindən Oxu.Az-a verilən məlumata görə, tikinti işlərini “Azəravtoyol” ASC dövlət başçısının tövsiyə və tapşırıqlarına əsasən bu il reallaşdırılacaq 40 kənd və qəsəbələrarası avtomobil yolları layihələri çərçivəsində texnoloji ardıcıllığa riayət olunmaqla və yüksək keyfiyyətlə aparır. Bunun üçün əraziyə lazimi sayda canlı qüvvə və texnika cəlb olunub.
4-cü texniki dərəcəyə uyğun tikilən yeni avtomobil yolu vətəndaşların gediş-gəlişində xüsusən payız-qış mövsümündə yaranan problemi həll etmiş olacaq. Layihəyə uyğun olaraq yol yatağının yararsız qruntu qazılaraq çıxarılıb, yerinə qum-çınqıl qarışığından ibarət material tökülərək kipləşdirilib. Daha sonra optimal qırmadaş qarışığından ibarət yol geyiminin əsasının tikintisi işləri aparılıb. 
Yolun hərəkət hissəsi hazır olandan sonra asfaltlanma işlərinə başlanılıb. Artıq yolun 40 km-lik hissəsində asfaltlanma işləri yekunlaşdırılıb. Hazırda yolun son 3 km-lik hissəsinə asfalt-beton örtüyünün salınması üçün hazırlıq işləri görülür. Ümumilikdə isə 43 km-lik yolun 258 min m2 sahəsinə asfalt-beton örtüyü salınmalıdır.
Əvvəllər torpaq-çınqıl örtüklü olan yola 2 qat olmaqla 12 sm qalınlığında asfalt-beton örtüyü döşənir. 2 hərəkət zolaqlı olmaqla yolun hərəkət hissəsinin eni 6 metr, hər bir istiqamət üzrə çiyinlərin eni isə 2 metr təşkil edir. Yolun ümumi eni ( yol yatağı ) 10 metrdir.
Tikinti işləri zamanı yol boyu 6 ədəd avtomobil körpüsü də təmir edilib. Körpülərin eni 7 metr olmaqla, uzunluqları 18-20 metr arası dəyişir. Eyni zamanda 35 ədəd su keçidi və su borusunun tikintisi işləri də aparılıb.
Bundan başqa layihə çərçivəsində zəruri olan yerlərdə 29 ədəd avtobus dayanacağından artıq 21-i inşa edilib, 420 ədəd yol nişanından 350-i quraşdırılıb və 43 km-lik yolun 33 km-də xətlənmə işləri aparılaraq yekunlaşdırılıb. Yaxın müddət ərzində isə son 10 km-lik hissədə yolcizgi və yolgöstərici xətlərinin çəkilişi işləri aparılacaq.
Qeyd edək ki, Suqovuşan-Qaralar-Qəfərli-Əhmədabad-Nərimankənd-Həşimxanlı avtomobil yolunun tikintisi Azərbaycan prezidentinin sərəncamı əsasında aparılır. Avtomobil yolu 20 min əhalinin yaşadığı 10 yaşayış məntəqəsini birləşdirməklə kənd təsərrüfatının inişafına, yük və sərnişin daşımasının asanlaşmasına gətirib çıxaracaq.


























S.B.
www.oxu.az
"
"Bərdədə ağır yol qəzası baş verib: 2 nəfər ölüb, 4 nəfər yaralanıb Bərdədə ağır yol qəzası baş verib. 
Oxu.Az APA-ya istinadən xəbər verir ki, hadisə rayonun Küçərli adlanan ərazisində baş verib.
“VAZ 2106” və “Jeep” markalı avtomobillərin toqquşması nəticəsində “VAZ”-da olan iki nəfər, Bərdə rayon Kətəlpara kənd sakinləri, 1997-ci il təvəllüdlü Kərimov Təbriz Nadir oğlu və 1998-ci il təvəllüdlü Abdullayev Rahib  Knyaz oğlü ölüb.
Qəza nəticəsində 4 nəfər yaralanıb. Bunlar Bərdə rayonu Kətəlpara kənd sakini, 1993-cü il təvəllüdlü Yəhyayev Orxan Rəhbər oğlu və Ağdam rayonu, Maqsudlu kənd sakinləri, 2004-cü il təvəllüdlü Rəhimov Fərid Behbud oğlu, 2010-cu il təvəllüdlü Rəhimov Rəmzi Rəşad oğlu və 1973-cü il təvəllüdlü Rəhimov Behbud Sahib oğludur.
Qəzanın səbəbləri araşdırılır. 
www.oxu.az
"
"Sumqayıtda “BMW” yandıSumqayıtda “BMW” markalı avtomobil yanıb. 
Oxu.Az Lent.az-a istinadən xəbər verir ki, vətəndaşa məxsus “BMW” markalı minik avtomobilinin yanar hissələri yanıb. Yol kənarındakı elektrik dirəyi yanğından mühafizə olunub. Yanğın saat 13:36-da yanğınsöndürənlər tərəfindən söndürülüb.
www.oxu.az
"
"Cəlilabadda ağır yol qəzası: Ölən və yaralananların şəxsiyyəti müəyyənləşib – YENİLƏNİBƏlət-Astara magistral yolunun Cəlilabad rayonu ərazisindən keçən hissəsində üç avtomobilin toqquşması nəticəsində ölən və yaralananların adları məlum olub.
Oxu.Az Report-a istinadən xəbər verir ki, qəza nəticəsində Masallı rayon Ərkivan qəsəbə sakinləri - 37 yaşlı Pərviz Abbas oğlu Xəlilov və 48 yaşlı Səbiyyə Ağalı oğlu Xəlilov ölüb.
Müxtəlif dərəcəli bədən xəsarətləri alan Cəlilabad sakinləri - 46 yaşlı Zərxanım Xanış qızı Əhmədova, 51 yaşlı Azay Süleyman oğlu Əhmədov, Masallı sakinləri - 55 yaşlı Famil Kamil oğlu Xəlilov, 16 yaşlı Əsəd Kamil oğlu Xəlilov isə Cəlilabad Rayon Mərkəzi Xəstəxanasına çatdırılıb.
20:31
Cəlilabadda 2 nəfərin ölümü, 4 nəfərin yaralanması ilə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün axşam saatlarında Ələt-Astara magistral yolunun rayon ərazisindən keçən hissəsində qeydə alınıb.
İlkin məlumata görə, qəza zamanı “VAZ-2106”, “Chevrolet” və markası hələ ki, məlum olmayan minik avtomobili toqquşub.
Hələlik ölənlərin şəxsiyyəti dəqiqləşdirilir.
Faktla bağlı araşdırma aparılır.
www.oxu.az
"
"Şəmkirdə maşın 72 yaşlı kişini vurduBakı-Qazax magistralında piyadanın vurulması ilə nəticələnən yol qəzası baş verib. 
Oxu.Az Lent.az-a istinadən xəbər verir ki,  hadisə yolun Şəmkir rayonu, Düyərli kəndi ərazisində qeydə alınıb.
Kənd sakini, 1945-ci il təvəllüdlü Əliyev İdris Murad oğlu yolu keçmək istəyərkən “Ford” markalı avtomobillə vurulub. Müxtəlif bədən xəsarətləri alan piyada Şəmkir rayon Mərkəzi xəstəxanaya yerləşdirilib. Vəziyyətinin orta ağır olduğu bildirilir.
Faktla bağlı Baş Dövlət Yol Polisi İdarəsində araşdırma aparılır.   
www.oxu.az
"
"Cəlilabadda avtomobil yolunun bir hissəsi çöküb – FOTOQış mövsümündə yağan intensiv yağıntılardan sonra Cəlilabadda sürüşməyə meyilli zonalarda aktivlik artıb.
Oxu.Az Report-a istinadən xəbər verir ki, ən təhlükli vəziyyət rayonun Zəhmətabad kəndindəki ərazidə yaranıb. 
Burada təpəlik ərazidəki iri torpaq laylarının dərəyə doğru hərəkət etməsi nəticəsində ərazidə böyük çökəklik əmələ gəlib. Yerli sakinlər qarşıdan gələn yaz yağışlarında vəziyyətın daha da təhlükəli ola biləcəyindən ehtiyat edirlər.
Məlumata görə, Zəhmətabad kəndindəki sürüşmənin çevrəsi hər gün genişlənir. Bu da yaxınlıqdakı evlər və təsərrüfatlar üçün təhlükəni artır.
Cəlilabad-Yardımlı avtomobil yolunun yatağ hissəsi sürüşmə nəticəsində çöksə də nəqliyyat vastələrinin hərkəti üçün qabaqlayıcı tədbirlər görülüb. Lakin təhlükə hələ də qalmaqdadır. Bundan başqa sözügedən yolun Pərdi kəndindən keçən hissəsində də torpaq sürüşməsi nəticəsində yolun asfalt qatı çöküb.























S.B.
www.oxu.az
"
"“Niva”nın yaradıcısı ölübRusiyanın məşhur “Niva” markalı avtomobilinin yaradıcısı Pyotr Prusov 76 yaşında vəfat edib.
Oxu.Az-ın TASS-a istinadən xəbərinə görə, bu barədə “AvtoVAZ”ın mətbuat xidməti məlumat yayıb.
P.Prusov 1972-ci ildə  “Niva” layihəsinin rəhbəri təyin edilib. O, 1998-ci ildən 2003-cü ilə qədər “AvtoVAZ”ın baş mühəndisi olub.
“Niva”nın ilk kütləvi istehsalına 5 aprel 1977-ci ildə başlanılıb. “Niva” dünyanın 110 ölkəsində satılıb, bir zaman avtomobilin 70 faizi ixrac edilib.
S.B.
www.oxu.az
"
"Azərbaycanda minik avtomobillərinin qiyməti bahalaşıbAzərbaycanda minik avtomobillərinin qiymətləri bu ilin fevral ayında əvvəlki ayla müqayisədə 0,6% artıb. Yanvar-fevral aylarında isə illik müqayisədə qiymətlərdə 10% artım qeydə alınıb.
Oxu.Az-ın Report-a istinadən xəbərinə görə, fevralda minik avtomobillərinin ehtiyat hissələri də aylıq müqayisədə 0,9%, illik isə 12,4% bahalaşıb. Bu müddətdə ölkədə velosipedlərin qiymətində də artım qeydə alınıb. Belə ki, velosipedlər aylıq 1,4%, illik isə 15% bahalaşıb.
Xatırladaq ki, 2016-cı il yanvar-fevral aylarında minik avtomobillərinin qiymətində illik 8,8%, ehtiyat hissələrinin qiymətində 31,3%, velosipedlərdə isə 17,3% artım qeydə alınıb.
S.B.
www.oxu.az
"
"“KamAZ” dayanacağa çırpıldı – FOTOBu gün səhər saatlarında Bakı-Şamaxı-Yevlax avtomobil yolunun 23-cü km-də, Müşfiq qəsəbəsi ərazisindən keçən hissəsində yol təsərrüfatına ziyanın dəyməsi ilə nəticələnmiş yol-nəqliyyat hadisəsi baş verib.
Oxu.Az “Azəravtoyol” Açıq Səhmdar Cəmiyyətinə istinadən xəbər verir ki, Lerik rayon sakini, 1983-cü il təvəllüdlü Zahid Dövlətov “KamAZ” markalı yük maşınına idarəetməni itirməsi nəticəsində nəqliyyat vasitəsi yol kənarında inşa edilmiş avtobus dayanacağına çırpılıb. Nəticədə dayanacağın bir hissəsi dağılaraq istifadəyə yararsız hala düşüb.
Qəza baş verən vaxtı dayanacaqda heç kim olmayıb.
Dəymiş ziyanla bağlı fakt aktlaşdırılaraq, aidiyyəti üzrə göndərilib.











A.M.
www.oxu.az
"
"Bakıda DYP avtomobili ağır qəza törətdi: Yaralılar varBakıda 2 nəfərin xəsarət alması ilə nəticələnən yol qəzası baş verib.
Oxu.Az lent.az-a istinadən xəbər verir ki, Sabunçu rayonu ərazisində, Ramana-Maştağa yolunda Bakı şəhər Dövlət Yol Polisi İdarəsinə məxsus 99 YP 504 nömrə nişanlı “BMW” ilə “QazEl” markalı, 99 KN 280 qeydiyyat nişanlı yük maşını toqquşub.
Qəza nəticəsində yol polisi avtomobilini idarə edən 31 yaşlı inspektor və yük maşınını sürən 51 yaşlı kişi müxtəlif dərəcəli xəsarətlər alıb. Yaralılar xəstəxanaya yerləşdirilib.
Faktla bağlı araşdırma aparılır.
A.M.
www.oxu.az
"
"Tovuzda baş vermiş yol qəzasında xəsarət alanların adları açıqlandı – SİYAHI + YENİLƏNİBTovuz rayonunda baş vermiş yol qəzasında xəsarət alanların sayı 9-a çatıb.
Oxu.Az Report-a istinadən xəbər verir ki, xəsarət alan şəxslər Tovuz rayon Bayramlı kənd sakini, 1963-cü il təvəllüdlü Zahid Haçıyev, Bayramlı kənd sakini, 1967-ci il təvəllüdlü Rasim Qasımov, Bakı şəhər sakini, 1983-cu il təvəllüdlü Gündüz Məhərrəmov, Bayramlı kənd sakini, 1984-cü il təvəllüdlü Samir Paşayev, Bayramlı kənd sakini, 1967-ci il təvəllüdlü Azadə Cəfərova, Tovuz rayon sakini, 1956-cı il təvəllüdlü Afət Axundova və onun baçısı Mətanət Axundovadır. Digər iki yaralının vəziyyəti yüngül olub.
Tovuz Rayon Polis Şöbəsindən verilən məlumata görə, qəzaya səbəb avtomobillərdən birinin körpü üzərində ötmə əməliyyatı aparması olub.
09:58
Səhər saatlarında Tovuz rayonunda yol qəzası baş verib.
Oxu.Az Report-a istinadən xəbər verir ki, hadisə rayonun Heydər Əliyev prospektində, Tovuzçay üzərindəki körpüdə qeydə alınıb.
Belə ki, yüksək sürətlə hərəkət edən “VAZ 2106” və “VAZ 2101” markalı minik avtomobilləri toqquşub.
Nəticədə hər iki avtomobilin sürücüsü və 4 sərnişin müxtəlif bədən xəsarətləri alıblar. Yaralılar xəstəxanaya yerləşdirilib.
Tovuz rayon Mərkəzi Xəstəxanasından verilən məlumata görə, yaralıların ikisinin vəziyyəti ağır, digərlərinin vəziyyəti isə orta-ağırdır. Onlardan biri qadındır.
Hazırda Tovuz rayon Polis Şöbəsində araşdırma aparılır, yaralıların kimliyi və qəzanın dəqiq səbəbləri araşdırılır.
A.M.
www.oxu.az
"
"Bakıda motosiklet aşıb: Ölən var
Bakıda motosiklet aşıb, sürücü ölüb.
Oxu.Az-ın DİN-in saytına istinadən verdiyi məlumata görə, martın 17-də saat 12 radələrində Xəzər rayonunun Türkan qəsəbəsində Bakı şəhər sakini Elvin İldarov idarə etdiyi “Honda” markalı motosikleti aşırıb. Nəticədə E.İldarov hadisə yerində ölüb.
Xəzər RPİ tərəfindən araşdırma aparılır.

E.Ə.
www.oxu.az
"
"Bakıda yol polisinin avtomobilini vurdularGecə saatlarında Səbail rayonu Zərifə Əliyeva küçəsi, 89-da yol qəzası baş verib.
Oxu.Az avtosfer.az-a istinadən xəbər verir ki, Bakı Şəhər Dövlət Yol Polisi İdarəsinin 4-cü tağımın inspektoru, polis serjantı Yunis Bayram oğlu Yolçuyevin idarə etdiyi “BMW” markalı 99-YP-346 dövlət nömrə nişanlı avtomobil qəzaya düşüb. 
DYP avtomobili işıqforun qırmızı işığında keçən Xocalı rayon sakini Mehman Telman oğlu Həsənovun idarə etdiyi “Wolksvagen Passat” markalı 99-KL-549 dövlət nömrə nişanlı avtomobil tərəfindən vurulub. 
Hadisə nəticəsində xəsarət alan olmasa da, avtomobillərə maddi ziyan dəyib.
Faktla bağlı araşdırma aparılır.
E.Ə.
www.oxu.az
"
"Şamaxıda sürücü sərnişini arxa buferdə apardı – VİDEOAvtomobilin içini yüklə doldurub, sərnişini arxa buferə mindirib. Çılğın və təhlükəli hərəkətin videosu Şamaxıda qeydə alınıb. Kadrlarda bir sərnişin “Niva” markalı minik avtomobilinin arxa buferində yol gedir. Bəs belə sürücünü hansı cəza gözləyir.
Oxu.Az xəbər verir ki, “Niva” markalı avtomobilin içini yüklə doldurub, sərnişini də arxa buferində aparır. 
Təhlükə o qədər böyükdür ki, buferin üzərində dayanıb əli ilə avtomobildən yapışmış şəxs hər an yıxıla bilər. Sürücü isə heç nə olmamış kimi yoluna davam edir. Görüntülər Şamaxı rayonundandır. Arxadan gələn başqa bir avtomobildən çəkilən kadrlarda 06 BD 731 nömrə nişanlı “Niva” sürücüsünün kobud qayda pozuntusu görünür.
Sərnişinin öz həyatını təhlükəyə atıb neçə kilometr bu şəkildə getdiyi məlum deyil. Məlum olan odur ki, sürücünün yüngül əyləci sıxması, yaxud da başqa bir ani ehtiyatsızlığı onun yıxılması və arxadan gələn avtomobilin altına düşməsi ilə nəticələnə bilər.
Məsələ ilə bağlı Baş Dövlət Yol Polisi İdarəsinin mətbuat xidmətinin rəhbəri Kamran Əliyev bildirib ki, bu vəziyyətdə həmin sürücü sərnişindaşıma qaydalarını pozub. Ona görə də yol polisi tərəfindən 60 manat və 3 cərimə balı ilə cəzalandırıla bilər. Bununla yanaşı, “Niva”nın sürücüsü yükü elə yığmalıdır ki, arxanı görə bilsin.
Xəzər TV-yə istinadən sözügedən videonu sizə təqdim edirik:

E.Ə.
www.oxu.az
"
"Azərbaycanda 27 tonluq yük maşını 137 km/saat sürətlə radara düşdü – VİDEOGoranboy sakininin başına maraqlı hadisə gəlib. Onun yük maşını 137 km/saat sürətlə radara düşüb. Həm də avtomobilin maksimum sürəti 120 km/saatdır. Sürücü bunun necə olduğunun araşdırılmasını istəyir.
Oxu.Az xəzərxəbər-ə istinadən xəbər verir ki, illərdir bu avtomobili sürür, başına belə hadisə gəlməmişdi. 
Üstündə 27 ton yük olan avtomobil özündə olmayan sürətə görə cərimələnib. Onun yük maşını 137 km/saat sürətlə radara düşüb.
Maraqlı məqam ondan ibarətdir ki, avtomobilin ən yüksək sürət göstəricisi 120 km/saatdır. Rayonun Qızılhacılı qəsəbə sakini Mehman Əliyevə 2 həftə öncə Bakı-Ələt yolunda hərəkətdə olarkən sürət həddini 67 km/saat aşdığı üçün cərimə gəlib.
Uzun illərdir sürücülüklə məşğul qəsəbə sakini “KamAZ”-ın yüklü olduğu halda, bu qədər sürət yığa biləcəyini ağlına belə gətirə bilmir. Başına gələn tragikomik hadisə ilə razılaşmayan Mehman Əliyev məsələnin araşdırılmasını istəyir. Yazılan cərimənin isə ləğv edilməsini düzgün hesab edir.
Məsələ ilə bağlı Baş Dövlət Yol Yol Polisi İdarəsindən isə bildirilib ki, həmin sürücü idarəyə müraciət etsin. Cərimə araşdırılacaq, əgər texniki səhvlik olubsa, sürücünün cəriməsi ləğv olunacaq. 

E.Ə.
www.oxu.az
"
"Novruz şənliyi ilə əlaqədar bağlanacaq yolların – SİYAHISIBakı yol polisi gücləndirilmiş iş rejiminə keçib.
Oxu.Az xəbər verir ki, Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov Trend-ə bildirib ki, Novruz bayramı ərəfəsində paytaxtda təhlükəsizliyin təmin edilməsi ilə bağlı yol polisi gücləndirilmiş iş rejimində xidmətə başlayıb:
“Yol polisi Novruz tədbirlərinin keçirildiyi əraziləri nəzarətə götürüb və təhlükəsizliyi təmin etmək məqsədilə zəruri tədbirlər həyata keçirəcək”.
V.Əsədov bildirib ki, Bakı Şəhər Dövlət Yol Polisi İdarəsi əhalinin, avtomobil sahiblərinin nəzərinə çatdırır ki, sabah keçirilən bayram tədbirləri ilə əlaqədar Qoşa Qala qapısı - Gənclər meydanı istiqamətində, eləcə də İçərişəhər, Qız Qalası və Qız Qalası ətrafı, həmçinin Dənizkənarı Milli Park, yəni Neftçilər prospekti istiqamətində avtomobillərin hərəkətinə təhlükəsizliyin təmin edilməsi məqsədilə, tədbirlər tam başa çatana qədər məhdudiyyət qoyularaq istiqamət dəyişdiriləcək.
S.B.
www.oxu.az
"
"Rusiyalı ekspert Maffeyinin tənqidindən danışdı “Formula 1”-in məşhur eksperti və “Manuskript” agentliyinin direktoru Oksana Kosaçenko “Liberty Media”nın icraçı direktoru Qreq Maffeyin Azərbaycanın paytaxtında keçiriləcək Qran-prinin təşkili və keçirilməsinə dair qərəzli çıxışlarına “Avtosport” saytında cavab verib. 
Oxu.Az xəbər verir ki, Oksana Kosaçenko “Formula 1”-in kommersiya hüquqlarının sahibi olan iri şirkətin rəhbəri ilə diskussiyaya girməyin lazım olmadığını bildirib. 
Onun sözlərinə görə, yəqin ki, uzaq Koloradoda Bakıda yalnız “Formula 1”-in deyil, ümumilikdə idmanın populyarlaşdırılması üçün hansı işlərin görüldüyü, həm Avropa, həm də dünya səviyyəsində müxtəlif idman növləri üzrə çempionatlarının keçirildiyi idman arenalarının ucaldılması daha yaxşı sezilir. 
“Mənə elə gəlir ki, ölkədə olmadan Azərbaycan promouterlərinin səylərinin yetərli olmadığına dair qərar çıxarmaq qəribədir. Qreq Maffeyin bu bəyanatları bir həftə öncə edilib, amma mətbuatda məhz bütün dünyadan olan jurnalistlərin Bakıya gəldiyi və Devid Kultxardın burada olduğu gün yayılıb.
SNN, Sun, BeIndən olan həmkarlarımızın dilindən həm şəhər, eləcə də F1 yarışlarının təşkilinə dair pozitiv fikirlər eşitdim. Düşünmürəm ki, “Formula 1”-in yeni sahibləri Qran-pri haqqında, əvvəlcə yarışçı, indi isə ən yaxşı şərhçilərdən biri olan şəxsdən daha çox şey bilsinlər”.
“Formula 1”-in eksperti qeyd edib ki, Bakı mərhələsini, Sinqapur, Abu-Dabi və ya ənənəvi Avropa yarışları ilə müqayisə etməyin mənası yoxdur. 
“Azərbaycanda avtomobil idmanı yoxdur deyəndə, burada hələ ilk kartinq trasını indi tikirlər. Sadəcə hazırda əvvəllər olmayan tələbat yaranıb. “Formula1” yarışlarının fanatlar klubu genişlənir.  
Avtomobil yarışlarını bir gün içində sevməyi tələb etmək olmaz. Uzunmüddətli iş tələb olunur. Yeri gəlmişkən, birinci Bakı Qran-prisinin tribunalarına yığılan 18 mindən çox azarkeşdə “Formula1”-in aktivində böyük göstəricidir, bu göstərici üçün “Liberty Media” 8 milyard ödəməyə çəkinməyib. Hər bir yarışın bu aktivə əlavə etdiyi töhfəni qiymətləndirməmək olmaz. 
Bundan sonra nə olacaq? Düşünürəm ki, Bakıdan olan əməkdaşlarımız müdrik davranacaq. Onlar sadəcə Qreq Maffeyi iyunun üçüncü bazar günü Azərbaycana dəvət edəcəklər. Bu səfərdən sonra isə məsələlər öz-özünə həll ediləcək”. 
E.Ə.
www.oxu.az
"
"Azərbaycanda yük avtomobillərinin istehsalı dayanıbBu ilin yanvar-fevral ayları ərzində Azərbaycanda avtomobil və avadanlıqların, sair nəqliyyat vasitələrinin, qoşqu və yarımqoşquların istehsalı sahələrində 19,4 mln. manatlıq məhsul istehsal edilib.
Oxu.Az xəbər verir ki, Dövlət Statistika Komitəsindən APA-ya verilən məlumata görə, əvvəlki ilin yanvar-fevral ayları ilə müqayisədə avtomobil və avadanlıqların istehsalı 66,2% azalıb, sair nəqliyyat vasitələrinin istehsalı 25,6% artıb.
Belə ki, bu ilin mart ayının 1-nə 121 ədəd hazır minik avtomobili ehtiyatı yaranıb. Bu ilin iki ayı ərzində ölkədə yük avtomobili istehsalı olmayıb.
Bundan başqa, bu ilin iki ayı ərzində 370 ədəd xüsusi təyinatlı kommunal avtomobillər istehsal edilib. Bu da əvvəlki ilin 2 ayı ilə müqayisədə 37 dəfə çoxdur. 
Nəticədə bu ilin martın 1-nə 204 ədəd hazır məhsul ehtiyatı yaranıb. Bu ilin yanvar-fevral ayları ərzində Azərbaycanda traktor istehsal edilməyib.
U.A.
www.oxu.az
"
"“Lexus ES” – komfort və şıqlığın yeni mərhələsi“Lexus ES” premium biznes-sedan seqmentində zəriflik və dəbdəbənin yüksək həddini təyin edir. 
“Lexus ES”-də istər dəri ilə nəfis işlənmiş sükana, istərsə də mərkəzi konsoldakı laklı ağacla haşiyələnmiş əqrəbli saat oxunun – burada hər şey misilsiz keyfiyyətdən xəbər verir. 
ES-in möhtəşəm model cərgəsini təqdim edirik:
269 at gücünə malik V6 mühərrikinin rəvanişi ilə heyran edən ES 350, eləcə də effektiv 4 silindrli benzin güc aqreqatlarının quraşdırıldığı ES 250 və ES 200. Hansı ES modelini seçirsiniz seçin, idarəetmədən zövq alacağınıza, misilsiz genişliyə və komforta zəmanət verilir. 
“Lexus” dizaynerləri ES-də valehedici görünüşə nail olublar. “Lexus L-finesse” (L “aparıcı” deməkdir) dizayn fəlsəfəsi ilə yaradılmış sedanda eleqantlıq, artıq şirkətin obrazına çevrilən və sedana müəyyən stil və ekspressiya bəxş edən trapesiya şəkilli radiator barmaqlığlı ilə özəl harmoniyada birləşir.    
“Lexus ES” istənilən səyahətə xüsusi komfort qatır. Son dərəcə sakit salonun arxa oturacağındakı sərnişinlər ayaqlar üçün olan geniş məkanı yüksək dəyərləndirəcəklər – bu yer premium-sinfin bir çox flaqman sedanlarına nisbətən daha genişdir.
Buna 2820 mm-lik təkər bazası, eləcə də içəri əyilərək arxa sərnişinlərin dizləri üçün əlavə məkan açan ön oturacaqlar sayəsində nail olunub. 
“Lexus ES” naviqasiya sisteminin iş dəqiqliyini, işgüzar kommunikasiyanın və park etmənin asanlığını yeni səviyyəyə qaldırır. Avtomobil 8 düymlük displey ilə təchiz olunub, sürücü və öndəki sərnişinlər səsli tapşırıqlar və ya “Remote Touch coystiki” vasitəsilə onu idarə edə bilərlər.
15 dinamikli misilsiz Mark Levinson® audiosistemi “Lexus ES” salonunda sevimli musiqi və ya filmdən zövq almağa şərait yaradır.      
“Lexus ES” premium-sinif sedanlarının keyfiyyəti haqda anlayışı kökündən dəyişir və hər detalda qüsursuzluq nümayiş edir. Siz bunu audiosistemin çox dəqiq hazırlanmış alüminium düymələrinə, möhtəşəm dəri ilə işlənmiş salonun detallarına və ya təkrarsız keyfiyyətə malik kuzovun lak-boyalı səthinə ilk toxunuşda hiss edə biləcəksiniz.   
Yırğalanmaya qarşı aşağı səviyyəli müqavimət, birinci dərəcəli aerodinamik xüsusiyyətlər, sadələşdirilmiş konstruksiya bu avtomobilin ekoloji parametrlərini daha da yaxşılaşdırır.
“Lexus ES”-in layihəsində hər şey ətraf mühitə zərərli təsiri azaltmağa hədəflənib.Orqanik kompozit material – kənardan qapı haşiyələrində, xırda detal və yük bölməsində istifadə olunur. Bunun sayəsində istismar müddətinin sonunadək detalların 85%-i təkrar işlənməyə yararlı vəziyyətdə qalır.
ES modelini yaz-yay fəsilləri ərəfəsində təqdim edən “Lexus Bakı” sizi Novruz bayramı münasibətilə təbrik edir, yeni səyahət və istirahət mövsümündə komfortlu yollar və unutmayacağınız xoş anlar arzulayır. 
U.A.
www.oxu.az
"
"Sabahdan Binəqədi-Mehdiabad avtomobil yolu bağlanır – XƏRİTƏSabahdan etibarən Bakı şəhərinin Binəqədi-Mehdiabad avtomobil yolunda avtonəqliyyat vasitələrinin hərəkəti tam olaraq məhdudlaşdırılacaq.
“Azəravtoyol” ASC-dən Oxu.Az-a daxil olan məlumata görə, qeyd edilən yolda məhdudlaşdırma aparılacaq təmir işləri ilə əlaqədar olaraq tətbiq ediləcək. 
“Məhdudlaşdırma səhər saatlarından tətbiq ediləcək və bir neçə gün davam edəcək. Sürücülər alternativ olaraq Binəqədi-Novxanı və Binəqədi-Balaxanı avtomobil yollarından istifadə edə bilərlər”, - deyə cəmiyyətin məlumatında bildirilib.



E.Ə.
www.oxu.az
"
"Bakıda sürücü avtomobilini yolun ortasında qoyaraq restorana getdi – FOTOBakıda “Hyundai” markalı, 10-UZ-721 dövlət nömrə nişanlı avtomobil sürücülərə çətin anlar yaşadıb.
Oxu.Az avtosfer.az-a istinadən xəbər verir ki, Orxan adlı oxucu bildirir ki, iki gün əvvəl “Hyundai” markalı avtomobil Səməd Vurğun küçəsi ilə Həsən Əliyev küçəsinin kəsişməsində yolun ortasında saxlanılıb:
“Avtonəqliyyatı yiyəsi yolun ortasında qoyub getmişdi. Yiyəsini oralarda axtardıqdan sonra məlum oldu ki, ərazidə yerləşən restoranlardan birində yemək yeyir. Ofisianta deməyimə baxmayaraq, avtomobili yolun ortasından götürən olmadı. 
Bildirmək istəyirəm ki, Səməd Vurğun küçəsi ilə hərəkət edən avtomaşınlara çox böyük narahatlıq yaradırdı”.



E.Ə.
www.oxu.az
"
"Hərəkəti tənzimləyən yol polisləri qaydaları belə pozur – VİDEOEvakuator dayanma-durma qaydasını pozan avtomobili ərazidən götürür. Amma elə özləri qayda pozurlar. Kadrlardan göründüyü kimi, evakuator iki hissəli hərəkət olan yolun bir hissəsini tamamlilə bağlayıb. Buna görədə digər avtomobillər öz zolağından çıxaraq qarşı tərəfin yoluna çıxmağa məcbur olur.
Oxu.Az xəbər verir ki, Xəzər TV-nin əməkdaşları, evakuatoru təqib edib. Yol polisi əməkdaşı nəqliyyat vasitəsindən düşür, qapını örtmür, evakuator isə belə vəziyyətdə hərəkətə davam edir. Yol polisi əməkdaşı isə qaçaraq uzaqlaşır.
Görüntülərlə tanış olan yol hərəkəti üzrə ekspert Ərşad Hüseynov deyir ki, evakuasiya zamanı elə üsul seçilməlidir ki, bu başqaları üçün maneə yaratmasın. Yəni bu görüntülərdəki kimi işləmək doğru deyil.

A.M.
www.oxu.az
"
"“Niva”larla Babək prospektində avtoşluq etdilər – VİDEOBakıda Babək prospektində “Niva”larla avtoşluq edənlərin videosu yayılıb.
Oxu.Az avtosfer.az-a istinadən xəbər verir ki, blogger Bilal Nuriyevin yaydığı videoda “Niva” markalı 4 avtomobilin prospekt boyunca yarışa çıxdığı əks olunub. Sürücülər bir-birini ötür, başqa avtomobilləri sağdan dəfələrlə ötərək müxtəlif manevrlərlə avtoşluq edirlər.
Həmin görüntüləri təqdim edirik:

İ.N
www.oxu.az
"
"Şah İsmayıl Xətainin heykəli ətrafında qalmaqal – FOTOXəbər verdiyimiz kimi, Bakıda Şah İsmayıl Xətainin heykəlini ziyarət etmək mümkün deyil. Belə ki, Xətai rayonu Yusif Səfərov küçəsində yolu keçərək abidəyə yaxınlaşmaq üçün heç bir şərait yoxdur. Yolu keçərək tarixi şəxsiyyətin abidəsini ziyarət etmək qayda pozuntusu hesab edilir. 
Oxu.Az xəbər verir ki, Bakı Şəhər Dövlət Yol Polisi İdarəsinin Yol Hərəkətinin Təhlükəsizliyinin Təbliği və İctimai qurumlarla əlaqə bölməsinin rəisi, polis polkovniki Vaqif Əsədov hesab edir ki, həmin ərazidə Şah İsmayılın heykəli götürülməlidir:
“Mən bir vətəndaş, sürücü, yol polisinin polkovniki olaraq həmin heykəlin ərazidən götürülüb daha mənzərəli, görkəmli və möhtəşəm bir yerdə olmağının tərəfdarıyam. Elə ən azı həmin heykəlin dayandığı yerlə üzbəüz, sol tərəfində daha əvvəllər bir park salınıb, həmin ərazidə gözəl bir fontan da var. O, parkda bu heykəlin qoyulması, hesab edirəm ki, məqsədəmüvafiq olardı”. 

V.Əsədov bildirib ki, Yusif Səfər küçəsində piydanın təhlükəsizliyini təmin etmək məqsədi ilə yeraltı keçid var. 
“Lakin həmin keçidin Şah İsmayılın heykəlinə çıxışı yoxdur. Hazırda həmin ərazidə heykələ yaxınlaşmaq istəyən piyada ən azı təhlükəli vəziyyətin yaranması ilə bağlı məsuliyyətə cəlb olunacaq”.
Polis polkovniki hesab edir ki, yaxın gələcəkdə Xətai rayonu Yusif Səfərov küçəsində Şah İsmayıl Xətainin heykəlinə təhlükəsiz ziyarət təşkili edilməsi üçün müvafiq qurumlar tərəfindən addımlar atılacaq. 
Məsələ ilə bağlı hazırda paytaxtın Xətai rayonu Yusif Səfərov küçəsində genişləndirmə işləri aparan “Azəravtoyol” ASC-nin mətbuat katibi Anar Nəcəfli Oxu.Az-a bildirib ki, Y.Səfərov küçəsində Şah İsmayıl Xətainin heykəlini ziyarət üçün əvvəllər də piyada keçmək mümkün deyildi:

“Heykələ yaxınlaşmaq üçün bundan da öncə nə piyada zolağı var idi nə də ki yerüstü və ya yeraltı keçid. Bu hadisə biz yolu genişləndirən də kiminsə yadına düşüb ki, heykələ yaxınlaşmaq mümkün deyil. Bu məsələ bizim səlahiyyətimizə daxil deyil. Bu barədə Mədəniyyət və Turizm Nazirliyi və ya Bakı Şəhər İcra Hakimiyyəti düşünüb bir tədbir görə bilər və ya ümumiyyətlə, o heykəl başqa bir əraziyə köçürülməlidir”.
Yol hərəkəti üzrə ekspert Ərşad Hüseynovun sözlərinə görə, Azərbaycanda, ümumiyyətlə, yol hərəkəti tənzimlənən zamanı unudulur ki, ərazidə avtomobillərdən başqa digər yol iştirakçıları da olur, piyadalar və sairə. 
Ekspert hesab edir ki, optimal təklif həmin əraziyə piyada keçidini qoymaq, ən azından yolun bir hissəsinə. 

“Həmin əraziyə piyada keçidi qoysalar yaxşıdır. Yolu keçmək məqsədi ilə yox, sırf ziyarət məqsədi ilə, lakin təhlükəsizlik məsələləri nəzərə alınmalıdır. Gələcəkdə misal üçün tarixi ekspedisiya zamanı ziyarətə getmək üçün. Ya da heykəli daha mənzərəli yerə köçürmək olar”. 
Mədəniyyət və Turizm Nazirliyinin informasiya və ictimaiyyətlə əlaqələr şöbəsinin müdiri Vüqar Şixəmmədov Oxu.Az-a bildirib ki, ümumiyyətlə, hər hansı heykəlin yerinin dəyişdirilməsi, yenidən bərpası ilə bağlı proseslər Mədəniyyət və Turizm Nazirliyi ilə razılaşdırılır: 

“Tarixi abidələrin köçürülməsi Mədəniyyət və Turizm Nazirliyi yanında Mədəni İrsin Qorunması, İnkişafı və Bərpası üzrə Dövlət Xidməti tərəfindən araşdırılır, bundan sonra rəy verilir. Konkret olaraq Şah İsmayılın heykəli ilə bağlı Mədəniyyət və Turizim Nazirliyinə hər hansı bir təklif, yaxud müraciət olunmayıb”.
Qeyd edək ki, məsələ ilə bağlı Xətai Rayon İcra Hakimiyyətinin mövqeyini öyrənmək mümkün olmayıb.
Elvin Əhmdəov
www.oxu.az
"
"Bakıda avtobuslar bütün yolu bağladı – VİDEOBakıda avtobusların görüntüsü kameraya düşüb.
Oxu.Az xəbər verir ki, BAKU.WS-in məlumatına görə, sosial şəbəkələrdə yayılan videoda avtobusların bütün yolu bağladığı görünür. 
Kadrlardan göründüyü kimi, avtobuslar üçün yolda cib nəzərdə tutulub. Ancaq əksər avtobus sürücüləri dayanacaqda bu cür saxlayaraq digər nəqliyyat vasitələrinin hərəkətinə mane olur.
Daim reydlər və maarifləndirici tədbirlər görülsə də, bəzi sürücülər bundan dərs çıxarmayıblar. Yollarda təhlükəli sürən və dayanacaqlarda necə gəldi saxlayan avtobus sürücülərinə qarşı ciddi tədbirlər görülməsi qaçılmazdır.

E.Ə.
www.oxu.az
"
"Tovuzda avtomobil piyadanı vuraraq öldürübTovuz rayonunda avtomobilin vurduğu piyada xəstəxanada dünyasını dəyişib.
Oxu.Az-ın Report-a istinadən verdiyi məlumata görə, rayon sakini, 1957-ci il təvəllüdlü Yaşar Məhərrəm oğlu Kərimovu yolu keçmək istəyərkən “VAZ -2106” markalı avtomobil vurub.
Yaralı xəstəxanaya çatdırılsa da, onun həyatını xilas etmək mümkün olmayıb.
Hadisəni törədən sürücü Tovuz Rayon Polis Şöbəsinin əməkdaşları tərəfindən saxlanılaraq istintaqa cəlb olunub. 
Faktla bağlı Tovuz Rayon Polis Şöbəsində araşdırma aparılır.
S.B.
www.oxu.az
"
"Xətainin heykəlini ziyarət edən 20 manat cərimə ödəməli olacaq – VİDEOPaytaxtın Xətai rayonu Yusif Səfərov küçəsinin genişləndirilməsi təqdirəlayiq addım olsa da, bundan əziyyət çəkənlər də az olmayacaq. Ərazidə yol genişləndirilib, yolun ortasında zolaq şəklində qalan park ləğv edilsə də, Şah İsmayıl Xətainin parkdakı heykəli heç bir yerə köçürülməyəcək.
Oxu.Az-ın məlumatına görə, cebhe.info-nun əməkdaşı sözügedən ərazidə olub.
Məlum olub ki, tarixi şəxsiyyətin abidəsini ziyarət etmək tamamilə imkansız hala gəlib. Ətrafda olan yol polisi əməkdaşları isə yolu keçərək abidəyə yaxınlaşmağın qayda pozuntusu olduğunu bildiriblər. Yol kənarına çəkilən dəmir hasarı atlayaraq yolu keçmək istəyən piyadalar isə qanunla nəzərdə tutulduğu kimi 20 AZN cərimə olunacaqlar.
Ərazidən çəkilən görüntüləri sizə təqdim edirik:

A.M.
www.oxu.az
"
"Bakıda yolun əks istiqamətində hərəkət edən sürücü həbs edildi – VİDEOBakıda “VAZ 2107” markalı avtomobillə kobud şəkildə qayda pozan, hərəkətin əksinə gedərək olduqca təhlükəli hərəkətlər edən sürücü həbs olunub.
Oxu.Az xəbər verir ki, bu barədə avtosfer.az-a Bakı Şəhər Dövlət Yol Polisi İdarəsinin bölmə rəisi Vaqif Əsədov məlumat verib.
O bildirib ki, “VAZ-2107” markalı, 90 VX 145 dövlət nömrə nişanlı avtomobilin sürücüsü, 22 yaşlı Samir Atakişi oğlu Məmmədəliyev Bakının Nizami rayonu sakinidir. Dünən gecə Suraxanı Rayon Dövlət Yol Polisi Şöbəsinin əməkdaşları tərəfindən keçirilən əməliyyat nəticəsində saxlanılan sürücü bu gün məhkəmə qarşısına çıxarılıb. KYP 685390 saylı protokolla avtoxuliqan kimi cərimə olunan Samir Məmmədəliyev barəsində Suraxanı Rayon Məhkəməsi 30 gün inzibati həbs qərarı çıxarıb. Bundan əlavə, onun sürücülük hüququ 1 il müddətinə məhdudlaşdırılıb.
Məlum olub ki, sürücü martın 12-də gecə saat 01:25 radələrində Aeoroport - Binə yolunda əks istiqamətli yola çıxaraq hərəkət edib.
Vaqif Əsədov bildirdi ki, bu cür görüntülərin vaxtında yayılmasında medianın rolu böyükdür. DYP də məhz bu görüntülər əsasında belə intizamsız sürücüləri tapıb cəzalandırır.
V.Əsədov qeyd edib ki, DYP rəhbərliyi bu dəstəyinə görə jurnalistlərə təşəkkür edir.

Xatırladaq ki, buna oxşar hadisə bir neçə gün öncə də baş vermişdi. “ZİL” markalı yükmaşını əks yolda hərəkət edərək kobud qayda pozuntusuna yol vermişdi. Hadisədən dərhal sonra həmin sürücü polis əməkdaşları tərəfindən saxlanılmış və haqqında intizam tədbiri görülmüşdü. Lakin sərxoş sürücü əməlinı haqq qazandıraraq “yaxşı eləmişəm” demişdi. Məhkəmənin qərarı ilə Elçin Babayev 14 gün inzibati qaydada həbs olunub.

A.M.
www.oxu.az
"
"Bakı-Şamaxı yolu bağlanırBakı-Şamaxı-Yevlax avtomobil yolunun 12,8 km-də Sulutəpə qəsəbəsi ərazisində tikilən yerüstü piyada keçidlərində aşırım qurğusunun montajı ilə əlaqədar olaraq, martın 14 və 15-də gecə saat 00:00-dan səhər saat 05:00-dək yolun bir hərəkət zolağında (hər iki istiqamət üzrə) nəqliyyatın hərəkəti məhdudlaşdırılacaq.
“Azəravtoyol” ASC-dən Oxu.Az-a verilən məlumata görə, mart ayının 16 və 17-də isə gecə saat 00:00-dan sahər saat 5:00-dək yol hər iki istiqamətdə nəqliyyat vasitələrinin hərəkəti üçün tamamilə bağlanacaq.
Alternativ yol olaraq nəqliyyat vasitələri Hacı Zeynalabdin Tağıyev - Sahil avtomobil yolundan istifadə etməklə, Bakı-Şamaxı yoluna və əksinə çıxmaqla hərəkəti davam etdirə bilərlər.
“Azəravtoyol” ASC sürücülərdən aparılan işlərə anlayışla yanaşmalarını xahiş edir.
A.M.
www.oxu.az
"
"Bakı-Sumqayıt yolunda hərəkət donduBu gün səhər saatlarından Bakı-Sumqayıt yolunda tıxac müşahidə olunur.
Oxu.Az azvision.az-a istinadən xəbər verir ki, tıxac “Ekologiya” postundan başlayaraq “20 Yanvar” metro stansiyasının qarşısına qədər davam edir.
Məlumatda qeyd olunur ki, “KamAZ” markalı yük avtomobili nasazlıq səbəbindən yolda hərəkətsiz vəziyyətdə qalıb.
E.Ə.
www.oxu.az
"
"Bakı-Qazax magistralında Türkiyə vətəndaşını avtomobil vurubBakı-Qazax magistralında piyadanı avtomobil vurub.
Oxu.Az xəbər verir ki, APA-nın qərb bürosunun verdiyi məlumata görə, hadisə yolun Tovuz rayonu Əyyublu kəndi ərazisindən keçən hissəsində qeydə alınıb.
Türkiyə vətəndaşı, TIR yük avtomobilinin sürücüsü, 1995-ci il təvəllüdlü Konuklar Mehmed Ahmed oğlu avtomobildən düşərək yolu keçmək istəyərkən “VAZ 21010” markalı avtomobillə vurulub. Hər iki baldır sümüklərinin sınığı xəsarəti alan Türkiyə vətəndaşı əvvəlcə Tovuz Mərkəzi Rayon Xəstəxanasına, oradan isə Gəncədə olan özəl xəstəxanaların birinə aparılıb.
Faktla bağlı Baş Dövlət Yol Polisi İdarəsində araşdırma aparılır.
A.M.
www.oxu.az
"
"Bakıda qəza şəraiti yaradan sürücülər kameraya düşdülər – VİDEOBakıda bir balaca imkan düşən kimi qayda pozub qəza şəraiti yaradan sürücülər də var.
Oxu.Az xəbər verir ki, belələrindən ikisi avtosfer.az-ın kamerasına tuş gəlib.
Yusif Səfərov küçəsində - Bakı Şəhır Baş Polis İdarəsinin qarşısında “Toyota Prado” və “Nissan” markalı avtomobilin sürücüləri səkilərin söküldüyünü, ərazidə təmir getdiyini görərək kobud qayda pozuntusuna yol veriblər. Təxminən 50 metr sonra normal qaydada geriyə dönmək mümkün olduğu halda, bu sürücülər özlərinə əziyyət vermədən başqalarının yoluna çıxmaqla qəza şəraiti yaradıblar.

A.M.
www.oxu.az
"
"Polis əməkdaşının törətdiyi qəzada bir nəfər ölübGöyçay rayonunda bir nəfərin ölümü ilə nəticələnmiş yol nəqliyyat hadisəsi baş verib.
Oxu.Az Report-a istinadən xəbər verir ki, hadisə saat 20:46 radələrində, Bakı-Şamaxı-Yevlax magistral yolunun Göyçay rayonunun Bığır kəndi ərazisindən keçən hissəsində qeydə alınıb.
Belə ki, Göyçaydan İsmayıllı rayonu istiqamətinə hərəkət edən Məhəmməd Quliyevin idarə etdiyi “Mercedes” markalı minik avtomobili yolu keçən Göyçay rayon Qarayazı kənd sakini Eyvazov Sədiyar Bulud oğlunu vurub. 
Nəticədə S.Eyvazov hadisə yerindəcə dünyasını dəyişib.
Hadisə yerinə hüquq-mühafizə orqanlarının əməkdaşları gəlib, faktla bağlı araşdırma aparılır. Qeyd edək ki, hadisəni törətmiş M.Quliyev İsmayıllı Rayon Polis Şöbəsinin əməkdaşıdır. 
S.B.
www.oxu.az
"
"Bakı-Quba yolunda yük maşını 130 km/saat sürətlə hərəkət edib – VİDEOBakı-Quba yolunda yük maşınının qayda pozuntusu kameraya düşüb.
Oxu.Az baku.ws-ə istinadən xəbər verir ki, bu görüntünün videoya çəkən minik maşınının sürücüsünün də bildirdiyi kimi avtomobilini 130 km/saat sürətlə hərəkət etməsinə baxmayaraq ondan irəlidə hərəkət edən yük maşınına çata bilməyib. Sürət həddinin 90 km/saat olan yolda iri həcmli avtomobilin bu sürətlə hərəkət etməsi böyük təhlükə yaradıb.
99 ZB 929 dövlət nömrə nişanlı yük maşınından arxada hərəkət edən sürücü baş verənləri kameraya çəkərək etirazını bildirib. 

A.M.
www.oxu.az
"
"Bakıda sürücü magistral yolda əks istiqamətdə hərəkət edib – VİDEOBakıda “VAZ 2107” markalı avtomobil kobud şəkildə qayda pozub.
Oxu.Az baku.ws-ə istinadən xəbər verir ki, avtomobil sahibi magistral yolda əks istiqamətdə hərəkət edib.
Sürücünün bu ağlasığmaz hərəkətini digər bir avtomobildən çəkmək mümkün olub. Görünür, taksi sürücüsü müştərini qısa yolla aparmaq üçün bu cür addım atıb. Yolda bu cür qayda pozuntusunun başqa absurd bir izahı ağla gəlmir.
Xatırladaq ki, buna oxşar hadisə bir neçə gün öncə baş vermişdi. “ZİL” markalı yükmaşını əks yolda hərəkət edərək kobud qayda pozuntusuna yol vermişdi. Hadisədən dərhal sonra həmin sürücü polis əməkdaşları tərəfindən saxlanılmış və haqqında intizam tədbiri görülmüşdü. Ümid edək ki, bu sürücü də insanların həyatına təhlükə yaradan hərəkətlərinə görə cəzalandırılacaq.

A.M.
www.oxu.az
"
"Bakıda evakuatorun apardığı “Mercedes”in sürücüsü danışdı – YENİLƏNİB + VİDEOBu gün həmin avtomobilin sürücüsü Şamil Emçiyev Baş Dövlət Yol Polisi İdarəsi ilə əlaqə saxlayaraq maraqlı məlumatlar verib. 
Oxu.Az xəbər verir ki, idarənin şöbə rəisi, polkovnik Kamran Əliyev Avtosfer.az-a bildirib ki, “Mercedes” markalı, 90 XC 699 dövlət qeydiyyat nişanlı avtomobilin sürücüsü Şamil Emçiyev ona zəng edib: 
“Mənə bildirdi ki, avtomobilinin videosu yayılıb və düzgün olmayan informasiya verilib. Əslində avtomobil həmin vaxt cərimə meydançasına yox, servisə aparılırmış. 
Avtomobildə texniki nasazlıq yarandığı üçün yolda qalıb. O da evakuator çağıraraq avtomobili təmir yerinə aparırmış. Görüntülər də həmin vaxt çəkilib”.
09:51
Bakıda evakuator avtomobili apararkən onun təkərini linglə döndərib.
Oxu.Az xəbər verir ki, hadisə dünən paytaxtın mərkəzi küçələrindən birində baş verib.
Şahidlərin sözlərinə görə, Baş Dövlət Yol Polisi İdarəsinin evakuatoru nəqliyyat vasitəsini Salatın Əsgərova küçəsi ilə cərimə meydançasına apararkən hər döngədə, avtomaşının diskinin əyilmə təhlükəsinə baxmayaraq, təkərlərini linglə döndərib. 
Baş Dövlət Yol Polisi İdarəsinin evakuatorunun əməkdaşının etdiyi hərəkət ətrafdakıları təəccübləndirib.
Hadisə ilə bağlı görüntüləri təqdim edirik.
Qeyd edək ki, videoqeydiyyatçıda tarix səhv göstərilib.

Elvin Əhmədov
www.oxu.az
"
"Bakıda saatda 160 km sürətlə hərəkət edən avtomobil “Zaporojets”ə çata bilmədi – VİDEOSosial mediada yayılan daha bir video istifadəçilərin marağına səbəb olub.
Oxu.Az baku.ws-ə istinadən xəbər verir ki, “Zaporojets” markalı avtomobilin sürəti hər kəsi heyran edib. Belə ki, arxadan saatda 160 kilometr sürətlə hərəkət edən avtomobil “Zaporojets”ə çata bilməyib.
Qeyd edək ki, bir vaxtlar dəbdə olan bu avtomobilə hazırda başqa avtomaşınların mühərrikini yerləşdirməklə bu cür nəticələr əldə edilir.

A.M.
www.oxu.az
"
"Cenevrə Avtomobil Sərgisindən – VİDEOREPORTAJ + YENİLƏNİBNatiq Zərbəliyevin Cenevrə Avtomobil Sərgisindən hazırladığı görüntüləri təqdim edirik:

09.02.2017
Bu gün avtomobil dünyasının ən gözlənilən tədbirlərindən olan Cenevrə Avtomobil Sərgisi ziyarətçilər üçün qapılarını açır. 
Oxu.Az xəbər verir ki, avtomobil sənayesinə aid ən son trendlərin müzakirə olunduğu və avtomobil şirkətlərinin ən son modellərini nümayiş etdirdiyi sərgi martın 19-na qədər davam edəcək.
Həmyerlimiz Natiq Zərbəliyevin jurnalistlər üçün keçirilən press-tur zamanı sərgidən hazırladığı fotoreportajı təqdim edirik. 
























































İsmayıl Nur
www.oxu.az
 
"
"Azərbaycanda 14 avtomobil ucuz qiymətə satışa çıxarılır – SİYAHIƏmlak Məsələləri Dövlət Komitəsi (ƏMDK) aprelin 4-də hərraca çıxarılacaq nəqliyyat vasitələrinin siyahısını açıqlayıb.
Oxu.Az xəbər verir ki, budəfəki hərracda 14 nəqliyyat vasitəsi hərraca çıxarılacaq.
Hərracda satılan avtomobillər Ədliyyə Nazirliyinin Pentensiar Xidmətinə, Ailə, Qadın və Uşaq Problemləri üzrə Dövlət Komitəsinə, Standartlaşdırma, Metrologiya və Patent üzrə Dövlət Komitəsinə, Bakı Şəhər İcra Hakimiyyətinin Reklam və İnformasiya İdarəsinə və Daxili İşlər Nazirliyinin Maddi-Texniki Təminat Baş İdarəsinə bilavasitə tabe olan Avtomobil Təsərrüfatına məxsusdur.
Sifarişlər Əmlak Məsələləri Dövlət Komitəsi yanında Hərracların Təşkili üzrə Auksion Mərkəzində (Bakı şəhəri, Zeynal Xəlil küçəsi 11) və yaxud e-emdk.gov.az elektron portalı vasitəsilə hərracın keçirilməsinə ən gec 3 (üç) bank günü qalanadək qəbul olunacaq:
Nəqliyyat vasitələri barədə ətraflı məlumatı privatization.az portalından almaq olar.
Hərraca çıxarılan avtomobillərin siyahısı ilə aşağıdakı fotoda tanış ola bilərsiniz.



U.A.
www.oxu.az
"
"Kürdəmir rayonunun avtomobil yolu yenidən qurulur – FOTO + VİDEO“Azəravtoyol” ASC Kürdəmir rayonu Karrar-Bağman-Böyük Kəngərli kəndlərarası avtomobil yolunun yenidən qurulması layihəsini həyata keçirir.
“Azəravtoyol” ASC-dən Oxu.Az-a verilən xəbərə görə, yenidənqurma işləri nəticəsində xüsusən payız-qış mövsümündə torpaq və çınqıl örtüklü yolla hərəkətdə yaşanan problemlər tam olaraq aradan qaldırılmış olacaq.

Eyni zamanda, yol boyu yaşayan vərəndaşların Bakı-Ələt-Qazax-Gürcüstan sərhədi avtomobil yoluna rahat və maneəsiz çıxış əldə etməklə, yük və sərnişin daşımasının xeyli asanlaşması nəzərdə tutulub. Bu isə öz növbəsində insanların yetişdirdikləri məhsulları rahat şəkildə daşıması ilə sözügedən ərazidə kənd təsərrüfatının inkişafına gətirib çıxaracaq.

Yenidən qurulan IV texniki dərəcəyə uyğun Karrar-Bağman-Böyük Kəngərli avtomobil yolunun ümumi uzunluğu 34 km, mövcud eni 6 m təşkil edir. Hazırda ərazidə 10 m enində yol yatağının və yol əsasının tikintisi işləri aparılır. Yenidən qurulan yolun hərəkət hissəsinin eni layihə çərçivəsində 6 m, çiyinlərin eni isə 2 m təşkil edəcək. Tikintisi aparılan yol 2 hərəkət zolağından ibarət olacaq.

Torpaq işləri bitdikdən sonra yolun 200 min kv.m-dən çox sahəsinə ikiqat olmaqla yeni asfalt-beton örtüyünün döşənməsi planlaşdırılır. Bununla belə, tikinti işləri çərçivəsində avtomobil yolunun altından suların ötürülməsi, əkin sahələrinin suvarılması üçün 11 ədəd suötrücü boruları quraşdırılması işləri də aparılacaq.

Bundan başqa, yol üzərində yerləşən 2 ədəd avtomobil körpüsünün də əsaslı şəkildə təmiri nəzərdə tutulub. Hər iki körpünün uzunluqları 60 m, hərəkət hissələrinin eni isə 5-6 m təşkil edir.

Tikinti işləri bitdikdən sonra yolda avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılacaq, yolcızgi və yolgöstərici xətlərinin çəkilişi işləri aparılacaq.

Qeyd edək ki, yenidənqurma işləri 2017-ci il dövlət büdcəsinin dövlət əsaslı vəsait qoyuluşu (investesiya xərcləri) xərcləri hesabına aparılır.


A.M.
www.oxu.az
"
"Sumqayıt yolunda qəzada xəsarət alan tələbələrin – SON VƏZİYYƏTİMartın 9-da Bakı-Sumqayıt yolunda baş verən yol qəzasında xəsarət alan tələbələrin durumu stabildir.
Oxu.Az xəbər verir ki, Səhiyyə Nazirliyinin mətbuat xidmətinin əməkdaşı Səfayə Əhmədova lent.az-a bildirib ki, qəza zamanı xəsarət alan tələbələrdən 5-nin müalicəsi hazırda Sumqayıt Şəhər Təcili Tibbi Yardım Xəstəxanasında davam etdirilir: 
“Qəza sonrası Sumqayıt Şəhər Təcili Tibbi Yardım Xəstəxanasına yerləşdirilmiş iki xəstə isə 1 saylı Kliniki Tibbi Mərkəzə köçürülüb. Hər iki qız çənə nahiyəsindən əməliyyat olunmalıdır. Amma durumları stabildir. Qorxulu bir şey yoxdur”.
1 saylı Kliniki Tibbi Mərkəzə yerləşdirilmiş 1997-ci il təvəllüdlü Rəsul Sadıqov və 1999-cu il təvəllüdlü Emin Həmidovun da vəziyyəti stabildir və müalicələri davam etdirilir.
Xatırladaq ki, martın 9-da Bakı-Sumqayıt yolunda 6 tələbənin ölümü ilə nəticələnən yol qəzası baş verib.
E.Ə.
www.oxu.az
"
"Bakıda naməlum avtomobil piyadanı vurubBakıda naməlum avtomobilin vurduğu 59 yaşlı kişi ağır kəllə-beyin travması alıb.
Oxu.Az Report-a istinadən xəbər verir ki, hadisə Xəzər rayonunda qeydə alınıb.
Belə ki, Buzovna qəsəbəsi, Çingiz Mustafayev küçəsində 1958-ci il təvəllüdlü Babayev Baxış Saleh oğlunu naməlum avtomobil vurub. Ağır xəsarət alan B.Babayev xəstəxanaya yerləşdirilib.
Həkimlərin müayinəsindən sonra B.Babayevin sağ və sol qabırğalarının sındığı, ağır kəllə-beyin travması aldığı məlum olub.
Faktla bağlı Xəzər Rayon Polis İdarəsində araşdırma aparılır.
A.M.
www.oxu.az
"
"Sürücü minik avtomobilindən yük avtomobili kimi istifadə edir – VİDEOSon günlər sosial şəbəkələrdə yayılan köhnə minik avtomobilinin həddindən artıq yüklü halda yolda hərəkət etdiyi görüntülər xeyli müzakirəyə səbəb olub. 
Oxu.Az XəzərXəbər-ə istinadən məlumat verir ki, sürücü təyinatı minik avtomobili olan “QAZ-31”-ə o qədər yük vurub ki, kənardan yük maşnına oxşayır. Hələ bu azmış kimi sürəti də saatda 80-90 kilometrdən çoxdur. Görüntülərin çəkildiyi ünvan dəqiq bilinməsə də, kadrlara baxdıqda hansısa rayon yolunda çəkildiyi ehtimal edilir.
Rayonlardan birində sürücü minik maşınına o qədər yük vurub ki, görənlərə yük avtomobilini xatırladır. Sosial şəbəkələrdə yayılan həmin görüntü müzakirə mövzusuna çevrilib.
Yük, yoxsa minik avtomobili?
Yunla dolu olan kisələr avtomobilə yüklənib və iplə bərkidilib. Sürücü həmin kisələri avtomobilin üstünə elə yükləyib ki, yan güzgülərlə arxanı belə görə bilmir. Sürücü özü ilə yanaşı, digər hərəkət iştrakçıları üçün də böyük təhlükə yaradır.
Yol hərəkəti üzrə ekspert Ərşad Hüseynov da sürücünün kobud qayda pozduğunu deyir. Bəs bu hərəkətinə görə sürücünü hansı cəza gözləyir?

İ.N
www.oxu.az
"
"Minik avtomobili “KamAZ”a çırpıldı: Ölən varAğcabədi rayonunda ağır yol qəzası baş verib.
Oxu.Az lent.az-a istinadən xəbər verir ki, 18 yaşlı Quliyev Təbriz Eldəniz oğlunun idarə etdiyi “VAZ 2106” markalı minik avtomobili “KamAZ”a çırpılıb.
Nəticədə minik avtomobilini idarə edən gənc oğlan hadisə yerindəcə vəfat edib. İlkin araşdırma zamanı T.Quliyevin sürücülük vəsiqəsinin olmadığı və avtomobilin onun atasına məxsus olduğu üzə çıxıb.
Faktla bağlı araşdırma aparılır.
A.M.
www.oxu.az
"
"Keçmiş YPX əməkdaşının 16 yaşlı oğlu qəzada ölübXudat şəhərində yol nəqliyyat hadisəsi qeydə alınıb.
Oxu.Az APA-ya istinadən xəbər verir ki, hadisə Xudat-Xaçmaz yolunun 2-ci şöbə adlanan hissəsində qeydə alınıb.
Xudat şəhər sakini Quliyev Məmmədağa Hüseynqulu oğlunun idarə etdiyi “Traktor” yolun kənarında dayan “Vaz 2106” markalı avtomobilə çırpılıb. Qəza nəticəsində 2001-ci il təvəllüdlü Əmirov Alim Vahid oğlu ağır bədən xəsarətləri ilə Xudat Xəstəxanasına çatdırılsa da, onun həyatını xilas etmək mümkün olmayıb.
Dünyasını dəyişən gənci atası uzun müddət yol polisi işləyib.
Fakt araşdırılır.
A.M.
www.oxu.az
"
"Avtomagistralda yük maşını ilə “şou” göstərən sürücü: Əcəb eləmişəm... – VİDEOSosial şəbəkələrdə yayılan və sürətli yolda əks istiqamətdə hərəkət edən yük avtomobilini izləyən hər kəs dəhşətə gəlib.
Oxu.Az Xəzər TV-yə istinadən bildirir ki, bu gün yol polisi tərəfindən həmin sürücü müəyyən edilərək saxlanılıb. Məlum olub ki, sürücü həmin vaxt sərxoş olub.
Xəzər TV onun “qəhrəmanlığı” ilə bağlı fikirlərini soruşub. Cavablarından isə belə görünür ki, o heç bu gün də sərxoşluqdan ayılmayıb.
Həmin sürücü hava limanı yolunun sürət limiti saatda 120 kilometr olan hissəsində “ZİL” markalı avtomobili əks istiqamətdə idarə edib.
Bakı - Sumqayıt yolunda baş vermiş faciə nümunəsindən cəmi 1 gün sonra Heydər Əliyev prospektində bu kadrlar çəkilib. Öz istiqamətində təxminən saatda 120 kilometrlə hərəkət edən bir avtomobildəki kameraya qarşıdan gələn “Zil” düşüb. İzləyənləri dəhşətə gətirən bu görüntülərin sosial şəbəkələrdə yayılmasından sonra polis həmin sürücünü müəyyən edib.
Avtoxuliqanlıq edərək özü və digər sürücülərin həyatını təhlüyə atan 46 yaşlı Elçin Babayev 99-YP- 314 nömrə nişanlı yol polisi avtomobilinin ekipajı tərəfindən saxlanılıb və izahatında hadisəni törədərkən içkili olduğunu bildirib.
Avtoxuliqan sürücünün işi Xəzər rayon məhkəməsinə göndərilib. 5 uşaq atası olduğu öyrənilən sürücü özünə bəraət qazandırmağa çalışıb, hətta açıqlaması, etdiyi hərəkətdən daha dəhşətli olub.
Ancaq sərxoşluğu və özünü müdafiələri nəticə verməyib. Sərxoş sürücüyə Xəzər rayon məhkəməsi tərəfindən 15 sutka həbs cəzası verilib və o, sürücülük hüququndan məhrum edilib. Lakin Bakı şəhər Dövlət Yol Polisi İdarəsinin bölmə rəisi Vaqis Əsədov bildirib ki, o, yük maşınını nümayişkəranə şəkildə əks istiqamətdə sürərkən də sürücülük hüququ olmayıb. Yəni bundan aylarla əvvəl bu cəzanı alıb. Məhkəmə də həmin cəzanı daha 1 il uzadıb. Bələdiyyələrdən birində tullantı daşıyan həmin avtomobili necə sürdüyü isə məlum deyil.

A.M.
www.oxu.az
"
"Bu avtomobilləri doğrayıb Azərbaycana gətirdilər – FOTO + VİDEOSon vaxtlar ayrı-ayrı şəxslər tərəfindən müxtəlif ölkələrdən avtomobil hissələrinin ölkə ərazisinə gətirilməsi, gömrük sərhədindən keçirildikdən sonra isə yenidən quraşdırılaraq satışa çıxarılması, bununla da gömrük vergi və rüsumlarından yayınma hallarına yol verilməsi halları müşahidə olunur.
Dövlət Gömrük Komitəsindən Oxu.Az-a verilən məlumata görə, Bakı Baş Gömrük İdarəsi əməkdaşlarının apardığı araşdırma nəticəsində bu qəbildən bir neçə fakt aşkar edilib.
2016-cı ilin oktyabrından etibarən Almaniyadan Azərbaycan Respublikasının vətəndaşı Qəribov Nizami Novruz oğlu tərəfindən KBD888/KD888 nömrə nişanlı avtomaşınla 8 yerdən ibarət - 5800 kq çəkidə, BA444KU/BA347B nömrə nişanlı avtomaşınla isə 6 yerdən ibarət - 4100 kq çəkidə “Mercedes” markalı avtomobillər üçün qabaq hissələr gətirilib.
Eyni zamanda, ötən ilin dekabrından Bolqarıstandan Kərimov Eldar Qurban oğlunun ünvanına LL414II/AV929V nömrə nişanlı avtomaşınla 6 yerdən ibarət - 1800 kq çəkidə “Mercedes” markalı avtomobilin arxa hissələri, bu ilin yanvar ayında isə Bolqarıstandan Balamedov Nəzir Süleyman oğlunun ünvanına 99XE432 nömrə nişanlı avtomaşınla 1 yerdən ibarət - 400 kq çəkidə “Mercedes” markalı avtomobillərin arxa hissələri göndərilib.
Bundan başqa, 2017-ci yanvarında Almaniyadan Əkbərov Hüseyn Əkrəm oğlunun adına QB941BQ nömrə nişanlı avtomaşınla 4 yerdən ibarət - 600 kq çəkidə “Mercedes” markalı avtomobillər üçün arxa hissələr gətirilib.
Lakin eyni əməllər hüquqi şəxslər tərəfindən də törədilir.
2016-cı ilin noyabrında Birləşmiş Ərəb Əmirliklərindən “Vitol-L Group” MMC-nin ünvanına 99B12310/99B12410 nömrə nişanlı avtomaşınla 4 yerdən ibarət - 1800 kq çəkidə “Mercedes” markalı avtomobillər üçün arxa və qabaq hissələr, həmin ilin dekabrında isə Birləşmiş Ərəb Əmirliklərindən “Truzz” MMC-nin ünvanına 12B28910/12B29010 nömrə nişanlı avtomaşınla 4 yerdən ibarət - 900 kq çəkidə “Mercedes” markalı avtomobillər üçün arxa hissələr gətirilib.
Bu ilin yanvarında isə Birləşmiş Ərəb Əmirliklərindən “Hikan Trade Company” MMC-nin ünvanına 86B65510/86B65610 nömrə nişanlı a/maşınla 1 yerdən ibarət - 150 kq çəkidə “Mercedes” markalı avtomobillər üçün arxa hissələr gətirilib.
Yuxarıda sadalanan bütün hallar Bakı Baş Gömrük İdarəsinin əməkdaşları tərəfindən gömrük nəzarətinin həyata keçirilməsi zamanı aşkar edilib və gömrük qaydalarının pozulması faktı kimi araşdırmalar aparılması məqsədilə saxlanılıb.
Dövlət Gömrük Komitəsi xarici iqtisadi fəaliyyətlə məşğul olan fiziki və hüquqi şəxslərin diqqətinə çatdırır ki, gömrük vergi və rüsumlarından yayınmağa hesablanan belə hərəkətlərə qarşı mübarizə tədbirləri davamlı şəkildə həyata keçiriləcək.






























A.M.
www.oxu.az
"
"Bakıda 120-lik yolda əks istiqamətdə hərəkət edən “kamikadze” – VİDEOBu gün Bakının Heydər Əliyev prospektində ciddi qayda pozuntusu qeydə alınıb. 
Oxu.Az-ın BAKU.WS-ə istinadən məlumatına görə, hadisə Aviasiya Akademiyasının qarşısında baş verib. 
Sürət həddi 120 km/saat olan yolda qəfildən avtomobillərin qarşısına əks istiqamətdə hərəkət edən ZİL markalı yük avtomobili çıxıb. 
Soldan ikinci zolaqla hərəkət edən avtomobil magistralda ciddi təhlükə yaradıb. 
 
Qeyd edək ki, ötən gün Bakı-Sumqayıt yolunda ZİL markalı yük avtomobilinin xarab olub qalmasına görə, dəhşətli yol nəqliyyat hadisəsi baş verib. Yük avtomobilinə çırpılan mikroavtobusda 5 nəfər dünyasını dəyişib, 20-yə yaxın sərnişin yaralanıb. 

S.B.
www.oxu.az
"
"Tovuzda ağır qəza, ölən varTovuzda ölümlə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, hadisə Qovlar-Quşçu avtomobil yolunda qeydə alınıb.
“BMW” və “VAZ 2107” markalı avtomobillərin toqquşması nəticəsində Aşağı Quşçu kənd sakini, 1993-cü il təvəllüdlü Samir Sahib oğlu Nuriyev ölüb. Sumqayıt şəhər sakini, 1991-ci il təvəllüdlü Ceyhun Əbdülrəhmanov isə müxtəlif bədən xəsarətləri ilə Tovuz rayon Mərkəzi xəstəxanaya yerləşdirilib. Onun vəziyyətinin orta ağır olduğu bildirilir.
Faktla bağlı Tovuz rayon Polis Şöbəsində araşdırma aparılır.
S.B.
www.oxu.az
"
"Maksimum sürəti 120 km/saat olan avtomobil 122 km/saat sürətlə radara düşdü – VİDEOAvtomobilin maksimum sürəti saatda 120 km-dir, ancaq o, saatda 122 km-lə radara düşüb. Təəccüblü hadisə Sabirabad sakininin başına gəlib. Sürücü onun ünvanına gələn protokolda texniki səhvin olduğunu iddia edir.
Oxu.Az Xezerxeber.az-a istinadən məlumat verir ki, Sabirabad sakini Kərim Hüseynovun ünvanına bu məktub göndəriləndə o, xeyli təəccüblənib. Çünki onun yük maşını saatda maksimum 120 km sürətlə gedə bilir.
Sürücüyə göndərilən məktubda isə qeyd olunur ki, o, sürət limiti saatda 60 km olan yerdə bu həddi aşıb və saatda 122 km sürətlə hərəkət edib.
Kərim Hüseynov bildirir ki, yük maşını ilə qeyd olunan sürətə çatması mümkün deyil.
Vətəndaş onun ünvanına gələn protokolda texniki səhvin olduğunu iddia edir.
Məsələ ilə bağlı Baş Dövlət Yol Polisi İdarəsinin bölmə rəisi Kamran Əliyev “Xəzər Xəbər”ə bildirib ki, vətəndaş onlara müraciət etsin. Araşdırıldıqdan sonra sürücü haqlı çıxarsa, tərtib olunan cərimə protokolu ləğv olunacaq.
Mövzu ilə bağlı daha ətraflı videomaterialı təqdim edirik: 

İ.N
www.oxu.az
"
"Qəzada ölən tələbənin bu ay toyu olacaqdıSosial şəbəkələrdə Bakı-Sumqayıt yolunda baş verən qəza zamanı həlak olan tələbə Roza Muradovanın atasının bu xəbəri eşitdikdən sonra infarkt keçirərək vəfat etməsi ilə bağlı məlumatlar yayılıb.
Oxu.Az azvision.az-a istinadən xəbər verir ki, Sumqayıt Dövlət Universitetinin mətbuat xidmətinin rəhbəri Nazxanım Cəlilova bildirib ki, yayılan məlumatlar doğru deyil. 
SDU-nun rəsmisi qeyd edib ki, ötən gün universitet rəhbərliyi yas mərsimində iştirak edib və tələbənin atası orada olub.
N.Cəlilovanın sözlərinə görə, Bakı-Sumqayıt yolunda baş verən mikroavtobus qəzası zamanı həlak olan tələbə Roza Muradova nişanlı olub və bu ay onun toyu olacaqdı.
E.Ə.
www.oxu.az
"
"Sumqayıt yolunda qəzada yaralananlardan birinin vəziyyəti ağırdıÖtən gün Bakı-Sumqayıt yolunda baş verən yol qəzasında xəsarət alaraq 1 saylı Kliniki Tibbi Mərkəzə yerləşdirilən 3 nəfərdən birinin vəziyyəti çox ağırdır.
Oxu.Az xəbər verir ki, bu barədə “Report” açıqlamasında 1 saylı Kliniki Tibbi Mərkəzin (“Semaşko”) baş həkimi Ədalət Dadaşov məlumat verib.
O bildirib ki, 1999-cu il təvəllüdlü Lalə Nəsirzadədə beyin ölümü başlayıb, ağır komadadır: “O, əməliyyat olunub, çünki dalağı və qaraciyəri dağılmışdı. Onda həm də kəllə-beyin tramvası var idi. Yaşama şansı cüzi olduğundan möcüzə gözləyirik. Hazırda reanimasiyadadır”.
1997-ci il təvəllüdlü Rəsul Sadıqovda isə burun sümüklərinin sınığı, qapalı kəllə-beyin travması, baş beyinin silkələnməsi olub. “O, hazırda üz-çənə cərrahiyyə şöbəsində müalicə olunur. 1999-cu il təvəllüdlü Emin Həmidovda kəllə-beyin travması, baş-beyin silkələnməsi diaqnozu qeydə alınıb və vəziyyəti orta-ağırdır. Müalicəsi neyrotravma şöbəsində davam etdirilir”, - deyə baş həkim əlavə edib.
Hər üç yaralı Sumqayıt Dövlət Universitetinin ikinci kurs tələbəsidir.
Səhiyyə Nazirliyinin mətbuat xidmətinin əməkdaşı Səfayə Əhmədova bildirib ki, Sumqayıt Şəhər Təcili Tibbi Yardım Xəstəxanasında olan 14 nəfər yaralıdan beşi bu gün səhər evlərinə buraxılıb: “Hazırda xəstəxanada 9 yaralı qalıb. Ola bilsin ki, müayinə olunduqdan sonra onların da bir neçəsi evə yazılsın”.
Xatırladaq ki, ötən gün Bakı-Sumqayıt yolunda baş verən yol qəzasında mikroavtobusda olan sərnişinlərdən 5 nəfər ölüb, müxtəlif dərəcəli bədən xəsarətləri alan 18 nəfər Sumqayıt Şəhər Təcili Tibbi Yardım xəstəxanasına, 3 nəfər isə Bakı Şəhər Kliniki Tibbi Mərkəzə yerləşdirilib.
E.Ə.
www.oxu.az
"
"Bakıda “Gelandewagen”lərdən ibarət toy karvanı – VİDEOSosial şəbəkədə bahalı avtomobillərdən ibarət toy karvanının görüntüləri yayılıb.
Oxu.Az “Axşam.az”a istinadən xəbər verir ki, Bakıda toylardan birinə gedən karvanda 6-dan çox “Mercedes Gelandewagen” markalı avtomobil olub.
Qeyd edək ki, adıçəkilən avtomobilin orta qiyməti 100 min dollardır. Həmin toy karvanında 6 “Mercedes Gelandewagen” avtomobilinin olduğunu nəzərə alsaq, kortejdəki avtomobillərin ümumi dəyərinin 600 min dollar olduğu ortaya çıxır.



İ.N
www.oxu.az
"
"Qəzada ölən İbrahimin son sözləri: Bayramda atamın yanında olacağamDünən Sumqayıt yolunda baş verən faciəvi qəzada dünyasını dəyişən tələbələrdən biri - Sumqayıt Universitetinin tələbəsi İbrahim Nəsibovun cənazəsi Cəlilabad rayonuna aparılıb.
Oxu.Az yeniçağ.az-a istinadən bildirir ki, mərhumun qardaşı həyəcan keçirtdiyi üçün danışa bilmədiyini deyərək telefonu bibisinə verib.
İbrahim haqqında danışan bibisi dünən axşam onunla son dəfə görüşdüyünü deyib: 
“1997-ci ildə doğulmuşdu. Qardaşımın belini bükdü, İbrahim elə oğul idi ki, onunla bütün rayon fəxr edirdi. Hündür, yaraşıqlı, ağıllı oğlan idi. Universitetdə hamı onun ağlından-kamalından danışırdı. Dünən bizə gəldi, çimdi, dedi-güldü, zarafatlaşdı. Dedi ki, bibi, martın 14-nü, axır çərşənbəni sizinlə keçirəcəyəm, bayramı isə atamın yanında, rayonda olacağam. Mən daha onun yolunu gözləməyəcəm. Qardaşımın balası bizi həmişəlik tərk etdi”.
Bibisinin dediyinə görə, İbrahimin ölüm xəbərini atasına telefon vasitəsilə çatdırıblar: 
“İbrahim qəzada öləndə telefonu yerə düşübmüş. Onun telefonundan atasını yığıb deyiblər ki, balanın vəziyyəti ağırdır, tez gəl. Atası şok keçirdib. Bu bəlanı ömür boyu unutmarıq”.
E.Ə.
www.oxu.az
"
"Bakı-Sumqayıt yolunda qəza törədən sürücünü hansı cəza gözləyir? Dünən Bakı-Sumqayıt yolunda 5 tələbənin ölümünə, 21-nin yaralanmasına səbəb olan “Ford”un sürücüsü Namiq Hüseynov 7 ildən 12 ilədək azadlıq məhrum edilə bilər.
Oxu.Az xəbər verir ki, yol hərəkəti üzrə ekspert, hüquqşünas Ərşad Hüseynov AzVision.az-a bildirib ki, qəza törədən şəxsin sürücülük hüququ varsa, qüvvədə olan Cinayət Məcəlləsinin 263.3 (yol hərəkəti və nəqliyyat vasitələrinin istismarı qaydalarını pozma ehtiyatsızlıqdan iki və daha çox şəxsin ölümünə səbəb olduqda) maddəsi ilə məsuliyyətə cəlb oluna bilər.
Ekspertin fikrincə, onun “sürücülük hüquqi varsa” hissəsi xüsusi vurğulanmalıdır: 
“Ola bilər ki, sürücünün “D” kateqoriyası yoxdur, sürücülük vəsiqəsinin müddəti bitib və yaxud sərxoşluq halı aşkar olunub.
Bu hallar yoxdursa, sürücü 5 illik sürücülük hüququndan məhrum edilməklə, 5 ildən 10 ilədək müddətə azadlıqdan məhrum edilə bilər. Təcrübədən çıxış etsək, deyə bilərik ki, bu sürücüyə 9-10 il iş veriləcək”. 
Ə.Hüseynov vurğulayıb ki, qəza törədən şəxsin sürücülük hüququ olmasa, vəsiqənin müddəti bitsə və yaxud hər hansı bir sərxoşluq halı müəyyən olunarsa, o zaman Cinayət Məcəlləsinin 263-1.4 maddəsinə əsasən məsuliyyətə cəlb olunacaq: 
“Bu maddəyə əsasən, sürücü 5 illik sürücülük hüququndan məhrum edilməklə 7 ildən 12 ilədək azadlıq məhrum ediləcək”.
Qeyd edək ki, dəhşətli qəzaya səbəb olan 50-BN-132 dövlət qeydiyyat nişanlı “Ford” markalı mikroavtobusun sürücüsü, Sumqayıt şəhər sakini, 1976-cı il təvəllüdlü Hüseynov Namiq Hüseyn oğlu saxlanılıb. Hadisə ilə bağlı cinayət işi açılıb.

E.Ə.
www.oxu.az
"
"“Formula 1” sınaqlarından sonra 10 sual Çoxdandır ki, “Formula 1”-in növbəti mövsümü belə maraqla gözlənilmirdi. Yeni texniki reqlament ilə bağlı suallar çoxdur və birinci sınaq həftəsi bütün bu suallara cavab vermədi. 2017-ci ilin avtomobilləri barədə ilkin təsəvvürümüz isə artıq var.  
Almaniyanın “Auto Motor und Sport” nəşrinin jurnalistləri əsas nəticələri ümumiləşdirib sual-cavab formasında təqdim ediblər. 
Yeni avtomobillər köhnələrdən nə dərəcədə sürətlidirlər? 
Müqayisə üçün əvvəlki rekordlara nəzər salaq. Barselonada dairəni keçmək üzrə mütləq nəticə Felipe Masseyə məxsusdur: 2008-ci ildə o, “Ferrari” komandasında idi və 4,665 km məsafəni 1 dəqiqə 18,339 saniyəyə qət edib. 
2017-ci ilin ilk dördgünlük seriyasında ən yaxşı vaxt göstəricisi Valtteri Bottasa məxsus oldu. 1 dəqiqə 19,705 saniyə. “Pirelli” ideal şəraitdə 1 dəqiqə 18 saniyə göstəricini də gözləmək mümkün olduğunu bildirib. 
Yarışçıların tapşırığı çətinləşibmi?
Birmənalı şəkildə. Luyis Hemilton 2017-ci ilin avtomobillərinin sadəcə ən sürətli deyil, eləcə də istifadədə ən mürəkkəb olduğunu da bildirib. Amma iş sadəcə artan sürətdə deyil. Felipe Massanın fikrincə, əgər avtomobil sürüşməyə başladısa, ona nəzarəti bərpa etmək çətindir. “Avtomobil keçən ilkindən daha az sürüşür, amma təkərin yol ilə təmasının itməsi ani, xəbərdarlıqsız baş verir”. 
“Ferrari” nə dərəcədə yaxşıdır? 
“Ferrari” keçən ilkindən daha yaxşı görünür. Dörd günlük sınaqların iki günü ərzində ən yaxşı göstəricilər “Ferrari” pilotlarına məxsus idi. Amma rəqiblər qırmızı avtomobilin çənində daha az yanacağın olduğunu düşünürdülər. Amma “SF70H” rezini “Mercedes” və “Red Bull” avtomobillərində olduğundan daha tez korlanırdı…
Niyə görə “RED BULL RB13” sürəti ilə təəccübləndirmədi? 
“Red Bull” pilotlarının nəticələri “Mercedes” pilotlarının nəticələrindən 1 saniyə geridə idi. Yalnız uzun dairələr silsiləsində RB13 rəqiblərinin səviyyəsində idi. Sanki “Renault” mühərrikləri əvvəlki kimi “Mercedes”dən geri qalırdılar, maksimal sürətə görə isə “Red Bull” sabit şəkildə üçüncü yerdə idi. 
“Mercedes” mühərriki əvvəlki kimi ən güclüdür? 
Hələlik bu suala təsdiq cavabı verilmək lazımdır. Amma “Ferrari” liderlərə çox yaxınlaşıb, amma onların avtomobili maksimal sürətdə W08-dən geri qalır. 
Hazırda aerodinamika mühərrikdən vacibdir?
Birmənalı şəkildə xeyr. Sürət əvvəlki kimi gücdən asılıdır, belə ki, pilotların tam basılmış qaz pedalı ilə keçdikləri dairənin həcmi 10% artıb. 
Şinlər daha yaxşı olub?
Sözsüz. Elə təsəvvür yaranır ki, “Pirelli” öz vəzifəsinin öhdəsindən yaxşı gəlib. Rezin qızmır, deməli, daha az deqradasiyaya uğrayır, korlanma səviyyəsi də azalıb. 
Yarışlar daha da maraqlı olacaqmı?
Hələlik onların taktik planda daha aydın olacağını iddia etmək olar, belə ki, pit-stopların sayı az olacaq. 
Hər hansı qeyri-adi texniki həll peyda olubmu?
Hələlik belə bir şey görmürük. Amma bəzi həllər diqqət çəkirdi, məsələn, “Red Bull” ön hissəsində dəlik, Ferrarinin yan tərəflərində əlavə aerodinamik elementlər, Mersedes və Toro Rossonun ön hissəsində düyünlər. 
Orta-komandaların uğur qazanma şansı varmı?
Sınaqların nəticələrinə görə, sürətdə heç kim “Mercedes”, “Ferrari” və “Red Bull Racing” avtomobillərini ötə bilmir.  Qalanları isə aerodinamik tədqiqatlar zamanı gözlənilməz ixtira edildiyi və ya ilk üçlükdə olan komandalardan hansı birinin səhvə yol verdiyi zaman uğura ümid edə bilərlər. 
E.Ə.
www.oxu.az
 
"
"İlin üç ən yaxşı avtomobili – FOTOCenevrə Avtomobil Sərgisində “İlin ən yaxşı avtomobili” (WCOTY) müsabiqəsinin üç finalçısının adı açıqlanıb.
Oxu.Az xəbər verir ki, siyahıya Almaniyanın Audi Q5 və Volkswagen Tiguan, həmçinin Britaniyanın Jaguar F-Pace avtomobili daxil edilib. Qalib aprel ayında Nyu-Yorkda elan olunacaq.
Ötən il ən yaxşı avtomobil adına Mazda MX-5, 2015-ci ildə isə Mercedes-Benz W205 layiq görülüb.
© AP Photo/ Michel Euler
Audi Q5 2.0 T quattro Paris Avtomobil Sərgisində, 2016-cı il

© Foto: Jaguar
Jaguar F-Pace avtomobili

© Foto: Volkswagen
Volkswagen Tiguan 2017 avtomobili 

S.B.
www.oxu.az
"
"Şəmkirdə qəza: İki ölüŞəmkir rayonunda ölümlə nəticələnən yol-nəqliyyat hadisəsi baş verib.
Oxu.Az xəbər verir ki, APA-nın qərb bürosunun verdiyi məlumata görə, hadisə Şəmkir-Gədəbəy avtomobil yolunun Qasımalılar kəndindən keçən hissəsində qeydə alınıb.
“Niva” markalı avtomobilin aşması nəticəsində avtomobili idarə edən 2002-ci il təvəllüdlü Elzaməddin Vəliyev və onun nənəsi, 1954-cü il təvəllüdlü Vəzifə Vəliyeva hadisə yerində ölüblər.
Faktla bağlı Şəmkir rayon Polis Şöbəsində araşdırma aparılır.
E.Ə.
www.oxu.az
"
"Faciəyə səbəb olan mikroavtobus qanunsuz fəaliyyət göstərirmiş – YENİLƏNİBBu gün səhər saatlarında Bakı–Sumqayıt yolunda baş verən ağır yol-nəqliyyat hadisəsi ilə bağlı Nəqliyyat Nazirliyi bildirir ki, marşrutu üzrə sərnişindaşıma həyata keçirən “50 BL 132” dövlət nömrə nişanlı “Ford Tranzit” markalı mikroavtobus qeyri-qanuni fəaliyyət göstərib. 
Bu barədə Oxu.Az-a Azərbaycan Nəqliyyat, Rabitə və Yüksək Texnologiyalar Nazirliyinin mətbuat xidmətindən məlumat verilib.
Məlumatda qeyd olunur ki, faciəyə səbəb olan mikroavtobusa Nəqliyyat Nazirliyinin Dövlət Avtomobil Nəqliyyatı Xidməti tərəfindən fərqlənmə nişanı verilməyib. Eyni zamanda, nəqliyyat vasitəsi Bakı-Sumqayıt marşrutu üzrə sərnişindaşıma xidməti göstərmək üçün tələb olunan müvafiq icazə sənədini də almayıb:
“Qeyd edək ki, şəhərlərarası sərnişindaşıma ilə məşğul olan bütün avtobuslar Bakı Beynəlxalq Avtovağzalından hərəkət etməlidir. Qəza törədən mikroavtobus isə qeyri-qanuni olaraq “Memar Əcəmi” metro stansiyası yaxınlığından sərnişindaşıma xidməti göstərib”. 
15:55
Bu gün səhər Bakı-Sumqayıt yolunda insan tələfatı ilə nəticələnən qəzaya səbəb olan “Ford” markalı mikroavtobus qanunsuz fəaliyyət göstəribmiş.
Oxu.Az xəbər verir ki, bu barədə Modern.az-a Dövlət Avtomobil Nəqliyyatı Xidmətinin (DANX) İctimaiyyətlə əlaqələr şöbəsinin rəhbəri Şəfa Mehmanqızı məlumat verib. 
O, hazırda araşdırma aparıldığını qeyd edib:
“Avtobus “20 Yanvar” - Sumqayıt istiqamətində qeyri-qanuni olaraq fəaliyyətdə olub. Ona görə də proses Dövlət Yol Polisi İdarəsi tərəfindən araşdırılır və ekspert rəyindən sonra açıqlama veriləcək”.
Ş.Mehmanqızı Dövlət Avtomobil Nəqliyyatı Xidməti tərəfindən həmin mikroavtobusa fərqlənmə nişanı və marşrut kartı verilmədiyini qeyd edib:
“Ford” markalı mikroavtobus qeyri-qanuni fəaliyyət göstərib”. 
E.Ə.
www.oxu.az
"
"Şirvanda qəza törədib qaçan sürücü həbs edildiDaxili işlər və prokurorluq orqanları əməkdaşlarının həyata keçirdikləri təxirəsalınmaz istintaq hərəkətləri və əməliyyat-axtarış tədbirləri nəticəsində Şirvan şəhərində ölümlə nəticələnən yol-nəqliyyat hadisəsini törədərək hadisə yerindən qaçmış sürücü həbs olunub.
Oxu.Az-ın xəbərinə görə, Daxili İşlər Nazirliyi və Baş Prokurorluğun mətbuat xidmətlərinin birgə məlumatında deyilir ki, martın 6-da saat 01 radələrində Şirvan şəhəri ərazisində naməlum avtomobilin sürücüsünün yol hərəkəti və nəqliyyat vasitələrinin istismarı qaydalarını kobud surətdə pozaraq yolu keçən piyada Abışov Rüstəm Qardaş oğlunu vurub hadisə yerindən qaçması və sonuncunun aldığı xəsarətlərdən orada ölməsi faktına görə şəhər Polis Şöbəsinin İstintaq Bölməsində Cinayət Məcəlləsinin 263.2 (yol hərəkəti və nəqliyyat vasitələrinin istismarı qaydalarını pozma) və 264-cü (yol-nəqliyyat hadisəsi yerindən qaçma) maddələri ilə cinayət işi başlanıb.
Aparılmış təxirəsalınmaz istintaq-əməliyyat tədbirləri nəticəsində yol-nəqliyyat hadisəsinin “Opel Astra” markalı, 99-DB-469 dövlət qeydiyyat nişanlı avtomobilin sürücüsü, Şirvan şəhər sakini, 1969-cu il təvəllüdlü Əliyev Cahid Rizvan oğlu tərəfindən törədilməsində əsaslı şübhələr olduğundan o, tutularaq istintaqa cəlb edilib.
C.Əliyev iş üzrə təqsirləndirilən şəxs qismində cəlb olunaraq ona Cinayət Məcəlləsinin qeyd edilən maddələri ilə ittiham elan olunub və məhkəmənin qərarı ilə barəsində həbs qətimkan tədbiri seçilib.
Hazırda iş üzrə istintaq tədbirləri davam etdirilir.
E.Ə.
www.oxu.az
"
"Qəzada ölən beş tələbədən 3-ü qrup yoldaşı olub – FOTO + YENİLƏNİB“Qafqazinfo” vəfat edən tələbələrlə bağlı bəzi məlumatları əldə edib.
İbrahim Nəsibov universitetin 3-cü kurs tələbəsi olub. O, fizika və elektronika fakültəsində təhsil alırmış. Tələbə gənc bu gün Mərdəkanda dəfn olunub.
İbrahim Quliyev də eyni fakültənin 3-cü kursunda təhsil alırmış. Cəlilabad rayonunda torpağa tapşırılıb.
Qəzanın qurbanı olan digər 3 tələbə Çinarə Quliyeva, Roza Muradova və Rəşad Caniyev də tələbə yoldaşı olublar. Hər üçü də tarix və coğrafiya fakültəsinin III kursunda oxuyurlarmış. Rəşad Canıyev Lənkəran, Çinarə Quliyeva Füzuli, Roza Muradova isə Cəlilabad rayonundandır.
 
11:55
Bakı-Sumqayıt yolunda baş verən qəzada ölənlərin adları açıqlanıb.
Oxu.Az xəbər verir ki, Baş Dövlət Yol Polis İdarəsindən APA-ya verilən xəbərə görə, hadisə nəticəsində 5 nəfər dünyasını dəyişib.
Bunlar Quliyeva Çinarə Azər qızı (1996-cı il), Nəsibov İbrahim Xəqani oğlu (1996-cı il), Muradova Roza Eynulla qızı (1997-ci il), Quliyev İbrahim Vuqar oğlu (1996-cı il), Caniyev Rəşad Füzüli oğludur (1997-cı il) .
Bakı-Sumqayıt yolunda baş verən qəzada xəsarət alanların bəzilərinin adları məlum olub.
Hadisə nəticəsində xəsarət alan 17 nəfər - Babayev Orxan Xəqani oğlu, Mirzəyeva Mina, Qocayev Nicat Faiq oğlu, Cəfərova Aytən Əliyulla qızı, Əsgərli Oqtay Etibar oğlu, Fərzəliyeva Xavər Məlik qızı, Tağıyev Samir Məhəd oğlu, Cəbiyev Əfsər Əli oğlu, Manafov Bəybala Vüqar oğlu, Kərimova Təranə Şair qızı, Həsənov Elgiz Sərvər oğlu, Məmmədov Məhəmməd Şahin oğlu, Quluzadə Aytən Altay qızı, Baxışova İlahə Azər qızı, Amani Abbas Esmalı, Əliyev Elvin Rəşad oğlu, Mürsəlzadə Aydan Zahir qızı Sumqayıt Şəhər Təcili Tibbi Yardım Xəstəxanasına yerləşdirilib.
Onların hamısı Sumqayıt Dövlət Universitetinin tələbəsidir.


İbrahim Nəsibov











Çinarə Quliyeva





Canıyev Rəşad




















E.Ə.
www.oxu.az
"
"Qanunsuz sərnişindaşıma ilə məşğul olan avtobus qəza törətdi: Ölənlər var – YENİLƏNİBDaxili İşlər Nazirliyi (DİN) Bakı-Sumqayıt yolunda baş vermiş qəza barədə məlumat yayıb.
DİN-in mətbuat xidmətindən Oxu.Az-a daxil olan məlumatda deyilir ki, martın 9-da saat 08 radələrində Abşeron rayonu ərazisində Sumqayıt şəhər sakini Namiq Hüseynovun idarə etdiyi “Ford” markalı mikroavtobus yolun hərəkət hissəsində dayanmış həmyerlisi Elvin Şəmistanlıya məxsus “ZİL” markalı yük avtomobilinin arxa hissəsinə çırpılıb.
Nəticədə mikroavtobusda olan sərnişinlərdən 5 nəfər ölüb, müxtəlif dərəcəli bədən xəsarətləri alan 18 nəfər Sumqayıt şəhər Təcili Tibbi Yardım xəstəxanasına, 3 nəfər isə Bakı şəhər Kliniki Tibbi Mərkəzə yerləşdirilib.
Faktla bağlı DİN-in Baş İstintaq və Təhqiqat İdarəsinə bilavasitə tabe olan Yol-nəqliyyat hadisələrinə dair işlər üzrə İstintaq və Təhqiqat Şöbəsində Azərbaycan Respublikası Cinayət Məcəlləsinin 263.3-cü (yol hərəkəti və nəqliyyat vasitələrinin istismarı qaydalarının pozulması ehtiyatsızlıqdan iki və daha çox şəxsin ölümünə səbəb olduqda) maddəsi ilə cinayət işi başlanılıb. Mikroavtobusun sürücüsü Namiq Hüseynov şübhəli şəxs qismində məsuliyyətə cəlb olunub.
Hazırda cinayət işi üzrə zəruri və təxirəsalınmaz istintaq tədbirləri həyata keçirilir.
14:58
Bu gün Bakı-Sumqayıt yolunda baş verən və nəticədə beş nəfərin öldüyü, 20 nəfərin yaralandığı ağır qəzanın təfərrüatları məlum olub.  
Oxu.Az “Sputnik Azərbaycan”a istinadən xəbər verir ki, hadisənin şahidlərindən birinin sözlərinə görə, Sumqayıt Dövlət Universitetinin tələbələrinin olduğu “Ford Tranzit” avtomobilinin ardınca şəxsi avtomobilində bu universitetin dekanı da yola düşüb. Avtobus yolun kənarında dayanan kərpic yüklü olan yük maşınına çırpılanda dekan avtomobilini saxlayıb. O, avtobusda tələbələrinin olduğunu bilmirdi. 
Yaxın gəldikdə kişi xəsarət alanların çoxluğundan şok keçirib. Qəzanın bütün qurbanları hələlik sağ idilər. Daha böyük şoku isə o, yaralılar arasında tələbələrini tanıyarkən yaşayıb. Bir neçə dəqiqə sonra tələbələrindən ikisi onun gözü önündə ölüb. Faciənin şahidlərinin sözlərinə görə, mikroavtobusun sürücüsü sürət həddini aşıb. 
Həmçinin məlum olub ki, Sumqayıt sakini, sürücü Hüseynov Namiq Hüseyn oğlu tələbələrlə razılaşaraq onları hər gün Bakıda öncədən danışılmış yerdən götürərək universitetin qarşısına aparırdı. 
10:57
Bakı-Sumqayıt yolunda baş verən qəzada ölənlərin adları məlum olub.
Oxu.Az xəbər verir ki, avtobusun sərnişinlərinin hamısının tələbə olduğu bildirilir. 
Belə ki, qəzaya uğramış qanunsuz sərnişindaşıma ilə məşğul olan “Ford-tranzit” markalı mikroavtobus tələbələri Sumqayıt Dövlər Universitetinə aparırmış.
Səhiyyə Nazirliyindən Trend-ə verilən məlumata görə, qəza nəticəsində ölənlərin sayı 5-ə çatıb.
Sumqayıt Dövlət Universitetinin mətbuat xidmətinin rəhbəri Nazıxanım Cəlilli Report-a açıqlamasında bildirib ki, hadisə nəticəsində universitetin Fizika və Elektroenergetika fakültəsinin 3-cü kurs tələbələri Quliyev İbrahim və Nəsibov İbrahim ölüb. 
Qəza nəticəsində xəsarət alan və 1 saylı Kliniki Tibbi Mərkəzə yerləşdirilən 1999-cu il təvəllüdlü Canıyev Rəşad xəstəxanada dünyasını dəyişib. Mərkəzdən bildirilib ki, o, qəza nəticəsində ağır kəllə-beyin travması alıb.


Canıyev Rəşad


İbrahim Nəsibov








09:32
Abşeron rayonu ərazisində qanunsuz sərnişindaşıma ilə məşğul olan mikroavtobus qəzaya düşüb.
Oxu.Az xəbər verir ki, “Ford-Tranzit” markalı sərnişin mikroavtobusu yolun kənarındakı maneəyə çırpılıb.
Məlumata görə, “20 Yanvar” metro stansiyasının yaxınlığında qanunsuz sərnişindaşıma ilə məşğul olan mikroavtobusun sürücüsü Bakı-Sumqayıt yoluna çıxan piyadanı vurmamaq üçün manevr etmək istəyib, nəticədə mikroavtobus maneəyə çırpılıb. 
Zərbə nəticəsində yolu keçmək istəyən piyada dəmir arakəsmələrə çırpılıb.
İlkin məlumata görə, 3 nəfər ölüb, 5 nəfər müxtəlif dərəcəli bədən xəsarətləri ilə xəstəxanaya yerləşdirilib.
Qəza yerinə yol polisi və təcili tibbi yardım maşınları cəlb olunub.


E.Ə.
www.oxu.az
"
"Cenevrə Avtomobil Sərgisinin ən diqqət çəkən superkarları – FOTO Bu il keçirilən Cenevrə Avtomobil Sərgisi avtomobil sənayesinin nəhənglərinin toplaşdığı və ən yeni modellərini avtomobil sevərlərə təqdim etdiyi ən böyük tədbirlərdən biridir. 
Oxu.Az xəbər verir ki, dünyanın ən məşhur avtomobil markalarının bir yerə gəldiyi Cenevrədə ən çox diqqət çəkən avtomobillər müxtəlif markaların superkarları olub. 
Həmin superkarları təqdim edirik: 

McLaren 720S

Ferrari 812 Superfast

Pininfarina Fittipaldi EF7 

Aston Martin AM-RB 001 Valkyrie

Bugatti Chiron

Vanda Dendrobium

Lamborghini Huracan Performante

Zenvo TS1 GT

Sin R1 550

Rimac Concept One

Köennigseg Regera

Köenigsegg Agera Gryphon

Tata Tamo

Ruf CTR

Scuderia Cameron Glickenhaus SCG 003

Techrules Ren
İsmayıl Nur
www.oxu.az
"
"“Airbus” Cenevrədə uça bilən konsept avtomobilini təqdim edib – FOTO + VİDEO Dünyanın ən məşhur təyyarə istehsalçılarından olan “Airbus” şirkəti bu dəfə də özünü uçan avtomobil sənayesində yoxlamaq qərarına gəlib.
Oxu.Az xəbər verir ki, şirkət Cenevrə Avtomobil Sərgisində “Pop up” adı verdiyi yeni uça bilən konsept avtomobilini təqdim edib. 
“Italdesign” şirkəti ilə birlikdə hazırlanan konsept avtomobil dronların istifadə etdiyi texnologiyaya oxşar şəkildə 4 pərvanə sayəsində havaya qalxaraq uça bilir. 
Avtomobilin yüngül və zərbələrə davamlı olması üçün “Pop up”ın korpusu tamamilə karbon fiber materialdan hazırlanıb.
2,6 metr uzunluğu olan avtomobil süni intellektlə də təchiz olunacaq. Belə ki, gedəcəyiniz yerin koordinatları dediyiniz zaman avtomobil həmin əraziyə quru və ya hava yolu ilə getməyə ən optimal variantı hesablayaraq özü qərar verəcək.
Avtomobilin seriya istehsalına nə vaxt başlanılacağı bilinməsə də, “Airbus” şirkəti avtomobil sənayesinin gələciyini uçan avtomobillərdə gördüyünü açıqlayıb. 






























İsmayıl Nur
www.oxu.az
"
" Tələbələrin ölümünə səbəb olan sürücü tutuldu – YENİLƏNİBBakı-Sumqayıt yolunda baş verən qəza ilə bağlı iki nəfər saxlanılıb.
Oxu.Az xəbər verir ki, Daxili İşlər Nazirliyinin (DİN) Baş İstintaq və Təhqiqat İdarəsindən Report-un sorğusuna cavab olaraq bildirilib ki, 50-BN-132 dövlət qeydiyyat nişanlı “Ford” markalı mikroavtobusun sürücüsü, Sumqayıt şəhər sakini, 1976-cı il təvəllüdlü Hüseynov Namiq Hüseyn oğlu sürətlə hərəkət edən zaman idarəetməni itirərək yol kənarında dayanmış “ZİL” markalı yük maşınına, sonra isə dəmir yolayrıcına çırpılıb.
İdarədən, həmçinin əlavə olunub ki, “ZİL” markalı yük maşını hadisədən əvvəl xarab olaraq yol kənarında dayanıb.
Hadisə ilə bağlı mikroavtobusun sücüsü ilə yanaşı, “ZİL”-in sürücüsü Şəmistanlı Elvin Eldar oğlu da saxlanılıb.
Hər iki sürücü dindirilir, onların sərxoş olub-olmadığı da araşdırılır.
Faktla bağlı cinayət işi başlanılıb. 
11:24
Bakıdan Sumqayıt şəhəri istiqamətinə gedərkən qəzaya uğrayan qanunsuz sərnişindaşıma ilə məşğul olan mikroavtobusun sürücüsü saxlanılıb.
Oxu.Az xəbər verir ki, Daxili İşlər Nazirliyinin (DİN) Baş İstintaq və Təhqiqat İdarəsindən Report-a bildirilib ki, 50-BN-132 dövlət qeydiyyat nişanlı “Ford” markalı mikroavtobusun sürücüsü, Sumqayıt şəhər sakini, 1976-ci il təvəllüdlü Hüseynov Namiq Hüseyn oğlu sürətlə hərəkət edən zaman idarəetməni itirərək dəmir yolayrıcına çırpılıb. 
“Onun qarşısına piyada çıxmayıb”, - deyə idarədən bildirilib.
Hüseynov Namiq Hüseyn oğlu dindirilir, həmçinin onun sərxoş olub-olmadığı araşdırılır.
Faktla bağlı cinayət işi başlanılıb.
E.Ə.
www.oxu.az
"
"Bakıda traktor yol hərəkəti qaydalarını kobud şəkildə pozdu – VİDEOBakıda traktor sürücüsü sərnişini traktorun kürüyücü hissəsində apararaq kobud qayda pozuntusuna yol verib.
Oxu.Az xəbər verir ki, Bakı-Sumqayıt yolunun Beynəlxalq Avtovağzal Kompleksinin yaxınlığında sürücülərdən biri tərəfindən çəkilən görüntü daha sonra “Xəzər Xəbər”ə göndərilib. 
Kadrlardan aydın olur ki, sürəti elə də az olmayan traktorun ön hissəsində duran şəxs arabir səkiyə düşüb, sellofanda olan zibilləri traktora atır. Bu şəkildə kommunal işçiləri 1-2 kilometr yollarına davam edirlər.
Görüntünü izləyən yol hərəkəti üzrə ekspert Ərşad Hüseynov sürücünün kobud qayda pozuntusuna yol verdiyini və bu halın təhlükəli olduğunu deyir. Ekspertin sözlərinə görə, belə səhvə görə həmin şəxslər məsuliyyətə cəlb edilməlidirlər.
Məsələ ilə bağlı Bakı Şəhər Dövlət Yol Polisi İdarəsinin bölmə rəisi Vaqif Əsədov bildirdi ki, qaydaları kobud şəkildə pozan bu cür sürücülərə yol-patrul xidmətinin əməkdaşları dəfələrlə xəbərdarlıq edirlər, hətta cərimələnən sürücülər də olub.
“Xəzər Xəbər”in mövzu ilə bağlı daha ətraflı videomaterialını təqdim edirik:

İ.N
www.oxu.az
"
"“Maybach” yeni avtomobilini təqdim edib – FOTO + VİDEO“Mercedes Benz”in də daxil olduğu “Daimler AG” korporasiyasının lüks avtomobillər üzrə ixtisaslaşmış digər üzvü “Maybach” şirkəti G seriyasından olan yeni avtomobilini təqdim edib.
Oxu.Az xəbər verir ki, Cenevrə Avtomobil Sərgisində nümayiş etdirilən “Mercedes-Maybach G-650” modeli təxminən 630000 avro qiyməti ilə SUV sinfində dünyanın ən bahalı avtomobili ünvanını əlində saxlayacaq. 
G-650 daha çox biznes sinfindən olan avtomobilləri ilə məşhur olan “Maybach”ın ilk SUV avtomobilidir. Avtomobil həm ənənəvi sərt tavan, həm də “Landaulet” adı verilən qatlanaraq yığıla bilən yumşaq örtüklü tavan versiyalarına sahib olacaq. 
“Maybach” bu modeldən cəmi 99 ədəd istehsal etməyi planlaşdırır. 
















































İsmayıl Nur
www.oxu.az
"
"Yol polisi bahalı avtomobilləri cərimə meydançasına saldı – FOTOBakıda yol polisi əməkdaşları bir neçə bahalı avtomobili cərimə meydançasına salıb.
Oxu.Az xəbər verir ki, Avtosfer.az-ın əməkdaşı həmin avtomobillərin bir neçəsinin fotolarını Bakı Şəhər Dövlət Yol Polisi İdarəsinin yaxınlığındakı cərimə meydançasında çəkib. 
Məlum olub ki, “Mercedes GL”, “Porsche”, “BMW”, “Land Rover”, “Dodge”, “Crsyler” və başqa bu kimi bahalı avtomobillərin cərimə meydançasına salınmasına səbəb onları idarə edən şəxslərin xeyli miqdarda ödənilməyən cəriməsinin olmasıdır. 
Bundan əlavə, avtomobili sərxoş halda idarə edən, nəqliyyat vasitəsinə əlavə avadanlıqlar quraşdıran sürücülərin də avtomobili cərimə meydançasına salınıb. Həmin avtomobillər arasında AA seriyalı 100 minlik avtomobil də var.
“Niva” markalı avtomobildə isə konstruksiya dəyişikliyi edildiyi üçün cərimə meydançasına gətirilib.
Cərimə meydançasında çəkilən fotoları təqdim edirik:
































E.Ə.
www.oxu.az
"
"Bakıda avtomobil piyadanı vuraraq öldürüb – FOTOBakıda piyadanın ölümü ilə nəticələnən yol-nəqliyyat hadisəsi baş verib. 
Oxu.Az-ın APA-ya istinadən verdiyi məlumatına görə, hadisə paytaxtın Xətai rayonu ərazisində, Nobel prospektində baş verib. Piyada keçidinin olmadığı ərazidə yolu keçən gənci “Mercedes” markalı avtomobil vurub. Zərbənin gücündən piyada yan tərəfdə hərəkət edən digər “Mercedes”in alın şüşəsinə çırpılıb və nəticədə dünyasını dəyişib.
Hadisə yerinə Xətai Rayon Polis İdarəsi və Dövlət Yol Polisi Şöbəsinin əməkdaşları cəlb olunub. Məlum olub ki, dünyasını dəyişən piyada Tovuz rayon sakini, 1994-cü il təvəllüdlü Mahmudzadə Elsevər Nazim oğludur. 23 yaşlı gənc Tovuzdan Bakıya gəlib və tikintilərdən birində fəhləliklə məşğul olub. Elsevər Mahmudzadə Nobel prospektində qohumları ilə birlikdə kirayədə yaşayırmış. O, martın 8-i saat 21 radələrində işdən çıxıb evə gedərkən yol qəzası baş verib.
Faktla bağlı Xətai Rayon Polis İdarəsində araşdırma aparılır. 











N.О.
www.oxu.az
"
" Bu il 47 qadın sürücü avtomobili sərxoş vəziyyətdə idarə edibBiz təhlillər apararkən sükan araxasındakı xanımların da inzibati məsuliyyətə cəlb edilməsinin şahidi oluruq.
Oxu.Az xəbər verir ki, bunu “Report”a Bakı Şəhər Baş Polis İdarəsi Dövlət Yol Polisi (DYP) İdarəsinin bölmə rəisi, polis polkovniki Vaqif Əsədov bildirib.
Onun sözlərinə görə, Bakı şəhəri üzrə qeydə alınan ümumi yol qəza hadisələrində 27 nəfərin yaralanması ilə nəticələnən 19 yol-nəqliyyat hadisəsi qadın sürücülər tərəfindən törədilib: 
“Bundan başqa, tərtib edilən protokolları təhlil etdikdə spirtli içkinin təsiri altında 47, işıqforun qırmızı işığında 11, manevretmə və yolayrıcının keçmə qaydalarının pozulmasına görə 159, təhlükəsizlik kəmərindən istifadə etməyən 104, polisin qanuni saxlama əmrinə məhəl qoymayan 39 qadın sürücü inzibati məsuliyyətə cəlb edilib”. 
V.Əsədov deyib ki, indiyədək 200 qadın sürücü onlara tərtib olunan protokolların cəriməsini ödəməyib: 
“Təyin olunmayan yerlərdən piyada kimi keçən 2500-dən artıq qadına protokol tərtib olunub”. 
S.B.
www.oxu.az
"
"Yol polisindən qadın sürücülərə sürpriz – FOTOBu gün Bakı Şəhər Dövlət Yol Polisi İdarəsi paytaxtda 8 Mart - Beynəlxalq Qadınlar Günü münasibətilə reyd keçirib.
Oxu.Az SalamNews-a istinadən xəbər verir ki, reyddə yol polisi yol hərəkəti qaydalarını pozan, sənədlərində problem olan qadın sürücülərə cərimə əvəzinə gül dəstəsi və hədiyyələr veriblər. Aksiya şəhərin mərkəzi küçə və prospektlərində həyata keçirilib.
Bakı Şəhər Dövlət Yol Polisi İdarəsinin bölmə rəisi, polis polkovniki Vaqif Əsədov jurnalistlərə bildirib ki, Bakı Şəhər Dövlət Yol Polisi İdarəsi 8 Mart - Beynəlxalq Qadınlar Günü münasibətilə gün ərzində Bakıda “Nümunəvi qadın sürücü” şüarı altında keçirilən ənənəvi aksiya çərçivəsində, şəhərin mərkəzi küçə və prospektlərində “Yol hərəkəti haqqında” Qanunun tələblərini pozmayan xanım sürücülərə müxtəlif hədiyyələr təqdim edilir: 
“Hər bir nümunəvi xanm sürücüyə tərəfimizdən 8 hədiyyə təqdim olunur. Onlar avtomobili pusluz yumaq, restoranda 2 nəfərlik pulsuz şam etmək, pulsuz yanacaq doldurmaq üçün kuponlar, pulsuz sığorta, telefon danışığı kartları, qida və kosmetika məhsulları, qablar və güllərlə mükafatlandırılırlar”.
Aksiya bu gün axşam saatlarına kimi davam edəcək.



































S.B.
www.oxu.az
"
"Dörd yaşayış məntəqəsini birləşdirən yol yenidən qurulur – FOTO + VİDEO“Azəravtoyol” ASC Ağdaş rayonu Qolqəti-Dəhnəxəlil-Qoşaqovaq-Ərəbocağ avtomobil yolunun yenidən qurulması işlərinə start verib. 
Qurumdan Oxu.Az-a verilən məlumata görə, yenidənqurma işlərinin aparıldığı bu yolun ümumi uzunluğu 34 km-dir. Tikinti işləri çərçivəsində yolun eni mövcud 6-7 metrdən 10 metrə qədər genişləndirilir.
Hazırda ərazidə yol yatağının yararsız qruntu ərazilərdən asılı olmaqla qazılaraq çıxarılır, əvəzinə yeni yol yatağının və yol əsasının tikintisi işləri aparılır. Yol əsası hazır olandan sonra yola ikiqat olmaqla 12 sm qalınlığında asfalt-beton örtüyü döşənəcək. Ümumilikdə  200 min kv. metrdən çox sahənin asfaltlanması nəzərdə tutulur.
Layihə çərçivəsində yolun hər bir istiqamət üzrə çiyinlərinin eni 2 metr, hərəkət hissəsi isə 6 metr olacaq. Bir gediş və bir gəliş olmaqla 2 hərəkət zolağından ibarət olacaq yol IV texniki dərəcəyə uyğun olaraq tikilir.
Bundan başqa, tikinti işləri zamanı avtomobil yolunun altından suların ötürülməsi, əkin sahələrinin suvarılması üçün 120 ədəd müxtəlif diametrli suötürücü boruların quraşdırılması işləri də aparılacaq.
Avtomobil yolunun əsaslı şəkildə bərpası 4 yaşayış məntəqəsinin sakinlərinin gediş-gəlişini xeyli yaxşılaşdıracaq, yük və sərnişin daşınması asanlaşacaq.
Tikinti işləri bitdikdən sonra yolda nəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılacaq, yolcizgi və yolgöstərici xətlərinin çəkilişi işləri aparılacaq.





















S.B.
www.oxu.az
"
"Rusiya istehsalı avtomobillərdən hansı daha üstündür? – VİDEO“Avtotest” verilişi yeni müqayisəli testini təqdim edib.
Oxu.Az xəbər verir ki, bu dəfə Rusiya istehsalı avtomobillər test olunub. Nəticələr maraqlı və hətta bəzi modellər üçün gözlənilməzdir.
 
“VAZ 2107”, “Lada 4x4” və “Lada Priora” avtomobilləri haqda ətraflı məlumat üçün videonu izləyin:

İ.N
www.oxu.az
"
"Sürücü qadına əsəbiləşdi: Camaatı bədbəxt edəcəksən... – VİDEOBakıda sürücü ilə piyada arasında mübahisə yaranıb.
Oxu.Az baku.ws-ə istinadən xəbər verir ki, yerüstü keçid ola-ola piyada avtomobil yolundan keçməyə cəhd göstərir.
Bu zaman avtomobilini saxlayan sürücü əvvəlcə qadına əsəbiləşsə də, sonradan yolu bu cür keçməyin riskli olduğunu uzah edir. Bildirir ki, bu həm onun həyatı, həm də sürücülər üçün ciddi təhlükədir. Daha sonra sürücü qadına yerüstü keçidi göstərərək ondan istifadə etməyi tövsiyə etsə də, qadın onun sözünü dinləmədən yolu keçməyə davam edib.
Qeyd edək ki, piyadalar yol hərəkəti qaydalarının pozduqlarına görə İnzibati Xətalar Məcəlləsinin 153-cü maddəsinə müvafiq olaraq məsuliyyət daşıyırlar. İnsanların müəyyən olunmayan yerlərdən keçdiyinə görə 20 manat miqdarında cərimə olunurlar.
Əfsuslar olsun ki, bəzi piyadalarımız “Yol hərəkəti haqqında” qanunun 40-cı maddəsinə əməl etməmələri nəticəsində cərimə olunduqda, bəzən bunu xəbərdarlıqla da kifayətlənə biləcəyini söyləyirlər. Qanunvericilikdə piyadalar tərəfindən yol hərəkəti qaydalarını pozulmasına görə yalnız cərimə nəzərdə tutulub. Bu cərimələr də yeraltı, yerüstü keçidlərin olduğu ərazilərdə qaydaları pozan piyadalara tətbiq olunur. 

A.M.
www.oxu.az
"
"Bakı-Şamaxı yolunda çoxlu tektonik çat var“Dünən Bakı-Şamaxı avtomobil yolunun 106-cı kilometrliyində baş vermiş torpaq sürüşməsi aktiv fazadadır”.
Oxu.Az xəbər verir ki, bunu APA-ya Ekologiya və Təbii Sərvətlər Nazirliyinin (ETSN) Milli Geoloji Kəşfiyyat Xidmətinin Geoloji planlama ekspedisiyasının rəisi Əziz Qaralov deyib.
Ötən il Geoloji planlama ekspedisiyanın Bakı-Şamaxı avtomobil yolunun 106-cı km-də istiqaməti dəyişmək barədə tövsiyə xarakterli təklif irəli sürdüyünü xatırladan Ə. Qaralov bildirib ki, növbəti dəfə həmin ərazidə sürüşmə baş verib, sürüşmə davam edir: “Sürüşmə “Acıdərə” adlı ərazini əhatə edir. “Acıdərə”nin həm sağ, həm də sol tərəfi Şamaxı-Qobustan sinklinoriumunda yerləşir. Altında maykop çöküntüləri, üstündə 3 metrə yaxın torpaq qatıdır. Yolun sol tərəfində yamacın meyliliyi təxminən 20 dərəcədir. Bakı-Şamaxı avtomobil yolunun 106-cı kilometrliyində çoxlu tektonik çatlar mövcuddur və yeraltı sular demək olar daimi üzdə olur. Həmin horizont sulu horizontdur”.
O qeyd edib ki, 106-cı km-də sürüşmənin uzunluğu təxminən 20-30 metr, eni isə 70-85 metrə yaxındır: “Sürüşmə qaşının hündürlüyü 70 sm-ə qədər olur. Yolun sol hissəsində istinad divarı da tikilib, su ötürücü quraşdırılıb. Sürüşmə baş verdikcə torpaq yola tökülür, gediş-gəlişə mane olur. “Acıdərə” özü tektonik qırılma zonasında yerləşir. Dərə boyu, tektonik qırılma baş verdikdə uzunluğu 5-20 metr olan çatlar əmələ gəlir. Çatların eni bəzən 5-10 sm olur. Səth suları da həmin çatlar vasitəsilə üzə çıxır. Yamac daimi sulu, nəm olur. Əlavə olaraq yağış yağdıqda kütlə tam doyur, ilişmə qüvvəsi azalır, ağırlıq qüvvəsi artır və maililiyi yola tərəf olan yamac istiqamətində sürüşmə baş verir”.
Qeyd edək ki, Bakı-Şamaxı yolunun 106-cı km-dəki sürüşmə sahəsi təhlükəli sürüşmə sahələrinin topoqrafik əsaslar üzərində hazırlanmış xəritələr toplusuna daxil edilib.
A.M.
www.oxu.az
"
"Vətəndaşlar nəqliyyatın icbari sığortasını onlayn edəcəklərAzərbaycan vətəndaşları sığortanın ən sadə və ən rahat modeli olan onlayn sığortadan “Elektron hökumət” portalı üzərindən istifadə edəcəklər. “Elektron hökumət” portalının operatoru olan Məlumat Hesablama Mərkəzi (MHM) tərəfindən “İcbari nəqliyyat sığortası” adlı xidmət elektronlaşdırılaraq portala inteqrasiya edilib.
Bu barədə Oxu.Az-a MHM-dən məlumat verilib.
Nəqliyyatın icbari sığortasını onlayn etmək üçün “Elektron hökumət” portalına daxil olub “Digər” xidmətlərin içərisindən “İcbari nəqliyyat sığortası” xidməti seçilir. Açılan pəncərədə nəqliyyat vasitəsinin qeydiyyat nişanını daxil edib “Davam et” düyməsini sıxdıqdan sonra avtomobilin ban nömrəsini qeyd etmək tələb olunur.
Ban nömrəsi daxil edildikdən sonra ekranda avtomobilin markası və modeli görünür. Bundan sonra vətəndaş şəxsi məlumatlarını sistemə daxil edib “Davam et” düyməsini seçir. Sonra sığortanın qüvvəyə minmə tarixi müəyyənləşdirilir. Əslində, sığortanın qüvvəyə minmə tarixi sistem tərəfindən avtomatik təyin edilir, lakin vətəndaş 30 gündən artıq olmamaq şərti ilə digər tarixi də seçə bilər. Açılan səhifədə sığorta şirkətlərinin adları və ödəniləcək məbləğ görünür. Vətəndaş istənilən sığorta şirkətini seçir, şığorta haqqını ödəyir və sığortasını əldə edir.
Qeyd edək ki, klassik formadan fərqli olaraq, onlayn sığorta təhlükəsizlik və rahatlığına görə bir sıra üstünlüklərə malikdir. Elə buna görə də dünyada əksər insanlar birbaşa sığortaya üstünlük verirlər. Statistikaya görə, britaniyalıların 70%-i, Fransada isə yerli əhalinin 50%-i onlayn sığortadan istifadə edir. Onlayn sığortanın müsbət cəhətlərindən biri də burada vasitəçinin olmamasıdır. Yəni elektron sığorta broker və ya agentlərin iştirakı olmadan sığortaçı və müştəri arasında birbaşa əlaqə yaradılması deməkdir. Bu isə öz növbəsində, sığorta xərclərini azaldır.
A.M.
www.oxu.az
"
"Bakının mərkəzində kran aşıb? – FOTO + YENİLƏNİBBakıda Mehdi Mehdizadə küçəsində qəzalı vəziyyətə düşən körpünün təmirinə başlanıb.
Oxu.Az xəbər verir ki, bu barədə Trend-ə “Azərbaycan Dəmir Yolları” Qapalı Səhmdar Cəmiyyətindən həmin körpüdə kranın aşması ilə bağlı yayılan məlumatlara münasibət bildirərkən deyiblər.
Qeyd olunub ki, bir müddət əvvəl betonqarışdıran maşının çırpılması nəticəsində körpü qəzalı vəziyyətə düşmüşdü. Bununla əlaqədar olaraq, həmin körpü “Azərbaycan Dəmir Yolları” QSC tərəfindən təmirə bağlanıb:
“Bu məqsədlə körpüdə bu gün səhərdən təmir işlərinə başlanıb. Təmirlə əlaqədar həmin küçədə nəqliyyatın hərəkəti də müvəqqəti dayandırılıb. Kranın aşması barədə yayılan məlumatlar həqiqətə uyğun deyil”.
11:54
Bakının mərkəzində qaldırıcı kran aşıb.
Oxu.Az xəbər verir ki, hadisə Mərkəzi Neftçilər Xəstəxanasından 28 May küçəsi istiqamətinə gedən yolda baş verib.
Belə ki, kran Mehdi Mehdizadə küçəsindən 28 May küçəsi istiqamətinə gedən yolun üstündəki dəmiryolu körpünün üstünə aşıb. Nəticədə körpü yararsız vəziyyətə düşüb.
Hazırda yolda nəqliyyatın hərəkəti dayandırılıb.
Hadisə nəticəsində xəsarət alanlarla bağlı məlumat yoxdur. Əraziyə aidiyyəti qurumlar cəlb olunub.
Qeyd edək ki, həmin ərazidə yerləşən körpü uçma təhlükəsi ilə üzləşib. Bir müddət öncə yolda qəza baş verib. Yük avtomobili körpüyə çırpılmışdı, nəticədə körpüdə iri çat əmələ gəlmişdi.



Elvin Əhmədov
FOTO: Ramin Səmədov
www.oxu.az
"
" Yol polisi ilə mübahisə edərək ölən sürücü ilə bağlı – YENİ XƏBƏRMartın 4-ü saat 12 radələrində Bakıda yol polisi ilə mübahisə edən sürücünün ölüm hadisəsi ilə bağlı araşdırmalar davam etdirilir.
Oxu.Az xəbər verir ki, Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov lent.az-a açıqlamasında bildirib ki, Ziya Bünyadov prospekti ilə hərəkətdə olarkən yol polisi tərəfindən saxlanılan “Nissan”ın sürücüsü, 1961-ci il təvəllüdlü Əsgər Muradovun qəfil ölümü ilə bağlı müvafiq ekspertizalar təyin edilib:
“Hadisə baş verən gün əraziyə ekspertlər gəlib. Müvafiq ekspertizalar təyin edilib. Həmçinin avtomobilin hansı istiqamətdən gəlib hara getməsi müəyyənləşdirilir. Ərazidəki müşahidə və təhlükəsizlik kameralarının qeydə aldığı görüntülər də araşdırılır. İlk gündən bu məsələ diqqətdədir və araşdırmaların nəticəsi barədə vəfat edən şəxsin yaxınları, eləcə də ictimaiyyət məlumatlandırılacaq”.
Qeyd edək ki, martın 4 -də paytaxtın Ziya Bünyadov prospektində Rusiya vətəndaşı Əsgər Muradovun idarə etdiyi “Nissan” markalı avtomobili yol polisi əməkdaşı saxlayıb.
Qohumlarının açıqlamasına görə, YPX əməkdaşının sürücü ilə kobud davranışı onun ölümünə səbəb olub. İddiaya görə, Nərimanov Rayon Dövlət Yol Polisi İdarəsinə məxsus “267” seriyalı avtomobildə olan yol polisi sürücünü “avtoşluq”da ittiham edib və aralarında mübahisə yaranıb. Nəticədə Ə.Muradov hadisə yerində ölüb.
A.M.
www.oxu.az
"
"Bakıda fəhləni avtomobil vuraraq öldürübBakıda işə gedən fəhləni avtomobil vuraraq öldürüb.
Oxu.Az Report-a istinadən xəbər verir ki, hadisə Sabunçu rayonunda qeydə alınıb.
Belə ki, Bakıxanov qəsəbəsində yolu keçmək istəyən 1972-ci il təvəllüdlü Məmmədov Elgün Əliyyət oğlunu avtomobil vuraraq öldürüb.
Əraziyə Yol Patrul Xidmətinin əməkdaşları cəlb edilib. Hadisəni törədən sürücü Sabunçu Rayon Polis İdarəsinə aparılıb.
Qeyd edək ki, E.Məmmədov səhər saatlarında fəhlə kimi çalışdığı tikinti şirkətinə gedirmiş.
A.M.
www.oxu.az
"
"Göyçayın kəndlərinə yeni avtomobil yolu salınır – FOTO + VİDEOAzərbaycanın Göyçay rayonunda Bığır-Cırqurd-Şəkər-Veysəlli-Alıkənd-Mırtı avtomobil yolunun əsaslı şəkildə yenidən qurulması işlərinə start verilib.
“Azəravtoyol” ASC-dən Oxu.Az-a daxil olan məlumata görə, bu yol əvvəllər torpaq və çınqıl örtüklü olduğundan xüsusən payız-qış mövsümündə avtonəqliyyat vasitələrinin və vətəndaşların hərəkətində müəyyən çətinliklər yaradırdı.

Qeyd olunur ki, IV texniki dərəcəyə uyğun yenidən qurulan yolun ümumi uzunluğu 17 km-dir. Salınacaq yolun ikihərəkət zolaqlı olmaqla hərəkət hissəsinin eni 6 metr, hər bir istiqamət üzrə yolun çiyinlərinin eni isə 2 metr təşkil edəcək. Yenidənqurma işləri zamanı sözügedən yol 6-7 metrdən 10 metrə qədər genişləndirilir.

Hazırda yolboyu torpaq işləri görülür, yol yatağı və yol əsası inşa edilir. Torpaq işləri bitdikdən sonra yola 2 qat asfalat- beton örtüyünün döşənməsi işləri aparılacaq. Ümumilikdə 12 sm olmaqla yolun 100 min kv. metrdən çox ərazisinin asfatlanması nəzərdə tutulub.

Layihə çərçivəsində suların ötürülməsi üçün 55 yerdə müxtəlif diametrli suötürücü borular quraşdırılacaq, mövcud 1 avtomobil körpüsü isə əsaslı şəkildə bərpa ediləcək. Tikinti işləri bitdikdən sonra isə yolda avtonəqliyyat vasitələrinin hərəkətinin normal təşkili üçün zəruri olan yerlərdə 37 ədəd yol nişanı qoyulacaq, yolun üfüqi nişanlama xətlərinin çəkilişi işləri aparılacaq.

Tikinti işləri texnoloji ardıcıllığa riayət olunmaqla “Azəravtoyol” ASC-nin rəhbərliyinin nəzarəti altında və yüksək keyfiyyətlə aparılır. Bunun üçün əraziyə lazımi sayda canlı qüvvə və texnika cəlb olunub.

Qeyd edək ki, Göyçay rayonu Bığır-Cırqurd-Şəkər-Veysəlli-Alıkənd-Mırtı avtomobil yolunun yenidən qurulması 6 yaşayış məntəqəsinin sakinlərinin Bakı-Şamaxı-Yevlax avtomobil yoluna rahat, maneəsiz və təhlükəsiz şəkildə çıxışını təmin etməklə, yük və sərnişin daşımasını xeyli asanlaşdıracaq.

A.M.
www.oxu.az
"
"Bakıda qadın sürücülərə sürpriz hazırlanır: Cəza yox, hədiyyə veriləcəkBakıda yol polisi 8 Mart - Beynəlxalq Qadınlar Günü münasibətilə ənənəvi tədbir keçirəcək.
Oxu.Az avtosfer.az-a istinadən xəbər verir ki, bu barədə Bakı Şəhər Dövlət Yol Polisi İdarəsinin bölmə rəisi, polkovnik Vaqif Əsədov məlumat verib.
O bildirib ki, martın 8-də Bakının müxtəlif küçə və prospektlərində, xüsusən də mərkəzi yollarda xanım sürücülər yol polisi əməkdaşları tərəfindən saxlanılacaq. Həmin xanım sürücünün il ərzində neçə dəfə cərimə olunmasına, qəza törədib-törətməməsinə diqqət yetiriləcək.
“Təəssüflər olsun ki, xanım sürücülərin törətdiyi yol qəzaları da az deyil. Hətta son vaxtlar sərxoş halda sükan arxasına əyləşən xanım sürücülərə də rast gəlirik. Bundan əlavə, yol polisi “saxla” işarəsi verərkən yayınmağa çalışan xanım sürücülərin sayı artır. Əksəriyyəti qəsdən avtomobili saxlamır ki, həyat yoldaşım qoymur. Saxlayandan sonra deyirlər ki, eşitməmişəm. Amma bunlar əsas deyil ki, həmin sürücülər məsuliyyətdən kənarda qalsın. Qanunun tələbini pozan hər bir sürücü cərimə olunur. Yol polisi kişi və qadın sürücülər arasında fərq qoymur. Qanun hamı üçündür”.
Vaqif Əsədov sonda onu da bildirdi ki, 8 Mart günü yol polisi xanım sürücülərə müxtəlif qiymətli hədiyyələr və gül verəcək. Tədbir Bakının mərkəzi küçə və yollarında olacaq. 
A.M.
www.oxu.az
"
"İtalyanlar “Formula 1”-in ən gözəl bolidini seçdi – FOTO“Sky Italia” telekanalı “Formula 1”-in hansı avtomobilin tamaşaçılara daha çox estetik təəssürat bağışladığını öyrənmək üçün sorğu keçirib. 
Oxu.Az xəbər verir ki, birinci yeri “Toro Rosso STR12” avtomobili tutub. İkinci yerdə “Ferrari SF70H”, üçüncü yerdə isə “Mercedes W08” bolidi qərar tutub.


























 
E.Ə.
www.oxu.az
 
"
"“Bugatti” ilk 3 “Chiron”u öz sahiblərinə göndərib – VİDEOLüks avtomobillər istehsal etməsi ilə tanınan “Bugatti” şirkəti artıq sifarişçilərinə ilk 3 “Chiron” super sportkarını göndərib.
Oxu.Az xəbər verir ki, 2017-ci il ərzində 65-70 ədəd “Chiron” istehsal olunacağı gözlənilir.
1800 hissədən əmələ gələn avtomobillərin hər birinin istehsalı üçün 20 işçi təxminən 6 ay çalışır. Avtomobillərin istehsal prosesində robotlardan istifadə olunmur, hər bir detal insan əli ilə yığılır. 
“Bugatti” ümumilikdə bu avtomobildən 500 ədəd hazırlayacaq. 200 avtomobil üçün artıq ödəniş olunub və bu avtomobillər bir neçə il ərzində sırayla öz sahiblərinə təqdim olunacaq. 
İlk olaraq isə “Chiron”un yığıldığı Fransanın Molseim şəhərindən 3 avtomobil sahiblərinə qovuşmaq üçün yola salınıb.
Həmin görüntüləri təqdim edirik: 

İsmayıl Nur
www.oxu.az
"
"Dayanma-durma qaydalarının tapdalandığı küçə – VİDEONərimanov rayonu Aşıq Molla Cümə küçəsində sürücülər dayanma-durma qaydasını kütləvi şəkildə pozur.
Oxu.Az avtosfer.az-a istinadən xəbər verir ki, həmin küçədə hər istiqamətə bir zolaq var və yerə 1.1 xətti (düz xətt) çəkilib.
“Yol hərəkəti haqqında” Qanunun 52-ci maddəsində qeyd olunub ki, 1.1 xətti ilə dayanmış nəqliyyat vasitəsi arasında minimum 3 metr məsafə olmalıdır. Həmin küçədə düz xətlə avtomobillər arasında məsafə çox azdır. Bu da digər sürücülərin hərəkətinə maneə yaradır.

A.M.
www.oxu.az
"
"Müsadirə olunan avtomobillər satışa çıxarılır – QİYMƏTLƏRƏmlak Məsələləri Dövlət Komitəsi (ƏMDK) martın 28-də, saat 15:00-da hərraca çıxarılacaq dövlət nəfinə müsadirə edilmiş əmlaklar haqqında məlumat yayıb.
Oxu.Az xəbər verir ki komitədən verilən məlumata əsasən, avtonəqliyyat vasitələrinin siyahısını təqdim edirik:
Səbail rayonu
1. “BMW-730” markalı, 10 DB 535 dövlət qeydiyyat nişanlı avtomobil. İlkin hərrac qiyməti 1600 manat, beh isə 160 manatdır.
2. “QAZ 31105801”  markalı, 90 CU 407 dövlət qeydiyyat nişanlı avtomobil. İlkin hərrac qiyməti 5300 manat, beh isə 530 manatdır.
3. “Mercedes Benz C-200” markalı avtomobil. İlkin hərrac qiyməti 6500 manat, beh isə 650 manatdır.
4. “Toyota Camry” markalı avtomobil. İlkin hərrac qiyməti 9500 manat, beh isə 950 manatdır.
 
Xətai rayonu
1. “Peugeot 405 GLX” markalı avtomobil. İlkin hərrac qiyməti 1000 manat, beh isə 100 manatdır.
2.“Opel Vectra” markalı CTC-144 dövlət qeydiyyat nişanlı avtomobil. İlkin hərrac qiyməti 1800 manat, beh isə 180 manatdır.
 
Nərimanov rayonu
1.“Opel Vectra” markalı avtomobil. İlkin hərrac qiyməti 1100 manat, beh isə 110 manatdır. 
Sumqayıt şəhəri
1. “Qazel” markalı avtomobil. İlkin hərrac qiyməti 3500 manat, beh isə 350 manatdır.
Qeyd edək ki, məlumat dərc olunduğu gündən hərracda iştirak etmək istəyən fiziki və hüquqi şəxslər satışa çıxarılan əmlakla tanış olmaq və sifariş vermək üçün Əmlak Məsələləri Dövlət Komitəsi yanında Hərracların Təşkili üzrə Auksion Mərkəzinə müraciət edə bilərlər. 
Hərraclarda qanunvericiliyə müvafiq olaraq alıcı hesab edilən, sifarişi və digər zəruri sənədləri təqdim etmiş, satılan əmlakın ilkin satış qiymətinin 10 faiz həcmində beh ödəmiş hüquqi və fiziki şəxslər iştirak edə bilərlər.
Sifarişlər Əmlak Məsələləri Dövlət Komitəsinin yanında Hərracların Təşkili üzrə Auksion Mərkəzində (Bakı şəhəri, Nərimanov rayonu, Z.Xəlil küçəsi, 11 ünvanında saat 9:00-dan 18:00-a qədər) və yaxud komitənin e-emdk.gov.az elektron xidmətlər portalı vasitəsilə hərracın keçirilməsinə ən geci 3 bank günü qalanadək qəbul olunacaqdır. 
U.A.
www.oxu.az
"
" Sürücünün yol polisi ilə mübahisə nəticəsində ölməsi ilə bağlı araşdırma başlandı – VIDEOBakı şəhər Baş Polis İdarəsinin Dövlət Yol Polisi İdarəsi martın 4-də paytaxtın Ziya Bünyadov prospektində yol polisi ilə mübahisəsi nəticəsində sürücü Əsgər Muradovun ölməsilə bağlı yayılmış video barədə araşdırmalara başlayıb.
Oxu.Az xəbər verir ki, bu barədə Trend-ə açıqlamasında Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov bildirib.
V.Əsədov deyib ki, təmsil etdiyi qurum artıq həmin hadisə ilə bağlı ciddi araşdırmalar aparır. Araşdırmaların nəticəsi barədə ictimaiyyətə açıqlama veriləcək.
Qeyd edək ki, martın 4 -də paytaxtın Ziya Bünyadov prospektində 1961-ci il təvəllüdlü, Rusiya vətəndaşı Əsgər Muradovun idarə etdiyi “Nissan” markalı avtomobili yol polisi əməkdaşı saxlayıb.
Qohumlarının açıqlamasına görə, YPX əməkdaşının sürücü ilə kobud davranışı onun ölümünə səbəb olub. İddiaya görə, Nərimanov Rayon Dövlət Yol Polisi İdarəsinə məxsus “267” seriyalı avtomobildə olan yol polisi sürücünü “avtoşluq”da ittiham edib və aralarında mübahisə yaranıb. Nəticədə Ə.Muradov hadisə yerində ölüb.

A.M.
www.oxu.az
"
"Baş direktor: Azərbaycanda satışların azalması bizi təəccübləndirmir“KamAZ” şirkəti üçün Azərbaycan çox vacib və ciddi bazardır”.
Oxu.Az Trend-ə istinadən xəbər verir ki, bunu açıqlamasında şirkətin baş direktoru Sergey Koqogin deyib.
Onun sözlərinə görə, Azərbaycan da iqtisadi böhranın təsirinə məruz qalıb: “Bizi Azərbaycanda satış həcmlərinin azalması təəccübləndirmir. Amma bizim burada stabil tərəfdaşımız var. 
O, Azərbaycanda təkcə “KamAZ” avtomobillərinin köhnə modellərinin satışını həyata keçirmir, həm də yeni modelləri əldə edir. 
Azərbaycan stabil siyasi sistemi olan ölkədir. Biz əminik ki, ölkənin gələcək inkişaf üçün kifayət qədər potensialı, resursları və ehtiyatları var. Bu, bizim üçün çox vacib və ciddi bazardır”.
Qeyd edək ki, Bakıda “KamAZ” ASC-nin rəsmi dillerlərinin XXI illik konfransı keçirilib. 
 
Tədbirdə “KamAZ”ın top-menecerləri öz məruzələri ilə dillerlərin qarşısında çıxış ediblər, dəyirmi masalar çərçivəsində avtomobillərin satışı ilə bağlı maliyyə xidmətləri və s. məsələlər müzakirə edilib.
Xatırladaq ki, 2015-ci il aprelin 14-də Tatarıstan prezidenti Rüstəm Minnixanovun Azərbaycana səfəri çərçivəsində “KamAZ” avtomobillərinin “Gəncə Avtomobil Zavodun”da istehsal edilən yığma xəttinin açılış mərasimi olub.
U.A.
www.oxu.az
"
"Şirvanda avtomobil piyadanı vuraraq öldürübŞirvanda avtomobil piyadanı vuraraq hadisə yerindən qaçıb.
Oxu.Az APA-ya istinadən xəbər verir ki, hadisə gecə saat 1:30 radələrində Şirvan şəhəri, T.İsmayılov küçəsində qeydə alınıb.
Şirvan sakini, 1955-ci il təvəllüdlü Abışov Rüstəm Qardaş oğlu yolu keçərkən naməlum avtomobil tərəfindən vurulub. 62 yaşlı piyada aldığı xəsarətlərdən hadisə yerində ölüb. Hazırda hüquq-mühafizə orqanları piyadanı vurub qaçan sürücünün saxlanılması istiqamətində əməliyyat-axtarış tədbirləri həyata keçirir.
Faktla bağlı Şirvan Polis Şöbəsi tərəfindən cinayət işi açılıb, araşdırma aparılır.
A.M.
www.oxu.az
"
"Vəzifəli şəxsin həyat yoldaşı sərxoş vəziyyətdə qəza törətdiNeftçala şəhəri Nizami küçəsindəki lombardın qarşısında dayanmış 90-SK-242 dövlət nömrə nişanlı,rayon sakini Abasqulu Hümmətova məxsus “VAZ 21011”-ə arxadan “Kia Sportages” markalı avtomobil çırpılıb.
Oxu.Az virtualaz.org-a istinadən xəbər verir ki, qəza nəticəsində “011”ə xeyli ziyan dəysə də, “Kia Sportages” markalı avtomobil qəza yerində dayanmayaraq uzaqlaşıb.
Sonradan hadisə yerinə gəlmiş yol polisi əməkdaşları tərəfindən qəza yerində düşmüş 99-XA-599 dövlət nömrə nişanına əsasən müəyyən olunub ki, həmin nəqliyyat vasitəsi Neftçala rayon sakini Abı Sadıqova məxsusdur. O avtomobili sərxoş vəziyyətdə idarə edirmiş.
Qeyd edək ki, qəza törətmiş şəxs Neftçala rayon icra başçısının ictimai siyasi və humanitar məsələlər üzrə müavini Gültəkin Sadıqovanın həyat yoldaşıdır.
Faktla bağlı Neftçala Rayon Polis şöbəsində araşdırmalara başlanılıb.
A.M.
www.oxu.az
"
"Sürücülərin nəzərinə: Sabahdan yeni cərimələr qüvvəyə minir – SİYAHISabahdan yeni İnzibati Xətalar Məcəlləsi qüvvəyə minir.
Oxu.Az herxeber.com-a istinadən xəbər verir ki, Yol hərəkəti üzrə ekspert Ərşad Hüseynov sabah quvvəyə minəcək yeni İnzibati Xətalar Məcəlləsində sürücülər üçün yenilikləri nəzərə almağa çağırıb.
O qeyd edib ki, İXM sürücülər üçün əsasən yeniliklər bunlardır:
1. Təhlükəsizlik kəmərini bağlamadan avtomobili idarə etməyə görə elektron protokollar tərtib olunacaq.
2. Motosiklet sürücüləri isə həm dəbilqəsiz motosiklet sürməyə görə, həm də dəbilqəsiz sərnişin daşımaya görə elektron protokollar alacaqlar.
3. Yeni Məcəllədə inzibati məsuliyyətə cəlbetmə müddəti birmənalı olaraq bir ildir. Daha iki ay söhbəti olmayacaq.
4. Yol-nəqliyyat hadisəsi yerindən yayınmaya görə yalnız hadisədə təqsirli sürücü (sürücülər), özü də əvvəlki kimi 80 manat yox, 100 manat cərimə olunacaq.
5. Sürücünün avtomobilin idarə edilməsindən kənarlaşdırılması və daha sonra avtomobilin cərimə meydançasına aparılması üçün nəzərdə tutulan hallar olduqda DYP əməkdaşının daha yerində üç saat gözləməsi söhbəti olmayacaq. Müvafiq əsas varsa, avtomobil sənədləşmədən sonra dərhal duracağa aparılacaq.
5. Avtomatik rejimdə tərtib olunan elektron protokol qayda pozuntusundan sonrakı bir ay ərzində “ASAN ödəniş” sisteminə və orada sürücünün özü üçün yaratdığı elektron kabinetə yerləşdirilməzsə, sürücü buna görə məsuliyyətdən azad olunacaq. Bu hüquqdan istifadə etmək üçün hər bir sürücü asanpay.az saytında özü üçün elektron kabinet yaratmalıdır.
A.M.
www.oxu.az
"
"Bakıda qorxunc qəza – VIDEOBakıda Bakıxanov bazarından üzü “Neftçilər” metrostansiyasına gedən yolda ağır yol qəzası baş verib.
Oxu.Az avtosfer.az-a istinadən xəbər verir ki, “Toyota” markalı, 90 ZC 130 dövlət nömrə nişanlı avtomobillə “BMW” markalı avtomobil “Lukoil” yanacaqdoldurma məntəqəsinin qarşısında toqquşub.
Toqquşmadan sonra “Toyota”nın mühərrik yerində yanğın baş verib. Daha sonra yanğın “BMW”yə keçib. Hadisə yanacaqdoldurma məntəqəsinin yaxınlığında baş verdiyi üçün təhlükəli anlar yaşanıb. Partlayış baş verməməsi üçün yanacaqdoldurma məntəqəsinin işçiləri yanğının qarşısını almağa çalışıblar.

A.M.
www.oxu.az
"
"Cəfər Xəndan küçəsi tam olaraq təmir olunub“Azəravtoyol” ASC tərəfindən aparılan kompleks tədbirlər çərçivəsində Binəqədi rayonu Cəfər Xəndan küçəsi tam olaraq təmir olunub.
Oxu.Az xəbər verir ki, təmir işləri ilkin etapda küçənin Azadlıq prospekti ilə Qəzənfər Musabəyov küçəsi arasında yerləşən 700 metrlik, daha sonra Əhməd Rəcəbli küçəsi ilə Azadlıq prospektləri arasında yerləşən 1650 metrlik hissəsində aparılıb. Küçənin ortalama eni 16 metr təşkil edir.
Cəfər Xəndan küçəsinin köhnə asfalt-beton örtüyü frezlənərək kənara daşınıb. Ümumilikdə, yolun 38 min m2 sahəyə 2 qat olmaqla yeni asfalt-beton örtüyü döşənib.
Təmir işləri yekunlaşdıqdan sonra hərəkətin normal təşkili üçün zəruri olan yerlərə yol nişanları quraşdırılıb, yol-cizgi və yol-göstərici xətlərinin çəkilişi işləri aparılıb.
E.Ə.
www.oxu.az
"
" Bakıda qeyri-adi avtomobil nömrəsi – VİDEOSürücülərdən biri avtomobilinin dövlət nömrə nişanını qanunsuz şəkildə dəyişdirib. 
Oxu.Az xəzərxəbər-ə istinadən məlumat verir ki, daha dəqiq desək, rəqəmlər və hərflərin üzərində oynayaraq öz adına uyğunlaşdırıb. 
Bəs belə sürücüləri qanunla hansı cəza gözləyir?
Sürücü avtomobilin nömrəsini adı ilə əvəz edib. Dövlət nömrə nişanındakı rəqəmləri özbaşına dəyişib. Avtoxuliqanların şou və dəbdəbə istəyi sərhəd tanımır. Son zamanlar avtomobilin dövlət nömrə nişanını qanunsuz olaraq adlarla əvəz etmək sanki dəbə çevrilib. Belələrindən biri kameralara tuş gəlib.
Bu sürücünün etdiyi dəyişikliklər ciddi qanun pozuntusu olsa da, bununla bağlı ciddi tədbir görülmədiyindən paytaxtın mərkəzi küçələrində rahat şəkildə avtomobilini idarə edir.
Görənləri təəccübləndirən və heç bir yerdə qeydiyyatda olmayan belə nömrə sahiblərinin digər xəta zamanı və hansısa bir qəza törətdikdə necə cəzalandırılacağı sual doğurur.
Məsələylə bağlı Baş Dövlət Yol Polisi İdarəsinin şöbə rəisi Kamran Əliyev bildirdi ki, qanunvericiliyə əsasən, Azərbaycanda bu cür nömrələr verilmir.
Kamran Əliyevin sözlərinə görə, adətən, belə nömrələr xarici tranzit maşınlarda olur. Həmin nömrələrin üzərində də aid olduğu ölkənin simvolları olur. Bu avtomobildəki nömrədə isə hansısa bir dövlətin qeydiyyat nişanına aid simvol yoxdur.
Belə avtomobillər yol polisi əməkdaşları tərəfindən saxlanılır, texniki sənədindəki nömrə nişanı ilə faktiki üzərində olan nömrəsi üst-üstə düşmədikdə, avtomobil cərimə meydançasına aparılır.

E.Ə.
www.oxu.az
"
"Ekspertdən avtomobil bazarındakı vəziyyət ilə bağlı – PROQNOZ“Alıcılıq qabiliyyəti aşağı düşdüyü üçün ölkəyə avtomobil gətirmək və satmaq əvvəlki kimi rentabelli deyil”. 
Oxu.Az xəbər verir ki, bu fikirləri unikal.org-a iqtisadçı-ekspert Vüqar Bayramov deyib. 
Onun sözlərinə görə, avtomobil bazarında durğunluq müşahidə edilir: “Bir sıra mətbuat orqanlarında avtomobillərin qiymətinin artması ilə bağlı məlumatlar yer alıb. Hesab edirəm ki, bu gün avtomobil bazarında qiymət artımından danışmaq doğru deyil.
Bu məlumatlar süni şəkildə avtomobillərə tələbi artırmaq məqsədi daşıyır. Daşınmaz əmlakın qiymət atımı ilə bağlı da informasiyalar dolaşır. Ancaq reallıq bundan ibarətdir ki, heç bir qiymət artımı yoxdur. Bu gün avtomobil bazarında alıcılar barmaqla sayılırsa, hansı qiymət artımından söhbət gedə bilər?”.
Baxmayaraq ki, ölkəyə idxal olunan avtomobillərin sayında azalma var, bazarda durğunluq müşahidə edilir. Bu, həm də “Avro-4” standartının tətbiq edilməsi ilə bağlıdır. Alıcılıq qabiliyyəti aşağı düşdüyü üçün avtomobil gətirmək və satmaq əvvəlki kimi rentabelli deyil. 
Son zamanlar Azərbaycanda bahalı avtomobillərin idxalında yüksək vergilər tətbiq olunur. Bu da idxala təsir göstərən amillərdəndir. Bazardakı durğunluğa səbəb olan meyarlardan biri də manatın devalvasiyasıdır. Avtomobil ölkəyə xarici valyuta ilə gətirilir. Manatın devalvasiyası həmin avtomobillərin qiymətinin artmasına səbəb olur. Az işlənmiş avtomobillərin qiymətində isə ucuzlaşma müşahidə edilir”.
Ekpert bazardakı durğunluğun davam edəcəyini deyir: “Çünki hələ də alıcılıq qabiliyyəti aşağıdır. Vətəndaşlar yığıma üstünlük verirlər. Bu gün avtomobil almaq vətəndaş üçün prioritet deyil. 
Əvvəllər banklardan kredit götürüb avtomobil almaq mümkün idisə, bu gün həmin imkan yoxdur. Bu da alıcılıq qabiliyyətinə təsir göstərir. 2017-ci ilin növbəti aylarında da durğunluğun davam edəcəyi gözlənilir”.
U.A.
www.oxu.az
"
"Tofiq Zülfüqarov: Qanun qalib gəldi – VİDEOAvtomobili qalmaqallı şəkildə polis əməkdaşları tərəfindən cərimə meydançasına aparılan diplomat Tofiq Zülfüqarov açıqlama yayıb.
Oxu.Az xəbər verir ki, sabiq XİN rəhbəri “Facebook”da bildirib ki, iki gün əvvəl baş verən problem bu gün tamamilə həll olunub: 
“Böyük məmnunluq hissi ilə qeyd etmək istəyirəm ki, Daxili İşlər Nazirliyi tərəfindən bu məsələyə cəlb edilmiş bütün şəxslər qanunun aliliyinə əsaslanaraq mənə qarşı və yaranmış vəziyyətlə əlaqədar olaraq çox yüksək dərəcədə hörmət və konstruktiv yanaşma nümayiş etdiriblər.
Əminəm ki, baş vermiş bu hadisənin bütün iştirakçıları özləri üçün lazımi nəticələri çıxarıblar. Demək istərdim ki, mənim gəldiyim nəticə ondan ibarətdir ki, qanuni hüquqlar uğrunda qanuni vasitələrlə mübarizə aparmaq lazımdır. Bu işdə ictimai rəy və KİV çox mühüm əhəmiyyətə malikdir. 15 gün əvvəl istifadə etməyə başladığım “Facebook”un rolu da vacibdir.
O  bildirib ki, “Hakimiyyət səlahiyyətlilərinin” və sadə vətəndaşların iştirakçıları olduqları cəmiyyətin transformasiyasının müsbət aktları – uzunmüddətli prosesdir:
“Demək olar ki, bu, bizim hamımızın keçdiyi məktəbdir və burada əsas qayda-qanunun aliliyidir. Qısası, qanuna hörmət edin və hər kəsdən bu hörməti tələb edin.
Əminəm ki, uzumüddətli müzakirələr üçün sensasiya dolu və qaynar faktları, “kim kimi məğlub edəcək” seriyasından yarışma səhnələrini açıqlamadığıma görə, bəzi dostlarım məni bərk tənqid edəcək.
Ancaq mən sual verirəm: “Lazımdırmı?” Axı, aydındır ki, sizin göstərdiyiniz və mənim də səmimi şəkildə minnətdar olduğum ictimai dəstək və baş vermiş hadisə ətrafında yaranmış rezonans qalib gəldi. Daha doğrusu, qalib gələn qanun oldu”.

E.Ə.
www.oxu.az
"
"Çaparlı-Kəndoba-Cəlayir avtomobil yolunun tikintisi davam edir – VİDEO + FOTOAğsu rayonunun Çaparlı-Kəndoba-Cəlayir avtomobil yolunun tikintisi ilə bağlı tədbirlər haqqında Azərbaycan Respublikası Prezidentinin Sərəncamına uyğun olaraq, “Azəravtoyol” Açıq Səhmdar Cəmiyyəti tərəfindən müvafiq işlər davam etdirilir.
Oxu.Az xəbər verir ki, uzunluğu 29 km, eni əvvəllər 6 metr olan yol 4-cü texniki dərəcəyə uyğun olaraq yenidən qurulur. Yenidənqurma işləri çərçivəsində yol yatağının eni 10 metrə qədər genişləndirilib. 2 hərəkət zolaqlı olmaqla, yolun hərəkət hissəsinin eni 6 metr, hər bir istiqamət üzrə çiyinlərin eni isə 2 metr təşkil edəcək. Ümumilikdə, 170 min m2 sahəsinin asfaltlanması nəzərdə tutulub.
Bundan başqa, layihə çərçivəsində avtomobil yolunun altından suların ötürülməsi, əkin sahələrinin suvarılması üçün 110 yerdə müxtəlif diametrli suötürücü boruların tikintisi və mövcud 3 körpünün təmir-bərpası işləri də həyata keçirilir. Körpülərdən birinin eni 6, uzunluğu 9 m, digər 2 körpünün eni və uzunluğu isə 5 metr təşkil edir.  















İ.N
www.oxu.az
 
"
"“Mazda”, “Honda” və “Mitsubishi”də endirim başladı!“Mazda”, “Honda” və “Mitsubishi”dən yaz əhvalına uyğun xoş xəbərlər var. Avtomobillərə yeni endirim kampaniyası elan olunur. 
Kampaniya çərçivəsində artıq 2016-cı il istehsalı olan “Mazda”, “Honda” və “Mitsubishi” modellərini 10% endirim ilə almaq mümkün olacaq. Sərfəli qiymətə avtomobil axtaranlar bu təklifdən faydalana bilərlər. Avtomobillərin sayı məhduddur. 
Kampaniya “Honda”, “Mazda” və “Mitsubishi”nin Bakı ərazisindəki 3 dilerində, Gəncə və Lənkərandakı dilerlərdə keçərlidir. Avtomobillər və qiymətlər barədə ətraflı məlumatla saytlarda tanış olmaq mümkündür: 
www.mazda.az
www.honda.az
www.mitsubishi-cars.az











U.A.
www.oxu.az
"
"Yol polisi: Kameralar vasitəsilə hər şeyə nəzarət olunurBakı Şəhər Dövlət Yol Polisi İdarəsi bəzi yollarda yol polisi əməkdaşlarının olmamasından istifadə edərək yol-hərəkət qaydalarını pozan, əlaxsus qanunsuz dönmə əməliyyatı edən sürücülərə müraciət edib.
Oxu.Az xəbər verir ki, idarənin İctimai qurumlarla əlaqə bölməsinin rəisi, polis polkovniki Vaqif Əsədov Trend-ə bildirib ki, ərazidə yol polisi əməkdaşlarının olub-olmamasından asılı olmayaraq, bütün qayda pozuntuları kameralar vasitəsilə qeydə alınır:
“Qanunsuz dönmələr yol qəzalarının baş verməsinə səbəb olan əsas xətalardan biridir. Qanunvericilkdə belə xətanın törədilməsinə yüksək cərimə balı və cərimənin tətbiqi nəzərdə tutulur. Avtomobil sürücülərinə və sahiblərinə bildirirəm ki, ərazidə polis əməkdaşının xidmət aparıb-aparmamasından asılı olmayaraq kameralar vasitəsilə hər şeyə nəzarət olunur. 
Sürücülər diqqətli olsunlar, belə kobud şəkildə yol qaydalarını pozmasınlar”.
S.B.
www.oxu.az
"
"Bakıda qalmaqal: Sabiq nazirin avtomobilini cərimə meydançasına apardılar – VİDEOAzərbaycanın keçmiş xarici işlər naziri, Azərbaycan Respublikasının Latviya Respublikasındakı fövqəladə və səlahiyyətli səfiri Tofiq Zülfüqarovun avtomobili cərimə meydançasına aparılıb.
Oxu.Az-ın məlumatına görə, bu barədə Tofiq Zülfüqarov “Facebook” səhifəsində yazıb. 
T.Zülfüqarov bildirib ki, Bakı Şəhər Baş Polis İdarəsinin hansısa generalına məxsus 10-AA-102 nömrəli avtomobilə yol vermədiyi əsas gətirilərək onun avtomobili DYP əməkdaşları tərəfindən saxlanılıb. 
İçərisində ailəsi olan sabiq səfirə qaydaları pozduğunu bildiriblər və avtomobili cərimə meydançasına aparılıb. 
Həmin dövlət qeydiyyat nişanlı minik avtomobili Bakı Şəhər Baş Polis İdarəsinin rəis müavini, polis general-leytenantı Səhlab Bağırovun xidməti avtomobilidir.
Lent.az-a danışan general Səhlab Bağırov avtomobilin yol-hərəkət qaydalarını pozduğuna görə cərimə meydançasına aparıldığını deyib: “Sürücü yol hərəkəti qaydasını pozub, saxlanılıb və avtomobil cərimə meydançasına aparılıb”.
Qeyd edək ki, Zülfüqarov Tofiq Nadir oğlu Azərbaycanın keçmiş xarici işlər naziri (05.03.1998 – 26.10.1999), Azərbaycanın Latviyadakı fövqəladə və səlahiyyətli səfiri (2005-2015) vəzifələrində çalışıb. 
Nazirlikdə şöbə müdiri, idarə rəisi, nazir müavini və xarici işlər naziri işləyib. Fövqəladə və səlahiyyətli səfir ranqı verilib. Xarici İşlər Nazirliyində işlədiyi dövrdə, əsasən Qarabağ probleminin həlli ilə məşğul olub.

İ.N
www.oxu.az

 
 
"
"Bakının mərkəzində 400 minlik avtomobil qəza törətdi – YENİLƏNİBDünən axşam saatlarında Bakının Xətai rayonunda baş vermiş yol qəzasında xəsarət alan şəxslərin adları məlum olub. 
Oxu.Az xəbər verir ki, Lent.az-ın əldə etdiyi məlumata görə, Sabit Orucov küçəsi 15 ünvanının qarşısında 1966-cı il təvəllüdlü Quliyev Ceyhun Mirzəağa oğlunun sürdüyü “Bentley” ilə, 1991-ci il təvəllüdlü Əliyev Fərid Eyvaz oğlunun sürdüyü “KİA”nın toqquşması nəticəsində hər iki sürücü xəsarət alıb. 
Bundan başqa “KİA”nın sərnişini olan Aytən Quliyeva və Hülya İsgəndərzadə də müxtəlif dərəcəli bədən xəsarətləri alıb.
Faktla bağlı Xətai rayon Polis İdarəsində araşdırma aparılır.
11:01
Bakıda 4 nəfərin xəsarət alması ilə nəticələnən yol qəzası baş verib.
Oxu.Az Lent.az-a istinadən xəbər verir ki, Xətai rayonu, Sabit Orucov küçəsində “Bentley” markalı avtomobil ilə “KİA” markalı minik avtomobili toqquşub. 
Nəticədə 51 və 26 yaşlı iki kişi ilə 26 və 23 yaşlı iki qadın müxtəlif dərəcəli bədən xəsarətləri alıb.
Yaralılar xəstəxanaya yerləşdirilib.
Qeyd edək ki, “Bentley” markalı avtomobillərin yenisinin qiyməti 400-450 min manatdan başlayır.
E.Ə.
www.oxu.az
"
"Bakıda piyadanın səhvi zəncirvari qəzaya səbəb olub – FOTOBakıda səhər saatlarında yol-nəqliyyat hadisəsi baş verib.
Oxu.Az baku.ws-ə istinadən xəbər verri ki, Bayraq Meydanından üzü 20-ci sahəyə tərəf sürətlə hərəkət edən “90-OF-775” dövlət nömrə nişanlı “Prado” digər bir avtomobillə toqquşub.
Qəzaya səbəb isə piyada olduğu deyilir. Belə ki, piyadanın keçid olmayan ərazidən keçdiyini görən qara rəngli “Prado”nun sürücüsü idarəetməni itirib. Nəticədə onun avtomobili “H-028-266” dövlət nömrə nişanlı ağ rəngli “Prado”ya çırpılıb.
Daha sonra qara “Prado” 2 kiçik dəmir işıq dirəyini əzərək dayanıb.
Yolun ortasında dayanaraq hadisəni seyr edən “Hyundai Santa Fe” də qəzaya düşüb. Arxadan sürətlə gələn “VAZ 2107” markalı avtomobil “Hyundai Santa Fe”ni vurub.
































A.M.
www.oxu.az
"
"DYP “avtokreslo” məsələsinə son qoyduYol polisinin cərimələr haqqında yeni qaydaları sosial şəbəkələrdə müzakirələrə səbəb olub. Xüsusilə, 12 yaşa kimi olan uşaqların avtomobildə gedən zaman xüsusi oturacaqlarda oturması məsələsi sürücülər tərəfindən birmənalı qarşılanmayıb.
Belə ki, sosial şəbəkə istifadəçiləri qanunun düzgün olmadığını, arxa oturacaqda kifayət qədər böyük olan 10-12 yaşlı uşaqlar üçün xüsusi oturacaqdan istifadənin və buna görə cərimənin düzgün olmadığını qeyd ediblər.
Oxu.Az bildirir ki, Sputnik Azərbaycan-ın əməkdaşı məsələ ilə bağlı Respublika Baş Dövlət Yol Polis İdarəsinin İctimai Əlaqələr şöbəsinin rəisi Kamran Əliyevə müraciət edib.
O bildirib ki, uşaqlar üçün oturacağın quraşdırılması minik avtomobillərinin qabaq oturacaqları üçün mütləq şəkildə nəzərdə tutulur. Minik avtomobilində uşaqlar üçün xüsusi oturacaq olmazsa, 12 yaşa kimi olan uşaqların daşınmasına görə inzibati məsuliyyət var. Sürücü ona görə 3 bal və 60 manat cərimə olunur.
“Amma arxa oturacaqda uşaqların xüsusi oturacaqlarda daşınmaması üçün xüsusi cərimə tətbiq edilə bilməz. Bu qayda qanunvericilikdə mövcud deyil, sadəcə, tövsiyə xarakteri daşıyır ki, kimsə öz uşağının təhlükəsizliyini təmin etmək istəyirsə, arxa oturacaqda da uşaqlar üçün xüsusi oturacaqlar quraşdırsınlar. Təkrar edirəm, arxa oturacaqda uşaqlar üçün xüsusi oturacaqların quraşdırılmaması ilə bağlı heç bir cəza nəzərdə tutulmur və bununla bağlı sürücü məsuliyyətə cəlb edilə bilməz”. - K.Əliyev vurğulayıb.
A.M.
www.oxu.az
"
"Arxa oturacaqlarda təhlükəsizlik kəmərindən istifadə etməməyə görə cərimə ödənilməlidir?Bakı şəhər Dövlət Yol Polisi İdarəsi avtomobillərdəki təhlükəsizlik kəmərlərindən istifadə etməyənlərə qarşı tətbiq olunan cərimələrin məbləğini açıqlayıb.
Oxu.Az xəbər verir ki, Daxili İşlər Nazirliyi (DİN) Bakı Şəhər Baş Polis İdarəsi Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov Trend-ə açıqlamasında bildirib ki, avtomobildə istər sürücü, istərsə də şərnişin təhlükəsizlik kəmərindən istifadə etməlidir və bu məcburidir:



“Əgər avtomobilin konstruksiyasında təhlükəsizlik kəməri varsa, sürücü və sərnişinlər həmin kəmərlərdən düzgün istifadə etməlidirlər. Təhlükəsizlik kəmərindən düzgün istifadə etməyən sürücü 40 manat, sərnişin isə 30 manat məbləğində cərimə edilir”.
V.Əsədov bildirib ki, sərnişinlər və sürücülər təhlükəsizlik kəmərlərindən düzgün istifadə etmirlər: “Təhlükəsizlik kəmərlərindən düzgün istifadə etmirlər və bu da onların həyatı üçün təhlükə yaradır. Həmin sürücülər hətta yol polisləri ilə mübahisə də edirlər ki, kəmərdən istifadə edirlər. Hansı ki, onlar kəməri düzgün bağlamırlar. Belə sürücü və sərnişinlər də cərimə edilirlər”.
V.Əsədov deyir ki, avtomobildə təkcə qabaq oturacaqda əyləşən deyil, nəqliyyat vasitəsində olan bütün sərnişinlər təhlükəsizlik kəmərindən istifadə etməlidirlər: “Fərqi yoxdur, qarşı oturacaqda, ya arxa oturacaqda. Əgər avtomobilin konstruksiyasında arxa oturacaqda təhlükəsizlik kəməri varsa, sərnişin həmin kəmərdən istifadə etməlidir. Əks halda, həmin sərnişinlər də 30 manat cərimə edilirlər”.
V.Əsədov azyaşlıların avtomobildən sərnişin kimi istifadə etməsi məsələsinə də toxunub. O bildirib ki, avtomobildə 12 yaşına qədər uşaq avtomobilin qarşı oturacağında əyləşərsə, onun təhlükəsizliyi təmin edilməlidir: “Əgər 12 yaşına qədər uşaq avtomobilin qarşı oturacağında oturubsa, onun xüsusi oturacaqda əyləşməsi vacibdir. Əks halda sürücü məsuliyyətə cəlb edilir. Həmin yaş həddində olan uşaqların avtomobilin qarşı oturacağından xüsusi oturacaqsız istifadə etməsi qadağandır. Avtomobilin arxa oturacağında oturan uşaqların isə xüsusi oturacaqdan istifadə edilməsi sürücülərə tövsiyə edilir. Bu həmin azyaşlı sərnişinlərin təhlükəsizliyi üçündür. Amma buna görə, sürücü cərimə edilmir. Bu, sadəcə yol polisinin tövsiyəsidir”.
A.M.
www.oxu.az
"
"Bakıda taksi şirkətlərinin sayı sürətlə artır – SƏBƏBSon bir ayda Bakıda taksi şirkətlərinin sayı sürətlə artmağa başlayıb. 
Oxu.Az xəbər verir ki, ilin əvvəlindən etibarən bu şirkətlərin sayı 2 dəfəyə yaxın artıb. 
Avtomobil eksperti Vaqif Hüseynov bildirib ki, yanvarda Bakıda 15-16 taksi şirkəti fəaliyyət göstərirdisə, fevralda şirkətlərin sayı 25-ə çatıb. 
“Son bir həftə ərzində isə hər gün yeni şirkət fəaliyyətə başlayır. Statistikaya görə, hazırda 31 taksi şirkəti fəaliyyət göstərir”. 
Ekspert hesab edir ki, taksi şirkətlərinin sürətlə artması azərbaycanlıların ənənəvi biznes düşüncəsi ilə bağlıdır: 
“Məsələn, kənd təsərrüfatında nə bahadırsa, bir il ərzində hamı həmin bitkidən əkir, növbəti il məhsulun artması onun qiymətinin aşağı düşməsinə gətirib çıxarır. Bu eyni ilə taksi biznesində də belədir. İnsanların doğru biznes araşdırması, yanaşması yoxdur”.  
V.Hüseynovun sözlərinə görə, taksi şirkətlərinin sayının artması rəqabətin yaranması ilə qiymətlərin aşağı düşməsinə səbəb olur:
“Bununla belə, xidmətin ucuzlaşması onun kefiyyətinə mənfi təsir göstərir. Belə ki, taksi şirkətləri üçün 3 əsas göstərici var. Bunlar qiymət, operativlik və keyfiyyətdir. Qiymətlər aşağı düşürsə, taksi sürücülərinin xidmət səviyyəsi artıq diqqətdənkənar qalır.
Məsələn, bəzi şirkətlər hətta metro kənarında dayanan taksiləri xidmət şəbəkəsinə daxil edirlər:
“Həmişə müştəri ilə qiymət alveri edən, yol boyu bezdirici söhbət edən taksi sürücüləri isə xidmətin kefiyyətini aşağı salırlar”.
Ekspert bildirib ki, bəzi taksi şirkətləri bir sıra vasitələrlə müştərilərin rəylərini alırlar:
“Bu xidmətin keyfiyyətinə müsbət təsir edir. Amma ucuz xidmət təklif edən şirkətlər isə bu vasitədən istifadə etmirlər”.
Onun sözlərinə görə, qiymətlərin ucuz olması, xidmətin kefiyyətinə nəzarətin olmaması isə sürücülərin bu işə əyləncə vasitəsi kimi yanaşmasına gətirib çıxarır: “Bəzi hallarda sürücülər eyni vaxtda bir neçə taksi şirkəti ilə işləyirlər”.  
Mənbə: Fins.az
U.A.
www.oxu.az
"
"Bu qədər “Lamborghini”ni bir yerdə görməmisiniz – VİDEO Amerikanın Florida ştatında 2007-ci ildən bəri keçirilən “Lamborghini” festivalı bu il də görənləri heyrətə salıb. 
Oxu.Az xəbər verir ki, “Öküz festivalı” (bullfest) adı verilən festivalda iştirak etmək üçün 100-dən artıq “Lamborghini” sahibi Mayami şəhərinə yığışıb. 
Festivaldan görüntüləri təqdim edirik: 

İsmayıl Nur
www.oxu.az
"
"Bakıda sürücü beton qarışdıran qurğunun arasına düşərək ölübBakıda zavodda ölüm hadisəsi baş verib.
Oxu.Az xəbər verir ki, Qaradağ Rayon Polis İdarəsindən APA-ya verilən məlumata görə, hadisə Lökbatan qəsəbəsində yerləşən Sədərək Ticarət Mərkəzinə məxsus beton zavodunda qeydə alınıb.
Orada sürücü işləyən, 1967-ci il təvəllüdlü Nurəddin Yaşar oğlu Hümbətov beton qarışdıran qurğunun arasına düşərək ölüb.
Faktla bağlı araşdırma aparılır.
A.M.
www.oxu.az
"
"Yol polislərinin reydi səs-küylə başladı – VİDEOYol polislərinin reydi belə səs-küylə başlayıb.
Oxu.Az-ın baku.ws-ə istinadən verdiyi məlumata görə, görüntülər Göyçayda DYP-nin reydindəndir.
Reyd zamanı sürət həddini aşan, ötmə və qarşı hərəkət zolağına çıxan, nəqliyyat vasitələrini yolun hərəkət hissələrində saxlayan və sənədləri qaydasında olmayan çoxlu sürücü müəyyən edilib.
Fakt əsasında saxlanılan bəzi sürücülər xətalarını müxtəlif bəhanə və səbəblərlə izah etməyə çalışıb. Hətta vəziyyətdən çıxış üçün bilmədən səhv etdiklərini deyənlər də olub.
Sürücülərdən biri isə polisə daha maraqlı etiraz edib. O, kəmər taxmamaq xətasının kiçik və buna görə 35 manat cərimənin çox olduğunu iddia edib. Özünün də xəstə olduğunu deyərək dərmana pul tapmadığı bildirib.

Video: Xoxu TV
A.M.
www.oxu.az
"
"Gəncədə avtobus “Niva” ilə toqquşduGəncədə avtobus qəzaya uğrayıb.
Oxu.Az APA-ya istinadən xəbər verir ki, şəhərin Atatürk prospektində “Isuzu” markalı sərnişin avtobusu “Niva” markalı minik avtomobili ilə toqquşub. Qəza nəticəsində ölən və ya xəsarət alan olmasa da, avtomobillərə ciddi ziyan dəyib.
Faktla bağlı araşdırma aparılır.
E.Ə.
www.oxu.az
"
"Bakıda görkəmli şair Mikayıl Müfiqin adına park salınacaq – AÇIQLAMABakıda görkəmli şair Mikayıl Müfiqin adına park salınacaq.
Oxu.Az xəbər verir ki, bu barədə bakipost.az-a M.Müşfiqin heykəlinin götürülməsi barədə məsələyə münasibət bildirərkən xalq şairi Sabir Rüstəmxanlı məlumat verib. O bildirib ki, dünən M. Müşfiqin büstünün götürülməsinin cəmiyyətdə böyük ajiotaj yaratmasından sonra məsələ ilə maraqlanıb. Məlum olub ki, əslində, məqsəd Mikayıl Müşfiqin adına layiq yeni park salınmasıdır:

“Məsələ ilə bağlı siyasi baxışından, peşəsindən asılı olmayaraq insanların reaksiyası əslində, sevindirici haldır. O baxımdan ki, bu məsələ Azərbaycan ədəbiyyatına, tarixinə münasibətin hər kəsin diqqət mərkəzində olduğunu göstərir. Ancaq hesab edirəm ki, bu reaksiya bir qədər tələsik olub. Dünən məsələ ilə bağlı bir çox adamlarla danışdım və mənim özümdə də yaranmış narahatlıqlar aradan qalxdı. Əvvəlcə onu deyim ki, Müşfiqin heykəlinin qoyulduğu yer biz ziyalıların heç vaxt xoşuna gəlməyib. Son zamanlar orada yaxınlıqda restoranların tikilməsi, bir çox iaşə obyektlərinin açılması bu yeri bir qədər də gözdən salmışdı. Əvvəl heykəlin arxasında kitabxana var idi, indi onu restoran əvəz edib. Bir neçə yolun kəsişməsində salınan parkda bir küncdə Müşfiqin heykəlinin qoyulması çox əlverişsiz idi. Çünki Müşfiq günlərində orada heç bir tədbir keçirmək mümkün deyildi. İndi də məlum olur ki, əslində heykəlinin oradan götürülməsi, Müşfiqə olan hörmətsizlikdən deyil, əksinə, ona olan yaxşı münasibətdən irəli gəlir. Belə ki, dövlət Müşfiqin heykəlini öz adına layiq bir yerə qoyacaq.
Həmin ərazidə Müşfiqin şərəfinə yaradılan gözəl bir parkın mərkəzində onun götürülən heykəli yerləşdiriləcək. Ölkə başçısının da bu məsələdən xəbəri var”.
Millət vəkili Nizami Cəfərov da Müşfiq adına salınacaq parkla bağlı öz fikirlərini dilə gətirib. Deputat büstün yerləşdiyi əvvəlki məkanın o qədər də əlverişli olmadığı qənaətindədir:

“Mən də düşünürəm ki, o yer Müşfiqin büstü üçün o qədər də münasib deyildi. Çünki sıxlıq bir yerdir. Amma təbiidir ki, yeni salınacaq parkda büstü qoyulacaqsa bu, ən münasibidir. Çünki Müşfiq bizim ədəbiyyatımızın çox nəhəng bir simasıdır. Həm də taleyi elə gətirib ki, bu gün bizim xalqımız ona borcludur. Çünki o cür taleli insanlara daha çox diqqət yetirilməlidir. Bizim dövlətimiz də onları diqqətdən kənar qoymur. Təbii ki, onun barəsində nəisə düşünülür”.
“Azəravtoyol” ASC-nin mətbuat xidmətinin rəhbəri Anar Nəcəfli deyib ki, dövlət proqramına uyğun olaraq həmin ərazi genişləndiriləcək və orada 5000 kv.m-lik park və yaşıllıq zonası salınacaq:

“Həmin ərazidəki “Statistika dairəsi” ləğv ediləcək. Geniş park salınacaq. Müşfiqin büstü də həmin parkda ucaldılacaq. Düşünürəm ki, bu, Müşfiqsevərlər üçün xoş xəbərdir.
Dövlət Statistika Komitəsinin qarşısında yerləşən dairə ləğv olunacaq. İnşaatçılar prospektindən gələn avtomobillər artıq birbaşa dairə olan istiqamətdə daxil ola bilməyəcəklər. Onlar Nərimanov prospektinə yönləndiriləcək. Nərimanov prospektindən Abdulla Şaiq küçəsinə geridönmə yaradılacaq. O yol da genişləndiriləcək. Paralel yol yaradılacaq. Nərimanov prospekti Nərimanov heykəlinə doğru bir istiqamətli olacaq.
Əks istiqamət üzrə də Abdulla Şaiq küçəsi yenidən qurulur. Əks istiqamətdə avtomobillər o yolla hərəkət edəcək. Abdulla Şaiq küçəsiylə Nərimanov prospekti Nərimanov heykəlinin qarşısında və Statistika dairəsinin yanında birləşdirilir.
Sırf 5000 kv.m-lik ərazidə yeni park olacaq. Mikayıl Müşfiqin də büstü ora qoyulacaq. Hesab edirəm ki, bu park görkəmli şairimizin adına layiq olacaq.
“Sovetski” ərazisində bu kimi dəyişikliklər planı ötən əsrdən var idi. Mərhum prezident Heydər Əliyevin arzusu idi bu işləri həyata keçirmək. İndi də bu işlər cənab prezidentimiz İlham Əliyevin bir başa nəzarəti ilə həyata keçirilir. Bu işlərin bir hissəsinə Füzuli küçəsinin genişləndirilməsi ilə 2014-cü ildə start verilib. Müşfiq parkının salınması da bu planın tərkib hissəsidir”.
A.M.
www.oxu.az
"
"Ağstafada yol qovşağına işıqfor əvəzinə güzgü quraşdırılıb – FOTOAğstafa rayonunun Göycəli kəndi ərazisində yol qovşağına işıqfor və ya yol nişanı əvəzinə güzgü quraşdırılıb və avtomobillərin hərəkəti də bu güzgü vasitəsilə tənzimlənir.
Oxu.Az Report-a istinadən xəbər verir ki, ideya kənd sakini Qabil Mahmudova məxsusdur.
O, bu addımı ərazidə baş verən yol qəzalarının qarşısını almaq məqsədi ilə atdığını deyib.
“Yol kəsişməsində əvvəllər tez-tez qəzalar olurdu, tələfat qeydə alınırdı. Bura güzgü quraşdırılandan sonra isə Göycəlidə avtomobil qəzası baş verməyib. Sürücülər də bu vasitənin tətbiqindən məmnundurlar”, - deyə Q.Mahmudov bildirib.
Hündürlüyü 2 metrə çatan güzgünün səmərəli olacağı təqdirdə, daha böyüyü ilə əvəzlənəcəyi bildirilir.




















A.M.
www.oxu.az
"
"Azərbaycana “QAZ” avtomobillərinin tədarükü ilə bağlı danışıqlar aparılırRusiyanın “QAZ Qrupu” şirkətinin istehsalı olan avtomobillərin Azərbaycana tədarükü ilə bağlı danışıqlar aparılır.
Oxu.Az-ın Report-a istinadən xəbərinə görə, bu barədə TASS-a müsahibəsində Rusiyanın Nijeqorod vilayətinin qubernatoru Valeri Şantsev məlumat verib.
Onun sözlərinə görə, vilayət administrasiyası şirkət məhsullarının MDB ölkələri bazarlarında satılması üçün “QAZ Qrupu”na köməklik göstərir.
“Hazırda belə danışıqlar Azərbaycanla aparılır, həmçinin 2017-ci ildə “QAZ” üçün Tacikistan da perspektivli bazardır. Biz bu işi bütün MDB ölkələri üzrə aparırıq”, - deyə qubernator bildirib.
S.B.
www.oxu.az
"
"“Formula 1”: Barselonada ilk sınaq günü start götürdü Bu gün “Circuit de Catalunya”da 2017-ci ilin qış sınaqlarının ilk yürüş günü start götürüb. 
Oxu.Az xəbər verir ki, yeni avtomobillərini İspaniyaya gətirən 10 komandadan əksəriyyəti ilk yürüşlərini bu gün ediblər, digərləri isə sınaq yürüşlərinə hazırlaşırlar.  
Bu gün işləyirlər: Valtteri Bottas və Lyuis Hemilton (Mercedes), Sebastyan Fettel (Ferrari), Felipe Massa (Williams), Deniel Rikkardo (Red Bull Racing), Serxio Peres (Force India), Niko Hyulkenberq (Renault), Karlos Sayns (Toro Rosso), Fernando Alonso (McLaren), Markus Erikson (Sauber) və Kevin Maqnussen (Haas).
E.Ə.
www.oxu.az
"
"Paytaxtın Nərimanov prospekti təmirə bağlanırBakı şəhərinin Yasamal rayonu ərazisində Füzuli meydanı və Təzəpir məscidi kompleksinin ətrafındakı yol infrastrukturunun yaxşılaşdırılması və abadlıq işlərinin aparılması ilə bağlı Azərbaycan prezidenti İlham Əliyevin sərəncamlarına müvafiq olaraq Nərimanov prospekti yenidən qurulur.
“Azəravtoyol” ASC-dən Oxu.Az-a verilən məlumata görə, bu işlər çərçivəsində fevralın 28-dən etibarən avtonəqliyyat vasitələrinin sözügedən prospektlə hərəkəti məhdudlaşdırılacaq. 
Məhdudlaşdırma N.Nərimanovun heykəlinin yerləşdiyi ərazidən “Statistika dairəsi”nə qədər olan hissədə tətbiq ediləcək.
Hərəkətin məhdudlaşdırılması yenidənqurma işləri bitənədək qüvvədə olacaq.
“Azəravtoyol” ASC bu müddət ərzində yarana biləcək narahatlığa görə, vətəndaşlardan öncədən üzr istəyir və sürücüləri aparılan işlərə anlayışla yanaşmalarını xahiş edir.
S.B.
www.oxu.az
"
"Bakı-Sumqayıt yolunda hərəkətdə olan avtomobil alışıb yandı – VİDEOBakı-Sumqayıt yolunda dəhşətli yanğın hadisəsi baş verib.
Oxu.Az baku.ws-ə istinadən xəbər verir ki, hadisə DYP-nin ekologiya postu yaxınlığında baş verib.
Hadisənin hansı səbəbdən baş verdiyi hələlik məlum deyil.
İlkin ehtimala görə, yanğın avtomobilin benzin çənində yaranan qığılcım nəticəsində baş verib.

A.M.
www.oxu.az
"
"“Formula 1” yeni bolidlərini təqdim etdi: Haas VF17 – FOTO Amerikanın “Haas” komandası yeni VF17 avtomobilini təqdim etdi. 
Oxu.Az xəbər verir ki, keçən il komandaya bütün xalları Roman Qrojan qazandırıb, onun yeni tərəfdaşı “Renault” komandasından gələn danimarkalı Kevin Maqnussendir. 
Sınaq yürüşlərindən öncə Kevin iki dəfə komandanın simulyatorunda çalışıb, hər iki bazada olub və əməkdaşlarla tanış olub. 














E.Ə.
www.oxu.az
"
"“Formula 1”: “Red Bull Racing” yeni bolidini təqdim etdi – FOTO + VİDEO “Red Bull Racing” RB13 adlı bolidini təqdim edib.
Oxu.Az xəbər verir ki, komanda avtomobilini sonuncu təqdim edənlərdən oldu. 

 “Red Bull Racing” inancları əsas tutmur. 13 rəqəmini çoxları nəhs hesab etsə də, onlar bu rəqəmdən yan keçməyiblər. Yeni RB13 avtomobilini isə jurnalistlərə saat 13:13-də təqdim ediblər, saytda çarx yerləşdirilib.

Komanda da tərkib dəyişməyib, Daniel Rikkardo və Maks Ferstappen arasında yarış prinsipial və maraqlı olacaq. 

“Red Bull Racing RB13” avtomobilinin texniki xarakteristikası 
Şassi: korpus kompozit material
Transmissiya: 8 pilləli
Təkərlər: disklər OZ Racing
Şinlər: Pirelli

Yanacaq: Exxon Mobil

Mühərrik: RED BULL RACING-TAG HEUER RB13 – 2017 V6 həcmi 1,6-litr.
 
E.Ə.
www.oxu.az
"
"“Formula 1”: “Toro Rosso” yeni bolidini nümayiş etdirdi – FOTO Toro Rossoda yeni avtomobil nümayiş etdirildi. 
Oxu.Az xəbər verir ki, komandanın tərkibi dəyişməyib, dünən axşam Karlos Sayns-kiçik və Daniil Kvyat qürub saatında STR12-nin üzərindən örtüyü çəkiblər. 

“Toro Rosso”nun tərkibi – 2017-ci ilin ən gənc tərkibidir, baxmayaraq ki, Karlos Sayns-kiçik və Daniil Kvyat yetərincə təcrübəli idmançılardır.  

“Toro Rosso STR12” texniki xarakteristikası:
Şassi: korpus kompozit materialdandır. 
Əyləc: Brembo istehsalı, sistem brake-by-wire
Şinlər: Pirelli

Mühərrik: Renault, V6 həcmi 1,6-litr
E.Ə.
www.oxu.az
"
"80 il əvvəl istehsal edilən avtomobil görənləri heyran edir – VİDEOGoranboy sakininə məxsus retro avtomobil görənlərin marağına səbəb olur. Fərqli görünüşə malik avtomobilin nə az, nə çox, 80 yaşı var.
Oxu.Az “Xəzər” TV-yə istinadən xəbər verir ki, ilk dəfə görənlər bu avtomobilin 1937-ci ildə istehsal edildiyinə inanmırlar.
Yollarda şütüyən zaman isə hər kəs ayaq saxlayıb avtomobili izləyir. Almaniyada istehsal edilən, daha çox bu ölkədə filmlərdə çəkilən “BMV-328” Goranboya 7 il əvvəl gətirilib. Retro avtomobil rayon sakini Nazim Tanrıverdiyevə Ukraynadan hədiyyə göndərilib.
Rəngi ilə daha çox diqqət çəkən BMV-nin qapıları da fərqli formada açılır.
Avtomobilin sahibi deyir ki, yüksək məbləğdə pul verərək avtomobili satın almaq istəyənlər də olub. Lakin o, bu avtomobilin hədiyyə olduğunu, bu səbəbdən də heç kəsə satmayacağını bildirib.

İ.N
www.oxu.az
"
"“Formula 1”-in yeni bolidləri təqdim edildi: Williams FW40 – FOTO “Williams” yeni FW40 avtomobilini təqdim etdi.
Oxu.Az xəbər verir ki, FW40 üzərində iş keçən il komandanı tərk edən Pet Simondsun rəhbərliyi altında aparılırdı. 

“Mercedes” Valtteri Bottası dəvət etdikdən sonra təcrübəli Felipe Massa 2017-ci ilin yeganə debyutantı olan gənc Lens Strollunun tərəfdaşı və ustadı olmaq üçün geri qayıtdı. 
FW40 korpusu və arxa qanadlar daha genişdir, bu mövsümdən etibarən “Formula-1”-ə daha geniş şinlər geri qayıdır. 
“Williams FW40”-ın texniki özəllikləri
Şassi: korpus karbon-plastik və məsaməli kompozit materiallardan 
Transmissiya: səkkiz pilləli yarımavtomat sürətlər qutusu. 
Amortizatorlar: Williams
Təkər diskləri: Apрtech

Şinlər: Pirelli. Ön: 305/670-13, arxa: 405/670-13
Əyləc sistemi: AP, ön 6 porşenli supportlar, 4 porşenli arxa supportlar, disklər və qəliblər karbon-plastikdən 
Mühərrik: Mercedes-AMG F1 M08 EQ Power+, 1,6 l, V6, 24 qapaq

Ölçülər: uzunluq: 5000 mm, hündürlük: 950 mm, en: 2000 mm
E.Ə.
www.oxu.az
"
"Bakıda Mikayıl Müşfiqin abidəsini dağıdıblar? – FOTO + YENİLƏNİBMikayıl Müşfiqin Bakıdakı büstü götürülüb.
Oxu.Az xəbər verir ki, “ Azəravtoyol” ASC-nin mətbuat xidmətinin rəhbəri Anar Nəcəfli APA-ya bildirib ki, büstün dağıdılması haqqında yazılanlar həqiqətə uyğun deyil:
“Büst dağıdılmayıb. Sadəcə, Sovetskidə yenidənqurma və genişləndirmə işləri aparılır. Mikayıl Müşfiqin büstü də həmin ərazidə yerləşirdi. Büst müvəqqəti olaraq götürülüb, təmir işləri başa çatandan sonra yenidən yerinə qaytarılacaq”.
12:30
Azərbaycanın görkəmli şairi Mikayıl Müşfiqin Bakıdakı abidəsi dağıdılıb.
Oxu.Az xəbər verir ki, bu barədə virtualaz.org saytı məlumat yayıb.
Sayt iddia edir ki, Mikayıl Müşfiqin abidəsini “Azəryolservis” ASC Mədəniyyət Nazirliyi və Bakı Şəhər İcra Hakimiyyəti ilə razılaşdırdıqdan sonra dağıdıb.
Mədəniyyət və Turizm Nazirliyi yanında mədəni irsin mühafizəsi, inkişafı və bərpası üzrə dövlət xidmətinin rəhbəri Zakir Sultanov bildirib ki, vandalizm aktı Mədəniyyət Nazirliyi tərəfindən qadağalara baxmayaraq törədilib.
“Abidəni hər hansı icazə olmadan dağıdıblar. Bu hiddət doğuran hadisə ilə əlaqədar biz məhkəmə instansiyalarına müraciət etmək niyyətindəyik”, - deyə o vurğulayıb.

















A.M.
www.oxu.az
"
"Şahdağ yolunda avtomobil çevrildi – FOTO Bakı-Qusar-Şahdağ yolunda avtomobil qəzası baş verib. 
Oxu.Az xəbər verir ki, qəzanın fotosunu jurnalist Cavid Osmanov öz “Instagram” səhifəsində paylaşıb. 
Jurnalistin sözlərinə görə, dünən gecədən Qusar rayonunda yerləşən Şahdağ istirahət kompleksinə aparan yolda buzlama müşahidə olunub. Yollar lazımi qaydada təmizlənmədiyindən və reogetlər səpilmədiyindən yollar daha da təhlükəli hala düşüb.
Nəticədə, bu gün saat səhər saat 10 radələrində, istirahət kompleksindən Bakıya yollanan yerli turizm şirkətinə məxsus avtubusun sərnişinləri şəkildə göstərilən mənzərənin şahidi olublar.
Qəza nəticəsində sürücü avtomobildə tək olub. Ölən və yaralanan yoxdur. 
Məlumat üçün qeyd edək ki, hal-hazırda Bakı-Qusar-Şahdağ yolu tamamilə buzdan təmizlənib

İsmayıl Nur
www.oxu.az
"
"Bakı-Quba yolunda dəhşətli qəza: Ölən varBakı-Quba yolunda ölümlə nəticələnən yol qəzası baş verib.
Oxu.Az-ın Fövqəladə Hallar Nazirliyinin (FHN) saytına istinadən verdiyi xəbərə görə, nazirliyin Böhran Vəziyyətlərində İdarəetmə Mərkəzinə Bakı-Quba yolunun 45-ci km-də “BMW” markalı minik avtomobilinin qəzaya uğraması barədə məlumat daxil olub.
Dərhal nazirliyin Sumqayıt Reqional Mərkəzinin xilasetmə qüvvələri hadisə yerinə cəlb olunub və hadisə zamanı vəfat etmiş sürücü, 1976-ci il təvəllüdlü Rzayev Emil Hafiz oğlunun cəsədini aidiyyatı üzrə təhvil veriblər.
A.M.
www.oxu.az
"
"Yusif Səfərov küçəsində yeni geri dönmə hissəsi yaradılıb – FOTO + VİDEONəqliyyat vasitələrinin rahat və maneəsiz şəkildə hərəkətini təmin etməklə sıxlığın aradan qaldırılması istiqamətində Yusif Səfərov küçəsində 28 may küçəsi ilə kəsişməsindən Üzeyir Hacıbəyli küçəsi ilə kəsişməsinədək olan hissəsində aparılan yenidənqurma işləri yekunlaşmaq üzrədir. 
“Azəravtoyol” ASC-dən Oxu.Az-a verilən məlumata görə, yenidənqurma işləri çərçivəsində küçənin sözügedən hissəsində yol ayrıcında söküntü işləri aparılıb. Həmin hissədə yol hər iki istiqamət üzrə 3 hərəkət zolağından 6 hərəkət zolağına qədər genişləndirilib.
Bundan başqa Üzeyir Hacıbəyli küçəsi ilə kəsişmədə mövcud olan geri dönmə hissə ləğv edilib. Bunun əvəzinə 28 may küçəsi ilə kəsişməyə yaxın ərazidə yeni geri dönmə hissə yaradılıb.
Yenidənqurma işlərinin aparıldığı ərazi asfaltlanıb, zəruri olan yerlərə yol nişanları və məlumatverici lövhələr quraşdırılıb. Hazırda yeni yol ayrıcına səki daşları düzülür, ərazidə son tamamlanma işləri aparılır.
Genişləndirmə işləri sözügedən ərazidə xüsusən günün pik saatlarında müşahidə olunan sıxlığın xeyli dərəcədə azalmasına gətirib çıxaracaq.
Genişləndirmə işlərinin küçə boyu davam etdirilməsi nəzərdə tutulub. Belə ki, mövcud yol ayrıcının eninin azaldılması ilə hər bir istiqamət üzrə daha 1 hərəkət zolağı yaradılacaq. Bununla da küçənin Heydər Əliyev prospektinə qədər olan hissəsi 5 hərəkət zolağından 6, bəzi hissələrdə 7 hərəkət zolağına qədər genişləndiriləcək.
Yusif Səfərov küçəsinin Kamandar Əhmədov küçəsi ilə kəsişməsinin yaxınlığında vətəndaşların avtomobil yolunu daha təhlükəsiz şəkildə keçməsi üçün piyada keçidinin də inşası planlaşdırılır.





















S.B.
www.oxu.az
"
"Saatlıda “KamAZ” daş hasara çırpılıb, sürücü ölübSaatlı rayonunda ağır yol qəzası baş verib.
Oxu.Az-ın APA-ya istinadən məlumatına görə, Bakı sakini, 1963-cü il təvəllüdlü Əliyev İlham Yusif oğlu idarə etdiyi “KamAZ” markalı 10 LB 963 dövlət nömrə nişanlı yük avtomobilini yol kənarındakı daş hasara çırpıb.
Hadisə nəticəsində sürücü ölüb.
Faktla bağlı araşdırma aparılır. 
S.B.
www.oxu.az
"
"Avtomobil parklanmasında inqilabi yeniliklər Prezident İlham Əliyev fevralın 23-də “Yol hərəkəti haqqında” qanunda dəyişikliklər edilməsi barədə” 2016-cı il 16 dekabr tarixli qanunun tətbiqi haqqında fərman imzalayıb. 
Oxu.Az Lent.az-a istinadən xəbər verir ki, qanunun tətbiqini təmin etmək məqsədi ilə yol hərəkət qaydalarına, xüsusi ilə parklanma işi ilə bağlı vacib yeniliklər tətbiq ediləcək.
Yeniliklər arasında prospekt, küçə, meydan və müvafiq ərazi vahidinin digər tərkib hissələrinin ünvanı göstərilməklə parklanma yerlərinin siyahısının hazırlanması, yerləşdiyi inzibati binaların ətrafında ödənişli parklanma yerlərinin təşkil edilməsi qadağan olunan dövlət orqanlarının siyahısını və həmin dövlət orqanlarının hər biri üçün ayrılıqda parklanma yerlərinin təşkilinin qadağan edilməsi radiusunun müyyənləşdirilməsi, parklanma yerinin yerləşdiyi ərazi, parklanmanın müddəti və vaxtı nəzərə alınmaqla nəqliyyat vasitələrinin parklanmasına görə ödənişin məbləğinin müəyyən edilməsi, fərdi parklanma talonlarının tətbiqi, müəyyən edilən yerlərdə sertifikatlaşdırılmış parkomatların və foto və ya videoqeydiyyat funksiyalarına malik olan xüsusi texniki vasitələrin quraşdırılmasını və yol polisinin mərkəzi informasiya sisteminə inteqrasiya olunması, parklanma qaydalarının pozulmasına dair inzibati xəta haqqında elektron protokolların tətbiqi, parklanma müddətinin bitməsinə 1 saat qalmış məlumatın “ASAN ödəniş” sisteminə ötürülməsi, nəqliyyat vasitəsi istifadəçilərinin törədilən inzibati xəta barəsində protokolun yol polisinin mərkəzi informasiya sisteminə daxil edilməsi, avtomobil yollarının kənarlarında yerləşən evlərdə və ya binalarda yaşayan minik avtomobillərinin istifadəçiləri üçün onların müraciətinə əsasən pulsuz parklanma yerlərinin ayrılması kimi maraqlı məqamlar var.
Yol hərəkətinin təşkili üzrə ekspert Ərşad Hüseynov bildirib ki, yeniliklərlə bağlı təkliflərin hazırlanması üçün kifayət qədər böyük vaxt var və dövlət qurumları bu müddət ərzində hazırladıqları təkliflər paketlərini razılaşdırıb dövlət başçısına təqdim etməlidir: 
“Parkalanma yerlərinin müəyyən edilməsi, sürücülər üçün güzəştlərin müəyyənləşdirilməsi, parkalanma yerlərindən istifadənin qiymətinin müəyyən edilməsi, yaşayış binalarının sakinləri üçün talonların verilməsi kimi məsələlər həllini gözləyir. Həmçinin 2013-cü ildən etibarən qanunda edilmiş dəyişikliklə sürücülərin mobil nömrələri götürülürdü. Amma həmin vaxtdan öncə qeydiyyata düşmüş sürücülərin nömrələri yox idi, həmin şəxslərin də mobil nömrələri yığılmalıdır. ASAN Xidmətin məlumat bazasına inteqrasiya məsələsi həllini tapmalıdır. Yəni iyulun 1-nə kimi xeyli görüləsi iş var”.
Ekspert bildirib ki, parklanma yerinin təşkili ilə bağlı müvafiq icra hakimiyyətinin dəyişdirilməsi ilə bağlı gözləntisi olsa da, bu, baş verməyib: 
“Əslində, bu işi təşkil edən qurumla bağlı müəyyən gözləntilərim var idi. Amma fərmanda da göstərilir ki, parklanma yerinin təşkili ilə yerli icra hakimiyyəti məşğul olur. Bu da Bakı şəhər İcra Hakimiyyətidir. Bu məsələdə xüsusi bir dəyişiklik yoxdur”.
Ə.Hüseynov əlavə edib ki, bir sıra ölkələrdə, eləcə də qonşu respublikalarda da parklanma məsələsi ilə bağlı mərkəzləşdirilmiş qurumlar var: 
“Məsələn, Rusiyada da yerli icra hakimiyyəti bu işlə məşğul olur. Bəzi yerlərdə də bələdiyyələr parkalanma məsələsinə cavabdeh olur. Bu işdə yaxşı olardı ki, bələdiyyələr ön plana çıxsın. Amma bizdə bələdiyyələrin cəmiyyətdəki nüfuzu, səlahiyyəti qənaətbəxş deyil. Ona görə də icra hakimiyyətinə tapşırılıb. Onu da deyim ki, tətbiqi nəzərdə tutulan bu yeniliklər, sistem tək Bakını yox, bütün ölkə ərazisini nəzərdə tutur. 
Ona görə də standart qiymətin tətbiqini gözləmirik. Məsələn, 1 saatı 1 manata olmalıdır kimi konkret tələb olmamalıdır. İstifadə müddətinə, regiona, yerləşmə yerinə uyğun fərqli qiymətlər müəyyənləşdirilməlidir. 
Məsələn, Moskvada hər hansı şəxs əvvəlcədən müəyyən məbləği ödəməklə bir illik parklanma hüququ ala bilər və il ərzində şəhərin istənilən yerində icazə verilmiş qaydada avtomobilini saxlamaq hüququnu əldə edə bilər. Bizdə də belə şərtlərin olmasına ehtiyac var. Qiymətlərə gəlincə, çevik tariflər tətbiq edilməlidir. 
Əhalinin maddi durumu, ölkədəki mövcud iqtisadi vəziyyətə uyğun, parkalanma yerlərinə olan ehtiyaca münasib qiymətlər olmalıdır. Məsələn, Bakının mərkəzində 1 saatlıq parklanma 1 manat ola bilər. Amma Əhmədlidə bu qiymət olmamalıdır. Yasamalda isə 50 qəpik də 1 saat üçün çoxdur”.
Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev isə bildirib ki, yeniliklərlə bağlı təkliflərin hazırlanması, məlumat bazalarının yaradılması və inteqrasiya edilməsi texniki tərəfləri ilə birgə vaxt aparan işdir və bu səbəbdən ölkə başçısı iyul ayınadək vaxt verib. İdarə rəisi yeniliklərin forması və tətbiq modeli ilə bağlı danışmağın hələ tez olduğunu, təkliflərin qəbul edilməsindən sonra bu barədə ictimaiyyəti məlumatlandırmağın və düzgün istiqamətləndirməyin vacibliyini vurğulayıb.
E.Ə.
www.oxu.az
"
"Ağdaşda iki avtomobil toqquşub: Ölən varAğdaş rayonunda ağır yol-nəqliyyat hadisəsi baş verib.
Oxu.Az APA-ya istinadən xəbər verir ki, bu gün saat 14:00 radələrində Ağdaş-Ləki yolunun 2-ci kilometrliyində, Pirəyir kəndi ərazisində VAZ 2106 və “Priora” markalı minik avtomobillərinin toqquşması nəticəsində Şordəhnə kənd sakini, 1960-cı il təvəllüdlü Nurəliyev Rafael İsfəndiyar oğlu aldığı ağır xəsarətlərdən hadisə yerində ölüb.
Pirəyir kənd sakini, 1961-ci il təvəllüdlü Fikrət Dostməmmədov, Şordəhnə kənd sakini, 1989-cu il təvəllüdlü Nuralıyev Nicat Rafael oğlu, Orta Ləki kənd sakini, 1991-ci il təvəllüdlü İlyaszadə İlyas Şahlar oğlu isə müxtəlif dərəcəli bədən xəsarətləri ilə Ağdaş rayon Mərkəzi Xəstəxanasına yerləşdirilib. 
Faktla bağlı Ağdaş rayon Polis Şöbəsi tərəfindən araşdırma aparılır. 
E.Ə.
www.oxu.az
"
"“Formula 1”: “McLaren” bu ilin bolidini təqdim etdi – FOTO“McLaren-Honda” komandası yeni avtomobili təqdim etdi.
Oxu.Az xəbər verir ki, yeni avtomobil MCL32 adını alıb, rəng ahənginə gəldikdə isə avtomobil qara-narıncı rənglərlə boyanıb. 
“McLaren” yalnız avtomobilin rəngini dəyişməyib, həm də 1960-cı illərin üslubunda rebrendinq aparıblar, bu həm idmançıların geyiminə, həm komandanın uniformasına, eləcə də boks və saytın tərtibatına aiddir. 

“McLaren-Honda” pilotları ispaniyalı Fernando Alonso və belçikalı Stoffel Vandorn olacaq. 

Texniki özəllikləri:
Şassi: karbon lifdən monokok 
Çəki: avtomobilin idmançı və boş çən ilə birgə 728 kq. 

Yanacaq-sürtgü materialları və texniki maye: Castrol
Əyləc sistemi: Supportlar və əsas silindr Akebono (brake-by-wire)

Şinlər: Pirelli P Zero
Təkər diskləri: Enkei
Mühərrik:
İş həcmi: 1,6 litr
Silindr sayı: 6
Qapaqların sayı: 24
Transmissiya
Sürətlər qutusu: səkkiz ön və bir arxa ötürücü
Sürtgü materialı: Castrol
E.Ə.
www.oxu.az
"
" Cəlilabad-Yardımlı yolunda iri çatlar yaranıb – FOTOSon günlər Cəlilabad rayonuna yağan qarın əriməsi nəticəsində sürüşmə zonaları yenidən aktivləşib.
Oxu.Az AZƏRTAC-a istinadən xəbər verir ki, bu, daha çox rayon mərkəzindən təxminən 35 kilometr aralıda yerləşən ucqar dağ kəndi Pərdi ərazisində müşahidə olunur. Belə ki, kəndin ərazisindən keçən Cəlilabad-Yardımlı avtomobil yolunda yol yatağının çökməsi nəticəsində ərazidə iri çatlar əmələ gəlib.
Dağlarda əriyən qar suları birbaşa avtomobil yoluna axdığından vəziyyət bir qədər də çətinləşib.
Məsələ ilə bağlı 46 saylı Yol İstismar İdarəsinin əməkdaşları əraziyə baxış keçirib və aidiyyəti qurumlara məlumat verib.











E.Ə.
www.oxu.az
 
"
"“Formula 1”: “Ferrari” bu ilin bolidini təqdim etdi – FOTO İtaliyanın “Scuderia Ferrari” komandası Forano yolunda (İtaliya) “Formula 1”-in yeni mövsümü üçün SF70-H avtomobilini təqdim edib. 
Oxu.Az xəbər verir ki, tədbirdə komandanın rəhbəri, o cümlədən də kollektivin rəhbəri Mauritsio Arrivabene və texniki direktor Mattia Binotto, eləcə də “Ferrari”nin pilotları Sebastyan Fettel və Kimi Raykkonen iştirak ediblər. 

Texniki özəlliklər: 
Şassi: karbon lif və kompozit strukturlar

Transmissiya: “Ferrari” sürətlər qutusu, yarımavtomat, 8 irəli və bir əks ötürücü 
Əyləc: Brembo (brake-by-wire)
Çəki 728 kq (sərinləşdirici maddə, sürtgü materialları və pilot ilə birgə)

Təkər diskləri: OZ (ön və arxa) diametr 13 düym
Mühərrik 

İş həcmi: 1600 kub/sm 
Yanacaq çəninin həcmi: 105 kq
Mühərrikin konfiqurasiyası: V6

Silindrlərin sayı: 6

E.Ə.
www.oxu.az
"
"Cəfər Xəndan küçəsinin daha bir hissəsində təmir işləri aparılırBakıda Binəqədi rayonu Cəfər Xəndan küçəsinin daha bir hissəsində təmir işləri aparılır. 
“Azəravtoyol” ASC-dən Oxu.Az-a verilən məlumata görə, təmir işləri C.Xəndan küçəsinin İbrahimpaşa Dadaşov küçəsi və Azadlıq prospekti arasında yerləşən 550 metrlik hissəsini əhatə edir. 
Burada da köhnə asfalt-beton örtük ikiqat olmaqla yenisi ilə əvəz olunur. Bu səbəbdən küçənin sözügedən hissəsində avtonəqliyyat vasitələrinin hərəkəti qısa müddətlik məhdudlaşdırılıb. Təmir işləri çərçivəsində həmin küçədə yeni yeraltı kommunikasiya xətləri çəkilib, yolun hərəkət hissəsindən səth sularının normal kənarlaşdırılmasını təmin etmək məqsədi ilə mövcud yağış-kanalizasiya xətləri işlək vəziyyətə salınıb, zəruri olan yerlərdə yeniləri çəkilərək yağış barmaqlıqları qoyulub. Aparılmış kompleks işlər yolun hərəkət hissələrinin tez bir zamanda sıradan çıxmasını sığortalamış olacaq.
 Aparılan təmir işləri çərçivəsində piyadaların rahat və təhlükəsiz şəkildə hərəkətini təmin etmək məqsədi ilə mövcud piyada səkiləri bərpa olunaraq asfaltlanıb, kənarlarına 1100 poqon metr yeni səki daşları düzülüb. Təmir işləri C.Xəndan və Nəcəf Nərimanov küçələrində yekunlaşdıqdan sonra, hərəkətin normal təşkili üçün zəruri yol nişanları, yolcizgi və yolgöstərici xətlərlə təmin edilərək vətəndaşların istifadəsinə verilib.
Qeyd edək ki, bundan öncə C.Xəndan küçəsinin Azadlıq prospekti ilə Qəzənfər Musabəyov küçəsi arasında yerləşən 700 metrlik, həmçinin Əhməd Rəcəbli və İ.Dadaşov küçələri arasında yerləşən 1100 metrlik hissələrində təmir işləri aparılaraq yekunlaşdırılıb.
E.Ə.
www.oxu.az
"
"Ağdaşda sürücü etibarnamə ilə avtomobil aldı, başına iş gəldi – VİDEOEtibarnamə ilə aldığı avtomobilin üzərinə həbs qoyulub. Buna səbəb avtomobilin əvvəlki sahibinin borcunun olmasıdır.
Oxu.Az Xezerxeber.az-a istinadən məlumat verir ki, Ağdaşın Qülbəndə kənd sakini Məhəmməd Cəfərovun atası 10 il əvvəl 30 illik etibarnamə ilə yük maşını alıb. 
Atası 2015-ci ildə dünyasını dəyişdiyindən Məhəmməd Cəfərov avtomobilinin ilk sahibini taparaq 1 illik etibarnamə alıb. Bir müddət sonra isə nəqliyyat vasitəsini qardaşının adına qeydiyyata saldırmaq istədikdə problemlə üzləşib. 
Məhəmməd Cəfərovun sözlərinə görə, avtomobilin əvvəlki sahibi bildirib ki, avtomobilə həbs külli miqdarda borcu olduğu üçün qoyulub. 
İri və xırdabuynuzlu heyvanların alveri ilə məşğul olan Məhəmməd Cəfərov indi öz yük maşınından istifadə edə bilmir. 
Yol hərəkəti üzrə ekspert Ərşad Hüseynovun sözlərinə görə, avtomobilin üzərinə sadəcə həbs qoyulubsa, etibarnamə verilə bilər. Həbsdən əlavə istismarına qadağa qoyulduqda isə etibarnamə vermək mümkün deyil.
Ekspert deyir ki, Məhəmməd Cəfərov məhkəmədə iddia qaldıraraq yük maşının ona məxsus olduğunu sübut edə və həbsi ləğv etdirə bilər. Burada avtomobilin əvvəlki sahibinin ifadəsi də önəmli rol oynayır.
Oxu.Az mövzu ilə bağlı daha ətraflı videomaterialı təqdim edir:

E.Ə.
www.oxu.az
"
"“Formula 1”: “Mercedes AMG” yeni bolidini təqdim etdi – FOTOFevralın 23-də Silverstounda (Britaniya) “Mercedes AMG” yeni W08 avtomobilini təqdim etdi.

Oxu.Az xəbər verir ki, təqdimatda Almaniyanın pilotları Lyuis Hemilton və Valtteri Bottas, eləcə də komandanın icraçı direktoru Toto Volff iştirak ediblər.
 Rəsmi mərasimə qədər Hemilton nəm trasda bir neçə dövrə vurub. Daha sonra Toto Volff, Lyuis Hemilton və Valtteri Bottas avtomobili azarkeşlərə təqdim ediblər. 

Fevralın 27-də Barselonada mövsüm öncəsi sınaq çıxışlarının ilk seriyası start götürəcək. Bu mərhələ martın 2-nə qədər davam edəcək. Sınaqların ikinci seriyası 7-10 mart tarixlərində baş tutacaq.

“Formula 1”-in yeni mövsümü Avstraliyada start götürəcək.  

Texniki göstəricilər
Şassi: karboliflərdən və kompozit materialdandır.
Təkərlər: korpus karboliflərdən və kompozit materialdandır.
Transmissiya: səkkizpilləli, karbon korpusludur.
Əyləc sistemi: karbon disklər və Carbone Industrie şirkətinin istehsalı olan astarlar.
Ölçülər və çəki 
Uzunluq: 5000 mm-dən çox. Hündürlük: 950 mm. En: 2000 mm
Çəki: idmançı, kamera və ballastlarla birgə 728 kq 
İşləmə həcmi: 1,6 litr
Şin: Pirelli
Elvin Əhmədov
www.oxu.az
"
"Bakının mərkəzindəki böyük təmirin son vəziyyəti – FOTO + VİDEOBakıda avtonəqliyyat vasitələrinin rahat və maneəsiz şəkildə hərəkətini təmin etməklə sıxlığın aradan qaldırılması istiqamətində “Azəravtoyol” ASC tərəfindən kompleks tədbirlər həyata keçirilir. Kompleks tədbirlər Yusif Səfərov küçəsi və ətraf ərazilərdə aparılır.
Bu barədə Oxu.Az-a “Azəravtoyol” ASC-dən məlumat verilib.

Tədbirlər çərçivəsində yeni yolların salınması, mövcudların yenidən qurulması və genişləndirilməsi işləri görülür. Sözügedən ərazilərdə aparılan işlərin əsas məqsədi istər şəhərin mərkəzindən Heydər Əliyev və Babək prospektlərinə doğru çıxışda, istərsə prospektlərdən şəhər mərkəzinə doğru girişdə Yusif Səfərov küçəsinə düşən nəqliyyat yükünü azaltmaqla avtomobillərin rahat və maneəsiz hərəkətini təşkil etməkdir.

Sadalanan istiqamətdə işlərə ilkin olaraq Yusif Səfərov küçəsindən başlanılıb. Küçə bir neçə hərəkət zolağı enində genişləndirilir. Bu məqsədlə küçənin 28 May küçəsi ilə kəsişməsindən Üzeyir Hacıbəyli küçəsi ilə kəsişməsinədək olan hissəsində yolayrıcında söküntü və tikinti işləri aparılır.
Həmin hissədə yolun hər iki istiqamət üzrə 3 hərəkət zolağından 6 hərəkət zolağına qədər genişləndirilməsi nəzərdə tutulub. Genişləndimə işlərinin küçə boyu davam etdirilməsi nəzərdə tutulub. Belə ki, mövcud yol ayrıcının eninin azaldılması ilə hər bir istiqamət üzrə daha 1 hərəkət zolağı yaradılacaq. Bununla da küçənin Heydər Əliyev prospektinə qədər olan hissəsi 5 hərəkət zolağından 6, bəzi hissələrdə 7 hərəkət zolağına qədər genişləndiriləcək.

Aparılan yenidənqurma işləri çərçivəsində piyadaların da rahat və təhlükəsiz şəkildə hərəkətinin təmin edilməsi istiqamətində də addımlar atılacaq. Küçənin Kamandar Əhmədov küçəsi ilə kəsişməsinin yaxınlığında vətəndaşların avtomobil yolunu daha təhlükəsiz şəkildə keçməsi üçün piyada keçidinin inşası planlaşdırılır.
Bundan başqa, avtonəqliyyat vasitələrinin Yusif Səfərov küçəsinə daxil olmadan Heydər Əliyev prospektindən Kövkəb Səfərəliyev küçəsinə, oradan da Dilarə Əliyeva küçəsi ilə şəhərin mərkəzinə doğru hərəkətini təmin etmək üçün Yusif Səfərov küçəsinə paralel 1,1 km uzunluğunda yeni yol salınır.

Hazırda yol boyu maneələrin sökülməsi, kommunikasiya xətlərinin köçürülməsi, buna paralel olaraq yararsız qruntun qazılaraq çıxarılması və karbonat materialı tökülərək yenidən kipləşdirilməsi, bununla da yeni yol yatağının inşası işləri həyata keçirilir. Yolun ümumi eni 12 metr olmaqla 2 hərəkət zolaqlıdır. Bura 9 metr enində hərəkət hissəsi və yol boyu piyadaların təhlükəsiz şəkildə hərəkətini təmin etmək məqsədi ilə hər iki istiqamət üzrə 1,5 metr enində səkilər daxildir.

Daha bir yeni yol hissəsi Sergey Senyuşkin küçəsinin davamı olaraq salınır. Uzunluğu 265 metr, hərəkət hissəsinin eni 10 metr olacaq yol inşa olunandan sonra Xocalı prospektindən avtonəqliyyat vasitələrinin Yusif Səfərov küçəsinə daxil olmadan Sergey Senyuşkin küçəsindən birbaşa Heydər Əliyev və Babək prospetlərinə doğru rahat çıxışı təmin olunacaq.
Sergey Senyuşkin küçəsinin hazırda mövcud 365 metr uzunluğunda olan hissəsi tam olaraq təmir olunub. Təmir işləri zamanı küçəyə yeni asfalt-beton örtük döşənib, mövcud səkilər bərpa olunub və yenilərinin tikintisi istiqamətində işlər aparılıb.
Bundan öncə isə Yusif Səfərov və Fəzail Bayramov küçələri arasında yeni yolun inşası yüksək keyfiyyətlə aparılaraq başa çatdırılıb. Uzunluğu 260 metr olan yeni yol 4 hərəkət zolağından ibarətdir. 1 metr enində ayrıcı zolaqla birlikdə yeni küçənin eni 16 metr təşkil edib. Yeni yolun kənarı ilə vətəndaşların normal və təhlükəsiz hərəkətini təmin etmək məqsədi ilə eni 2-3 metr olan piyada səkiləri də inşa olunub. Bununla da Yusif Səfərov küçəsindən Fəzail Bayramov küçəsinə hərəkət məsafəsi xeyli qısaldılaraq rahatlaşdırılıb.

Yusif Səfərov küçəsinin yenidən qurulması, bundan başqa hər iki istiqaməti üzrə paralel yolların çəkilişi sözügedən ərazidə sıxlığın azalmasına, şəhər mərkəzinə doğru və əksinə bu istiqamətdən giriş-çıxışının rahatlaşmasına gətirib çıxaracaq.
Bütün işlər “Azəravtoyol” ASC-nin rəhbərliyinin nəzarəti altında texnoloji ardıcıllığa riayət olunmaqla və yüksək keyfiyyətlə aparılır. Bunun üçün əraziyə lazımi sayda canlı qüvvə və texnika cəlb olunub. Yenidənqurma işlərinin qısa müddət ərzində və ümumi hərəkətə maksimum dərəcədə mane olmamaq şərti ilə aparılaraq yekunlaşdırılması planlaşdırılır.

A.M.
www.oxu.az
"
"Alman eksperti: Bakı yolunun dar hissələrində sıxışıb qalmaq olar“Formula 1”-in yeni bolidləri “Mercedes S” tipli iri avtomobillərdir. İndi Niko Hyulkenberqin Monakoda ötməyin mümkün olmayacağını dedikdə, nəyi nəzərdə tutduğu aydın olur. Bakının yarış yolunun dar hissələrində sıxışıb qalmaq mümkündür. 
Oxu.Az F1news-a istinadən xəbər verir ki, bu fikri almaniyalı ekspert Mixael Şmidt “Sauber” və “Renault” komandalarının təqdim etdikləri avtomobilləri qiymətləndirərkən bildirib. 
Mixael Şmidt avtomobillərin çoxlarının ümid etdiyi qədər də yaxşı alınmadığı qənaətinə gəlib. 
“İlkin təəssürat: yeni avtomobillər “Mercedes S” tiplidir, yarış yolu üçün çox böyükdürlər. Onlar sadəcə enli deyil, həm də çox uzundurlar. Təkər bazası avtobusda olan kimidir. Baxmayaraq ki, avtomobilin eni cəmi 20 sm artıb, xaricdən onlar həddən artıq iri görünürlər. Artıq kübar və zərif görünmürlər, sanki təkər üstündə nəhəng qutudurlar. Onların fonunda 1960-cı illərin avtomobilləri oyuncağa bənzəyir. İndi Niko Hyulkenberqin Monakoda ötməyin mümkün olmayacağını dedikdə, nəyi nəzərdə tutduğu aydın olur. Bakının yarış yolunun dar hissələrində sıxışıb qalmaq mümkündür. 
Yalnız “Renault” və “Sauber”in təqdim etdiyi avtomobilləri görmüşük, amma qalan avtomobillər də bunlara bənzər olacaq.
Avtomobillər hazırlanarkən mühəndislər səmərəliliyi rəhbər tutublar, amma yeni avtomobilin nə dərəcədə effektiv xarici görünüşə malik olacağını düşünməyiblər. Böyük şaquli üzgəc avtomobilə massivlik əlavə edir. Burun hissəsindəki çıxıntıdan da imtina etmək olardı. Jan Todtdan fərqli olaraq, mən hər şeyə alışmağın mümkün olduğunu hesab etmirəm, eybəcər olan eybəcər qalır. Bəzən hətta kiçik bir detal avtomobilin xarici görünüşünü korlaya bilər, məhz bu səbəbdən də Halo müdafiəsi heç vaxt peyda olmamalıdır”.
E.Ə.
www.oxu.az
"
"Xocalı faciəsinin ildönümündə bəzi yollar bağlanacaq – SİYAHIXocalı soyqırımı faciəsinin 25-ci ildönümü ilə əlaqədar Xətai rayonu Xocalı prospekti “Ana fəryadı” abidəsi qarşısında keçiriləcək izdihamlı yürüş tədbirinin rahat, təhlükəsiz və fasiləsiz təşkil edilməsi üçün paytaxtın Neftçilər, Xocalı prospektləri, Yusif Səfərov, Nəcəfqulu Rəfiyev və bu istiqamətdə kəsişən və ya paralel olan küçə və prospektlərə bütün avtomobillərin hərəkəti həmin gün məhdudlaşdırılacaq.
Oxu.Az xəbər verir ki, bu barədə Bakı şəhər Baş Polis İdarəsinin Dövlət Yol Polisi İdarəsinin bölmə rəisi, polis polkovniki Vaqif Əsədov məlumat verib.
Qanlı faciənin 25-ci ildönümünün anılması üçün yürüşçülərin Neftçilər və Bülbül prospektlərinin kəsişməsindən başlayaraq Azadlıq meydanından keçməklə, Yusif Səfərov küçəsi ilə Xocalı prospekti “Ana fəryadı” abidəsi ətrafında dövrə edib, eyni marşurutla 28 May, A.Puşkin küçələri istiqamətində hərəkət etmələri nəzərdə tutulub.
Bununla əlaqədar qeyd edilən marşurut üzrə bütün avtomobillərin hərəkətinə məhdudiyyət qoyularaq istiqamət dəyişdiriləcək. Yəni:
1. Bakı-Ələt yolunun 14-cü km-dən və Sədərək T/M-nin çıxışından 3-cü kənar dairəvi yola;
2. 20-ci sahə dairəsindən Dağ Üstü park yolu ilə Badamdar qəsəbəsinə;
3. Bayil qəsəbəsi - Əhəd Yaqubov və Gülbala Əliyev küçələrindən – 20 ci sahə qəsəbəsinə;
4. Bayraq meydanı, “Dalğa plaza” inzibati binasının yanından M.Useynov küçəsinə.
Eləcə də, Niyazi, Teymur Elcin, Lermontov, Şeyx Şamil, İstiqlaliyyət, 10-cu park, Mehdi Hüseyn küçələri də daxil olmaqla, 10-cu Zavod dairəsindən, Babək prospektinin Nəcəfqulu Rəfiyev küçəsilə kəsişməsindən, Afiyəddin Cəlilov - Nəcəfqulu Rəfiyev küçələri kəsişməsindən, Heydər Əliyev Mərkəzinin inzibati binası yanından, Xətai Prospekti Dəmirçizadə küçəsi kəsişməsindən, həmçinin Ağaoğlu, Təbriz, Koroğlu Rəhimov və Səməd Vurğun, Üzeyir Hacıbəyov, Xəqani, Puşkin, 28 may, R.Zorqe, K.Səfərəliyeva, Fikrət Əmirov kücələri, Azadlıq, Bülbül, Rəşid Behbudov prospektlərindən səhər saat 07:00-dan tədbir tam başa catanadək hərəkət istiqamətinin dəyişdirilməsi planlaşdırılıb.
Ona görə də Bakı şəhər BPİ Dövlət Yol Polis İdarəsi əhaliyə, avtomobil sahiblərinə və sürücülərə, keçirilən anım mərasiminin dünya və ölkə əhəmiyyətli olduğunu nəzərə alıb, qeyd edilən istiqamətlər üzrə şəxsi avtomobillərdən istifadə etməməyi tövsiyə edir. Anım mərasimdə iştirak etmək istəyənlər ictimai nəqliyyat vasitələri ilə hərəkətə üstünlük vermələri xahiş olunur. Həmçinin Hava limanı istiqamətində cənub tərəfdən 3-cü kənar dairəvi yolla, şimal tərəfdən isə Balaxanı, Zabrat yolu ilə hərəkət tənzimlənir.   
E.Ə.
www.oxu.az
"
"Bakıda iki avtobus toqquşdu – FOTOBakıda avtobus qəzası baş verib.
Oxu.Az xəbər verir ki, şahidlərin APA-ya verdiyi məlumata görə, hadisə “Neftçilər” metro stansiyasının yaxınlığında qeydə alınıb. 
22 saylı xətt üzrə hərəkət edən sərnişin avtobusu dayanacağa daxil olarkən qarşısında dayanan avtobusa çırpılıb. Qəza nəticəsində xəsarət alan olmasa da, hər iki avtobusa ciddi ziyan dəyib.
Faktla bağlı araşdırma aparılır. 











E.Ə.
www.oxu.az
"
"Yol polisindən tıxaclara qarşı mübarizə – VİDEOBakının Səbail rayonu 160 nömrəli məktəbin qarşısındakı avtomobil sıxlığına son qoyulub.
Oxu.Az baku.ws-ə istinadən xəbər verir ki, bu barədə sosial şəbəkə istifadəçilərindən biri video paylaşıb.
Belə ki, məktəbin qarşısında Dövlət Yol Polisi əməkdaşları avtomobil saxlamasına icazə vermir. Bütün avtomobilləri yaxınlıqdakı dayanacaqlara göndərirlər. Bu da həm şagirdlərin, həm də valideynlərin rahat hərəkət edə bilməsinə imkan yaradır.

A.M.
www.oxu.az
"
"Bakıda “avtoşluq” elədi: Bütün küçəni tüstü bürüdü – VİDEOBakıda daha bir sürücünün “avtoşluq” görüntüləri sosial şəbəkələrdə yayılıb.
Oxu.Az baku.ws-ə istinadən xəbər verir ki, şəhərin mərkəzi küçələrindən birində drift edən sürücü, sözün əsl mənasında, tozu dumana qatıb.
Həmin anlar başqa bir şəxs tərəfindən kameraya çəkilib. Yolda təhlükəli manevrlər edən sürücü avtomobillərin hərəkətinə də mane olub.

A.M.
www.oxu.az
"
"“Sauber C36-Ferrari”nin trasda ilk dövrələri – VİDEO Çərşənbə günü Sauber Barselonada çəkiliş günü keçirib. 
Oxu.Az xəbər verir ki, komandanın mətbuat xidməti 2017-ci ilin avtomobili “Sauber C36-Ferrari”nin yarış trasında ilk dövrələrini vurduğu videonu yerləşdirib. 
Sükan arxasında Markus Erikson olub, komandanın yeni üzvü Paskal Verlayn boynunda olan travmaya görə, ilk sınaqları buraxsa da Barselonaya gəlib. 
“Gəlin yeni mövsümə başlayaq!”, - Paskal çarxın sonunda deyib. 

E.Ə.
www.oxu.az
"
"Lənkəranda avtomobil piyadanı vuraraq öldürübLənkəranda piyadanın ölümü ilə nəticələnən yol qəzası baş verib.
Oxu.Az-ın APA-ya istinadən verdiyi məlumata görə, hadisə Ələt-Astara yolunun Liman şəhəri ərazisində baş verib.
Xırdalan şəhər sakini 1960-cı il təvəllüdlü Dəstəgül Əzəmət qızı Şəmiyeva Liman şəhəri ərazisində yolu keçmək istəyərkən avtomobil onu vurub.
D.Şəmiyeva ağır kəllə-beyin travması ilə Lənkəran rayon Mərkəzi Xəstəxanasına çatdırılsa da, onun həyatını xilas etmək mümkün olmayıb. 
Faktla bağlı araşdırma aparılır.
S.B.
www.oxu.az
"
"Sabah Bakının mərkəzində küçələrdən biri bağlanırAparılan təmir işləri ilə əlaqədar olaraq Cəfər Xəndan küçəsinin İbrahimpaşa Dadaşov küçəsinin kəsişməsindən Azadlıq prospektinə qədər olan hissəsində 23 fevral 2017-ci il tarixində səhər saatlarından avtonəqliyyat vasitələrinin hərəkəti qısa müddətlik məhdudlaşdırılır.
“Azəravtoyol” ASC-dən Oxu.Az-a verilən məlumata görə, hərəkətin məhdudlaşdırılması bir neçə saat ərzində tətbiq ediləcək.
“Göstərilən müddət ərzində sürücülərdən aparılan işlərə anlayışla yanaşmaları və alternativ yollardan istifadə etmələri xahiş olunur”, - deyə məlumatda bildirilir.
A.M.
www.oxu.az
"
"Avtomobildə əyləşən bu sərnişinlər cərimələnəcəklərBaş Dövlət Yol Polisi İdarəsi sərnişinlərin təhlükəsizlik kəmərindən istifadə etməməsinə görə cərimələnməsi məsələsinə aydınlıq gətirib.
Oxu.Az xəbər verir ki, idarənin ictimaiyyətlə əlaqələr şöbəsinin rəisi Kamran Əliyev lent.az-a açıqlamasında bildirib ki, bu məsələ qanunla tənzimlənir:
“Fərqi yoxdur, avtomobilin ön və ya arxa oturacağında əyləşsin, əgər nəqliyyat vasitəsinin konstruksiyasında təhlükəsizlik kəməri varsa, həmin şəxs o kəmərdən istifadə etməlidir. İstər sürücü olsun, istərsə də sərnişin. Sürücünün öz məsuliyyəti var, sərnişinin də kəmər bağlamadan getdiyinə görə öz məsuliyyəti var. Bu məsələ ilə bağlı heç bir yenilik yoxdur.
Sadəcə, bütün analiz və təhlillər göstərir ki, qəzalarda ən çox zərər çəkənlər – xəsarət alanlar və ya ölənlər sərnişinlər olur. Əksər hallarda yol qəzasında avtomobilin arxa tərəfinin o qədər də əzilmədiyini görürsən, amma oradakı sərnişin həyatını itirir. Niyə? Çünki zərbə zamanı arxada əyləşmiş insan önə çırpılır. Ön tərəfdə əyləşmiş sərnişin kəmər taxmayıbsa daha pis nəticələnir”.
K.Əliyev bildirib ki, sərnişinlərin kəmər taxmamasına görə əvvəllər cərimələnməməsi müəyyən qədər mentalitetlə bağlı olub: “Bir çox hallarda avtomobildə insanlar ailəvi hərəkət edəndə onlara xəbərdarlıq edilirdi. Bu barədə dəfələrlə sujetlər hazırlamışıq, müraciətlər etmişik. Yəni görürsünüz avtomobildə təhlükəsizlik kəməri var, bağlayın. Onun məsuliyyətini sürücü yalnız o halda daşıyır ki, avtomobildə təhlükəsizlik kəməri olsa da, sürücü onu çıxarsın. Bu halda sərnişini məsuliyyətə cəlb etmək olmaz. Çünki onun təqsiri deyil ki, onun yerindəki təhlükəsizlik kəmərini sürücü kəsib çıxarıb. Konstruksiyaya dəyişiklik edilməsinə, yəni təhlükəsizlik kəmərinin çıxarılmasına görə sürücü cərimə edilir və bu hallarda 150 manat miqdarında cərimə kəsilir.
Lakin təhlükəsizlik kəməri varsa və sərnişin bu kəmərdən istifadə etmirsə, bunun məsuliyyətini sərnişin daşıyır. İnzibati Xətalar Məcəlləsinin 338.3-cü maddəsinə əsasən, həmin sərnişinlər 30 manat cərimə edilir. Ön və ya arxa oturacaq fərqi yoxdur. Bütün avtomobillərdə ön və arxa oturacaqlarda əyləşən sərnişinlər üçün təhlükəsizlik kəməri nəzərdə tutulur. Mən sizə 80-ci illərin “VAZ” markalı avtomobilini də göstərə bilərəm ki, onun arxa oturacağında da sərnişinlər üçün təhlükəsizlik kəməri nəzərdə tutulub. Sadəcə, bizim sürücülər onu açıb çıxardırdılar. Amma bu da qayda pozuntusudur və sürücü konstruksiyaya dəyişiklik etdiyinə görə, 150 manat miqdarında cərimə ediləcək”.

A.M.
www.oxu.az
 
"
"Bakıda zəncirvarı qəza baş verib: Xəsarət alan varBakının Ziya Bünyadov prospektində zəncirvarı qəza baş verib.
Oxu.Az Report-a istinadən xəbər verir ki, hadisə prospektin Binəqədi rayonu ərazisinə düşən hissəsində qeydə alınıb.
Belə ki, Ələkbərov Orxan 10-ZM-494 dövlət qeydiyyat nişanlı “Nissan” markalı avtomobili yüksək sürətlə sürüb. İdarəetmədən çıxan “Nissan” yol kənarında hərəkətsiz dayanan “Mercedes” ə çırpılıb. Zərbənin təsirindən “Mercedes”dən çıxan ehtiyat hissələri “Toyoto” markalı avtomobilə dəyib. Nəticədə hər üç avtomobil yararsız hala düşüb. O.Ələkbərov ağır xəsarət alaraq 1 saylı Şəhər Kliniki Xəstəxanasına yerləşdirilib.
Hadisənin baş verdiyi əraziyə Yol Patrul Xidmətinin əməkdaşları cəlb edilib. Hər 3 avtomobil cərimə meydançasına aparılıb.
Araşdırma aparılır.
A.M.
www.oxu.az
"
"Bakının mərkəzində körpü uçmaq təhlükəsində – FOTOSement daşıyan yük avtomobili körpüyə çırpılandan sonra bu hala düşüb.Mərkəzi Neftçilər Xəstəxanasından “28 May” küçəsi istiqamətinə gedən yolun üstündəki körpü uçma təhlükəsi ilə üzləşib.
Oxu.Az Azadlıq radiosu-na istinadən xəbər verir ki, sözügedən körpü sovet dönəmində inşa olunub.
Xəstəxana istiqamətindən gələn yol birtərəflidir. Ancaq körpünün dayaq sütunu yolu iki hissəyə bölür. Hazırda yolun bir hissəsi hərəkətə qapadılıb. Yaxınlıqda yaşayanların deməsinə görə, bir neçə gün əvvəl yolda qəza baş verib. “İri tonnajlı sement daşıyan “pompa” tipli yük avtomobili körpüyə çırpılıb. Hazırda körpüdə iri çat əmələ gəlib”, sakinlər belə deyib.
Sakinlər körpüdə son illərdə təmir işləri aparılmadığını bildiriblər. Körpüdə çat əmələ gəlməsindən sonra da hər hansı təmir işləri aparılmayıb. Sadəcə, körpünün uçma təhlükəsi olan hissəsi hərəkətə qapadılıb.
Məsələyə əlaqəli qurumlardan münasibət almaq, hələlik, mümkün olmayıb.














A.M.
www.oxu.az
"
"“Gelandewagen”in ən qeyri-adi versiyaları – FOTOİlk dəfə “Gelandewagen” İran şahının eskizi əsasında hazırlanıb.Əfsanəvi “Gelandewagen” 1979-cu ildən bu günədək istehsal edilir.
Oxu.Az avtosfer.az-a istinadən xəbər verir ki, “Mercedes-Benz Gelandewagen”in tarixi, seriyalı istehsalatından çox əvvəl başlayıb.
1975-ci ildə İran şahı Məhəmməd Rza Pəhləvi (o vaxt “Mercedes-Benz” konserninin əsas payçılarından biri idi) yeni avtomobillərin istehsalı barədə müqavilə bağlamışdı. Vətəndaşlar üçün nəzərdə tutulan “W463” 1990-cı ildən indiyədək istehsal edilir.
Bu avtomobilin maraqlı dizaynda fotolarını təqdim edirik:





















































A.M.
www.oxu.az
"
"“Ulduz müharibələri” filmindən tanıdığımız birnəfərlik dron istehsal olundu – VİDEORusiyalı startap şirkət “Hoversurf” bizə fantastik filmlərdən tanış olan birnəfərlik dronların prototipini təqdim edib.
Oxu.Az xəbər verir ki, bir nəfəri daşımaq üçün nəzərdə tutulan bu dronlar quadkopter texnologiyası əsasında hazırlanıb. 
Həmin cihazın test olunduğu görüntüləri təqdim edirik: 

İsmayıl Nur
www.oxu.az
"
"Bakının mərkəzində avtomobil yandı, tıxac yarandı – FOTOPaytaxtın Bülbül prospektində (Sahil metrosunun yaxınlığında) “Chevrolet Orlando” markalı avtomobil yanıb.
Oxu.Az-ın Trend-ə istinadən məlumatına görə, FHN-nin Yanğından Mühafizə Xidmətinin əməkdaşları hadisə yerinə cəlb edilib, yanğın söndürülüb. 
Hadisə nəticəsində avtomobil yararsız vəziyyətə düşüb.
Qeyd olunur ki, yanğın prospektdə tıxaca səbəb olub.











S.B.
www.oxu.az
"
"Cocuq Mərcanlıya gedən yol yenidən qurulur – FOTO + VİDEOAzərbaycan prezidentinin sərəncamına əsasən Cəbrayıl rayonunun işğaldan azad edilmiş yeganə yaşayış məntəqəsi olan Cocuq Mərcanlı kəndinə gedən avtomobil yolunun tikintisinə start verilib.
“Azəravtoyol” ASC-dən Oxu.Az-a verilən məlumata görə, hazırda sözügedən yolda qazma-dolma işləri, yol yatağının və yol əsasının inşası işləri həyata keçirilir.
Ümumi uzunluğu 9 km olan avtomobil yolunun layihə üzrə eni 12 metr təşkil edəcək. Sözügedən yolun 4 km-i əsaslı şəkildə yenidən qurulur, 5 km-də isə bərpa işləri aparılır.
5 km-lik hissədə aparılan bərpa işləri zamanı yolun köhnə asfalt-beton örtüyünün üst qatı frezlənərək kənara daşınacaq, zəruri olan yerlərdə yol yatağının yararsız quruntu qazılaraq çıxarılacaq, əvəzində torpaq-çınqıl qarışığından ibarət material tökülərək kipləşdirmə işləri aparılacaq.
Qalan 4 km-lik hissədə aparılan yenidənqurma işləri zamanı isə yeni yol yatağı və yol əsasının inşası işləri aparılacaq. Daha sonra yol boyu 2 qat olmaqla yeni asfalt-beton örtüyü döşənəcək.
Ümumilikdə yolun təqribən 68 min kv.m. sahəsinin asfaltlanması nəzərdə tutulub. Bundan başqa yol boyu 9 ədəd su keçidinin tikintisi, həmçinin 1 ədəd 2 aşırımlı mövcud avtomobil körpüsünün bərpası işləri aparılacaq.
Layihə çərçivəsində yol 1 gediş və 1 gəliş olmaqla 2 hərəkət zolağından ibarət olacaq. Hərəkət hissəsinin eni 7.5 metr, hər bir istiqamət üzrə isə çiyinlərin eni 1.5 metr təşkil edəcək.
Yolun tikinti  işləri tam olaraq bitdikdən sonra zəruri olan yerlərdə yol nişanları və məlumatverici lövhələr quraşdırılacaq, həmçinin piyada zolaqlarının, yol-cizgi və yolgöstərici xətlərin çəkilişi işləri aparılacaq.
Tikinti işlərini “Azəravtoyol” ASC texnoloji ardıcıllığa riayət etməklə və yüksək keyfiyyətlə həyata keçirir. Bunun üçün əraziyə lazımi sayda canlı qüvvə və texnika cəlb olunub.
Qeyd edək ki, yeni salınan avtomobil yolu Cocuq Mərcanlı kəndi də daxil olmaqla 7 yaşayış məntəqəsinin - Qazaxlar, Horadiz, Arayatlı, Əhmədbəyli, Qəhrəmanlı və İmamverdili kəndinin sakinlərinin gediş-gəlişi xeyli rahatlaşdıracaq.

































A.M.
www.oxu.az
"
"“Formula 1”-in yeni bolidlərinin təqdimatı: Sauber C36-Ferrari – FOTOBazar ertəsi səhər saatlarında Sauberdə 2017-ci ilin yeni avtomobillərinin təqdimat həftəsi açılıb, rəsmi saytda fotolar, rəhbərlərin sözlərindən sitatlar və yeni “C36-Ferrari” haqqında qısa məlumat verilib. 
Oxu.Az xəbər verir ki, avtomobillərin ilkin görüntülərində sponsor loqotipləri, dümək olar ki, yoxdur.
Komanda iddia edir ki, avtomobil tamamilə yenidir və onda C35-dən heç bir detal yoxdur. C36-ya “Ferrari”nin keçən mövsüm Əbu Dabi Qran Prisində istifadə etdiyi mühərriklərdən qoyulacaq. “Sauber” bu mövsüm keçənilki mühərriklərdən istifadə edən yeganə komanda olacaq.

2017-ci il mövsümündə komandanın pilotları Markus Erikson və Paskal Verlayn olacaq. 
“Sauber C36-Ferrari”nin texniki göstəriciləri:
Mühərrik: V6
İşləmə həcmi: 1600 kub/sm

Yanacaq çəninin maksimal həcmi: 105 kq
Təkərlər: korpus dəmir-plastik 
Əyləc: Supportlar (Brembo), qəliblər dəmir plastik (Brembo), disklər (Carbon Industries)
Şin: Pirelli

Təkər diski: OZ
Ölçülər: uzunluq 5143 mm, en 2000 mm, hündürlük (videokameralar nəzərə alınmadan) 950 mm; ön hissə 1615 mm, arxa hissə 1530 mm.

Çəkisi: 728 kq (yanacaq doldurulmadan pilotla birgə çəki nəzərdə tutulur).
E.Ə.
www.oxu.az
"
"“Azəravtoyol” ASC-nin əməkdaşları peşə bayramını qeyd edirlər“Azəravtoyol” Açıq Səhmdar Cəmiyyəti Azərbaycan Respublikasının avtomobil yolları təsərrüfatı sahəsində xidmətlər göstərir, balansına verilmiş avtomobil yollarının, habelə körpülərin, tunellərin və digər yol qurğularının layihələndirilməsi, istismarı, bərpası, təmiri, yenidən qurulması və tikilməsini, avtomobil yollarının və yol qurğularının qorunub-saxlanılmasını və onların vəziyyətinə nəzarəti, yol infrastrukturunun inkişafı ilə bağlı digər işləri kompleks şəkildə həyata keçirir.
28 dekabr 2015-ci il tarixində prezident İlham Əliyev “Azərbaycan Respublikasının nəqliyyat-yol kompleksində idarəetmənin təkmilləşdirilməsi tədbirləri haqqında” Azərbaycan Respublikası Prezidentinin 2007-ci il 22 fevral tarixli 1992 nömrəli Sərəncamında dəyişikliklər edilməsi barədə sərəncam imzaladı.
Sərəncama əsasən, Azərbaycan Respublikasında sosial-iqtisadi inkişafın sürətləndirilməsi ölkənin avtomobil yolları şəbəkəsinin və yol infrastrukturunun bərpasına və yenidən qurulmasına güclü təkan vermişdir. Qəbul olunmuş proqramlar çərçivəsində Bakıda, habelə ölkənin digər şəhər və rayonlarında yeni avtomobil yollarının salınması, nəqliyyat qovşaqlarının və körpülərin tikintisi geniş vüsət almışdır. 
“Azəravtoyol” Açıq Səhmdar Cəmiyyəti haqqında Azərbaycan Respublikası Prezidentinin 9 mart 2016-cı il tarixli Fərmanı ilə  “Azəryolservis” Açıq Səhmdar Cəmiyyətinin adı dəyişdirilərək “Azəravtoyol” Açıq Səhmdar Cəmiyyəti adlandırıldı.
A.M.
www.oxu.az
"
"Yol qəzalarında ölənlərin sayı açıqlandı – STATİSTİKABu ilin əvvəlindən fevralın 16-a qədər Bakı şəhəri üzrə 83 yol qəzası baş verib.
Oxu.Az xəbər verir ki, bu barədə Trend-ə Daxili İşlər Nazirliyi (DİN) Bakı Şəhər Baş Polis İdarəsi Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, qəzalar nəticəsində 22 nəfər həlak olub, 98 nəfər isə müxtəlif xəsarət alıb.
Onun sözlərinə görə, ötən ilin müvafiq dövrü ilə müqayisədə yol-nəqliyyat hadisələrinin sayı 7 fakt azalsa da, iki ölüm və 8 xəsarət faktı artıb.
A.M.
www.oxu.az
"
"Bərdə sakini qaçırdığı avtomobillə qəza törədibBərdə rayonunda yol-nəqliyyat hadisəsi baş verib.
Oxu.Az APA-ya istinadən xəbər verir ki, Bərdə rayon sakini, 21 yaşlı Nicat Xaliq oğlu Məmmədli rayon mərkəzi bazarının qarşısında dayanmış avtomobili qaçırıb.
Fiziki qüsurlu olduğu deyilən N.Məmmədli idarə etdiyi avtomobili dəmir hasara çırpıb. Onun ağır xəsarət alaraq Bərdə Mərkəzi Rayon Xəstəxanasına yerləşdirildiyi, vəziyyətinin ağır olduğu bildirilir.
Faktla bağlı araşdırma aparılır.
A.M.
www.oxu.az
"
"Mayk Taysonun “Ferrari”si satılır – FOTOYalnız 349 ədəd istehsal edilən və biri də Mayk Taysona məxsus olan F50 satışa çıxarılıb.
Oxu.Az Avtosfer.Az-a istinadən xəbər verir ki, boks üzrə dünya çempionu Mayk Taysonun F50-si cəmin 5694 mil (9163 km) yürüşə malikdir.  
Kolleksiyaçıların gözünü dikdiyi avtomobil 4,7 lt-lik V12 mühərrikə malikdir. 2,3 milyon ABŞ dolları qiymət qoyulan avtomobil satılarsa, Arizonada 3 milyon dollara satılan F50-dən sonra ən bahalı ikinci avtomobil olacaq.



































İ.N
www.oxu.az
 
"
"Məşhur avtomobil elan saytı Azərbaycana gəlirDünyanın məşhur Almaniya avtomobil elan saytı mobile.de Azərbaycana gəlir. Şirkətin Azərbaycandakı tərəfdaşı “Guliyev Motors” şirkəti olacaq.
Oxu.Az xəbər verir ki, bu barədə Fins.az-a şirkətin rəhbəri Rəşad Quliyev bildirib. 
Onun sözlərinə görə, mobile.de-yə dünyanın 100-dən çox ölkəsi qatılıb. Amma Cənubi Qafqaz regionu ölkələri, o cümlədən Azərbaycan bu bazaya daxil deyil.
R.Quliyev bildirib ki, artıq Azərbaycan da avtomobil elanları bazasına daxil ediləcək. Bununla bağlı mobile.de şirkətinin rəhbərliyi ilə danışıqlar aparılır. Onun sözlərinə görə, bunun bir neçə müsbət cəhəti olacaq. 
Belə ki, razılaşmaya əsasən, saytın platforması həm də Azərbaycan dilində yığılacaq. Nəticədə yerli avtomobil sevərlər həm xaricdən elan vasitəsilə avtomobil sifariş edə biləcək, həm də daxili bazarda satılan avtomobillər üçün yeni bazar yaranacaq. Bu isə imkan verəcək ki, yerli alıcı avtomobili daha ucuz alsın. Artıq alıcı avtomobili alverçidən deyil, birbaşa sahibindən və ya dilerdən ala biləcək. 
Yerli alıcı xarici bazardan avtomobili minimum 10% ucuz ala bilər: 
“Məsələn, alverçi 2.2 l mühərrikli avtomobili Bakıda 8000 avroya təklif edir. Amma alıcı birbaşa sifariş edərsə, avtomobili 1500 manata qədər ucuz ala bilər”.   
R.Quliyev bildirib ki, avtomobillərin daha ucuz alınması yerli bazarda da qiymətlərin nisbətən aşağı düşməsinə səbəb olacaq.
Digər müsbət cəhət ondan ibarətdir ki, yerli avtomobil istehsalçıları bu vasitə ilə xarici bazarın diqqətini Azərbaycana yönəldə bilərlər və bu sahədə ixrac arta bilər: “Məsələn, Naxçıvan Avtomobil Zavodu bu vasitə ilə xarici avtomobil alıcılarında yerli brendə qarşı marağını artıra bilər”.
E.Ə.
www.oxu.az
"
"Yanacağa qənaət etməyin yollarıBenzinin qiymətinin artdığı vaxtlarda ona necə qənaət edilməsi barədə tez-tez düşünürük. Yanacağa qənaət etməyin yolu piyada gəzməkdən keçir. Əlbəttə, bu, bir zarafatdır.
Oxu.Az piyada gəzmədən benzinə qənaət etməyin üsullarını təqdim edir.
Saz avtomobil qənaətin birinci şərtidir. Yanacağa qənaət etmək üçün avtomobilin hissələrinin yaxşı işlədiyinə daim diqqət etməlisiniz.
İkinci şərt avtomobillərin hava, yanacaq filtrlərini tez-tez yoxlamaqdır. Çirkli filtrlər 4% artıq yanacaq sərfiyyatı deməkdir.
Qənaət üçün növbəti şərt avtomobil mühərrikləri üçün məsləhət görülən yağdan istifadə etməyinizdir. Bu zaman yanacağa 2% qənaət edəcəksiniz.
Diqqət etməli olduğunuz növbəti məqam şinlərdə təzyiqin optimal vəziyyətdə olmasıdır. Təzyiqi aşağı olan şin təkcə əlavə benzin demək deyil, həm də şinin ömrünün qısalmasıdır. 
Heç olmazsa, ayda bir dəfə avtomobil şinlərində təzyiqi yoxlatdırmaq lazımdır. Bununla yanacağa 3% qənaət etmiş olacaqsınız.
Fiziki qanunlara görə, avtomobilin çəkisi yanacaq sərfiyyatına birbaş təsir edir. Ona görə də, avtomobillərinizi anbara və zibilliyə çevirməmişdən əvvəl bu barədə düşünün. Bütün lazımsız əşyaları avtomobildən atın. Unutmayın, 100 kq artıq yük 100 km yolda 0.4 litr əlavə yanacaq deməkdir.
Avtomobili necə idarə etməyiniz də yanacaq sərfinə təsir edən amillərdəndir. Belə ki, kəskin tormoz verməklə 30-40% artıq yanacaq işlətmiş olacaqsınız. Yollardakı tıxac təkcə vaxtımızı və əsəbilərimizi korlamır, eyni zamanda daha çox yanacaq xərcləməyimizə də səbəb olur.
Avtomobilin hərəkət sürəti artanda da yanacaq xərci çoxalır. Avtomobillərin əksəriyyətində 80 km/saat sürətdən sonra yanacaq sərfi artmağa başlayır. Sürətdə 96 km/saatı aşanda yanacaq sərfi 14% artır. Sürət rejiminə riayət etməklə 17,5%-ə qədər qənaət etmək mümkündür.
İsti hava da yancaq sərfini artıra bilir. Xüsusən də, kondinsionerin işləməsi yanacaq sərfini 25% artıra bilir. Xərcləri azaltmaq üçün aşağı sürətlə pəncərələri açın, sonra kondisioneri işə salın.
Soyuq hava da yanacaq xərcini artıran səbəblərdəndir. Mənfi 25 dərəcə temperaturda xərclər 12% artır. Getdiyiniz yol 6 km keçəndən sonra bu xərc 22%-ə qədər arta bilir. 
Ona görə də, müasir avtomobil istehsalçılarının əksəriyyəti artıq mühərrik işə salınandan 30 saniyə sonra hərəkət etməyi məsləhət görür. Bu zaman mühərrikin daha sürətlə qızacağı bildirilir. Orta hesabla 3 litrlik mühərrik qızdırılma zamanı 10 dəqiqədə 300 ml benzin itirmiş olur.
Mənbə: Publika.az
U.A.
www.oxu.az
"
"Azərbaycanlı müğənnidən kobud qayda pozuntusu – VİDEOMüğənni Nazəninin paylaşdığı videoda ciddi qayda pozuntusu qeydə alınıb.
Oxu.Az baku.ws-ə istinadən xəbər verir ki, müğənni Nazənin aeroport yolu ilə sürətlə hərəkət edən avtomobilin qabaq oturacağında, həyat yoldaşının qucağıda oturan oğlunun video görüntülərini paylaşıb.
Videoda sərnişinlərin heç bir təhlükəsizlik qaydalarına əməl etmədikləri açıq-aydın görünür. Bundan əlavə qeyd edək ki, uşaqların avtomobilin ön oturacağında otuzdurulması da ciddi qayda pozuntusudur.

A.M.
www.oxu.az
"
"Azərbaycanda vəzifəli şəxs dəhşətli qəzada öldü – VİDEODünən axşam saatlarında Cəlilabad rayonunda baş vermiş ağır yol qəzasında ölən və yaralananların şəxsiyyəti dəqiqləşib.
Oxu.Az-ın lent.az-a istinadən verdiyi xəbərə görə, Ələt-Astara magistral yolunun 131-ci kilometrliyində, Qarazəncir kəndi ərazisindəki ticarət mərkəzinin qarşısında 90 FX 557 dövlət nömrə nişanlı “BMW” markalı minik avtomobili ilə 90 RX 373 nömrəli “Hyundai” markalı kiçiktutumlu yük maşınının toqquşması nəticəsində minik avtomobilinin sürücüsü, 1960-cı il təvəllüdlü Babayev Şakir Rəhim oğlu və sərnişini, 1951-ci ildə anadan olmuş Ağayev Mirəhməd Tahir oğlu vəfat edib. “Hyundai”ın sürücüsü Əsgərov Yunis Yusif oğlu isə ağır xəsarət alıb.
Bildirilib ki, qəzada ölən şəxslər Cəlilabad rayonun Ocaqlı kənd sakinləri olub. Mirəhməd Ağayev Ocaqlı kənd orta məktəbinin direktoru vəzifəsində çalışırmış.
Faktla bağlı cinayət işi açılıb, araşdırma aparılır.

A.M.
www.oxu.az
"
"Şəhərin mərkəzində “avtoşluq” edən “Niva”ların yeni görüntüləri yayıldı – VİDEOBakının küçələrində “avtoşluq” edən “Niva”ların şəhərin mərkəzində təhlükəli ötmə və dönmə hərəkəti etdiyi yeni videogörüntülər yayılıb.
Oxu.Az xəbər verir ki, Qız Qalası, Neftçilər prospekti və şəhərin digər məşhur yerlərində “avtoşluq” edən “Niva”ların görüntüləri sosial şəbəkələrdə geniş müzakirə olunub. 
Həmin görüntüləri təqdim edirik: 

İsmayıl Nur
www.oxu.az
"
"Qanunları pozmadan radarların yerini necə təyin edə bilərsiniz? – VİDEOArtıq cərimə olunmaq təhlükəsi olmadan yollardakı radarların yerini müəyyənləşdirmək mümkündür.
Oxu.Az Xəzər TV-yə istinadən məlumat verir ki, bunun üçün xüsusi avadanlıq almağa ehtiyac yoxdur.
Antiradar detektorları radarların işinə mane törətdiyi üçün qadağan edilsə də, eyni işi indi mobil telefonlarda proqramlar əvəz edir. Sürücülər bu üsulla həm radarlardan yan keçirlər, həm də cərimələnmirlər.
Bütün yeni model telefonların dəstəklədiyi bu proqram ölkəmizdə də populyarlıq qazanır. Sürücülər istədikləri belə antiradar proqramları öz telefonlarına yükləyə bilərlər. Yüklənməsi və istifadəsi pulsuz olan bu proqramlardan, demək olar ki, əksər sürücülər istifadə edir. Bu üsulla sürücülər 1 km əvvəlcədən radarın olduğundan xəbərdar olurlar.
Bəs buna qanunla icazə verilirmi?
Məsələylə bağlı “Xəzər Xəbər”ə açıqlama verən Bakı Şəhər Dövlət Yol Polis İdarəsinin bölmə rəisi Vaqif Əsədov antiradar cihazlarından fərqli olaraq, bu proqramların istifadəsinə heç bir qadağanın olmadığını deyib.
Məlumat üçün qeyd edək ki, avtomobillərdə antiradar cihazlardan istifadə edən sürücülər 800 manat məbləğində cərimə olunurlar.

İ.N 
www.oxu.az
"
"Yol polisinə kobudluq edən sürücü həbs edilib – FOTOBu gün Bakıda yol polisinə qarşı kobudluq edərək müqavimət göstərən və nalayiq ifadələr işlədən sürücü həbs olunub.
Oxu.Az avtosfer.az-a istinadən xəbər verir ki, DYP-dən verilən məlumata görə, günorta saatlarında “Nissan Maxima” markalı, 90 NE 222 dövlət nömrə nişanlı avtomobil Neftçilər prospekti ilə Bülbül küçəsinin kəsişməsində – yolayrıcında park edilib.
Orada dayanma-durma qadağan edildiyi üçün ərazidə xidmət aparan yol polisi əməkdaşı sürücüyə yaxınlaşaraq avtomobili götürməyi tələb edib. Bu zaman avtomobilin sürücüsü, 1988-ci il təvəllüdlü İsmixanov Eldar Rasim oğlu DYP inspektoruna qarşı kobudluq edərək nalayiq sözlərlə onu təhqir edib və avtomobili götürməkdən imtina edib.
Hadisə yerinə gələn digər YPX əməkdaşları sürücünün sərxoş olduğunu aşkar ediblər. Daha sonra sürücü Səbail rayon 39-cu polis bölməsinə aparılıb. Burada toplanmış materiallar Səbail Rayon Məhkəməsinə təqdim edilib.
Məhkəmənin qərarı ilə hakimiyyət nümayəndəsinin qanuni tələbini yerinə yetirməkdən imtina edən sürücü Eldar İsmixanov 10 gün inzibati həbs cəzasına məhkum edilib. Sürücü məhkəmədən birbaşa Daxili İşlər Nazirliyinin inzibati həbs olunanların saxlanma məntəqəsinə aparılıb.



A.M.
www.oxu.az
"
"Azərbaycanda 22 yaşlı gənc yeni avtomobil ixtira etdi – VİDEOGöyçayın Çərəkə kənd sakini, 22 yaşlı Sadiq Məmmədov maraqlı bir avtomobil ixtira edib.
Oxu.Az Xəzər TV-yə istinadən xəbər verir ki, yarış avtomobillərini xatırladan bu avtomobil 70 km/saat sürətlə hərəkət edə bilir.
Avtomobilin bütün ehtiyat hissələri də ixtisasça qaynaqçı olan Sadiqin özünə məxsusdur.
Sağa-sola asanlıqla dönür və görünüşcə müasir yarış avtomobillərindən fərqlənmir.
Gündəlik nəqliyyat kimi istifadə olunan bu avtomobil sürücü ilə yanaşı, 70 kq yük də daşıya bilir. Yanacaq sisteminin 4 litrə qədər tutumu var. Mühərriki isə arxa hissədə yerləşir. Bu ixtirasını reallaşdırmaq üçün o, 200 manat vəsait xərcləyib.

İ.N 
www.oxu.az
"
"Gəncədə iki avtomobil toqquşub: Xəsarət alan varGəncədə sürücünün xəsarət alması ilə nəticələnən yol qəzası baş verib.
Oxu.Az APA-ya istinadən xəbər verir ki, hadisə şəhərin Üzeyir Hacıbəyov küçəsində qeydə alınıb.
“VAZ21011” və “Mercedes” markalı avtomobillərin toqquşması nəticəsində “VAZ”-ın sürücüsü, Samux rayon sakini, 1992-ci il təvəllüdlü İmanov Mehdi bədən xəsarətləri alaraq Gəncə şəhər Təcili Tibbi Yardım xəstəxanasına yerləşdirilib. Ona dərhal tibbi yardım göstərilib. Vəziyyətinin normal olduğu bildirilir.
Faktla bağlı Gəncə şəhər Baş Polis İdarəsində araşdırma aparılır.
www.oxu.az
"
"Cəlilabadda ağır yol qəzası: Ölən və yaralananlar varAxşam saatlarında Cəlilabad rayonunda ölümlə nəticələnən yol qəzası baş verib.
Oxu.Az Report-a istinadən xəbər verir ki, hadisə bu gün axşamsaatlarında rayon ərazisində qeydə alınıb.
İlkin məlumata görə, qəza nəticəsində 2 nəfər ölüb, 1 nəfər yaralanıb.
Faktla bağlı araşdırma aparılır.
A.M.
www.oxu.az
"
"Avtomobil restorana girdi: Müştərilərin üzərinə sürdü – FOTOTürkiyədə bir neçə nəfərin xəsarət alması ilə nəticələnən yol qəzası baş verib.
Oxu.Az publika.az saytına istinadən xəbər verir ki, hadisə Bursada, Osmangazı rayonunda baş verib.
Belə ki, minik avtomobilinin restorana girməsi nəticəsində 9 nəfər yaralanıb. Onlardan 2-nin vəziyyətinin ağır olduğu bildirilir.
İlkin məlumata görə, qəzaya sürücünün nəqliyyat vasitəsinə idarəetməni itirməsi səbəb olub.
Hadisə yerinə çoxlu sayda təcili yardım və xilasedici cəlb edilib. Qəzanı törətmiş sürücünün şəxsiyyəti hələ ki müəyyənləşdirilməyib.
Yaralılar xəstəxanalara yerləşdirilib. Polis faktla bağlı araşdırmaya başlayıb və ərazidə təhlükəsizlik tədbirləri görülüb.











A.M.
www.oxu.az
"
" Ağdamda minik avtomobili yanaraq kül olub – VİDEOAğdam rayonunda yanğın hadisəsi baş verib.
Oxu.Az Report-a istinadən xəbər verir ki, hadisə rayonun Səfərli kəndində, Sabir Əliyevə məxsus yaşayış evində baş verib.
Belə ki, “VAZ-2106” markalı avtomobil və dam yanaraq kül olub. Hadisəyə elektirik naqillərindəki qısaqapanmanın səbəb olduğu ehtimal edilir.
Ev sahibin sözlərinə görə, axşam saatlarında baş vermiş hadisədən ilk olaraq xəbər tutan ailənin gəlini olub. Yanğının qarşısını almaq üçün ilk müdaxiləni də ailə üzvləri ediblər. Daha sonra hadisə yerinə yanğınsöndürənlər də cəlb olunub.
Qeyd edək ki, yanğınsöndürənlərin müdaxiləsindən sonra alov ram edilib. Yanğının digər tikililərə kecməsinin qarşısı alınıb.

A.M.
www.oxu.az
"
"Avtomobil almaq üçün 10 ton pul ödədi – FOTOÇində maraqlı hadisə yaşanıb. Bankda işləyən Gan adlı bir şəxs qiyməti təxminən 660000 yuan (106480 dollar) olan BMW markalı avtomobilin pulunu xırda pulla ödəyib.
Oxu.Az avtosfer.az-a istinadən xəbər verir ki, 100 mindən çox dəmir pulun ağırlığı təxminən 10 ton olub.
Gan pulu satış mərkəzinə xüsusi yük avtomobilində gətirib. 10 nəfər fəhlə isə pulların yük avtomobilindən boşaldılması ilə məşğul olub. Gan bildirib ki, son dövrdə onun rəhbəri olduğu banka edilən bütün ödənişlər dəmir pullarla olub və belə bir məbləğ yaranıb. Odur ki, bu məbləği xərcləmək lazım gəlib və o, BMW almaq arzusunu reallaşdırıb. 
Hadisənin fotolarını təqdim edirik :





























İ.N
www.oxu.az
"
"Yol polisi motosikletini piyada keçidinin üzərində saxladı – FOTODövlət Yol Polisinin əməkdaşı piyada keçidinin üzərində motoskletini saxlayaraq ərazidən uzaqlaşıb.
Oxu.Az azxeber.com-a istinadən xəbər verir ki, DYP əməkdaşının idarə etdiyi motosikletin nömrəsi görünməsə də, onun hansı səbəbdən qanunları heçə saydığı məlum deyil.
Həmin fotonu təqdim edirik:

www.oxu.az
"
"Yol polisi uşağın yaşını necə müəyyən edəcək? – VİDEOYol polisi avtomobildə xüsusi oturacaqlar olmadan uşaq daşıyan sürücülərə qarşı mübarizəni gücləndirdiyini açıqlamışdı.
Oxu.Az xəbər verir ki, 12 yaşından aşağı olan uşaqların avtomobildə daşınma qaydalarını pozan belə sürücülər cərimələnəcək.
Avtomobildə xüsusi oturacaqsız aparılan uşaqların yaşı necə müəyyən ediləcək? Çünki qanunda bunun xüsusi mexanizmi yoxdur. Üstəlik, azyaşlı böyük görünə, yaxud 12-dən çox yaşı olan uşaq kiçik görünə bilər.
Yol Polisi bildirir ki, bu yalnız vizual baxışla müəyyən edilir. Amma lazım olarsa, yol polisi bort kompüter vasitəsilə uşağın ad-soyadını, doğum tarixini qeyd edib, dəqiq məlumat ala bilər.
Uşaqlar üçün avtokresloları haradan almaq olar? Belə kresloların qiyməti nə qədərdir? Alarkən nələrə diqqət etmək lazımdır? 
Xəzər TV-nin mövzu ilə bağlı ətraflı videomaterialını təqdim edirik: 

İ.N
www.oxu.az
"
"Trampın avtomobili satışa çıxarıldı – FOTODonald Tramp üçün xüsusi olaraq istehsal olunmuş “Cadillac” markasının limuzini İngiltərədə 50000 funta (108000 manat) satışa çıxarılıb. 
Oxu.Az İngiltərə mətbuatına istinadən xəbər verir ki, 1988-ci ildə istehsal olan 5.0 litr benzin mühərrikə malik avtomobil cəmi 72400 km məsafə qət edib və yaxşı vəziyyətdədir. 























İsmayıl Nur
www.oxu.az
"
"Bakıda böyük müzakirəyə səbəb olan evakuatorun görüntüsü – VİDEO Bakıda evakuatorun avtomobili xəstəxananın qarşısından aparması sosial şəbəkədə böyük müzakirələrə səbəb olub. 
Oxu.Az-ın BAKU.WS-ə istinadən verdiyi məlumatına görə, xəstəxananın qarşısında parkinq üçün nəzərdə tutulmayan yerdə dayanan avtomobili bir neçə dəqiqə ərzində ərazidən götürüblər.
Sosial şəbəkə istifadəçiləri sürücünün xəstəni təcili olaraq gətirdiyini əsas göstərərək bu cür halların qanunda istisna olduğunu iddia edir. Bununla yanaşı, evakuator avtomobili götürdükdən sonra hərəkət istiqamətinin əksinə hərəkət edir və manevr edərək digər yola keçir. 
Bəziləri sürcünün qaydaları pozuduğunu bildirsə də, onu müdafiə edənlər də az olmayıb. 
Geniş müzakirə olunan həmin görüntünü təqdim edirik : 


 
İ.N
www.oxu.az
"
"Bakıda sürücü hərəkətdə olan evakuatorun yük yerinə çıxdı – VİDEOFevralın 14-də Bakıda avtomobili evakuatorla cərimə meydançasına aparılan sürücü qeyri-adi hərəkət edib.
Oxu.Az xəbər verir ki, baş verənlər Avtosfer.az-ın kamerasına tuş gəlib. 
“Mercedes” markalı, 99-EO-657 dövlət qeydiyyat nişanlı avtomobilin sürücüsü Mustafa Sübhi küçəsi ilə Fuad İbrahimbəyov küçəsinin kəşişməsində dayanma-durma qaydasını pozduğuna görə onun avtomobili Baş Dövlət Yol Polisi İdarəsinin “Siqnal” İdarəsinə məxsus 90-JM-007 qeydiyyat nişanlı evakuatora yüklənərək duracağa aparılıb.
Mağazadan çıxıb avtomobilinin duracağa aparıldığını görən sürücü xeyli məsafəni qaçaraq avtomobilə çata bilib. O, İnşaatçılar prospektində evakuatorun dayanmasını fürsət hesab edərək onun üstünə çıxıb və öz avtomobilinə əyləşib. Evakuatorun sürücüsü bunu görsə də, səhlənkarlıq edib və hərəkəti davam etdirib.
Burada qanunvericiliyin tələbi kobud şəkildə pozulub. Çünki evakuatorun sürücüsünün hərəkətə başlaması digər şəxsin evakuatordan yıxılmasına səbəb ola bilərdi. Bu əməlinə görə evakuator sürücüsünü yükdaşıma qaydalarını pozduğu üçün 40 manat cərimə gözləyir.

İsmayıl Nur
www.oxu.az
"
"Polisin tələb etdiyi “avtokreslo”lar neçəyədir?Bakı Şəhər Dövlət Yol Polisi İdarəsi (DYP) avtomobillərdə azyaşlıların daşınması zamanı xüsusi oturacaqlardan (avtokreslo) istifadə edilməməsinə görə sürücülərin cərimələnəcəyini açıqlayıb.
Həmçinin, təhlükəsizlik məqsədi ilə arxa oturacaqlarda da “avtokreslo”ların istifadə edilməli olduğu bildirilib. Bundan sonra isə sosial şəbəkələrdə vətəndaşlar “avtokreslo”ların qiymətlərindən şikayətlənməyə başlayıblar.
Oxu.Az xəbər verir ki, bununla bağlı “Qafqazinfo” kiçik araşdırma aparıb və bazarda xüsusi oturacaqların hansı qiymətə satıldığını müəyyən edib.
Bəlli olub ki, yeni “kreslo”ların qiyməti 150-350 manatarası dəyişir.
Alqı-satqı saytlarında sürücülərə işlənmiş oturacaqlar da təklif edirlər. Bu zaman isə qiymət “kreslo”nun vəziyyətindən asılı olaraq dəyişir. İkinci əl xüsusi oturacaqlar isə 40-100 manat qiymətə satılır.
Bakı Şəhər Dövlət Yol Polisi İdarəsinin sürücülərdən “avtokreslo” tələbinin səbəbi bəlli olub. Onsuz da qanunvericiliyin tələbi olan uşaqlar üçün ön oturacaqda xüsusi oturacaqdan istifadə etmənin xəbərdarlıqla elan edilməsi media və sosial şəbəkələrdə müzakirələrə səbəb olub. Əksəriyyət bunun hansısa biznes marağına görə edildiyini bildirib.
Yeni tələblər heç də “kreslo” satışına görə deyil. Belə ki, bir neçə gün öncə Beynəlxalq Avtomobil Federasiyasının 3 əməkdaşı Bakıya təşrif buyurub. Onlar burada bir neçə gün monitorinq aparıblar, sonda isə Dövlət Yol Polisi İdarəsinin rəhbərliyi ilə qapalı görüş keçirilib.
Həmin görüşdə 2-si qadın, 1-i kişi olan nümayəndə heyəti DYP rəhbərliyinə monitorinqlərinin nəticəsi barədə məlumat verib və bu işlərin həlli üçün fkir mübadilə aparıblar. Nümayəndə heyəti son illərdə görülən müsbət işləri yüksək qiymətləndirsələr də, görüşdə ən çox tənqid olunan sürücülərin kəmərdən düzgün istifadə etməməsi və ya ümumiyyətlə, istifadə etməməsi, həmçinin avtomobillərdə uşaqlar üçün xüsusi oturacaqların olmaması halları göstərilib.
Bundan sonra DYP rəhbərliyi bu problemin həll üçün çox tələbkar addımlar atmaq qərarı verib. Buna görə də, şəhərdə bu hallara görə güzəşt edilməyəcəyi açıqlanıb. 
Bildirilir ki, beynəlxalq normalara görə, 12 yaşdan aşağı uşaqların daşınması zamanı “avtokreslo”lardan istifadə etmək tələbi məcburidir.
U.A.
www.oxu.az
"
"Bakı Avtovağzalı qarlı hava ilə bağlı açıqlama yaydı“Qarlı hava rayonlardan gələn marşrutların fəaliyyətinə təsir etməyib”.
Oxu.Az xəbər verir ki, bu barədə Trend-ə açıqlamasında Bakı Beynəlxalq Avtovağzal Kompleksinin sahə rəisi Məhəmməd Abdullayev deyib.
Onun sözlərinə görə, səhər saatlarında bölgələrdən Bakı istiqamətinə start götürən marşrut avtobusları paytaxta qrafikə uyğun çatıb:
“Marşrut avtobuslarının qrafikində gecikmələr yoxdur. Bakıdan da bölgələrə gedən avtobusların hərəkətində də gecikmələr olmayıb”.
U.A.
www.oxu.az
"
"Miniatür avtomobillərdən istifadə edərək real mənzərələr yaradan fotoqraf – FOTO + VİDEO Amerikalı fotoqraf Maykl Smit 30 ildən artıqdır ki, miniatür avtomobillərdən istifadə eləməklə vintaj avtomobillərin real mənzərələrini yaradaraq fotolar çəkir.
Oxu.Az onun çəkdiyi fotoları və bunu necə etdiyini göstərən videonu təqdim edir.




































"
"Bakıda polis avtomobili yolda qaldıBakıda yol polisinin avtomobili xarab olaraq yolda qalıb.
Oxu.Az xəbər verir ki, hadisə şahidlərinin Milli.Az-a verdiyi məlumata görə, hadisə Bakının Yasamal rayonunda baş verib.
Paytaxtın Tbilisi prospekti ilə Cavad Xan küçəsinin kəsişməsində, 20 Yanvar dairəsinə gedən yolda baş verib. Yol polisinin köməyinə yoldan keçən vətəndaşlar çatıblar. Onlar avtomobili itələyərək yoldan kənara çəkilməsinə kömək ediblər.
E.Ə.
www.oxu.az
"
"“Azəravtoyl” yollarda vəziyyətlə bağlı açıqlama yayıbQeyri-sabit hava şəraiti ilə bağlı olaraq  “Azəravtoyol” ASC gecə boyu gücləndirilmiş iş rejimində çalışıb.
“Azəravtoyol”dan Oxu.Az-a verilən məlumata görə, ASC-nin əməkdaşları gecədən başlayaraq Bakı şəhərində cəmiyyətin balansında olan küçə və prospektlərə, o cümlədən respublikanın avtomobil yollarına qarın təmizlənməsinə və buzlaşmanın qarşısını alınması üçün kifayət qədər maşın-mexanizm və texnika cəlb edib.
“Azəravtoyol” ASC-ə məxsus maşın-mexanizmlər və canlı qüvvə gecə boyu və səhər saatlarından başlayaraq qarın ən çox yağdığı və buzlaşmanın olduğu əraziləri, problemli yolları nəzarətdə saxlayıb, hərəkətin təhlükəsizliyi təmin olunması məqsədi ilə tədbirlər görülüb. Cəmiyyət tərəfindən  aparılan qabaqlayıcı tədbirlərin nəticəsində qısa müddət ərzində problem müşahidə olunan ərazilərdə avtonəqliyyat vasitələrinin təhlükəsiz və fasiləsiz hərəkəti təmin olunub. Hazırda “Azəravtoyl” ASC-nin balansında olan avtomobil yollarında vəziyyət normaldır”, - deyə məlumatda vurğulanıb.
“Azəravtoyol”dan bildirilib ki, yollarda hərəkətin fasiləsizliyi və təhlükəsizliyi istiqamətində görülən işlərə baxmayaraq yenə də nasaz, şinləri mövsümə uyğun olmayan, şinlərin protektorları yeyilmiş və təcrübəsiz sürücülər tərəfindən idarə olunan avtonəqliyyat vasitələri digər sürücülərin də hərəkətinə maneə törətməklə, yollarda tıxacların yaranmasına səbəbkar olublar:
“Üstəlik texnikaların vaxtında həmin ərazilərə cəlb olunmasına problem yaradıblar. Buna görə də  bu cür hazırlıqsız sürücülərin yollara çıxmaları tövsiyə edilmir”.
E.Ə.
www.oxu.az
"
"Bakıda həkim “Range Rover”lə piyadanı vurduÖtən axşam Xəzər rayonu ərazisində, Mərdəkan avtomagistralında 1961-ci il təvəllüdlü Babayev Rəfi Hacıağa oğlu yolu keçərkən “Range Rover” markalı avtomaşın tərəfindən vurulub.
Oxu.Az xəbər verir ki, SalamNews-a zərərçəkənin ailə üzvlərinin verdiyi məlumata görə, o, sürücü tərəfindən 3 saylı Şəhər Kliniki Xəstəxanasına gətirilib.
Tibbi müdaxilədən sonra yaralının həyat təhlükəsi aradan qaldırılıb. Həkimlər Rəfi Babayevin vəziyyətinin qənaətbəxş olduğunu bildiriblər.
Faktla əlaqədar Xəzər Rayon Polis İdarəsində araşdırmalara başlanılıb. Sürücünün izahatı alınıb və avtomobil cərimə meydançasına aparılıb.
İlkin araşdırmalar zamanı məlum olub ki, evdən çıxan Rəfi Babayev yolu keçərək yaxınlıqdakı marketə getmək istəyib. Yol işıqsız və yağıntı səbəbilə sürüşkən olduğundan, həmçinin “Range Rover” markalı avtomaşın sürət həddini aşdığından məlum qəza baş verib.
Qeyd edək ki, “Range Rover” markalı avtomaşının sürücüsü diş həkimidir və hadisə o, işdən evinə qayıdarkən baş verib.
E.Ə.
www.oxu.az
"
"DYP-dən respublikanın avtomobil yolları ilə bağlı açıqlamaRespublikanın bütün avtomobil yolları nəqliyyatın hərəkəti üçün açıqdır.
Oxu.Az xəbər verir ki, bu barədə APA-ya Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev məlumat verib. 
O qeyd edib ki, Şəmkir-Gədəbəy və Gəncə-Qazax magistralında nisbətən buzlaşma müşahidə olunur. Buna baxmayaraq, respublikanın bütün istiqamətlərində yollar nəqliyyatın hərəkəti üçün açıqdır.
K.Əliyev sürücülərə xüsusi qış təkərlərindən istifadə etməyi, nəqliyyat vasitələrini texniki baxışdan keçirməyi, qış üçün təkər və işıq faralarını uyğun hala gətirməyi, avtomobillərində zəncir, dartı kəndiri və s. lazımi avadanlıqların olmasını təmin etməyi, təqib məsafəsinə diqqət edərək məcbur qalmadıqca ötmə hərəkəti etməməyi, dumanlı hava şəraitində gündüz saatlarında yaxını göstərən faraları yandırmağı, “ABS” tormoz sistemləri ilə təchiz olunmayan köhnə avtomobillərdən istifadə etməməyi, nəqliyyat vasitələrinin hərəkət sürətini hava şəraitinə uyğun seçməyi tövsiyə edib.
K.Əliyev qeyd edib ki, ötən gün respublikanın avtomobil yollarında 6 yol-nəqliyyat hadisəsi baş verib ki, nəticədə 2 nəfər ölüb, 7 nəfər xəsarət alıb.
E.Ə.
www.oxu.az
"
"İki prospektdə sürət həddi endirilibBakının əsas yollarında sürət həddi azaldılıb. 
Oxu.Az APA-ya istinadən xəbər verir ki, bu addımın atılmasına səbəb hava şəraitinin kəskin pisləşməsidir.
Heydər Əliyev prospekti - Hava Limanı, eləcə də əks istiqamətdə, həmçinin Zığ dairəsi - Hava Limanı və əks istiqamətdə bütün hərəkət zolaqları üzrə sürət daha 40 km/saat endirilib.
E.Ə.
www.oxu.az
"
"Bakı yollarında son vəziyyətQarlı hava şəraiti “Azəravtoyol” ASC-nin balansında olan Bakının əsas magistral yollarında, o cümlədən paytaxtın giriş-çıxış yollarında heç bir problem yaratmayıb. 
Oxu.Az xəbər verir ki, bunu “APA-Economics”ə “Azəravtoyol” ASC-nin Mətbuat katibliyinin rəisi Anar Nəcəfli bildirib.
A.Nəcəflinin sözlərinə görə, Bakı-Sumqayıt şosesi, Ziya Bünyadov prospekti, Heydər Əliyev prospekti, Bakı Dairəvi - 1 yolu, Bakıətrafı digər yollarda hər hansı problem müşahidə olunmur.
Bununla yanaşı, A.Nəcəfli qeyd edir ki, bəzi ərazilərə dövlət şirkətinin texnikası gedə bilmir: 
“Söhbət bəzi tunellərdən, enişli-yoxuşlu yollardan gedir. Bəzi sürücülər hazırlıqlı olmadığından, olduqca aşağı sürətlə hərəkət etdiyindən və ya yolda qaldığından tıxac yaranır, texnikamız həmin ərazilərə çata bilmir. Məcburiyyətdən oradakı işlər canlı qüvvəmiz tərəfindən aparılır.
Əsas məqsəd odur ki, “nəqliyyat arteriyası” sayılan yollarda normal hərəkəti təmin edib, sonra digər yollara keçək. Hal-hazırda əsas yolların heç birində problem yoxdur. Bundan başqa, balansımızda olan digər yollarda əməkdaşlarımız təmizləmə işləri həyata keçirirlər. Aparılan işlərə 400-dək müxtəlif təyinatlı texnika, texnika girə bilməyən yerlərə isə ASC-nin əməkdaşları cəlb olunub”.
E.Ə.
www.oxu.az
"
"Azərbaycana avtomobil idxalı bir ildə cəmi 7% artıbBu ilin yanvar ayında Azərbaycana ümumilikdə 469 ədəd avtomobil idxal olunub.
Oxu.Az-ın məlumatına görə, APA Dövlət Gömrük Komitəsinin açıqladığı statistikaya istinadən xəbər verir ki, ötən ilin analoji dövrü ilə müqayisədə ölkəyə idxal olunan avtomobillərin sayı 32 ədəd və ya 6,82% çoxdur.
Ölkəyə gətirilən avtomobillərin 3 ədədi sürücü daxil olmaqla 10 nəfər və ya daha çox adam daşımaq üçün nəzərdə tutulmuş mühərrikli nəqliyyat vasitələri, 420 ədədi əsasən adamların daşınması üçün nəzərdə tutulmuş minik avtomobilləri və digər mühərrikli nəqliyyat vasitələri, 41 ədədi yük daşımaq üçün mühərrikli nəqliyyat vasitələri, 5 ədədi isə xüsusi təyinatlı mühərrikli nəqliyyat vasitələridir.
U.A.
www.oxu.az
"
"Avtomobil bazarında durğunluq: Satışlar dayanıb“Azərbaycanda “üzən məzənnə”yə keçid və manatın məzənnəsində müşahidə edilən qeyri-stabillik avtomobil bazarında satışları dayandırıb”. 
Oxu.Az Fins.az-a istinadən xəbər verir ki, bu barədə avtomobil ekspertləri deyib. 
Belə ki, “Alsat.az” əmlak elanları saytının rəhbəri Vaqif Hüseynov bildirib ki, hazırda avtomobil satışının dayanmasının əsas səbəblərindən biri avtomobillərin qiymətlərinin qeyri-stabil olmasıdır:
“Eyni avtomobilin bazarda bir neçə qiymətə satıldığını müşahidə etmək olar. Bir yerdə 2006-cı ilin 2.7 l mühərrikli “Prado” modeli 16 min manata satılırsa, digər yerdə 25 min manata, bazarın başqa bir yerində isə hətta 35 min manata təklif edilir”.
V.Hüseynovun sözlərinə görə, qiymətlərin belə kəskin fərqlənməsi bazarın alverçilər tərəfindən formalaşması ilə bağlıdır: “Məsələn, “Prado”nun qiymətini alverçi 20 min manat müəyyən edir. Öz avtomobilini bazara çıxaranların hər biri qiyməti 1000 manat aşağı salır. Avtomobili satmaq fikri olmayan, sadəcə, bazarı yoxlamaq istəyən müştərilər isə 20 min manatlıq avtomobili 25 min manata təklif edirlər. Beləcə, bazarda kəskin qiymət fərqi yaranır”.
Onun sözlərinə görə, elan vasitəsilə avtomobil alanların sayı dekabr ayı ilə müqayisədə 50%-dən çox azalıb:
“Hazırda avtomobil alanların bir qismi alverçilərdir. Onlar nağd pul lazım olduğu üçün avtomobili ucuz satanlardan alırlar. Daha sonra yüksək qiymətə bazara çıxarırlar. O bildirib ki, bu tendensiya özünü avtomobil elanlarında da göstərir”.
Ekspert qeyd edib ki, ikinci qrup avtomobil alıcıları isə əsasən, taksi fəaliyyəti ilə məşğul olmaq istəyən müştərilərdir:
“Belə ki, son dövrlər taksi şirkətlərinin sayı xeyli artıb. Bu da imkan verir ki, vətəndaşlar ucuz avtomobil almaqla taksi fəaliyyəti göstərsinlər. İndi “Kia Rio”, “Chevrolet Cruz”, “Hyundai Accent” və “Nissan Sunny”ləri alırlar”.
V.Hüseynovun sözlərinə görə, belə avtomobil müştəriləri, əsasən, 1.4-2.0 l mühərrikli kiçik “Sedan”lar almağa üstünlük verirlər:
“Söhbət qiyməti 7-15 min manat olan “Kia Rio”, “Chevrolet Cruz”, “Hyundai Accent” və “Nissan Sunny” kimi avtomobillərdən gedir”. 
Ekspertin sözlərinə görə, Rusiya istehsalı olan avtomobillərdən isə yalnız “Niva”lara maraq var. Bu isə son dövrlər formalaşan tendensiyadır.
O qeyd edib ki, 30-dan çox alverçi bazarı tərk edib: “Avtomobil satışının dayanması alverçilərin bazarı tərk etməsi ilə nəticələnib”.
Avtomobil satışları üzrə ekspert Aley Şamilov bildirib ki, son bir ayda 30-dan çox alverçi “Badamdar avtomobil bazarı”ı tərk edib: “Bəziləri əmlak alqı-satqısı prosesinə qoşulur, bəziləri ölkəni tərk edərək pul qazanmaq üçün Rusiyaya üz tuturlar, bəziləri isə işsiz qalıblar”.
U.A.
www.oxu.az
"
"Xanım sürücü yol polisinə çətin anlar yaşatdı – FOTOBakıda xanım sürücü yol hərəkəti qaydalarını pozaraq yol polisi əməkdaşlarına tabe olmayıb. Hadisə Azərbaycan prospektində, Daxili İşlər Nazirliyinin inzibati binasının yaxınlığında baş verib. 
Oxu.Az musavat.com-a istinadən xəbər verir ki, “KİA” markalı, 99 FL 025 dövlət nömrə nişanlı avtomobilin xanım sürücüsü prospektdə dayanmağın qadağan olunduğu ərazidə dayanıb, polis əməkdaşlarının xəbərdarlığına baxmayaraq, o, həmin ərazini tərk etməyib. 
Əraziyə bir neçə polis əməkdaşı gəlib. Sürücüdən sənədlər tələb olunsa da, o, polislərin bu tələbinə də əməl etməyib. Polis əməkdaşları xanım sürücüdən nəzakətlə sənədləri tələb etsə də, o, polislərə jurnalist olduğunu deyib və polis serjantı Yaşar Məmmədovla mübahisə edərək onu təhqir edib.
Sürücülük vəsiqəsini verməyən xanım sürücü polislərin sənəd tələbinə cavab olaraq yalnız üzərində “PRESS” yazılan vəsiqəsini təqdim edib. Hadisə yerinə xeyli insan toplaşıb.
Polis əməkdaşları, nəhayət, xanım sürücünün təqdim etdiyi vəsiqəsindəki ad və soyadına əsasən, iki hadisə şahidinin də imzası olmaqla protokol yazıblar. Bu ərəfədə isə xanım sürücü telefonla danışaraq məsələni “yoluna qoymaq” cəhdləri edib. Protokol yazıldıqdan sonra sürücü yenə də qadağan olunmuş ərazini tərk etmək istəməyib. Sonda protokolu yazan polis əməkdaşının ad və soyadını soruşan xanım sürücü bundan sonra ərazini tərk edib.
Məlum olub ki, qalmaqal yaradan sürücü Azərbaycan Kütləvi İnformasiya Vasitələri İşçilərinin Həmkarlar İttifaqının fərdi üzvü Qurbanova Vəfa Mərifət qızıdır. O, həmçinin “Qızıl qələm” media mükafatı laureatı imiş.
Polis serjantı Y.Məmmədov bildirib ki, xanım sürücü ona “mənim əlim çox yerə çatır” deyərək hədə-qorxu gəlib. Lakin bu iddiasına baxmayaraq, xanım sürücü cərimələnməkdən yaxasını qurtara bilməyib.








E.Ə.
www.oxu.az
"
"İki prospektdə sürət həddi azaldılıbBakının əsas avtomobil yollarında sürət həddi aşağı salınıb.
Oxu.Az APA-ya istinadən xəbər verir ki, hazırda paytaxtda müşahidə edilən hava şəraiti ilə bağlı olaraq yolun hərəkət hissəsi sürüşkən olduğundan hərəkətin təhlükəsizliyini təmin etmək məqsədilə Heydər Əliyev prospekti - Hava Limanı, eləcə də əks istiqamətdə, həmçinin Zığ dairəsi - Hava Limanı və əks istiqamətdə bütün hərəkət zolaqları üzrə sürət 20 km/saat endirilib.
E.Ə.
www.oxu.az
"
"Avtomobilin mühərrikinə necə düzgün qulluq etmək lazımdır? – VİDEOAvtomobilin mühərrikinə tökülən yağı dəyişən sürücü başına iş açıb.
Oxu.Az Xəzər TV-yə istinadən məlumat verir ki, buna səbəb yağı dəyişdikdən sonra avtomobilin mühərrikinin xarab olması və 2500 manat xərc tələb etməsi olub. Ustalar isə bu halın hər bir sürücünün başına gələ biləcəyini bildirir və sürücülərə xəbərdarlıq edirlər.
Ustanın fikrincə, mühərrikin xarab olmasına sürücünün tökdüyü yarımsintetik 10/40 yağı, 5/30 tam sintetik yağla dəyişməsi səbəb göstərilir. Nəticədə, sürücüyə 2500 manat ziyan dəyib.
Məhz yağdəyişmədə edilən xətaya görə mühərrik xarab olarsa, bu zaman avtomobilin marka və modelindən asılı olaraq sürücüyə 1000 manatla 5000 manat arasında ziyan dəyə bilər. Sürücü yağdəyişmədən sonra mühərrikin səsində artım hiss edərsə, bunu təcili aradan qaldırmalıdır.
Belə halların qarşısını almaq üçün ustaların məsləhətlərinə qulaq asın: 

İsmayıl Nur 
www.oxu.az
 
"
"Gəncədə evlənmək istəyən gənci avtomobil vurduGəncə şəhərində “ASAN xidmət”ə nikah bağlamağa gedən gənci avtomobil vurub.
Oxu.Az Report-a istinadən xəbər verir ki, hadisə şəhərin Heydər Əliyev prospektində, “ASAN xidmət”in yaxınlığında baş verib. 
Belə ki, Şəmkir rayon sakini, 1992-ci il təvəllüdlü Məmmədzadə Kamran Eldar oğlu yolu keçmək istəyərkən 1988-ci il təvəllüdlü Gəncə şəhər sakini Hüseynov Tural Azər oğlunun idarə etdiyi 20-DA-991 dövlət nömrə nişanlı “Fort –Tranzit” markalı avtomobillə vurulub. 
Yaralı yaxınlıqdakı Gəncə Beynəlxalq Xəstəxanasına çatdırılıb. Həkimlər tərəfindən tibbi yardım göstərilən yaralının vəziyyəti qənaətbəxşdir.
Faktla bağlı araşdırma aparılır.
Qeyd edək ki, K.Məmmədzadə Şəmkir rayonundan Gəncəyə nikah müqaviləsi bağlamaq üçün ""ASAN"" xidmətə gedirmiş. 
E.Ə.
www.oxu.az
"
"Şadlıq evindən çıxan şəxsi avtomobil vurduBakıda şadlıq evindən çıxan şəxsi avtomobil vurub.
Oxu.Az Report-a istinadən xəbər verir ki, hadisə Suraxanı rayonunda qeydə alınıb.
Belə ki, Qaraçuxur qəsəbəsində, “Aura” şadlıq evinin qarşısında 53 yaşlı Şərifov Nazir Yəhya oğlunu “Mercedes” markalı avtomobil vurub. N.Şərifov ağır kəllə-beyin travması alıb. O, xəstəxanaya yerləşdirilib.
“Mercedes”in sürücüsü saxlanılıb. Faktla bağlı araşdırma aparılır.
E.Ə.
www.oxu.az
"
"“Lamborghini” 5,9 min avtomobilini geri çağırır İtaliyanın superkarlar istehsal edən “Lamborghini” şirkəti 5,9 min avtomobili alışma riskinə görə geri çağırır. 
Oxu.Az RİA Novosti-yə istinadən xəbər verir ki, bu barədə şirkət məlumat yayıb. 
Avtomobillərin geri çağırılmasına səbəb yanacaq sistemində nasazlıqla əlaqədardır. Bu nasazlıq ucbatından avtomobil alışa bilər. Hazırda şirkətin bu nasazlığa görə zərərçəkən avtomobil sahibləri haqqında məlumatı yoxdur. 
Geri çağırılma “Aventadors” və “Venenos” modellərinə aiddir. Agentliyin məlumatına görə, şirkət fəaliyyəti dövründə yalnız 12 “Venenos” superkar istehsal edib, onun qiyməti 4 milyon dollardır. 
“Lamborghini” şirkəti 1963-cü ildə təsis edilib. Şirkət “Volkswagen” konserninin tərkibinə daxildir. 
N.O
www.oxu.az
"
"Avtobus sürücüsü bir neçə qaydanı eyni anda pozdu – VİDEOAvtobus sürücüsü həm siqaret çəkir, həm də eyni anda telefonla danışır. Halbuki bu iki davranışın hər ikisi ictimai nəqliyyatda qadağandır.
Oxu.Az xəbər verir ki, avtobus sürücüsünün bu hərəkəti avtobusda oturan sərnişinlərdən biri tərəfindən mobil telefonla lentə alınıb və “Xəzər Xəbər”in “WhatsApp” nömrəsinə göndərilib.
Göndərilən məlumatda bu da qeyd olunub ki, hadisə 208 saylı marşrut avtobusunda baş verib.

İsmayıl Nur
www.oxu.az
"
"Saatlıda qatarla avtomobil toqquşdu, ölənlər var – YENİLƏNİBSaatlı rayonunun Sarıcalar kəndi ərazisində baş vermiş dəhşətli yol qəzası ilə bağlı bəzi təfərrüatlar üzə çıxıb. 
Oxu.Az xəbər verir ki, Lent.az-ın məlumatına görə, dünən saat 18:30 radələrində həyat yoldaşı və qızı ilə birgə faciəvi şəkildə ölən 1954-cü il təvəllüdlü Ağayev Güloğlan Abı oğlunun baytar həkimi olduğu məlum olub.
Bildirilir ki, G.Ağayev ailəsi ilə birgə Sabirabadın Qalağayın qəsəbəsində yaşayıb və dünən bacısını görmək üçün Saatlının Sarıcalar kəndinə gəlib. Onlar Qalağayına qayıdarkən G.Ağayevin sürdüyü “VAZ 2106” markalı minik avtomobili dəmir yolu xəttinin üstündə sönüb. 63 yaşlı kişi yaxınlaşmaqda olan teplavoz gələnədək avtomobili işə salıb hərəkət edə biləcəyini düşünüb və avtomobildən düşməyib. Lakin mühərriki işə salmaq mümkün olmayıb və sürətini azalda bilməyən teplavoz ata, ana və 29 yaşlı qızın olduğu avtomobili əzərək bir xeyli sürüyüb. Onlar hadisə yerindəcə vəfat edib.
Sarıcalılar kənd sakinləri bildirib ki, həmin ərazidəki dəmir yolu keçidində son illərədək şlaqbaum olub və post yerləşib. Bir müddət əvvəl orada işləyən 4 dəmiryolçu ixtisara düşərək işdən çıxarılıb və şlaqbaum da ləğv edilib.
Faktla bağlı cinayət işi açılıb, araşdırma aparılır.
15.02.2017
Saatlının Sarıcalar kəndi ərazisində baş vermiş ağır qəza nəticəsində ölənlərin kimliyi məlum olub.
Oxu.Az-ın APA-ya istinadən məlumatına görə, bu, Ağayev Güloğlan Abı oğlu, Ağayeva Hökumə Murtuz qızı və onların qızı Lamiyədir.
Onların hər üçünün Sabirabad sakini olduğu bildirilir.
Faktla bağlı araşdırma aparılır.
20:41
Saatlı rayonunda ağır yol qəzası baş verib.
Oxu.Az-ın APA-ya istinadən məlumatına görə, insident rayonun Sarıcalar kəndində qeydə alınıb.
Qatarla minik avtomobilinin toqquşması nəticəsində üç nəfər ölüb. 
İlkin məlumata əsasən, ölənlər bir ailənin üzvləridir.
Hadisə yerinə hüquq-mühafizə orqanlarının əməkdaşları işləyir. İnsidentin səbəbləri araşdırılır.
S.B.
www.oxu.az
"
"Dünyanın ilk uçan avtomobili satışa çıxarıldı – VİDEOHollandiyanın “PAL-V” şirkəti dünyada ilk dəfə “PAL-V Liberty” uçan avtomobillərini satışa çıxarıb.
Oxu.Az AzNews.az-a istinadən xəbər verir ki, bu avtomobili əldə etmək üçün öncədən sifariş etmək lazımdır. İlk uça bilən avtomobillər hələ 2018-ci ildə istehsal ediləcək.
“PAL-V Liberty” - avtomobil transformerdir. Yollarda adi avtomobil kimi hərəkət edir. Lazım olduqda isə formasını dəyişərək uça bilir. Yeganə mənfi cəhəti uça bilməsi üçün 180 metr düz yolda sürət yığmasıdır. Bu səbəbdən tıxacda və adi şosedə yüksəlmək mümkün deyil.
Uçan avtomobilin ən sadə modelinin qiyməti isə 400 min dollardır.

İsmayıl Nur
www.oxu.az
"
"Bakıda zəncirvarı qəza: 9 avtomobil toqquşdu – FOTOBu gün axşam saatlarında Bakıda zəncirvari yol qəzası baş verib.
Oxu.Az xəbər verir ki, bu barədə Facebook sosial şəbəkəsində Rəşad Quliyev adlı istifadəçi məlumat yayıb.
Məlumata əsasən, Ziya Bünyadov prospektində doqquz avtomobil toqquşub. Bildirilir ki, “KamAz” markalı yük avtomobili əylənc sisteminin işləmədiyinə görə, bir neçə nəqliyyat vasitəsinə çırpılıb.
Qəza nəticəsində nəqliyyat vasitələrinin hərəkətində tıxac yaranıb.
Hadisə yerinə DYP əməkdaşları cəlb edilib, qəzanın səbəbləri araşdırılır.

































































S.B.
www.oxu.az
"
"Bakıda yol polisi işləmək istəyənlərin diqqətinəBakı Şəhər Dövlət Yol Polisi İdarəsi yol-patrul xidməti inspektoru (sıravi və kiçik rəis heyəti) vəzifələrində xidmətə qəbulla əlaqədar müsabiqə elan edib. 
Oxu.Az xəbər verir ki, idarədən Avtosfer.az-a verilən məlumata görə, müsabiqədə avtomobil nəqliyyatına aid orta-ixtisas və ya ali təhsilli, kompüterlə işləmək bacarığı, sürücülük vəsiqəsi olan, habelə sürücü kimi 3 il əmək stajına malik, yaşı 20-dən aşağı, 25-dən yuxarı olmayan, boyu 180 sm və daha artıq, idman cüssəli, həqiqi hərbi xidmət müddətini tam başa vurmuş, özü və ya yaxın qohumları məhkum olunmamış, yalnız Bakı şəhərində yaşayış yeri üzrə qeydiyyatda olan “Azərbaycan Respublikası daxili işlər orqanlarında xidmətkeçmə haqqında Əsasnamə”də müəyyən olunmuş digər şərtlərə cavab verən Azərbaycan Respublikasının vətəndaşları iştirak edə bilərlər.
Müsabiqə iştirakçılarının sağlamlıq vəziyyəti, biliyi, fiziki hazırlıq səviyyəsi, yol-hərəkəti qaydaları haqqında nəzəri bilikləri və sürücülük vərdişləri müəyyən olunmuş qaydada yoxlanılacaq, xarici dil bilən və dövlət təhsil müəssisələrində ali təhsil almış namizədlərə üstünlük veriləcək.
Müsabiqədə iştirak etmək istəyən şəxslər 2017-ci il fevralın 20-dən martın 21-dək hər gün (istirahət günləri istisna olmaqla) saat 10:00-dan 17:00-dək Bakı Şəhər Dövlət Yol Polisi İdarəsinə (Bakı şəhəri, Badamdar qəsəbəsi, Mikayıl Müşfiq küçəsi, Kənar Dairəvi yolun kəsişməsi) müraciət edərək aşağıdakı sənədləri şəxsən təqdim etməlidirlər:
- Şəxsiyyət vəsiqəsi
- Təhsil haqqında sənədin əsli
- Hərbi bilet (kişilər üçün)
- Əmək kitabçası (olanlar üçün)
- Sürücülük vəsiqəsi
- Kompüterdə işləmək bacarığını təsdiq edən müvafiq sənəd (sertifikat və s.)
Əlavə məlumat almaq üçün əlaqə telefonları:
012 590 21 65,
012 590 21 66
E.Ə.
www.oxu.az
"
"Avtomobil yalnız bu hallarda cərimə meydançasına aparıla bilər – YENİLİKBir neçə gün əvvəl İnzibati Xətalar Məcəlləsinə edilən və 1 iyul 2017-ci il tarixindən qüvvəyə minəcək dəyişikliklər dayanma-durma və parklanma qaydalarını pozmuş nəqliyyat vasitələrinin evakuasiya olunması məsələsində də ciddi dəyişiklik nəzərdə tutur. Məcəlləyə edilən dəyişikliyə əsasən, dayanma-durma və parklanma qaydalarının pozulduğu yalnız aşağıdakı hallarda sürücüsü yanında olmayan avtomobil DYP tərəfindən evakuasiya edilə bilər:
1) həmin nəqliyyat vasitəsi yol hərəkətinə maneə yaratdığı hallarda;
2) həmin nəqliyyat vasitəsi piyadaların hərəkətinə maneə yaratdığı hallarda;
3) həmin nəqliyyat vasitəsi ödənişli parklanma yerində 24 saatdan artıq duracağa qoyulmuş olduqda.
Məcəllənin 124-cü maddəsinə əlavə edilən “Qeyd”də birinci iki hala anlayış verilməsinə cəhd də olunub. “Qeyd”də verilən anlayış belədir: “Yol hərəkəti və piyadaların hərəkətinə maneə yaratdığı hallar” dedikdə, dayanma və ya durma qaydalarını pozmuş nəqliyyat vasitəsinin mühafizə olunan duracağa aparılmamasının tıxac yaranmasına və digər nəqliyyat vasitələrinin və piyadaların hərəkətini mühüm dərəcədə məhdudlaşdırılmasına səbəb olduğu hallar başa düşülür.
Yuxarıdakı iki halın kifayət qədər mücərrəd olduğu aydın şəkildə görünür. Çünki yol hərəkətinə və piyadalara mane olmanın meyarı kimi işlədilən ifadələr (tıxac yaranmasına səbəb olma; digər nəqliyyat vasitələrinin və piyadaların hərəkətini mühüm dərəcədə məhdudlaşdırma) qiymətləndiricidir, yayğındır və elə anlayışın özü qədər mücərrəddir. Ona görə də bəri başdan deyə bilərik ki, bu dəyişiklik dayanma və durma qaydalarını pozmuş sürücülər üçün heç bir yenilik vəd etmir: evakuasiya ilə bağlı vəziyyət necə idisə, elə də qalacaq.
Parklanma yerində 24 saatdan artıq duracağa qoyma isə hər kəsə aydındır. Burada söhbət avtomobilin parklanma yerinə daxil olmasından sonra 24 saatdan artıq müddətin keçməsindən gedir.
Maraqlı dəyişikliklərdən biri də odur ki, dayanma-durma və parklanma qaydalarını pozmuş nəqliyyat vasitəsi yalnız qaydanın pozulduğu yerdə patrul avtomobilindəki bort-kompüter vasitəsilə elektron protokol tərtib edilməklə cərimə meydançasına aparıla bilər. Belə protokola mütləq foto və ya videoçəkiliş aparıldıqdan sonra tərtib edilməlidir. Yalnız protokol tərtib edildikdən sonra evakuasiya həyata keçirilməlidir.
Mənbə: avtosfer.az
A.M.
www.oxu.az
"
"Bakının mərkəzində yeni yol salınır – VİDEOPaytaxt Bakıda avtonəqliyyat vasitələrinin rahat və maneəsiz şəkildə hərəkətini təmin etməklə sıxlığın aradan qaldırılması istiqamətində aparılan kompleks tədbirlər çərçivəsində şəhərin mərkəz hissəsində yeni yol salınır.
“Azəravtoyol” ASC-nin Mətbuat katibliyindən Oxu.Az-a verilən xəbərə görə, uzunluğu 1,1 km olan yol Yusif Səfərov küçəsinə paralel salınır.
Sözügedən yolun inşası, xüsusən, günün pik saatlarında Y.Səfərov küçəsində yaranan sıxlığın aradan qaldırılmasına hesablanıb.
Belə ki, avtonəqliyyat vasitələri sözügedən yol hazır olduqdan sonra birbaşa Y.Səfərov küçəsinə daxil olmadan Heydər Əliyev prospektindən Kövkəb Səfərəliyev küçəsinə, oradan da Dilarə Əliyeva küçəsi ilə şəhərin mərkəzinə doğru hərəkət edə biləcəklər. Bu isə öz növbəsində Y.Səfərov küçəsindəki hərəkət intensivliyini xeyli azaldacaq.
Layihəyə uyğun olaraq hazırda yol boyu maneələrin sökülməsi, kommunikasiya xətlərinin köçürülməsi, buna paralel olaraq yararsız qruntun qazılaraq çıxarılması və karbonat materialı tökülərək yenidən kipləşdirilməsi, bununla da yeni yol yatağının inşası işləri həyata keçirilir.
Yolun ümumi eni 12 metr olmaqla 2 hərəkət zolaqlıdır. Bura 9 metr enində hərəkət hissəsi və yol boyu piyadaların təhlükəsiz şəkildə hərəkətini təmin etmək məqsədi ilə hər iki istiqamət üzrə 1,5 metr enində səkilər daxildir.

E.Ə.
www.oxu.az
"
"Ramil Usubov yol polisi zabitini işdən çıxardıDaxili işlər naziri Ramil Usubov haqqında şikayət edilən Bakı Şəhər Dövlət Yol Polisinin əməkdaşını işdən qovub.
Oxu.Az xəbər verir ki, bakipost.az-a daxil olan məlumata görə, 2017-ci ilin yanvar ayında Nizami rayonu, Rüstəm Rüstəmov küçəsi ilə öz şəxsi avtomobiliylə hərəkət edən Həbib Nuruşov adlı Bakı sakini həmin vaxt ərazidə xidmət aparan yol polisləri tərəfindən saxlanılıb.
Onun idarə etdiyi BMW markalı 10 VP 102 dövlət qeydiyyat nişanlı avtomobilin saxlanılmasına səbəb isə yol hərəkəti qaydalarını pozması olub. H.Nuruşov ona yaxınlaşan Vüqar Abbasov və Vüsal Nəcəfov adlı polis əməkdaşlarına qaydanı pozduğunu etiraf edib və buna görə cəriməni ödəməyə hazır olduğunu deyib. Sürücü polislərdən “eyni yol hərəkəti qaydasını məndən əvvəl və sonra pozan sürücüləri hansı səbəbdən saxlamırsınız” sualını verdikdə isə təhqir edilib.
Yol polisləri H.Nuruşova vəziyyəti izah etmək əvəzinə, kobud şəkildə “Əcəb edirəm, lap gözünü də tökürəm, sözün var? Get kimə istiyirsən de!”, - deyə cavab veriblər. Həbib Nuruşovun vəkili, hüquq müdafiəçisi Səməd Vəkilov bildirib ki, bununla bağlı daxili işlər naziri Ramil Usubova müraciət ünvanlanıb.
Bundan sonra isə Bakı Şəhər Baş Polis İdarəsindən sürücünün müraciətinə cavab verilib. Cavab məktubunda qeyd olunub ki, şikayət olunan polis zabitlərini əməlləri araşdırılıb və onlardan biri Vüqar Abbasovun işdən azad edilməsiylə bağlı qərar verilib. Onun sözlərinə görə, araşdırma zamanı məlum olub ki, həmin polis zabiti ilə bağlı dəfələrlə şikayət edilib. 
E.Ə.
www.oxu.az
"
"Bakıda yol polisini söyən 3 sürücü həbs olundu – FOTOBakıda yol polisinə tabe olmayaraq qaçan və avtoxuliqanlıq edən 3 sürücü həbs olunub.
Oxu.Az avtosfer.az-a istinadən xəbər verir ki, fevralın 8-də “Jeep Grand Cherokee” markalı, 90 GJ 011 dövlət nömrə nişanlı avtomobilin sürücüsü Həsənov Elçin Səracəddin oğlu Səməd Vurğun küçəsi ilə Y.V.Çəmənzəminli küçəsinin kəsişməsində yol hərəkəti qaydalarını kobud həkildə pozduğu üçün yol polisi əməkdaşları “saxla” işarəsi verib.
Lakin sürücü polisə tabe olmayaraq qaçmağa çalışıb. Bir qədər sonra DYP əməkdaşları onu saxlaya biliblər. Bu zaman sürücü polislərə müqavimət göstərərək onları təhqir edib, nalayiq söyüşlər söyüb. Bununla bağlı toplanmış materiallar Nərimanov rayon Məhkəməsinə göndərilib. Məhkəmə qərarı ilə sürücü Elçin Həsənov 10 gün inzibati həbs cəzasına məhkum edilib.
Fevralın 12-də isə “Tofaş” markalı, 10 FF 666 dövlət nömrə nişanlı avtomobilin sürücüsü, 40 yaşlı Mustafayev Ramin Qılman oğlu 20 Yanvar dairəsində yol hərəkəti qaydalarını pozaraq avtoxuliqanlıq edib. DYP əməkdaşları tərəfindən saxlanılan sürücü onlara müqavimət göstərib və ağır söyüşləri ilə təhqir edib. Qaçmağa çalışan sürücü yol polisləri tərəfindən saxlanılıb və toplanmış materiallar aidiyyatı üzrə Yasamal rayon Məhkəməsinə göndərilib. Məhkəmənin qərarı ilə sürücü Ramin Mustafayev 13 gün müddətinə inzibati qaydada həbs olunub.
Fevralın 14-də isə “Mitsubishi” markalı, 10 PK 902 dövlət nömrə nişanlı avtomobilin sürücüsü, 28 yaşlı Zeynalov Nəsir Melyalı oğlu Yusif Səfərov küçəsində qayda pozaraq qaçmağa çalışıb. Yol polisini tələbini yerinə yetirməyən sürücü az sonra tutulub. O, xidməti vəzifəsini yerinə yetirən yol polisi əməkdaşlarına müqavimət göstərərək onları təhqir edib. Toplanmış materiallar əsasında Xətai rayon Məhkəməsi Nəsir Zeynalova 10 gün inzibati həbs cəzası verib.
Onların hər üçü hazırda Daxili İşlər Nazirliyinin İnzibati həbs olunanların saxlanma məntəqəsində cəza çəkir.



A.M.
www.oxu.az
"
"Çikaqo avtomobil sərgisinin ən diqqət çəkən avtomobilləri – FOTOİlk dəfə 1901-ci ildə keçirilən Çikaqo avtomobil sərgisi bu il də təxminən 1 milyon kvadratmetrlik əraziyə yayılmış 1000-dən artıq avtomobillə iştirakçılara qapılarını açıb. 
Oxu.Az xəbər verir ki, sərgi ümumilikdə 10 gün davam edəcək. 
Sərgidə müxtəlif markaların konsept və super avtomobilləri ilə yanaşı, kiçikhəcmli və elektrik mühərrikli avtomobillər də nümayiş olunur. 
Çikaqo avtomobil sərgisindən fotoreportajı təqdim edirik:

































































 
"
"“Pagani”nin yeni avtomobilinin fotoları təqdim olundu – FOTO Bütün dünyada lyuks avtomobillər istehsal etməsi ilə tanınan “Pagani” şirkəti yeni avtomobili olan “Huayra Roadster”in fotolarını təqdim edib. 
Oxu.Az xəbər verir ki, avtomobil pərəstişkarlarının qarşısına Cenevrə Avtomobil sərgisində çıxacaq. Buna baxmayaraq, şirkət avtomobilin fotolarını sərgidən əvvəl paylaşmağa üstünlük verib. 
Avtomobili 6 litrlik “Mercedes AMG V12” mühərriki hərəkətə gətirir. 754 at gücündə olan mühərrik maksimum 1000 nm tork istehsal edir. 
Avtomobilin ilkin satış qiyməti isə 2,3 milyon avro olacaq.
































İsmayıl Nur
www.oxu.az
 
"
"Köhnə sürücülük vəsiqəsi olanlar “mexanika” sürə biləcəklərmi?Yol polisi sürücülərin vaxtı bitmiş sürücülük vəsiqələrini dəyişdirərkən həm mexaniki, həm də avtomatik sürətlər qutusu olan avtomobilləri idarə etmək hüququnun olub-olmayacağına aydınlıq gətirib. 
Oxu.Az 1news.az-a istinadən xəbər verir ki, Azərbaycan Respublikası Baş Dövlət Yol Polisi İdarəsindən bildiriblər ki, ilin əvvəlində praktiki idarəetmə üzrə imtahan verənlər arasında ilk dəfə sürücülük vəsiqəsi alan şəxslərdən mexaniki və ya avtomatik sürətlər qutusu olan avtomobildə imtahan vermək istədikləri soruşulur.  
“Müvafiq olaraq “avtomat”da imtahan verən sürücüyə verilən vəsiqədə onun yalnız avtomat sürətlər qutusu olan avtomobili idarə etmə hüququ olduğu qeyd edilir.
“Mexaniki” sürət qutusu olan avtomobil üzrə imtahan verən sürücü isə yalnız həm mexaniki, həm də avtomatik sürətlər qutusu olan avtomobili idarə etmək hüququna malikdir”, - idarədən bildiriblər.  
“Bu ilə qədər bu qayda tətbiq edilmirdi, vaxtı bitmiş vəsiqələri dəyişərkən alınan yeni vəsiqələr sürücülərə həm avtomat, həm də mexaniki sürətlər qutusu olan avtomobilləri idarə etmək hüququnu verir. Belə ki, daha öncə bütün imtahanlar mexaniki sürətlər qutusu olan avtomobil ilə götürülürdü”, - idarədən vurğulayıblar. 
Qeyd edək ki, yeni qaydalar, köhnə qaydalardan fərqlənmir, sadəcə bir qeyd var, avtomatik və ya mexaniki sürətlər qutusu. Vaxtı bitmiş sürücülük vəsiqələrinin dəyişdirilməsi həm Azərbaycan Respublikası Baş Dövlət Yol Polisi İdarəsinin binasında, eləcə də “ASAN xidmət” mərkəzlərində aparılır. 
A.M.
www.oxu.az
"
"Azərbaycanda 65000 manata avtomobil nömrəsi satışa çıxarıldıAzərbaycanın internet satış portallarından birində 65000 manata avtomobilin seriya nömrəsi satışa çıxarılıb. Yerli internet portallarının birində 10-00-015 nömrəli dövlət qeydiyyat nişanının 65000 manata satışa çıxarılması ilə bağlı elan yerləşdirilib.
Oxu.Az xəbər verir ki, “Avtostop” verilişinin aparıcısı Tural Yusifov AzNews.az-a bildirib ki, əslində dünyada daha baha qiymətə avtomobil nömrələri də satılır.
“Məsələn, Səudiyyə Ərəbistanında kimsə nömrə almaq üçün 1 milyon dirhəm də ödəyir. Amma bu pulu dövlətə ödəyir, həmin nömrəni də dövlətdən alır”.
Tural Yusifovun sözlərinə görə, kiminsə öz avtomobilinin nömrəsini satması qanunsuzdur:
“Qanuni yolla belə bir satışı həyata keçirmək mümkün deyil. Kimsə öz avtomobilini sata bilər, dövlət qeydiyyat nişanı da üstündə. Yol hərəkəti haqqında qanunun 27-ci və 29-cu maddəsilə avtomobil satıla bilər, üzərində nömrə ilə. Amma mən nömrəni satıram, belə bir şey qanunla qadağandır”.



E.Ə.
www.oxu.az
"
"Azərbaycanlı rəqqasənin 55 minlik avtomobili – FOTOAzərbaycanlı oriental rəqqasə Aytən 90 VO 919 dövlət seriyalı, “BMW-X 6” markalı avtomobili ilə görüntülənib. 
Oxu.Az-ın Lent.az-a istinadla məlumatına görə, rəqqasə bu avtomobili 55 min dollara alıb. 
“Avtomobil həvəskarıyam. Yaxşı idarə etməyi bacarıram. Onu da deyim ki, bu rəngdən Azərbaycanda bir dənədir. O da mənim payıma düşüb. Dubaydan gətizdirmişəm”.
Qeyd edək ki, rəqqasə bu avtomobildən öncə “Lexsus” markalı avtomobil idarə edirdi. 























A.S.
www.oxu.az
"
"Lerikdə qar uçqunu olub: Yollar bağlanıbYolboyu qarın qalınlığı 80-85 santimetrdir. Hazırda mənfi 8 dərəcə şaxta müşahidə olunur.Lerik rayonunda qar uçqunu olub, yollar bağlanıb.
Oxu.Az Report-a istinadən xəbər verir ki, Zuvand yolunda baş verən uçqun nəticəsində qar kütləsi yola tökülüb və dağ kəndləri ilə nəqliyyat əlaqəsi, demək olar ki, yoxdur. Rayonda ən az mərkəzə qar yağıb ki, burada qarın qalınlığı 50 santimetrdir.
Qar örtüyünün qalınlığı Cəngəmiran və Blabənd kəndlərində 75 santimetr, digər kəndlərdə isə 1 metrdən yuxarıdır.
Lerik rayon Fövqəladə Hallar Komissiyasından bildirilib ki, rayonda texnika kifayət qədər olmadığından yolları açmaq mümkünsüzdür: “Əsas qüvvə, 43 saylı Yol İstismar İdarəsinin iki qreyderi və bir qartəmizləyən maşını Lənkəran-Lerik yolunun açıq qalmasına yönəldilib. Texnikaların köməyi ilə kənd yolları qismən təmizlənib. Lakin on gündür aramsız yağan qar təbii ki, problemsiz ötüşmür. Kiçik fasilələr nəzərə alınmasa, elektrik enerjisinin verilişi ilə bağlı problem yoxdur”.
Qeyd edək ki, yolboyu qarın qalınlığı 80-85 santimetrdir. Hazırda mənfi 8 dərəcə şaxta müşahidə olunur.
A.M.
www.oxu.az
"
"Hərbçimiz yol qəzası nəticəsində ağır xəsarət alıbBu gün səhər saatlarında Nərimanov rayonu, “Çermet” körpüsünün üstündə ağır yol qəzası baş verib.
Oxu.Az Salamnews-a istinadən xəbər verir ki, qəza nəticəsində taksi avtomobili ilə işə gedən Daxili İşlər Nazirliyinin Daxili Qoşunlarında qulluq edən Yusifov Elzar Süleyman oğlu və mülkü şəxs Mirzəyev Elsəvər Rasim oğlu ağır bədən xəsarətləri alıblar.
Yaralılardan Elzar Yusifov təcili yardım stansiyası əməkdaşlarının köməkliyi ilə Daxili İşlər Nazirliyi Tibb İdarəsinin Arif Heydərov adına Respublika Hospitalına aparılıb. Vəziyyətinin orta-ağır olduğu bildirilir.
Qeyd edək ki, Daxili Qoşunların mətbuat xidməti SalamNews-a faktı təsdiq edib.
Fakt Nərimanov Rayon Polis İdarəsinin əməkdaşları tərəfindən araşdırılır.
A.M.
www.oxu.az
"
"Sürücülər torpaq ərazidə quraşdırılmış qanunsuz parkomatdan narazıdırlar – VİDEOƏrazi nə asfaltlanıb, nə də ki nişanlanma xətti çəkilib. Buna baxmayaraq, burada parkomat quraşdırılıb.
Oxu.Az Xəzər TV-yə istinadən xəbər verir ki, Nobel prospekti Ağ şəhər bulvarına bitişik ərazidə qanunsuz parkomat fəaliyyət göstərir. Bu isə sürücülərin narazılığına səbəb olur.
Söhbət Xətai rayonu Nobel prospekti Ağ şəhər bulvarına bitişik ərazidən gedir. Yaxınlıqda olan ofislərdə çalışan işçilər avtomobillərini burada saxlayırlar. Bunu görən Bakı Şəhər İcra Hakimiyyətinin Xüsusi Təyinatlı Avtonəqliyyat İdarəsinin əməkdaşları torpaq ərazidə parkomat quraşdırıblar.
Yol hərəkəti üzrə ekspert Ərşad Hüseynov deyir ki, “yol hərəkəti” haqqında qanuna görə bu cür ərazidə parkomat qoyula bilməz.

İsmayıl Nur
www.oxu.az
"
"Avtomobil krediti verən banklar – SİYAHIHazırda 12 bank avomobil krediti verir.  
Onların əksəriyyəti yalnız yeni avtomobillərə kredit ayırır. İlkin ödənişin həcmi yeni avtomobillər üçün 40-50% arasında dəyişdiyi halda, köhnə illərin istehsalı və ya ikinci əl avtomobillər üçün 80% təşkil edir.
Oxu.Az BBN.az-a istinadən avtomobil krediti verən bankların siyahısını təqdim edir. 




Sıra


Banklar




1


AccessBank QSC




2


Azərbaycan Beynəlxalq Bankı ASC




3


Azərbaycan Sənaye Bankı ASC




4


Bank BTB ASC




5


Bank of  Baku ASC




6


Caspian Development Bank ASC




7


DəmirBank ASC




8


NBCBank ASC*




9


Nikoil Bank İKB ASC




10


PAŞA Bank ASC




11


Yapı Kredi Bank Azərbaycan QSC




12


Ziraat Bank Azərbaycan ASC




U.A.
www.oxu.az
"
"Bakı-Quba yolunda zəncirvarı qəza: Onlarla avtomobil toqquşubBakı-Quba magistral yolunda ən azı 10 avtomobilin iştirakı ilə iki zəncirvarı qəza baş verib.
Oxu.Az Report-a istinadən xəbər verir ki, “Mercedes”, KİA, “VAZ-2107” və “Opel” markalı avtomobillərin iştirakı ilə qeydə alınan qəzaların birində 4, digərində 5 nəqliyyat vasitəsi toqquşub.
Hadisələr nəticəsində ölən və yaralanan olmasa da, avtomobillərə ciddi ziyan dəyib.
Əraziyə YPX əməkdaşları cəlb olunub.
A.M.
www.oxu.az
"
"Bakının “ipə-sapa yatmayan” avtobus sürücüsü – VİDEOBakıda avtobus sürücüləri ilə bağlı nə qədər sərt addımlar atılsa da, yenə də sürücülərin özbaşınalığına rast gəlmək mümkündür.
Oxu.Az xəbər verir ki, onlardan biri fevralın 10-da paytaxtın Şərifzadə küçəsi ilə Mətbuat prospektinin kəsişdiyi yolayrıcında Avtosfer.az-ın kamerasına düşüb. 
Belə ki, 77 saylı marşrut xətti üzrə fəaliyyət göstərən 10-TG-856 qeydiyyat nişanlı “Daewoo” markalı avtobusun sürücüsü tam olaraq əks istiqamətə çıxıb svetoforun icazə siqnalının yanmasını gözləyir. 
Daha sonra isə qəfil hərəkət edərək təhlükəli vəziyyət yaradır.

S.B.
www.oxu.az
"
"Bakıda sonu görünməyən tıxac – FOTOBu gün günorta saatlarından başlayaraq yağan qar Bakıda ciddi fəsadlar yaradıb. 
Oxu.Az BAKU.WS-ə istinadən xəbər verir ki, hazırda şəhərdaxili yollarda buzlaşma hiss olunmasa da, nəqliyyatın hərəkəti iflic olub. 
Şəhərin mərkəzi küçələrində tıxaclar yaranıb. “Azneft” dairəsində və Neftçilər prospektində nəqliyyatın hərəkəti demək olar ki, tamamilə dayanıb.



S.B.
www.oxu.az
"
"Aşıq Əlinin “Range Rover”i yenə kameraya düşdü – VİDEOSon vaxtlar yol polisi ilə qalmaqallar yaşayan Aşıq Əliyə məxsus avtomobilin qayda pozuntusu kameralara düşüb.
Oxu.Az avtosver.az-a istinadən xəbər verir ki, fevralın 10-da Bakı Dairəvi yolunda Aşıq Əliyə məxsus 10-OD-030 dövlət qeydiyyat nişanlı “Range Rover” markalı avtomobilin kim tərəfindən idarə edilməsi məlum olmasa da, sürücünün qayda pozması kameraya düşüb.
Həmin avtomobilin sürücüsü sağa – “Meyvəli” istiqamətinə dönmək üçün sol zolaqdan birbaşa sağa dönərək digər zolaqda hərəkət edən avtomobilə təhlükə yaradıb.
Qeyd edək ki, keçən il Aşıq Əli xeyli miqdarda ödənilməyən cəriməsi olduğu üçün sürücülük hüququndan məhrum edilib. Lakin ötən il dekabrın 27-də, saat 19:06-da əməkdaşımız “Qələbə” dairəsindən üzü şəhər istiqamətində hərəkət edərkən həmin avtomobilin sükanı arxasında Aşıq Əlinin olduğunu görüb. Aşıq Əli həmin yolla hərəkət edərkən birinci kəsişmədə qarşıdan gələn avtomobillərin yoluna çıxaraq sola hərəkət edib. Hansı ki, orada hərəkət yalnız düzünədir.

A.M.
www.oxu.az
"
"Aeroport yolunda sürət endirilib – FOTOPaytaxtda hava limanı yolunda sürət endirilib.
Oxu.Az-ın Trend-ə istinadən verdiyi məlumata görə, hazırda paytaxtda müşahidə edilən hava şəraiti ilə bağlı olaraq yolun hərəkət hissəsi sürüşkən olduğundan hərəkətin təhlükəsizliyini təmin etmək məqsədilə Heydər Əliyev prospekti – Hava Limanı, eləcə də əks istiqamətdə, həmçinin Zığ dairəsi – Hava Limanı və əks istiqamətdə bütün hərəkət zolaqları üzrə sürət 20 km/saat endirilib.



A.M.
www.oxu.az
"
"Bakıda bu avtomobil görənləri heyrətləndirdi – FOTOBakıda “VAZ” markalı avtomobil hamını heyrətləndirib.
Oxu.Az milli.az-a istinadən xəbər verir ki, buna yolda hərəkətdə olan avtomobilin həddən artıq yüklənməsi səbəb olub.
Belə ki, baqajına lazımsız metal əşyalar yığılan “Jiquli” yükün ağırlığından az qala yerlə sürünə-sürünə gedirmiş. Qeyd edək ki, avtomobilin şəkilini Mərkəzi Bankın mətbuat xidmətinin rəhbəri Namik Əliyev paylaşıb. O, şəkilə “başdan ayağa metallom” adını verib.








A.M.
www.oxu.az
"
"“Aston Martin” brendi Azərbaycanda yeni modeli DB11-i təqdim etdi – FOTOÖlkəmizdə “Aston Martin” şirkətinin rəsmi nümayəndəliyi olan “Avtolux Azərbaycan” MMC “Aston Martin” üzrə brend menecer Tural Xancıqazov və şirkətin satış üzrə regional meneceri Sidi Larbi Bensoudanın da iştirakı ilə ən son DB modelini Azərbaycan avtomobilsevərlərinə təqdim edib. 
Oxu.Az xəbər verir ki, ilkin olaraq sektorun ən nüfuzlu jurnalistlərinə təqdim olunan DB11-in keyfiyyətinə istehsal edilən ilk 1000 avtomobildən biri olduğu üçün “Aston Martin” şirkətinin rəhbəri Endi Palmer tərəfindən şəxsən zəmanət verilib.
1913-cü ildə yaranmış “Aston Martin” brendi 2013-cü il etibarilə yeni yüzilliyə qədəm qoydu və 86-cı Cenevrə Avto Sərgisində DB11 modelinin təqdimatı ilə şirkətin “İkinci Əsr” strategiyasına start verilmiş oldu. 
Yeni DB11 modeli innovativ dizayn elementləri ilə forma və funksionallıq arasındakı əlaqəni yenidən tərif edir. Dizayn yeniliklərinin arasında ən çox gözəçarpanları öndən bərkidilmiş balıqqulağı formalı kapot, səciyyəvi LED faralar, eləcə də “Aston Martin”in ənənəvi radiator barmaqlığının diqqəti özünə cəlb edən cizgiləridir. Əvvəldən sona qədər bütöv xətt formasında davam edən yan tərəfin görünüşü də heç də ön görünüşdən geri qalmır. Səlis xətlər arxa işıqlara qədər davam edir və təkrar olunmaz bədii obraz yaradır.
DB11-in hamar səthinə xələl gətirmədən, hava axınının həm gövdənin üzərindən, həm də altından ağıllı nizamlanması nəticəsində stabilliyi təmin edən yenilikçi aerodinamika estetik inqilabda öz rolunu oynayır. 
Qəlsəməvarı qıvrımlar aerodinamik qanadlarda yığılmış hava təzyiqini yenidən dizayn olunmuş yan zolaqdan xaric edərək avtomobilin ön hissəsini yerə sıxarkən, eyni funksiyanı avtomobilin arxa hissəsində gizli hava qəbuledicilərinin köməkliyi ilə “Aston Martin AeroBlade” yerinə yetirir. 
Digər bütün “Aston Martin”lər kimi, DB11-in də ürəyi onun kapotunun altındadır. Onu digər “Aston Martin”lərdən fərqli edən isə 5.2 litrlik iki - turboüfürməli V şəkilli 12 silindrli mühərrikli olmasıdır. 600 at gücü və 700Nm burucu momenti DB11-i bu günə qədər istehsal edilmiş ən güclü DB modeli edir. Təəccüblü deyil ki, bu göstəricilərlə o həm də ən çevik və dinamikdir: 322 km/saat maksimal sürət və 3.9 saniyəyə 0-100 km sürətlənmə. İntellektual silindir aktivləşdirmə və Start/Stop düymələri sayəsində o həm də çox effektivdir.
Sürücü tərəfindən seçilə bilən dinamik idarəetmə modları (GT, Sport və Sport Plus), səkkizpilləli avtomatik ZF sürət qutusu, arxa oxda quraşdırılan özü kilidlənən differensial və dartma vektoruna nəzarət edən sistemlərin yaratdığı ahəngin nəticəsi nümunəvi rahatlıq və həqiqi sport avtomobili cəldliyidir.
Əsl 21-ci əsr “Aston Martin”i olaraq DB11, “Daimler AG”-i ilə texniki tərəfdaşılığı nəticəsində ən son texnologiya, ən yaxşı keyfiyyət və ən incə sənətkarlığı özündə birləşdirir. 
Tam rəngli 12 düymluq TFT LCD ekran vasitəsilə tamamilə yenilənmiş cihazlar paneli mütləq dəqiqliklə avtomobil haqqında ən vacib məlumatı sürücüyə ötürür. İkinci 8 düymluq TFT ekran isə əyləncə sistemi üçün nəzərədə tutulub. İntuitiv nəzarət sisteminə müştərinin tələbinə bağlı olaraq, şəxs tanıma, multi toxunuş və jest dəstəyi, peyk naviqasiya və güclü audio sistem, yeni tətbiq olunan avtomatik park köməkçisi və 360 dərəcəli videogörüntü də əlavə etmək mümkündür.
“Aston Martin DB11” artıq bir neçə mükafata qazanıb, onların arasında ən əlamətdarları  Fransanın “L`argus Oxucuların Seçimi” mükafatı, “T3 İlin Dizaynı”, Almaniyanın prestijli “Autonis” mükafatı, İtalyanın “Salone dell’ Auto”-da təqdim olunan “Avtomobil Dizaynı” mükafatlarıdır.  






























































İsmayıl Nur
www.oxu.az
 
"
"Şamaxıda avtomobillər yolda qaldı – VİDEOŞamaxı rayonunun Cəngi kəndindən keçən yolda yağan güclü qar fəsadlara yol açıb.
Oxu.Az Qafqazinfo-ya istinadən xəbər verir ki, əlverişsiz hava şəraitinə görə zəncirvarı qəzalar olub, onlarla avtomobil yolda qalıb.

A.M.
www.oxu.az
"
"Bakıda 60 yaşlı kişini avtomobil vuraraq öldürübBakıda 60 yaşlı kişini avtomobil vuraraq öldürüb.
Oxu.Az Report-a istinadən xəbər verir ki, hadisə Suraxanı rayonunda qeydə alınıb.
Belə ki, aeroport yolunu keçən 1957-ci il təvəllüdlü Osmanov Rac Əbdulrəşidoviçi avtomobil vurub. Nəticədə R.Osmanov hadisə yerində dünyasını dəyişib.
Faktla bağlı Suraxanı Rayon Polis İdarəsində araşdırma aparılır.
A.M.
www.oxu.az
"
"“Niva” ilə “avtoşluq” edənləri hansı cəzalar gözləyir? – VİDEOSosial şəbəkələrdə paytaxt yollarında avtoxuliqanlıq edən bir neçə sürücünün görüntüləri yayılıb. Onlar polisdən və texniki vasitələrdən gizlənmək üçün nömrələrini də bağlayıblar. Polis isə görüntülər əsasında onların müəyyən ediləcəyini bəyan edir.
Həmin şəxsləri hansı cəza gözləyir?
Oxu.Az Xezerxeber.az-a istinadla məlumat verir ki, “Niva” markalı 2-3 avtomobil paytaxt küçələri ilə sürətlə hərəkət edir. 
Avtomobillərin arasından təhlükəli keçidlər edən sürücülər həm özlərinin, həm də digərlərinin həyatını təhlükəyə atırlar. 
Sosial şəbəkələrdə yayılan bu görüntülərin bir hissəsi paytaxt yollarında çəkilib. 
Tanınmamaq üçün nömrələri gizlədilən avtomobillərin nə zaman çəkildiyi dəqiq göstərilməsə də, Bakı Şəhər Baş Dövlət Yol Polis İdarəsinin bölmə rəisi Vaqif Əsədov araşdırma aparılacağını deyir. 
Bu sürücülər aşkarlanarsa, avtoxuliqanlıq etdikləri üçün məhkəmə yolu ilə 1 il sürücülük hüququndan məhrum edilə, 500-750 manat cərimə, yaxud da 1 aya qədər həbs edilə bilərlər. 
Onları başqa hansı cəzaların gözlədiyini videosüjetdən öyrənə bilərsiniz: 

İsmayıl Nur
www.oxu.az
"
"Bəzi dövlət qurumları avtomobillərini satışa çıxarır – SİYAHI + QİYMƏTLƏRƏmlak Məsələləri Dövlət Komitəsi yanında Hərracların Təşkili üzrə Auksion Mərkəzi bir sıra dövlət qurumlarının nəqliyyat vasitələrinin hərracını təşkil edir.
Bu barədə Oxu.Az Trend-ə istinadən xəbər verir.
Martın 14-də keçirilməsi planlaşdırılan hərraca Daxili İşlər Nazirliyi Maddi-Texniki Təminat Baş İdarəsinə bilavasitə tabe olan Avtomobil Təsərrüfatı “FİAT Doblo” (buraxılış ili - 2008), Ədliyyə Nazirliyi Pentensiar Xidməti VAZ-2121 (1984), VAZ-2107 (1995), QAZ-330720 (2007), QAZ-3309-1372-09-229 (2007), QAZ-330700-1012 (2007), Bakı Şəhər İcra Hakimiyyəti Bakı şəhər Ticarət və Xidmət Departamenti “Honda Civic” (2008), Təhsil Nazirliyi Respublika Texniki Yaradıcılıq Mərkəzi QAZ-31105-120 (2006) markalı avtomobilləri çıxarılacaq.
“FİAT Doblo”nun start qiyməti 3500 manat, VAZ-2121-in 1000 manat, VAZ-2107-nin 1000 manat, QAZ-330720-nin 3000 manat, QAZ-3309-1372-09-229-un 4000 manat, QAZ-330700-1012-nin 4500 manat, “Honda Civic”in 4600 manat, QAZ-31105-120-in 1600 manat təşkil edəcək.
U.A.
www.oxu.az
"
"Bakı küçələri xüsusi maşınlarla süpürüləcək - VİDEOGünün əksər vaxtlarında hava şəraitindən asılı olmayaraq küçələrdə, hətta sürət həddi yüksək olan prospektlərdə təmizlik işləri görən kommunal xidmət işçilərini həmişə görmək mümkündür.
Artıq bu insanlar nə öz həyatlarını təhlükəyə atacaqlar, nə də sürücülərə mane olacaqlar. Çünki küçə və prospektləri xüsusi maşınlar təmizləyəcək.
Oxu.Az Xezerxeber-ə istinadən xəbər verir ki, küçələrdə təmizlik işlərinin görülməsi üçün  yeni qərar hazırlanıb.
Beləki, yeni qərara əsasən, kommunal xidmət işçiləri küçə və prospektlərdə təmizlik işləri görməyəcəklər. Onların həyatını təhüləkəyə ataraq gördüyü işləri isə xüsusi süpürən-təmizləyən maşınlar edəcək.
Artıq Nazirlər Kabineti tərəfindən bu məsələlərin normativ hüquqi aktlarda öz əksini tapması üçün aidiyyəti dövlət qurumları ilə birgə razılaşdırılmış təkliflər hazırlanır.

İ.N
www.oxu.az
"
"Cəlilabadda ağır yol qəzası: Yaralananlar varCəlilabad rayonunda 5 nəfərin xəsarət alması ilə nəticələnmiş yol qəzası baş verib.
Oxu.Az Report-a istinadən xəbər verir ki, hadisə ötən gün, axşam saatlarında Ələt-Astara magistral yolunun rayonun Göytəpə şəhəri ərazisindən keçən hissəsində qeydə alınıb.
Belə ki, Lənkəran sakini, 38 yaşlı Fikrət Akif oğlu Orucov idarə etdiyi “Mersedes” markalı avtomobil ilə hərəkətdə olarkən qəfil bəqliyyat vasitəsinə idarəetməni itirib. Nəticədə avtomobil yolun kənarındakı divar maneəyə çırpılaraq əzilib.
Hadisə zamanı sürücü və avtomobildə olan sərnişinlər - Bakı şəhər sakinləri - 27 yaşlı Məmmədağa Cəfər oğlu Ramazanov, 28 yaşlı Elşən Vahid oğlu Hüseynzadə, 28 yaşlı Rizvan İbrahim oğlu Cabbarov, 27 yaşlı Ceyhun Səfər oğlu Məmmədzadə müxtəlif dərəcəli bədən xəsarətləri alıb.
Xəsarət alanlar Cəlilabad Rayon Mərkəzi Xəstəxanasına çatdırılıb.
Faktla bağlı araşdırma aparılır.
A.M.
www.oxu.az
"
"Dubayda ilk “uçan avtomobil” nümayiş olunub – VİDEOBirləşmiş Ərəb Əmirliklərində ilk uçan avtomobil nümayiş olunub.
Oxu.Az Report-a istinadən xəbər verir ki, Dubayın Yol və Nəqliyyat İdarəsi “World Government Summit” forumunda qeyri-adi nəqliyyat vasitəsini tədbir iştirakçılarına nümayış etdirilib.
Çinin “Ehang” şirkəti tərəfinddən yaradılmış uçan maşın innovasiyalı və ekoloji nəqliyyat vasitəsidir. O, sərnişinləri yaxın məsafəyə daşımaq üçün nəzərdə tutulub. Yeni nəqliyyat vasitəsi yol tıxaclarını aradan qaldıracaq.
Bu avtomobillərdə sürücülər olmayacaq. Çünki ona həvəskarlar xüsusi eniş və yüksəliş düymələri ilə idarə edə biləcəklər. Maşınların hərəkətinə nəzarət ümumi komanda mərkəzi ilə həyata keçiriləcək və pis hava şəraitində uçuşlar qadağan olunacaq.
Dubayda yeni uçuş aparatlarının istismara buraxılması müddəti barədə hələlik məlumat verilmir. Yeni avtomobillərin yaradııcıları onun tam təhlükəsiz olduğunu bildirirlər.

A.M.
www.oxu.az
"
"Avtomobilin qapısı bağlanıb, açar içəridə qalıb? ­– Qapını açmağın 4 üsulu + FOTOLARAvtomobilin qapısı bağlanıb, açar isə içəridə qalıb? Usta axtarmayın, açarı nəqliyyat vasitəsinə xəsarət etmədən, özünüz də götürə bilərsiniz. Amma necə?
Oxu.Az publika.az-a istinadən ən asan üsulları təqdim edir.
1-Cİ ÜSUL
Bunun üçün sizə ayaqqabı qaytanı lazımdır.

2-Cİ ÜSUL
Bu üsul üçün sizə metal asılqan gərək olacaq.

3-CÜ ÜSUL
Bu üsul bir az qeyri-adidir. Bunun üçün sizə təzyiq ölçən aparat lazımdır.

4-CÜ ÜSUL
Avtomobilin yük yerindən istifadə edərək açarı götürmək mümkündür.

A.M.
www.oxu.az
"
"Avtomobil bazarında son vəziyyət – QİYMƏT + VİDEOİşlənmiş avtomobil bazarında qiymətlər ucuzlaşıb. Amma avtomobil alanların sayında artım müşahidə edilmir. Həftə sonu olmasına baxmayaraq, bazarda alıcı azlığı diqqət çəkir.
Oxu.Az Apa-ya istinadən xəbər verir ki, əvvəllər ay ərzində 5 avtomobil sata bilən alverçilər indi birini satanda sevinirlər.
Satıcı Elxan Məmmədovun sözlərinə görə, hazırda yalnız dövlət sifarişi ilə, ya da hansısa satıcı dostunun sifarişi əsasında avtomobil gətirir.
Qiymətin enməsinə rəğmən, böyük və bahalı avtomobillərin alıcısı yoxdur. Əgər kiçik nəqliyyat vasitələrinin qiyməti 2000-3000 manat düşübsə, böyük avtomobillərdə bu rəqəm 5-7 min manat arasında dəyişir. Bundan əvvəl 2008-ci il istehsalı olan “Toyota Prado”nu 28-30 min manata almaq mümkün idisə, indi bu avtomobillərin qiyməti 21-22 min manata düşüb.
Satıcıların sözlərinə görə, manatın ucuzlaşmasından sonra gəlirləri azalan əhalinin avtomobilə münasibəti də dəyişib. İri mühərrikli, ehtiyat hissələri baha olan, çox yanacaq işlədən avtomobilləri demək olar ki, alan yoxdur. Məsələn, 2006-cı ilin “Lexus LX 350” modeli 21-22 min dollara satılırdısa, hazırda bu avtomobil 14-15 min dollara təklif edilsə də, alan yoxdur.
Yeri gəlmişkən, bazarda “Lexus"" markalı avtomobillərə demək olar ki, rast gəlmədik.
“Range Rover” avtomobilinin sahibi onu 16 min dollara təklif etsə də, alıcı qıtlığından şikayət edir: “Range Rover” və ""Pajero"" çıxarmışıq bu gün. 2008-ci ilin “Range Rover”-i 16 min dollar, “Pajero” 15 min dollar.
Bazarda diqqətimizi daha çox Rusiya istehsalı olan avtomobillər çəkdir. Qiymətlərə gəlincə, “VAZ-2107” 5700 manata, “Niva” 14 500 manatadır.
Satıcıların sözlərinə görə, satılmayan modellər sırasında 2012-2013-cü il istehsalı olan “Wolksvagen Passat” avtomobilləri də var.
Müsahiblərimiz deyir ki, “Lexus”dan “Nissan”a qədər bütün avtomobillər fevral ayında ucuzlaşmaqda davam edib.
Satıcılar bildirirlər ki, hazırda daha çox alınan avtomobillər 5-15 min manatlıq “Mercedes”lər, “VAZ” və köhnə “Opel”lərdir. Bu da həmin avtomobillərin və ehtiyat hissələrinin ucuz başa gəlməsi, istismara davamlı olması ilə bağlıdır.
“Mercedes” və “VAZ” avtomobilləri 700-1000 manata yaxın ucuzlaşıb. Məsələn, 1.8 mühərrikli 1998-ci il model “Mercedes” əvvəl 7 min manata satılırdısa, hazırda 6300-6500 manata təklif edilir. Son vaxtlar məşhur olan “Lada Priora”lar 6500 manatdan 5500 manata kimi ucuzlaşıb. 1995-2002-ci il model furqonlu “Opel”lər isə 1500-4000 manata satılır.
Alıcılar isə qiymətlərin bahalığından, eyni zamanda avtomobillərin qıtlığından gileylənirlər.
İkinci əl avtomobil bazarında durğunluğun digər səbəbi də Avro-4 standartıdır ki, buna görə ölkəyə xaricdən köhnə və qiyməti aşağı olan avtomobilləri gətirmək mümkün olmur. Qiymət baha olduqda isə insanlar avtomobil almaqdan çəkinirlər. Məhz Avro-4 standartı səbəbi ilə ölkəyə gətirilən avtomobillərin sayı 35-40% azalıb.

A.M.
www.oxu.az
"
"Bakıda maraqlı barter təklif olunur– FOTOSosial şəbəkələrdə üzərində maraqlı elan olan foto yayılıb.
Oxu.Az xəbər verir ki, fotoya əsasən Bakı sakini “Zaporojets”inin üzərində “”Iphone 6”-ya barter olunur” elanını yapışdırıb.
Avtomobilinin sahibi təkliflə maraqlananlar üçün elanda əlaqə nömrəsini də qeyd edib.



N.O.
www.oxu.az
"
"Baş nazir sürücülük vəsiqələri ilə bağlı qərarında dəyişiklik etdiNazirlər Kabineti “Nəqliyyat vasitəsini idarə etmək hüququ verən sürücülük vəsiqəsi almaq istəyən şəxslərdən imtahanların qəbul edilməsi və onlara sürücülük vəsiqəsinin verilməsi qaydaları haqqında Əsasnamə”də dəyişikliklər edib.
Oxu.Az APA-ya istinadən xəbər verir ki, əsasnaməyə əsasən, sürücülük vəsiqəsi almaq istəyən hər bir şəxs yol hərəkəti qaydaları üzrə nəzəri və nəqliyyat vasitələrini idarəetmə vərdişləri üzrə təcrübi imtahanları verməlidir.
Əvvəlcə nəzəri, sonra isə təcrübi imtahanlar aparılır. Nəzəri imtahanı verməmiş şəxslər, təcrübi imtahana buraxılmırlar. “Yol hərəkəti haqqında” Azərbaycan Respublikasının Qanununda dəyişikliklər edilməsi barədə” 2016-cı il 11 noyabr tarixli qanuna əsasən, “B” kateqoriyasına aid nəqliyyat vasitələrini idarə etmək hüququ verən sürücülük vəsiqəsini almaq istəyən şəxsin seçiminə əsasən, nəqliyyat vasitələrini idarəetmə vərdişləri üzrə təcrübi imtahan mexaniki və ya avtomatik transmissiyalı nəqliyyat vasitəsində verilə bilər. 
“B” kateqoriyasına aid nəqliyyat vasitələri icazə verilən maksimum kütləsi 3500 kq-dan, oturacaq yerlərinin sayı sürücü oturacağından əlavə 8-dən artıq olmayan minik avtomobilləridir. 
Qanuna edilən dəyişikliklə əlaqədar əsasnaməyə də müvafiq dəyişiklik edilib. Dəyişikliyə əsasən, mexaniki transmissiyalı nəqliyyat vasitəsində idarəetmə vərdişləri üzrə təcrübi imtahanı müvəffəqiyyətlə vermiş şəxsə mexaniki və avtomatik transmissiyalı nəqliyyat vasitələrini idarə etmək hüququ veriləcək. 
Avtomatik transmissiyalı nəqliyyat vasitəsində idarəetmə vərdişləri üzrə təcrübi imtahanı müvəffəqiyyətlə vermiş şəxsə isə yalnız avtomatik transmissiyalı nəqliyyat vasitələrini idarə etmək hüququ veriləcək.
Əsasnaməyə edilən digər dəyişikliyə əsasən, Azərbaycan vətəndaşı yol hərəkətinin tənzimlənməsi sahəsində Azərbaycanın tərəfdar çıxdığı beynəlxalq müqavilələrə uyğun olaraq, xarici dövlətin səlahiyyətli orqanı tərəfindən verilmiş və etibarlılıq müddəti bitməmiş sürücülük vəsiqəsi əsasında Azərbaycan ərazisində nəqliyyat vasitələrini ölkə ərazisinə daxil olduğu gündən bir ay müddətində idarə etmək hüququna malikdir. 
Azərbaycan vətəndaşı ölkə ərazisində nəqliyyat vasitələrini həmin müddətdən artıq idarə etmək üçün sürücülük vəsiqəsini dəyişdirməlidir. 
Azərbaycanla müvəqqəti olan əcnəbi və ya vətəndaşlığı olmayan şəxs yol hərəkətinin tənzimlənməsi sahəsində Azərbaycan Respublikasının tərəfdar çıxdığı beynəlxalq müqavilələrə uyğun olaraq, xarici dövlətin səlahiyyətli orqanı tərəfindən verilmiş və etibarlılıq müddəti bitməmiş sürücülük vəsiqəsi əsasında Azərbaycan  ərazisində nəqliyyat vasitələrini idarə etmək hüququna malikdir. 
Əcnəbi və ya vətəndaşlığı olmayan şəxs Azərbaycanda müvəqqəti və ya daimi yaşamaq üçün icazə aldıqda, ölkə ərazisində nəqliyyat vasitələrini idarə etmək üçün sürücülük vəsiqəsini həmin icazəni aldığı gündən bir ay müddətində dəyişdirməlidir. 
Bu hallarda sürücülük vəsiqəsi dəyişdirildikdə, xarici dövlətin səlahiyyətli orqanı tərəfindən verilmiş sürücülük vəsiqəsi yeni sürücülük vəsiqəsi ilə birlikdə həmin şəxsə qaytarılır.
U.A.
www.oxu.az
"
"“Niva” həvəskarları Bakıda “avtoş”luq etdilər – VİDEOSosial şəbəkələrdə yayılan bu videoda “Niva” markalı avtomobillərlə “avtoş”luq kadrları əksini tapır.
Oxu.Az avtosfer.az-a istinadən xəbər verir ki, Bakının müxtəlif küçə və prospektlərində “Niva” markalı avtomobillərlə avtoxuliqanlıq edən bir qrup sürücü bu əməllərini lentə alıb və sosial şəbəkələrdə yayıb.
Lakin onlar bu işi elə görüblər ki, hadisələrin harada və nə vaxt baş verdiyi məlum deyil. Avtomobillərin nömrə nişanları da gizlədilib.
Həmin görüntüləri təqdim edirik:

A.M.
www.oxu.az
"
"Bakıda iki avtomobilin dəhşətli qəzası kameraya düşdü – VİDEOBakıda dəhşətli yol-nəqliyyat hadisəsinin görüntüləri ortaya çıxıb.
Oxu.Az baku.ws-ə istinadən xəbər verir ki, görüntülərdən aydın görünür ki, “Kia Optima” markalı avtomobil Heydər Əliyev prospektində hərəkət edərkən ötmə əməliyyatını düzgün yerinə yetirmir.
Yolun sağında dayanan nasaz avtomobili son anda görən sürücü qəza etməmək üçün sükanı sola burub. Ancaq idarəetməni itirən sürücü “Lexus” markalı avtomobili vurduqdan sonra aşıb. Hadisə ötən ay baş versə də, qəzanın görüntüləri bu gün ortaya çıxıb.
Həmin qəzanın görüntülərini təqdim edirik:

A.M.
www.oxu.az
"
"Azərbaycanda “Ölmək istəyirəm” deyən şəxsi təsadüfən avtomobil vurub öldürdüBakı-Quba yolunda baş verən yol qəzası eşidənləri təəccübləndirib.
Oxu.Az xəbər verir ki, avtosfer.az-ın əldə etdiyi məlumata görə, bir neçə gün əvvəl hərbi şəhərciyin yaxınlığında piyadanın vurulması ilə nəticələnən yol qəzası baş verib.
Piyada aldığı xəsarətdən hadisə yerində ölüb. İlkin araşdırmalar zamanı maraqlı məqamlar ortaya çıxıb. Məlum olub ki, Cəlil adlı şəxs bir neçə aydır həmin ərazidə dilənçiliklə məşğul olurmuş. O, insanların inamından sui-istifadə edərək onlardan pul alırmış: “Daha bezmişəm, imkanım yoxdur, özümü öldürmək istəyirəm” deməklə pul yığan bu şəxs sonuncu dəfə hərbi şəhərciyin yaxınlığında görünüb.
Burada eyni sözləri bir neçə nəfərə deyərək pul alıb. Sonra isə yola çıxaraq oradan keçən avtomobillərin qarşısını kəsib və eyni üsulla sürücülərdən pul yığıb.
“Özümü öldürmək istəyirəm” sözünə inanan, onu bu fikirdən daşındırmaq istəyən insanlar isə ona imkanları dairəsində köməklik edirmiş. Cəlilə pul vermək üçün avtomobili yolun hərəkət hissəsinə yaxın yerdə saxlayan sürücü nəqliyyat vasitəsindən düşüb. Pul verərkən arxadan sürətlə hərəkət edən başqa bir nəqliyyat vasitəsi onun avtomobilini vurub. Dayanmış avtomobil də hərəkət edərək Cəlilin üzərindən keçib. Ağır xəsarət alan şəxs xəstəxanaya çatdırılsa da, onun həyatını xilas etmək mümkün olmayıb.
A.M.
www.oxu.az
"
"Yol tikintisində yenilik: Plastik yollar gəlir – VİDEOYol tikintisində yeni üsul - plastik yollar gəlir. Üstəlik, onların davamlılığı 3 dəfəyə qədər çox olacaq. Bu, həmçinin yolun çəkilişində su boruları, elektrik xətləri ilə bağlı problemləri də həll edəcək.
Oxu.Az publika.az-a istinadən xəbər verir ki, “Wavin-Total” şirkəti plastik yolların salınması üzərində işləyir.
Bu yollar plastikdən hazırlanmış içi boş sturukdan ibarət olacaq. Yüngül plastik materialdan yol çəkilişi sadə və sürətli olacaq. Ənənəvi yol çəkilişi ilə müqayisədə xeyli sərfəlidir. Yağan yağışın alt qatlara keçib yol infrastrukturuna ziyan vurmaması üçün də əlavə tədbirlər görülüb. Belə ki, yolun kənarında suyun axması üçün xüsusi oyuqlar olacaq.
Bu yolun çəkilişində indiyədək təbiətdə mövcud olan plastik materiallardan istifadə ediləcək. Belə yol xeyli uzunömürlü hesab edilir. Yolun çəkilişinin asanlığı, sürüşmənın az olması, davamlılığın yüksəkliyi nəzərə alınaraq ona təlabatın yüksək olacağı bildirilir.
Texniki, ekoloji və təhlükəsizlik testlərindən keçəndən sonra ilk pilot layihənin həyata keçirilməsi gözlənilir.

A.M.
www.oxu.az
"
"İşıqforu saymayan daha bir sürücü kameraya düşdü – VİDEOBakıda “Lexus” markalı, 10-OF-990 qeydiyyat nişanlı avtomobilin sürücüsü qaydaları kobud şəkildə pozub.
Oxu.Az xəbər verir ki, avtosfer.az-ın kamerasına tuş gələn sürücü Binəqədi şosesində işıqforun qırmızı işığını saymayaraq yolayrıcıya daxil olub və hərəkətini davam etdirib.

A.M.
www.oxu.az
"
"Bakıda yaşayış binalarının həyətinə də parkomat qoydular – FOTOBakı Şəhər İcra Hakimiyyəti şəhərin bir çox yerlərində nəqliyyat vasitələrinin parklanması üçün nəzərdə tutulan sahələrə parkomatlar quraşdırır.
Oxu.Az avtosfer.az-a istinadən xəbər verir ki, bəzən həmin parkomatların dayanma-durma qadağan olunan yerlərə quraşdırılmasının da şahidi oluruq. İcra Hakimiyyətinin bu addımı həm gülünc, həm də qanunsuzdur.
Şəhərdə avtomobillərin sıx hərəkəti olmayan küçələrdə (ara küçələrdə) avtomobili saxlamaq istəyən kimi adamın gözünə, ilk növbədə, parkomat dəyir. Bu isə sadəcə biabırçılıqdır.
Belə biabırçı parkomatlardan biri də Bakı Şəhər İcra Hakimiyyətinin Xüsusi Təyinatlı Avtonəqliyyat İdarəsi (XTAİ) tərəfindən Qara Qarayev prospektində yerləşən binaların birinin həyətində quraşdırılıb. Binalarda yaşayan sakinlər isə bundan narahatlıqlarını bildirirlər.
Onların verdiyi məlumata görə, orada yaşayan sakinlərin və onların evinə gələn qonaqların parkomata pul ödəməsi gülüncdür: “Bəs binanın həyəti nə üçündür? Heç kimə lazım olmayan bu parkomatlar dərhal sökülməlidir. Yaxşı olardı ki, yollara parkomat qoymaqdansa, ağac əkərək təbiəti və ekologiyanı gözəlləşdirsinlər”.



A.M.
www.oxu.az
 
"
"Dünyanın ən bahalı avtomobillərindən olan “Bugatti Chiron” necə istehsal olunur? – FOTOLüks avtomobillər istehsal etməklə məşhurlaşan “Bugatti” şirkətinin ən son çıxartdığı modeli “Chiron” dünyanın ən bahalı avtomobillərindən biri hesab olunur. 
Oxu.Az xəbər verir ki, The Verge avtomobilin istehsal olunduğu zavoda gedərək istehsal prosesi ilə tanış olub. 
Keçən ilin fevral ayında Ceneva Avtomobil Sərgisində təqdim olunan model “Ettore Bugatti” tərəfindən dizayn olunub. 
Limitli sayda istehsal olunan avtomobildən bu il yalnız 70 ədəd istehsal olunacaq.
1800 hissədən əmələ gələn avtomobillərin hər birinin istehsalı üçün 20 işçi təxminən 6 ay çalışır. Avtomobillərin istehsal prosesində robotlardan istifadə olunmur, hər bir detal insan əli ilə yığılır. 
1479 at gücünə sahib olan avtomobilin qiyməti 2,6 milyon dollardır. 
İstehsal prosesindən fotoları təqdim edirik: 












































İsmayıl Nur
www.oxu.az
 
"
"Binəqədinin keçilməz yolları: Üzən “KamAZ”, batan avtomobil... – VİDEOBakının Binəqədi rayonunda yolların subasma problemi hələ də öz həllini tapmayıb.
Oxu.Az baku.ws-ə istinadən xəbər verir ki, ara küçələrdə yaranan böyük çalalar Binəqədini keçilməz edib. Hətta iri qabaritli nəqliyyat vasitələri də küçələrdə çətinliklə hərəkət edir.
Sakinlər palçıqlı suya düşməmək üçün hasarların kənarı ilə yol getməyə çalışırlar. Minik avtomobillərin bu küçələrdən keçməsi isə tam bir möcüzədir.
Binəqədidəki son vəziyyəti oxuculara təqdim edirik:

Video: Yeni AVAZ
A.M.
www.oxu.az
"
"Unikal “Lamborghini” hərraca çıxarılacaq – FOTOParisdə unikal “Lamborghini” traktoru hərraca çıxarılacaq.
Oxu.Az Trend-ə istinadən xəbər verir ki, 1957-ci ildə istehsal olunmuş bu traktorun ilkin satış qiyməti təqribən 26 min avrodan başlayacaq.
Bu traktor 2016-cı ildə rekonstruksiya olunaraq narıncı və mavi rənglərə boyanıb.
Traktorun hərracda “Lamborghini” sevərlər tərəfindən maraqla qarşılanacağı gözlənilir.











A.M.
www.oxu.az
"
"Dünyanın ən gözəl konsept avtomobili seçilib – FOTO + VİDEO Parisdə keçirilən 32-ci Beynəlxalq Avtomobil Festivalı ilin ən gözəl konsept avtomobilini seçib.
Oxu.Az xəbər verir ki, ilk dəfə ictimaiyyətə sentyabr ayında təqdim olunan tamamilə elektrik enerjisi ilə çalışan “Renault Trezor” ilin ən gözəl konsept avtomobili adını qazanıb. 
Avtomobilin dizayneri Laurens van den Acker “Trezor”u bu mükafata layiq gördükləri üçün jüriyə təşəkkür edib və avtomobil sənayesinin gələcəyinin elektrik enerjisi ilə çalışan avtmobillərdə olduğunu bildirib.
Avtomobilin interyeri də alışdığımız dizaynlardan fərqli olaraq hazırlanıb. Avtomobillə bağlı digər bir maraqlı məqam isə ondadır ki, bu avtomobildə alışdığımız ənənəvi qapı forması gözə dəymir. Bunun yerinə dizaynerlər avtomatik olaraq açılan tavandan istifadə etməyə üstünlük veriblər.  
350 at gücü ilə təmin olunan mühərrik avtomobili 100 km/saat sürətinə 4 saniyədən az bir müddətə çatdıracaq. Bundan əlavə isə avtomobil 2 elektrik batareyası ilə təmin olunub.




































İsmayıl Nur
www.oxu.az
"
"Dünyanın ən yaxşı avtomobilləri – FOTO13 aprel tarixində Nyu-Yorkda ilin ən yaxşı avtomobilləri seçiləcək.
Oxu.Az a24.az-a istinadən xəbər verir ki, seçimlər 6 nominasiya üzrə aparılacaq. Qaliblər Nyu-York avtomobil sərgisində bəlli olacaq.
Finala çıxan modelləri sizə təqdim edirik:


Audi Q2


Audi Q5


Jaguar F-Pace


Mazda CX-9


SEAT Ateca


Volkswagen Tiguan


Skoda Kodiaq


Bentley Bentayga


Fiat/Abarth 124 Spyder


Aston Martin DB11


Audi R8


Honda/Acura NSX


McLaren 570S


Porsche 718 Boxster/Cayman


Honda Civic


Mercedes-Benz E-Class


Volvo S90/V90


Genesis G90





BMW I3


Toyota CH-R


Toyota Prius


Smart Cabriolet


Tesla Model X


İsmayıl Nur
www.oxu.az
"
"Bakı-Şamaxı-Yevlax avtomobil yolu yenidən qurulur – FOTO + VİDEOBakı-Şamaxı-Yevlax avtomobil yolunun 13,3-91-ci km-lik (77,7 km) hissəsinin I texniki dərəcəyə uyğun olaraq 2 hərəkət zolağından 4 hərəkət zolağına (bəzi hissələrdə 6 zolaq) genişləndirilməsi layihəsi icra olunur.
Bu barədə Oxu.Az-a “Azəravtoyol” ASC-dən bildirilib.
Məlumata görə, layihəyə uyğun olaraq yol yatağının eni 27,5 m, yolun hərəkət hissəsinin eni 15 m, hərəkət zolaqlarının eni 3,75 m, ayrıcı zolağın eni 5 m, hər iki istiqamət üzrə çiyinlərin eni isə 3,75 m-dir.

Ümumilikdə yol örtüyünün əsası (asfalt-beton örtük) 29 sm təşkil edəcək. Sözügedən avtomobil yolu 4 hissə üzrə yenidən qurulur. Yolun 44,6-67,5-ci km-lik (22,9 km) hissəsi (Cəngi-Qobustan) üzrə yenidənqurma işləri tam olaraq yekunlaşdırılıb. Yolun tikintisinə 2013-cü ilin avqust ayında başlanılıb.

Yol boyu layihə çərçivəsində 42 ədəd dairəvi boru, 6 ədəd düzbucaqlı su keçidi və 8 ədəd yeraltı keçid inşa olunub. Bundan başqa, yolun 56-cı km-də, Qobustan rayonu Cəngi kəndi ərazisində yeni yerüstü piyada keçidi də inşa olunub. Metal konstruksiyalı keçidin uzunluğu 31 m, eni isə 2,7 m-dir.

Yolun 62,9-cu km-də, Ceyrankeçməz çayı üzərində 47,5 m uzunluğunda yeni avtomobil körpüsünün və 6 yerdə geri dönmə hissəsinin tikintisi də başa çatdırılıb. Layihənin 13,3-15,1-ci km-lik (1,9 km) hissəsində (Müşfiqabad qəs.) yerinə yetişdirilmiş iş həcmi 19% təşkil edir. Burada tikinti işlərinə 2016-cı ilin avqust ayında start verilib.

Bakı-Şamaxı-Yevlax avtomobil yolunun qeyd olunan hissəsinin yenidən qurulması layihəsi üzrə yolun genişləndirilməsi, avtonəqliyyat vasitələrinin yola asan girişini təmin etmək məqsədi ilə hər iki istiqamət üzrə 4,5 m enində kollektor yolların inşası, Müşfiq qəsəbəsinə daha təhlükəsiz giriş-çıxışını təmin etmək üçün mövcud yol ötürücüsündən istifadə etməklə 300 m uzunluğunda qəsəbədaxili yolun, həmçinin drenaj şəbəkəsinin yenidən qurulması işləri yerinə yetirilir.

Bundan başqa, su keçidi və metal konstruksiyalı 2 ədəd yerüstü piyada keçidi inşa edilir, həmçinin piyadaların avtomobil yolunun kənarı ilə rahat və təhlükəsiz hərəkətini təmin etmək məqsədi ilə iki istiqamət üzrə 1,5 m enində səkilərin də tikintisi nəzərdə tutulub.

Layihənin 15,1-44,6-cı km-lik (29.6 km) hissəsində ( Müşviqabad-Cəngi) tikinti işlərinə 2011-ci ilin avqust ayından başlanılıb. Bu günə qədər yerinə yetirilmiş iş həcmi 68 faiz təşkil edir. Layihə üzrə bu hissədə 35 ədəd dairəvi borunun, 9 ədəd düzbucaqlı su keçidinin, 4 ədəd alt keçidin, 5 ədəd geri dönmə hissələrin, 26 ədəd drenaj boruların və Pirəkəşkül qəsəbəsi ərazisində 1 ədəd metal konstruksiyadan ibarət yerüstü piyada keçidinin tikintisi işləri aparılmalıdır.

Hazırda bu hissədə mövcud yolun 15-22-ci km-də deformasiyaya uğrayan hissələrin yenidən qurulması və suötürücü boruların tikintisi işləri aparılır. Layihənin 67,5-91,0 km-lik (23.5 km) hissəsində isə (Qobustan-Bədəlli) tikinti işlərinə 2013-cü ilin dekabr ayında başlanılıb və yerinə yetirilmiş işlərin həcmi 74%-dir. Yolun 68,4-cü km-də, Ceyrankeçməz çayı üzərində 2-ci avtomobil körpüsünün də inşası bitib. Körpünün uzunluğu 54,1 m təşkil edir. Layihə üzrə sözügedən hissədə 46 ədəd dairəvi borudan 17-i, 3 ədəd düzbucaqlı su keçidi və 8 ədəd yeraltı keçid inşa edilib. Hazırda torpaq yatağının, yol geyiminin dənəvər laylarının, asfalt-beton layların, suötürücü boruların, yeraltı keçidlərin tikintisi işləri görülür.

Sözügedən hissədə 5 ədəd yerüstü piyada keçidinin quraşdırılması nəzərdə tutulub. Hazırda keçidlərin tikintisi ilə əlaqədar işlərə başlanılıb. Magistral yolun 70-ci km-də sürüşməyə meyilli sahədə svay işləri, əsasın alt materiallarının sərilməsi və asfalt-beton işləri davam etdirilir.
Ümumilikdə, Bakı-Şamaxı-Yevlax avtomobil yolunun 13,3-91-ci km-lik hissəsində layihə çərçivəsində 123 ədəd dairəvi boru, 14 ədəd düzbucaqlı su keçidi, 20 ədəd yeraltı keçid və 26 ədəd drenaj boru olmalıdır. Həmçinin yol boyu zəruri olan ərazilərdə 8 ədəd yerüstü piyada keçidinin inşası da planlaşdırılır.

Bundan başqa, layihə üzrə 11 ədəd geri dönməni təmin etmək üçün xüsusi hissə və Ceyrankeçməz çayı üzərində 2 yeni avtomobil körpüsü də var. Yaxın müddət ərzində isə yolun 91-107 km-lik (16 km) hissəsinin də yenidən qurulmasına başlanılacaq.
Qeyd edək ki, regionları birləşdirmək baxımından böyük əhəmiyyətə malik Bakı-Şamaxı avtomobil yolunun genişləndirilməsi turizmin və kənd təsərrüfatının inkişafına, avtonəqliyyat vasitələri ilə yük daşımalarının artımına gətirib çıxaracaq.

A.M.
www.oxu.az
 
"
"Azərbaycanda satılan avtomobil 8 il əvvəl İtaliyada oğurlanıb – VİDEORüstəm Əliyev ötən ilin martında Rövşən Kazbekov adlı şəxsdən 10 min manata avtomobil alıb. Pulu ödəyib, yol polisinə müraciət edib və nəqliyyat vasitəsini öz adına keçirib. 
Bundan sonra həmin avtomobillə Rusiya Federasiyasına səfərə gedən Rüstəm Əliyevi sərhədi keçdikdən sonra yol polisi saxlayıb və ona avtomobilin oğurluq olduğunu bildirib.
Avtomobilsiz Azərbaycana qayıdan Rüstəm Əliyev deyir ki, nəqliyyat vasitəsini ona satan Rövşən Kazbekovla əlaqə saxlayaraq avtomobilin oğurluq olduğunu deyib. 
R.Kazbekov isə bildirib ki, avtomobil oğurluq ola bilməz, əgər olsaydı, yol polisi onu sənədləşdirməzdi. Bundan sonra Rüstəm Əliyev avtomobili onun adına keçirən yol polisinə müraciət edib. Oradan isə bildirilib ki, yanlışlıq olub.
Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev qeyd edib ki, işində nöqsana yol verərək həmin avtomobil haqqında alıcıya yanlış məlumat verən şəxs idarənin texniki işçisi olub. Bu səhvinə görə, o, intizam tənbehinə cəlb olunaraq cəzalandırılıb. Həmin şəxsə dəyən ziyana gəldikdə isə, o, bunu məhkəmə yolu ilə Baş Dövlət Yol Polisi İdarəsindən tələb edə bilər.
Oxu.Az Xezerxeber.az-a istinadən mövzu ilə bağlı daha ətraflı videomaterialı təqdim edir:

S.B.
www.oxu.az
"
"Bakıda özünü avtomobillərin altına atan şəxs həbs olundu – VİDEOAbşeron polisi sürücülərə qənim kəsilən, özünü hərəkətdə olan avtomobillərin altına ataraq onları şantaj edən şəxsi ifşa edib.
Oxu.Az İnterAz-a istinadən xəbər verir ki, əslən Masallı rayonundan olan 42 yaşlı Zöhrab Abıyev öz pis niyyətli işini Xırdalan şəhərində həyata keçirərkən polis əməkdaşları tərəfindən saxlanılaraq idarəyə gətirilib. Dindirilmə zamanı o, bu hərəkətlərini narkotik maddə aludəçisi olduğu üçün törətdiyini deyib.
Abşeron Rayon Polis İdarəsindən bildirilib ki, əvvəllər məhkumluq həyatı yaşamış Zöhrab Abıyev, çirkin əməllərini Bakının bir neçə rayonunda dəfələrlə təkrarlayıb. Sürücülərdən şantaj yolu ilə əldə etdiyi pulu isə narkotikə xərcləyib.
Faktla bağlı araşdırmalar aparılır.

A.M.
www.oxu.az
"
"Sürücünü ağladan yol polisinin şəkilləri yayılıb – FOTO + VİDEO99 YP 965 dövlət nömrə nişanlı DYP avtomobilində xidmət aparan Elvin Mövlanov adlı inspektor saxlatdırdığı sürücünün yalvarışlarını və ağlamasını əks etdirən videonu çəkmiş və bu görüntülər sonradan sosial şəbəkələrdə yayılmışdı.
Oxu.Az xəbər verir ki, olke.az saytı sürücünü ağladan keçmiş yol polisi Elvin Mövlanovun fotosunu əldə edib.



Mövlanov isə məsələylə bağlı açıqlamasında sözügedən videodan xəbərsiz olduğunu iddia etmişdi:
“O videonu yayanı tapsam, ölüsünü trasa qoyacağam”.
Xatırladaq ki, Baş Dövlət Yol Polisi İdarəsi yaydığı açıqlamada hadisə zamanı 99 YP 965 dövlət nömrə nişanlı DYP avtomobilində xidmət aparan hər iki şəxsin işdən azad edildiyini bildirib.
Sözügedən hadisə DYP-nin Sabirabad postunda baş vermişdi.

A.M.
www.oxu.az
"
"Cənubi Koreyada sürücülərin bu hərəkəti bütün dünyada məşhurlaşdı – VİDEOCənubi Koreyada tunellərdən birində qəza yaşanandan sonra sürücülərin etdiyi nümunəvi davranış sosial şəbəkələrdə paylaşılandan sonra bütün dünyada məşhurlaşıb.
Oxu.Az məlumat verir ki, tuneldə yaşanan qəzadan sonra sürücülər dərhal yolu boşaldaraq avtomobillərini yolun sağına və soluna sıxmağa başlayıblar. 
Nəticədə hadisə yerinə gələn təcili tibbi yardım maşını heç bir maneə ilə rastlaşmadan yaralılara yardım edə bilib. 
Həmin görüntüləri təqdim edirik: 

İsmayıl Nur
www.oxu.az
"
"Bakıda toy korteji qəza törədib: Yaralananlar var – VİDEOBakıda gəlin maşınını müşayiət edən avtomobil aşıb.
Oxu.Az Report-a istinadən xəbər verir ki, hadisə paytaxtın Nərimanov rayonunda qeydə alınıb.
Belə ki, Ziya Bünyadov prospektində 6 avtomobildən ibarət kortej gəlin gətirməyə gedib. Kortejdəki “Hyundai” markalı avtomobilin sürücüsü yüksək sürətlə hərəkət edərək tuneldə eyni vaxtda 5 avtomobili ötmək istəyib. Nəticədə ""Hyundai"" beton yolayrıcına çırpılaraq aşıb.
Aşan avtomobilin sürücüsü xəsarət alıb. O, xəstəxanaya yerləşdirilib.
Prospektin əsas tunelində tıxac yaranıb. Yoldan keçən avtomobil sürücülərinin köməkliyi ilə “Hyundai” yol kənarına çəkilib.
Toy karteji yoluna davam edib.

A.M.
www.oxu.az
"
"Paytaxt sakinləri taksi sürücüsünə qeyri-adi cəza verib – FOTOBu gün səhər saatlarında Nizami rayonu ərazisində maraqlı hadisə baş verib.
Oxu.Az xəbər verir ki, paytaxt sakinləri taksi sürücüsünə qeyri-adi cəza veriblər.
Belə ki, taksi sürücüsü öz avtomobilini zibil qutularının qarşısında saxladığından sakinlər məişət tullantılarını atmaqda çətinlik çəkiblər.
Bina sakinləri vəziyyətdən çıxış yolunu öz zibillərini taksinin üzərinə qoymaqda tapıblar.
Həmin görüntüləri sizə təqdim edirik.

















A.M.
www.oxu.az
"
"Hərəkətdə olan avtomobil qəfil alovlandı – FOTOGəncədə avtomobil yanıb. 
Oxu.Az ARB Kəpəz-ə istinadən xəbər verir ki, hadisə bu gün axşam saatlarında şəhərin Süleyman Rəhimov küçəsində baş verib.
Gəncə şəhər sakini 23 yaşlı Rəşad Quliyevin idarə etdiyi “Oka” markalı avtomobil qəfildən alışıb. 
Sürücü dərhal avtomobili tərk edib. Hadisə yerinə yanğınsöndürənlər cəlb olunub, alovun qarşısı alınıb.
Xəsarət alan olmasa da, avtomobil tamamilə yararsız hala düşüb.











S.B.
www.oxu.az
"
"Azərbaycanda avtomobillərin sayı açıqlandı2016-cı ildə Azərbaycanda avtomobil parkının sayı 1347812 təşkil edib. 
Bu barədə Oxu.Az-a Baş Dövlət Yol Polisi İdarəsindən məlumat verilib.
Məlumatda bildirilir ki, ötən il ərzində “Siqnal” İİLİ tərəfindən 30 işıqfor obyekti quraşdırılıb, 24236 yol nişanı qoyulub və ya yenisi ilə əvəz edilib, boya ilə küçə və yollarda 3161882 pm cizgiləmə işi aparılıb.
Baş idarənin əməkdaşları tərəfindən ötən il ərzində hüquqi və fiziki şəxslərə məxsus olan nəqliyyat vasitələrinin qeydiyyatı, təkrar qeydiyyatı, qeydiyyatdan çıxarılması, sürücülük vəsiqələrinin verilməsi üzrə vətəndaşların, idarə, müəssisə və təşkilatların nümayəndələrinin qəbulu aparılıb, 10457 avtomobil ilkin qeydiyyata alınıb, 50308 ilkin sürücülük vəsiqəsi verilib.
S.B.
www.oxu.az
"
"Bakıda sürücü qəza anını videoya çəkdi – VİDEOBakıda sürücü səhlənkarlığı qəzaya səbəb olub.
Oxu.Az baku.ws-ə istinadən xəbər verir ki, bu barədə video sosial şəbəkədə yayılıb.
Belə ki, avtomobilə quraşdırılmış kamera vasitəsilə sürücü öz qəza anını lentə alıb. Qəzaya səbəb isə qarşıdan hərəkət edən avtomobilin qəflətən yolun soluna keçməsi olub. Bu zaman arxadan gələn digər avtomobil zərblə başqa bir avtomobillə toqquşub.
Sözügedən kadrları sizə təqdim edirik:

A.M.
www.oxu.az
"
"“Şamaxinka”da tıxacın aradan qaldırılması üçün mühüm dəyişikliklər – FOTOBakı şəhərində avtonəqliyyat vasitələrinin sıxlığını azaltmaq məqsədi ilə “Azəravtoyol” ASC tərəfindən aparılan kompleks tədbirlər çərçivəsində Moskva prospektinin köməkçi yolunda, Bakı-Sumqayıt yolundan “Şamaxinka” deyilən əraziyə girişdə avtonəqliyyat vasitələrinin hərəkətində müəyyən dəyişikliklər edilib, yolun genişləndirilməsi işləri aparılıb.
ASC-dən Oxu.Az-a verilən xəbərə görə, xüsusilə, günün pik saatlarında sözügedən əraziyə avtonəqliyyat vasitələrinin həm Bakı Dairəvi-1 avtomobil yolundan, həm də Sumqayıt şəhəri istiqamətindən daxil olması və bir çox hallarda sürücülərin avtomobili nizamsız şəkildə idarə etməsi tıxaca, hərəkətin iflic olmasına səbəb olur. Sıxlığın, o cümlədən hər iki istiqamətdən daxil olan avtonəqliyyat vasitələrinin bir-birinin hərəkətinə mane olmasının qarşısını almaq məqsədi ilə prospektin köməkçi yolundakı sağ kənar zolaq sırf Bakı Dairəvi-1 avtomobil yolundan gələn avtomobillər üçün ayrılıb. Sağ kənar zolağı digər iki zolaqdan ayırmaq üçün yola dəmir-beton maneələr düzülüb.
Maneələr tunelin üzərində yerləşən birinci geri dönməyə qədər düzülüb. Bununla da dairəvi yoldan gələn avtonəqliyyat vasitələri məcburi şəkildə ancaq tunelin üzərindəki ikinci geri dönmə hissədən istifadə edərək geriyə hərəkət edə bilirlər. 
Təbii ki, düzünə, “20 Yanvar” dairəsinə doğru da maneəsiz şəkildə hərəkət təmin olunub. Nəticədə, Sumqayıt şəhəri istiqamətindən gələn avtonəqliyyat vasitələri ilə dairəvi yoldan çıxan avtomobillərin həmin ərazidə kəsişməsi aradan qaldırılaraq tıxac müəyyən qədər azaldılmış olub.  
“Şamaxinka” ərazisində edilən daha bir dəyişiklik yolun genişləndirilməsi ilə bağlıdır. Belə ki, yol sağa doğru 3-4 metr enində genişləndirilib. 
Genişləndirilmə 550 metrlik ərazini əhatə edir. Genişləndirmə işləri nəticəsində yolda əlavə daha 1 hərəkət zolağı yaranıb. Bu da öz növbəsində sözügedən ərazidə sıxlığın qarşısını almaq üçün müsbət addım hesab olunur. Genişləndirmə işləri çərçivəsində yol kənarında olan yüksək gərginlikli elektrik xətti və dirəyi demontaj olunaraq yeri dəyişdirilib.
Genişləndirmə işləri ilkin mərhələdə Moskva prospektinin Bakı Dairəvi-1 avtomobil yolu ilə kəsişməsindən ikinci geri dönmə hissəsinədək (tunelin sonunadək) aparılıb. Sözügedən işlər çərçivəsində 2-ci Alatava küçəsi ilə kəsişmədə yerləşən avtobus dayanacağının da yeri 4-5 metr genişləndirilərək xüsusi cibli hissə yaradılıb. Bununla da avtobuslar ümumi hərəkətə maneə yaratmadan dayanacağa girib-çıxa bilirlər. Bu da öz növbəsində həmin ərazidə sıxlığın azalmasına gətirib çıxarıb.
Ərazidə tıxacların aradan qaldırılması üçün ediləcək daha bir yenilik yaxın zamanlarda yerüstü piyada keçidinin tikintisidir. Piyada keçidinin tikintisi ilə həm avtonəqliyyat vasitələrinin normal və maneəsiz hərəkəti təmin olunmuş olacaq, həm də vətəndaşların avtomobil yolunu rahat və təhlükəsiz şəkildə keçməsi mümkün olacaq.
Yenidənqurma işlərinin aparıldığı ərazidə hərəkətin normal təşkili üçün zəruri olan yol nişanları quraşdırılıb, yolun üfüqi nişanlanması işləri aparılıb. Bundan başqa, piyadaların avtomobil yolunu kortəbii şəkildə keçməsinin qarşısını almaq məqsədi ilə əraziyə xüsusi xəbərdaredici nişanlar quraşdırılıb.
Sadalanan dəyişikliklər Moskva prospektinin bu ərazisində tıxacların aradan qaldırılması istiqamətində atılmış müsbət addımlar hesab etmək olar.














E.Ə.
www.oxu.az
"
"Bakıda “Mercedes-Benz”in yeni rəsmi aksessuar və ehtiyat hissələri satış mərkəzi açıldı“Mercedes-Benz” markasının Azərbaycanda rəsmi tərəfdaşı “AutoStar Kaukasus” 6 fevral 2017-ci il tarixində Kazım Kazımzadə küç. 30 ünvanında yeni aksessuar və ehtiyat hissələri sərgi və satış mərkəzinin açılışını həyata keçirdi. 
“AutoStar Kaukasus” şirkətinin direktoru Kamil Məmmədov giriş nitqi ilə qonaqları salamladı, mərkəz haqqında ətraflı məlumat verdi və mərkəzi müştərilərin istifadəsinə açıq elan etdi. 
Mərkəzdə ehtiyat hissələrindən əlavə, “Mercedes-Benz” markasının füsunkar zövqlə dizayn edilmiş hər yaş qrupu üçün geyimlər, eynəklər, saatlar, açarlıqlar, velosipedlər, o cümlədən müxtəlif oyuncaqlar və digər növ aksessuarlar təqdim olunur. 
Mərkəzin açılmasında məqsəd “Mercedes-Benz” sevərlərin və “Mercedes-Benz” sahiblərinin orijinal və zəmanətli ehtiyat hissələrinin və aksessuarlarının rahat əldə edilməsini təmin etməkdir. 
Tədbirdə “Mercedes-Benz” sevərləri və media nümayəndələri iştrak etmişlər. 
“AutoStar Kaukasus GmbH Azerbaijan” şirkəti 2001-ci ildən “Daimler AG”-nin Azərbaycanda rəsmi tərəfdaşıdır. 
Bu günədək öz peşəkar komandası ilə müştərilərinə dünya brendi olan “Mercedes-Benz”in avtomobillərinin satışı və servisi xidmətlərini yüksək səviyyədə həyata keçirir. 
Ünvan: AZ1108, Bakı, Xətai r-nu, Babək pr-ti 1145 























E.Ə.
www.oxu.az
"
"Bakıda neftçi sərnişin avtobusunda ölübBakıda marşrut avtobusunda ölüm hadisəsi baş verib.
Oxu.Az APA-ya istinadən xəbər verir ki, hadisə Sabunçu rayonunda, 148 saylı xətt üzrə hərəkət edən 90 RG 844 dövlət nömrə nişanlı marşrut avtobusunda qeydə alınıb. Marşrutdakı sərnişinlərdən biri, 60 yaşlı Fikrət Eybulla oğlu Əsədov qəfildən dünyasını dəyişib.
İlkin məlumata görə, F. Əsədov ürək tutmasından ölüb. Belə ki, avtobusda sıxlıq olub və bu, sərnişinin səhhətinə pis təsir edib.
Faktla bağlı araşdırma aparılır.
Qeyd edək ki, F. Əsədov Balaxanı qəsəbəsində yerləşən neftçıxarma idarəsində mexanik işləyirmiş.
A.M.
www.oxu.az
"
"Bakıda toy karvanında “Gelenvagen party” – VİDEOBakıda daha bir toy karvanında bəy-gəlin avtomobilini “Gelenvagen”lər müşayiət edib.
Oxu.Az avtosfer.az-a istinadən xəbər verir ki, bununla bağlı video sosial şəbəkələrdə yayılıb.
Toy karvanında 10-a yaxın müxtəlif rəngli “Gelenvagen” olub.
Həmin görüntüləri təqdim edirik:

A.M.
www.oxu.az
"
"Piyada keçidi olmayan yol sürücü və piyadalar üçün təhlükə yaradır – VİDEOPaytaxtın Buzovna-Bilgəh yolunda sürət həddi yüksək olmasına baxmayaraq, piyada keçidləri çox uzaqdadır. Vətəndaşlar dəmir arakəsmələrin üzərindən keçməklə qarşı yola çıxırlar.
Oxu.Az Xəzər Tv-yə istinadən məlumat verir ki, sözügedən ərazi paytaxtın Xəzər rayonu Buzovna-Bilgəh yolunun Buzovna qəsəbəsinə giriş hissəsidir.
Ərazidə yaşayan sakinlər deyir ki, əvvəllər bu yolda piyada zolağı olub. Ancaq sonradan silinərək yol dəmir arakəsmələrlə bağlanıb.
Ərazidə çəkiliş apardığımız zaman, həqiqətən də bu yolda sürücü və piyadalar üçün təhlükə olduğunun şahidi olduq. Vətəndaşlar qarşı tərəfə dəmir arakəsmələrin üzərindən keçməklə gedirdilər. Çünki ən yaxın piyada kecidi - 800-900 metr uzaqlıqdadır.
Ərazidə yaşayış evlərin və məktəbin olması qəza riskini daha da artırır. Bununla yanaşı, yolun hər iki tərəfində avtobus dayancağı da qoyulub. Avtobusdan düşən sərnişinlər yolu keçməkdə çətinlik çəkirlər. Elə bunu sürücülər də etiraf edirlər.
Məsələ ilə bağlı “Azəravtoyol” Açıq Səhimdar Cəmiyyətindən bildirildi ki, ümumilikdə paytaxt yollarında piyada keçidlərinin tikilməsi ilə bağlı Nazirlər Kabinetinin Yol hərəkəti təhlükəsizliyi komissiyasına təkliflər verilib. Artıq 12 piyada keçidinin tikintisinə başlanılıb. Həmin yolun üzərində də piyada keçidinin tikilməsi nəzərdə tutulur.

A.M.
www.oxu.az
"
"Nadir Qafarzadə yol hərəkət qaydasını kobud şəkildə pozdu – FOTOJurnalist Mahir Məmmədli müğənni Nadir Qafarzadənin yol hərəkət qaydasını kobud şəkildə pozması ilə bağlı paylaşım edib.
Oxu.Az xəbər verir ki, ifaçı “Ford” markalı 90 BS 777 dövlət nömrə nişanlı avtomobilini yolun ikinci cərgəsində - qadağan olunan yerdə park edib.
Fotoşəkilləri təqdim edirik:








A.S.
www.oxu.az
"
"Yusif Səfərov küçəsində söküntüyə başlandıBakının Xətai rayonu ərazisindəki Yusif Səfərov küçəsi genişləndirilir.
Oxu.Az xəbər verir ki, bu barədə Trend-ə Xətai rayon İcra Hakimiyyətindən məlumat verilib.
Məlumatda bildirilir ki, küçənin genişləndirilməsi üçün ərazi hasarlanıb və abadlıq-quruculuq işlərinə başlanılıb. Ərazinin abadlaşdırılması üçün sifarişçi Bakı şəhər İcra Hakimiyyəti, icraçı isə “Azəravtoyol” Açıq Səhmdar Cəmiyyətidir.
“Azəravtoyol” ASC-nin mətbuat xidmətinin rəhbəri Anar Nəcəfli isə bildirib ki, ərazidə abadlaşdırma işlərinə başlanılıb:
“Abadlıq-quruculuq çərçivəsində Yusif Səfərov küçəsinin genişləndirilməsi nəzərdə tutulub. Bununla bağlı artıq işlərə başlanılıb, müəyyən hissə hasarlanıb. Həmin hissənin genişləndirilməsi işləri aparılacaq. Bu məqsədlə artıq bəzi söküntü işləri aparılır. Aparılan yenidənqurma işləri ilə bağlı yaxın günlərdə daha ətraflı məlumat veriləcək”.
A.M.
www.oxu.az
"
"Yolu süpürən qadının öldürülməsi ilə bağlı cinayət işi başlanılıbBakıda yolu süpürən qadının avtomobillə vurularaq öldürülməsi hadisəsi ilə bağlı Cinayət Məcəlləsinin 263.2-ci (Yol hərəkəti və nəqliyyat vasitələrinin istismarı qaydalarını pozma, bu əməl ehtiyatsızlıqdan zərərçəkmiş şəxsin ölümünə səbəb olduqda) və 264-cü (Yol nəqliyyat hadisəsi yerindən qaçma) maddəsi ilə cinayət işi başlanılıb.
Oxu.Az Report-a istinadən xəbər verir ki, Sabunçu Rayon Polis Şöbəsinin əməkdaşları tərəfindən əməliyyat-axtarış tədbirləri aparılır.
Xatırladaq ki, hadisə fevralın 4-də saat 8 radələrində Sabunçu rayonunun H.Əliyev prospektində, Bakı Olimpiya Stadionun qarşısında qeydə alınıb. Burada müəyyən edilməmiş avtomobillə yolu keçən 35-40 yaşlı qadın vurulub. Nəticədə piyada hadisə yerində ölüb.
A.M.
www.oxu.az
"
"İnzibati Xətalar Məcəlləsinə dəyişiklik edilirİnzibati xəta haqqında iş üzrə icraat zamanı müddətlərin pozulması müvafiq icra hakimiyyəti orqanının əməkdaşı tərəfindən törədildikdə, inzibati xəta haqqında iş üzrə materiallar bu şəxsin intizam məsuliyyətinə cəlb edilməsi üçün həmin orqana göndəriləcək.
Oxu.Az Report-a istinadən xəbər verir ki, bununla bağlı Azərbaycanın İnzibati Xətalar Məcəlləsinə dəyişiklik edilməsi təklif edilir.
İnzibati Xətalar Məcəlləsinə əsasən, inzibati xəta haqqında iş üzrə icraat zamanı səlahiyyətli vəzifəli şəxs müəyyən edilmiş müddətlərin pozulmasına 2 yüz manatdan 4 yüz manatadək cərimə edilir.
Səlahiyyətli vəzifəli şəxsin inzibati xəta haqqında iş üzrə icraatın dayandırılması ilə bağlı qaydaları pozmasına görə 4 yüz manatdan 6 yüz manatadək cərimə edilir.
Dəyişiklik layihəsində bu maddəyə “Qeyd” əlavə olunması təklif edilir.
Belə ki, inzibati xəta haqqında iş üzrə icraat zamanı müddətlərin pozulması müvafiq icra hakimiyyəti orqanının əməkdaşı tərəfindən törədildikdə inzibati xəta haqqında iş üzrə materiallar bu şəxsin intizam məsuliyyətinə cəlb edilməsi üçün həmin orqana göndəriləcək.
Layihədə bildirilib ki, səlahiyyətli vəzifəli şəxslərin inzibati xətalar üzrə icraat apararkən yol verdikləri müddət pozuntularının qarşısının alınmasında onların inzibati qaydada cərimələnməsinin kifayət etmədiyi nəzərə alınaraq, həmin pozuntuya yol vermiş şəxslərin daxili nəzarət qaydasında, habelə prokurorluq orqanlarının məlumatı əsasında intizam məsuliyyətinə cəlb edilməsi məqsədilə dəyişiklik təklif olunur.
Layihə Milli Məclisin fevralın 14-də keçiriləcək plenar iclasına tövsiyə olunub.
E.Ə.
www.oxu.az
"
"Ramil Usubov yol polislərini yenidən sıraya düzürBu gün daxili işlər naziri, general-polkovnik Ramil Usubov Bakı Şəhər Dövlət Yol Polisi İdarəsinin Yol-Patrul Xidmətinin əməkdaşlarının sıra baxışını keçirəcək.
Oxu.Az xəbər verir ki, Avtosfer.az-ın əldə etdiyi məlumata görə, sıra baxışı Çevik-Polis Alayının mərasim zalında baş tutacaq. 
Nazir DYP əməkdaşlarının fiziki hazırlığına diqqət yetirəcək, daha sonra onlara vətəndaşlarla ünsiyyət zamanı, habelə xidmətin keyfiyyətinin daha da artırılması istiqamətində tapşırıqlar verəcək.
E.Ə.
www.oxu.az
"
"Aeroport yolunda qəza: İki avtomobil toqquşduBakıda yol-nəqliyyat hadisəsi baş verib.
Oxu.Az xəbər verir ki, qəza aeroport yolunda baş verib.
Belə ki, “Opel” ilə “BMW” markalı avtomobil toqquşub.
Qəza nəticəsində hər iki sürücü yaralanıb. Hadisə ilə əlaqədar ərazidə tıxac yaranıb.
E.Ə.
www.oxu.az
"
"“Beşmərtəbə” dairəsində dəyişiklik edilibBakının “Beşmərtəbə” ərazisindəki dairəyə avtomobillərin girişi məhdudlaşdırılıb.
Oxu.Az xəbər verir ki, bu barədə Trend-ə açıqlamasında “Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli məlumat verib.
Onun sözlərinə görə, dairədə hərəkətin dəyişdirilməsinə səbəb “Sovetski” ərazisində çəkilən yeni kanalizasiya xətlərinin birləşdirilərək əsas kollektora yönəldilməsi ilə bağlıdır:
“Bu məqsədlə Füzuli küçəsinin Şıxəli Qurbanov küçəsi ilə kəsişməsində qazıntı işlərinə başlanılıb. Həftə ərzində işlər bitəcək. Dairədə hərəkətdə də müəyyən dəyişiklik var. Sürücülər həmin ərazidə diqqətli olsunlar”.
E.Ə.
www.oxu.az
"
"Ağsu dolaylarında torpaq sürüşməsi: Əsas yol bağlanıb – FOTOBakı-Şamaxı-Yevlax magistral yolunun Ağsu dolaylarından keçən 149-cu kilometrində torpaq sürüşməsi aktivləşib. Nəticədə avtomobillərin hərəkətinə təhlükə yarandığı üçün əsas yol bağlanıb.
Oxu.Az xəbər verir ki, yola xidmət edən 16 nömrəli “Yol İstismar” MMC-dən AZƏRTAC-a bildirilib ki, həmin ərazidə torpaq şimal-qərb istiqamətindən cənub şərq istiqamətinə, dərin dərəyə doğru sürüşür. Respublikanın ərazisinə yağan sonuncu qardan sonra sürüşmə aktivləşib. Nəticədə 40 metrədək yol sahəsi 40-50 santimetr dərinliyində çöküb. Yolun bərpası ilə əlaqədar “Azəravtoyol” ASC-dən mütəxəssislər dəvət olunub.
Sürücülər müvəqqəti olaraq həmin ərazidəki alternativ yoldan istifadə edirlər. Qeyd edək ki, alternativ yoldakı sərt döngə qarlı və şaxtalı havalarda olduqca təhlükəlidir.











A.M.
www.oxu.az
"
"Bakıda yeni dələduzluq: Ehtiyatlı olun! – VİDEOBakıda yeni dələduzluq üsulu ortaya çıxıb.
Oxu.Az baku.ws-ə istinadən xəbər verir ki, sosial şəbəkələrdə yayılan bir videoda adamın özünü avtomobilin qarşısına atdığı əks olunur. Kameraya düşən şəxs əlini avtomobilinizə çırpıb yerə yıxılır ki, guya onu vurdunuz.
Şəhərin müxtəlif yerlərində dayanan şəxs hazırda Alatavadan Şamaxinkaya çıxan yolda “növbə çəkir”. Amma bu dəfə işi alınmayıb. Videodan göründüyü kimi, avtomobil piyadanın yanından asta-asta ötüb keçir, sonradan sürücü arxa tərəfdən tappıltı səsi eşidir. Güzgüdən baxan sürücü arxada bir nəfərin yerə yıxıldığını müşahidə edir. Sürücü nəqliyyat vasitəsini kənara verib dayanır, düşən kimi artıq ətrafdakı adamlardan bir neçəsi sürücüyə xəbər verirlər ki, bu adam həmişə bu işlə məşğul olur - əlini avtomobilin arxa tərəfinə vurub özünü yerə yıxır.
Sürücü artıq çıxıb yolun kənarında oturan bu adama yaxınlaşıb və ona xəbərdarlıq edib ki, onu videokameraya çəkib internetdə yayacaq, piyada dərhal yazıq görkəm alıb: “Mən nə deyirəm ki?.. Ayağım sürüşdü, yıxılanda əlim avtomobilinə dəydi”. Amma başqa hallarda bir çox sürücüləri bu yolla bəlaya salır.
Qeyd edək ki, dələduzluqla məşğul olanlar iki nəfərdir. Qarşıdan gələn adamın son anda avtomobili vurmaq üçün əlini cibindən çıxarması da kameraya düşüb.

A.M.
www.oxu.az
"
"Yeni avtomobil almaq istəyənlərə – 8 MƏSLƏHƏTYeni avtomobil almağın sevinci alqı-satqı prosesində müştərilərə bəzi məqamları unutdurur. 
Oxu.Az xəbər verir ki, bu hal daha sonra müştəri ilə avtomobil salonları arasında müəyyən problemlərə səbəb olur. 
Avtomobil ekspertləri bildirirlər ki, avtomobil alarkən bir sıra məqamlar var ki, onlara diqqət yetirilməlidir.
Avtomobili baha almamaq üçün məbləğ əvvəlcədən ödənilməlidir
Avtomobil eksperti Eldəniz Cəfərli bildirib ki, fevral ayı ərzində avtomobil almaq məqsədəuyğundur:
“Çünki yeni avtomobil modelləri, adətən, yaz aylarından etibarən satışa çıxarılır. Bu isə o deməkdir ki, yazda gətirilən avtomobillərin qiyməti 5-7% bahalaşacaq. Ekspert hesab edir ki, yeni modelləri daha sərfəli qiymətə almaq istəyənlər sifariş üçün müqavilə bağlanan zaman avtomobilin dəyərini tam olaraq ödəməlidirlər.
Məsələn, müştəri 40 min manatlıq avtomobil üçün 1000 manat ödəyib sifariş edir. Məbləğin qalan hissəsini sifarişin yerinə yetirilməsindən sonraya saxlayır. Belə olan halda
məzənnə dəyişkənliyi nəticəsində 40 min manatlıq avtomobilin qiyməti ölkəyə gətirilən zaman daha baha ola bilər. 
Müştəri sifariş zamanı avtomobilin dəyərini tam olaraq ödədiyi halda isə manatın məzənnəsinin dəyişməsi nəticəsində avtomobilin bahalaşmasına baxmayaraq, ondan əlavə ödəniş alınmır”.
Ümumilikdə isə ekspert hesab edir ki, indi yeni avtomobil almaq sərfəli olsa da, bir sıra məqamlara diqqət yetirmək vacibdir:
1. Avtomobilə gün işığında baxıb almaq lazımdır
Ekspert bildirib ki, əvvəlcə avtomobilə gün işığında baxılmalı və sürülməlidir: “Avtomobilin ideal vəziyyətdə olduğu dəqiqləşdikdən sonra onu almaq olar”. 
E.Cəfərli bildirib ki, Lənkəranda müştəri salonundan avtomobili axşam vaxtı alıb. Daha sonra isə məlum olub ki, satılan avtomobil əvvəlcə aşıb və rənglənərək satışa çıxarılıb.
2. Avtomobil çirkli olmamalıdır
Yeni avtomobil alarkən onun tam ideal, təmiz vəziyyətdə olmasına diqqət yetirilməlidir. Həm avtomobilin içi, həm də çölü təmiz olmalıdır. 
Ekspert bildirib ki, belə olan halda avtomobildə hər hansı cızıq varsa və yaxud daşınma zamanı hər hansı ziyan dəyibsə, dərhal müəyyən etmək mümkün olur.
3. Müqavilədə avtomobilin tәchizatına, rənginə, istehsal ilinə diqqət yetirmək lazımdır
Avtomobil sifariş edərkən əsas diqqət yetirməli olan məsələ müqavilədir. E.Cəfərli bildirib ki, müqavilə bağlanan zaman avtomobilin rənginə, istehsal ilinə və təhcizatına diqqət yetirilməlidir. Bu daha sonra sifarişlə yarana biləcək hər hansı problemin qarşısını alacaq.
4. Əlavə tәchizatı kodla göstərilən detalların adı da qeyd edilməlidir
Avtomobil eksperti Rəşad Quliyev bildirir ki, bəzi hallarda avtomobillərin tәchizatı xüsusi kodlarla göstərilir. Amma adi müştəri bu kodun hansı detala və ya əlavə tәchizata aid olduğunu bilmir. Bu halda müştərinin aldadılma ehtimalı var. Ona görə də avtomobilin əlavə tәchizatı kodla göstərilirsə, müqavilədə həmin detalın adının da qeyd edilməsi tələb edilməlidir.
5. İstehsal yerini şassi nömrəsi ilə yoxlamaq lazımdır
R.Quliyev bildirib ki, yeni avtomobil modelləri bəzi hallarda digər ölkələrdə də yığılır. Azərbaycanda rəsmi dilerlər də bəzi modelləri istehsal yerindən deyil, yığıldığı digər ölkədən gətirirlər. 
Məsələn, yeni modellərdən bəzilərinin hazırda Dubayda yığılan versiyaları var. Rəsmi dilerlər avtomobili Dubaydan gətirsələr də, istehsal ölkəsini qeyd edirlər. 
Yeni avtomobil sahibi avtomobilin kapotunun altında döymə şassi nömrəsini internetdə yoxlamaqla avtomobilin istehsal yerini dəqiqləşdirə bilər. Məsələn, WDF44781313011191 kodunu daxil etdikdə avtomobilin “Mercedes V Klass” və istehsal yerinin Almaniya olduğunu görmək mümkündür.
6. Servis kitabçası tələb etmək lazımdır
Ekspertlər bildirirlər ki, yeni avtomobil sahibi olmaq istəyənlər, adətən, sevincli olduqları üçün və avtomobili dərhal sürmək istədikləri üçün bəzi detalları unudurlar. Bunlardan da biri avtomobilin servis kitabçasıdır.
E.Cəfərli deyib ki, yeni avtomobil almaq istəyənlər mütləq servis kitabçasını tələb etməlidirlər. Əks halda, rəsmi dilerdən daha sonra bu kitabçanı almaq mümkün olmayacaq. Servis kitabçasını almaq üçün əlavə ödəniş etmək lazım gələcək.
7. Ehtiyat təkərin olub-olmadığını yoxlamaq vacibdir
E.Cəfərli əlavə edib ki, bundan əlavə yeni avtomobilin baqajını açıb ehtiyat təkərin olub-olmadığını da yoxlamaq lazımdır. Sonradan ehtiyat təkərin olmadığını müəyyən etdikdə bu dilerlə müştəri arasında mübahisəyə səbəb ola bilər. Müştəri avtomobildə ehtiyat təkərin olmadığını sübut etməkdə çətinlik yaşaya bilər.
8. Ehtiyat açarı unutmaq olmaz
Avtomobil alıcıları, adətən, servis kitabçası ilə yanaşı, avtomobilin ehtiyat açarını da unudurlar. E.Cəfərli bildirib ki, bu da vacib məsələdir. Onun sözlərinə görə, əksər hallarda müştərilər 3-cü açarı tələb etmirlər. Bu bəzi hallarda müştərilər üçün problem yaradır:
“Azərbaycanda, adətən, sürücülər iki açarı eyni vaxtda üzərlərində daşıyırlar. Avtomobilin açarı unudulanda və ya itəndə isə sürücü çıxılmaz vəziyyətdə qalır. Xüsusilə də qadın sürücülər belə hallarla tez-tez rastlaşır. Ona görə də 3-cü açar mütləq vacibdir”.
Ekspert tövsiyə edir ki, gözlənilməz halla qarşılaşmamaq üçün avtomobilin açarlarından biri mütləq evdə və ya başqa yerdə saxlanılmalıdır.
Mənbə: Fins.az
U.A.
www.oxu.az
"
"Traktor özünü qatara yüklədi – FOTOEkskavator – yumşaq xassəli torpaqların qazılması və ya süxurlu yerlərin xırdalanmış halda emalı, həmçinin onların avtomobillərə və digər yükdaşıyan nəqliyyat vasitələrinə yüklənməsinə imkan verən xüsusi texnikadır. Birçalovlu ekskavatorlar daha geniş yayılıb. Bu ekskavatorlarda iş əməliyyatı yeri kəsmək (qazmaq), dolmuş çalovu boşaltma mövqeyinə gətirmək, çalovu boşaltmaq və ilkin mövqeyə qaytarmaqdır. İş tsiklinin davamı ekskavatorun gücündən və iş şəraitindən asılı olaraq 12-80 saniyə çəkir.
Baxın, birçalovlu ekskavatorların şou göstərdiyi an. Yalnız 5 manevrlə texnika özünü qatara necə yükləyir?
Oxu.Az avtosfer.az-a istinadən həmin görüntüləri sizə təqdim edir.


























A.M.
www.oxu.az
"
"Lənkəranda avtomobil yoldan çıxaraq aşıb: Xəsarət alan var – FOTOLənkəran rayonunda 1 nəfərin xəsarət alması ilə nəticələnmiş yol qəzası baş verib.
Oxu.Az Report-a istinadən verdiyi xəbərə görə, hadisə Ələt-Astara magistralının Lənkəran rayonu, Şirin-Su kəndindən keçən hissəsində baş verib.
Belə ki, 1992-ci il təvəllüdlü Şağlaküçə kənd sakini Şükürov Nasir Əzizulla oğlunun idarə etdiyi “Hyundai Elantra” markalı avtomobil yoldan çıxaraq bir neçə dəfə aşıb.
Nəticədə sürücü xəsarət alıb. O, yaxınlıqdakı şəxslərin köməyi ilə avtomobildən çıxarılaraq Lənkəran Rayon Mərkəzi Xəstəxanasına aparılıb.
Yaralı dərhal müayinə olunub. Qəzaya səbəb olaraq avtomobilin yoldan çıxaraq sürüşməsi göstərlir.
Şahidlərin bildirdiyinə görə, qəza zamanı avtomobildə üç nəfər olub. Onlardan ikisinin vəziyyəti normaldır, bu səbəbdən də xəstəxanaya müraciət etməyiblər.
Faktla bağlı araşdırma aparılır.











A.M.
www.oxu.az
"
"“Yol hərəkəti haqqında” qanuna dəyişiklik edildi – VIDEO“Yol hərəkəti haqqında” Azərbaycan Respublikasının Qanununa edilən dəyişikliklərdən biri “Əlil” tanınma nişanından istifadə qaydaları ilə bağlıdır.
Oxu.Az xəbər verir ki, dəyişikliklərlə bağlı AZƏRTAC-a müsahibə verən Bakı Şəhər Dövlət Yol Polisi İdarəsinin bölmə rəisi, polis polkovniki Vaqif Əsədov qeyd edib ki, sözügedən dəyişikliklər ölkəmizdə avtomobillər üzərində “Əlil” tanınma nişanının vurulması məsələsini aktuallaşdıracaq.

A.M.
www.oxu.az
"
"Şəkidə qəza: 1 nəfər ölüb, 2 nəfər yaralanıbŞəkidə ölümlə nəticələnən yol nəqliyyat hadisəsi baş verib.
Oxu.Az xəbər verir ki, APA-nın Şəki-Zaqatala bürosunun məlumatına görə, hadisə bu gün axşam saat 18 radələrində Qaraməryəm-İsmayıllı-Şəki magistral yolunun Şəki rayonu  Aşağı Küngüt kəndi ərazisindən keçən hissəsində baş verib. 
Oğuz rayonu Bayan kənd sakini, 1974-cü il təvəllüdlü Şövkət Bəhərçin oğlu Qarayevin idarə etdiyi “Mercedes” markalı minik avtomobili ilə Oğuz şəhər sakini 1969-cu il təvəllüdlü Bəhruz Ərzuman oğlu Rüstəmovun idarə etdiyi “Ford” markalı yük maşını toqquşub.
 
Qəzadan sonra “Mercedes” markalı avtomobilin sürücüsü Ş. Qarayev aldığı müxtəlif dərəcəli ağır bədən xəsarətlərindən hadisə yerində ölüb. 
E.Ə.
www.oxu.az
"
"Əlil sürücülər üçün qaydalar sərtləşdiÖtən ilin dekabrın 16-da “Yol hərəkəti haqqında” Qanuna edilən dəyişikliklər bu gündən etibarən qüvvəyə minib.
Oxu.Az “Qafqazinfo”-ya istinadən xəbər verir ki, qanuna edilən əsas dəyişikliklərdən biri “Əlil” tanınma nişanından istifadə qaydaları ilə bağlıdır. 
Belə ki, öz avtomobilində “Əlil” tanınma nişanından qanunsuz istifadə edən şəxslər 40 manat məbləğində, “Əlil” tanınma nişanlı avtomobillər üçün nəzərdə tutulan parklanma yerində parklanan digər nəqliyyat vasitələrinin sürücüləri isə 10 manat məbləğində cərimə olunacaqlar.
Dəyişikliklərlə bağlı ekspert Ərşad Hüseynov qeyd edib ki, sözügedən dəyişikliklər ölkəmizdə avtomobillər üzərində “Əlil” tanınma nişanının vurulması məsələsini aktuallaşdıracaq: 
“Hazırda bu məsələ ilə bağlı ciddi pərakəndəlik var, hətta şəxsən mən mikroavtobusun da üstünə “Əlil” tanınma nişanının vurulduğunu görmüşəm.
Bəs qanun kimə o nişandan istifadə hüququnu verir?
“Yol hərəkəti haqqında” Qanunun 72-ci maddəsinin 5-ci bəndində deyilir:
Nəqliyyat vasitələrində aşağıdakı tanınma nişanlarından istifadə olunur:
5) “Əlil” – I və II qrup əlillər üçün xüsusi avadanlıqlar quraşdırılmış, onlar tərəfindən idarə olunan və qeydiyyat şəhadətnaməsində bu barədə müvafiq qeyd olan nəqliyyat vasitələrinin qabaq və arxasında – tərəfləri 150 mm ölçülü, daxilində 7.17 simvolunun qara boya ilə təsviri olan sarı rəngli kvadrat şəklində.
Bu məsələləri tənzimləyən digər bir normativ akt isə DİN-in 1999-cu il 14 iyun tarixli, 190 nömrəli əmri ilə təsdiq edilmiş “Mexaniki nəqliyyat vasitələrinin və onların qoşqularının dövlət qeydiyyatından keçirilməsi və dövlət qeydiyyatı üzrə uçota alınması işlərinin aparılması barədə” təlimatdır. Bu təlimatın 2.15-ci bəndində deyilir ki, 1-ci və 2-ci qrup əlillərə məxsus olan nəqliyyat vasitələrinin qeydiyyat şəhadətnaməsinin “Xüsusi qeydlər” qrafasında əlavə olaraq “Əlil” nişanı quraşdırılmasına icazə verilir.
Göründüyü kimi, qanunvericilik heç də hər kəsin, hətta 1-ci və 2-ci qrup əlilliyi olan istənilən şəxsin də bu tanınma nişanından istifadəsinə icazə vermir. Bunun üçün aşağıdakı konkret şərtlər var:
- belə avtomobildə əlillər üçün xüsusi avadanlıqlar quraşdırılmış olmalıdır;
- belə avtomobil I və II qrup əlillər tərəfindən idarə edilməlidir (yəni sürücü özü əlil olmalıdır);
- belə avtomobilin qeydiyyat şəhadətnaməsinin “Xüsusi qeydlər” qrafasında əlavə olaraq “Əlil” nişanı quraşdırılmasına icazə verilir” ifadəsi yazılmış olmalıdır.
Yuxarıda göstərilən şərtlərdən hər hansı biri olmadıqda nəqliyyat vasitəsinin üzərinə “Əlil” tanınma nişanı bərkidilə bilməz. Yəni məsələn, konkret şəxs faktiki olaraq 1-ci və ya 2-ci qrup əlil olsa da, onun avtomobili xüsusi avadanlıqlarla təchiz edilməyibsə, ona bu tanınma nişanından istifadə hüququ verilməyəcək.
Yuxarıda qeyd olunanlar hazırki qanunvericiliyin birmənalı mövqeyidir. Lakin düşünürəm ki, “Əlil” tanınma nişanından istifadə ilə bağlı məsələ xüsusi aktuallıq kəsb edərsə, qanunvericiliyin şərh olunan tələblərinə yenidən baxılması zəruri olacaq. Məsələ burasındadır ki, dünyanın bir çox ölkələrində təkcə əlillərin özlərinin idarə etdiyi avtomobillərə yox, həm də onlara xidmət edən avtomobillərə də belə tanınma nişanı verilir. Çünki sürücülük üçün şəxsin sağlamlığı da konkret tələblərə cavab verməlidir. 1-ci və ya 2-ci qrup əlilliyi olan xeyli şəxslər var ki, onların əlilliyinə səbəb olan sağlamlıqdakı məhdudiyyət sürücü olmağa da imkan vermir. Belə şəxslər özləri idarə etməsələr də, onlara xidmət edəcək avtomobilin eyni güzəştdən istifadə etməsi məntiqlidir. Düşünürəm ki, gələcəkdə ən azı bu müddəa ilə bağlı qanunvericiliyə düzəliş olunmalıdır”.
Ə.Hüseynov əlavə edib ki, digər dəyişikliyə əsasən, parkomatdan istifadə qaydasını pozanlar (ödənişsiz parklananlar və s.) barəsində xüsusi elektron protokol tərtib olunacaq: 
“Özü də bunu etmək üçün ən müasir parkomatlar (parklanma yerində baş verən hər şeyi avtomatik qeydə alan, emal edən və və hətta elektron protokol üçün məlumatı Mərkəzi informasiya sisteminə ötürə bilən və s.) lazımdır.
Belə olsa, Bakıda hazırda görüdüyümüz parkomatlar istifadəyə yararsız olur, onlar ya təzəsi ilə əvəzlənməli, ya da onlara tam yeni funksiyalar və təbii ki, müvafiq avadanlıq, proqram təminatı əlavə olunmalıdır. Bu isə milyonlarla dollar deməkdir. Ən maraqlısı odur ki, belə parkomatlar yoxdursa, ödənişli parklanma olmaz. Yəni məsələn, Gədəbəydə də belə parkomat qoyub, sonra ödənişli parklanma yeri təşkil etmək olar. Qanuna bu dəyişiklik də qəbul edilib. Ancaq onu tətbiq etmək mümkün olmayacaq”.
E.Ə.
www.oxu.az
"
"Yola səpilən duz avtomobillərə ziyan vurur – VİDEOYolların buzdan təmizlənməsi üçün istifadə edilən duz avtomobillərə ziyan vurur.
Oxu.Az Xəzərxəbər-ə istinadən xəbər verir ki, artıq bir neçə gündür buzlaşmanın qarşısını almaq üçün yollara duz və yaxud qumla duzun qarşığı səpilir. 
Bu üsulla yollarda sürüşmənin qarşısı alınsa da, mütəxəssislər sürücülərə xəbərdarlıq edir. Yollara səpilən duz avtomobilinizə ziyan verə, hətta qəzalara səbəb ola bilər. Bunun qarşısını almağın isə üsulları var.
Yolların buzdan təmizlənməsi üçün istifadə edilən duz avtomobillərə ziyan vurur. Artıq bir neçə gündür ölkə yollarına səpilən bu duzlar suya qarışıb avtomobilin alt hissəsinə hopur ki, bu da həmin detalların sıradan çıxmasına səbəb olur.
Belə şəkildə avtomobilin uzun müddət idarə edilməsi onun dəmirinin korroziyaya uğraması ilə yanaşı, işlək hissələrinə də ziyan vurur. Bu hal hətta qəza şəraiti də yarada bilər.
Bunun qarşısını almaq üçün isə yollar quruyan kimi avtomobilin altını təzyiqli su ilə yuduzdurmaq lazımdır. “Moyka”lardan bildirilir ki, əksər sürücü avtomobilin təkcə üzərini yuduzdurmaqla kifayətlənir. Halbuki avtomobilin alt hissəsini də yuyulması üçün sürücülərdən cəmi 1 və ya 2 manat əlavə pul tələb olunur.
Son günlər avtomobildən gələn səslərin çoxalması əksər sürücünü narahat etsə də, mütəxəssislər bunun keçici problem olduğunu bildirirlər.
Xüsusilə ili köhnə olan avtomobillərdən belə səslərin daha çox gəlməsi normal hesab edilir. Hər bir halda sürücülər qarlı günlərdən sonra avtomobillərini ümumi texniki baxışdan keçirsələr yaxşıdır.

E.Ə.
www.oxu.az
"
"Avtomobillərin parklanması qaydalarına dəyişikliklər edilibAzərbaycan Prezident İlham Əliyev “Yol hərəkəti haqqında” Azərbaycan Respublikasının Qanununda dəyişiklikləri təsdiq edib.
Oxu.Az Trend-ə istinadən xəbər verir ki, dəyişikliyə əsasən, nəqliyyat vasitəsinin parklanmasına görə müəyyən olunmuş ödəniş edilmədən və ya ödəniş edilmiş müddətdən artıq parklanma yerindən istifadə üçün əlavə ödəniş edilmədən sürücünün parklanma yerini tərk etməsinə görə, həmçinin nəqliyyat vasitəsinin qanunla müəyyən edilmiş parklanma üsulunu pozmaqla parklanmasına görə on manat məbləğində cərimə tətbiq ediləcək.
Əlillərin nəqliyyat vasitələri üçün nəzərdə tutulmuş parklanma yerlərində digər nəqliyyat vasitələrinin parklanmasına görə on manat məbləğində cərimə müəyyən olunub.
Parklanma yerlərində icazə verilmiş maksimum kütləsi 3,5 tondan çox olan yük avtomobillərinin parklanmasına, habelə parklanma yerlərinin rezervasiya edilməsi və ya digər üsullarla nəqliyyat vasitələrinin sərbəst parklanmasına maneələr yaradılmasına görə on manat məbləğində cərimə tətbiq olunacaq.
Nəqliyyat vasitəsinin 24 saatdan artıq parklanma yerində saxlanılmasına görə isə iyirmi manat məbləğində cərimə müəyyən edilib.
S.B.
www.oxu.az
"
"Yol polisi: Piyadalarda arxayınlıq yaranıb2016-cı ildə Bakı şəhəri üzrə 138 min piyada yol-hərəkət qaydasını pozduğuna görə inzibati məsuliyyətə cəlb edilib. Ancaq onlardan 50 faizə qədəri cərimələri ödəməyib.
Oxu.Az-ın xəbərinə görə, bunu Trend-ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov deyib.
O bildirib ki, əgər 50 faizə qədər insan cəriməni ödəmirsə, deməli, artıq piyadalarda arxayınlıq yaranıb: 
“Araşdırmalar zamanı müşahidə edirik ki, bəzi piyadalar müxtəlif vaxtlarda eyni yerdə ardıcıl xətalar törədib. Qara Qarayev və Neftçilər prospektlərində 6-7 piyada il ərzində qaydanı pozub, 4-5 dəfə onların barəsində protokol tərtib edilib, lakin cərimələri ödəməyiblər. Piyadaların arxayın olub qaydaları pozmaları onların avtomobillərlə vurulması hallarının artmasına səbəb olur. Bu baxımdan cərimələrin ödənilməsi mexanizmində yeniliklər edilməlidir”.
V.Əsədov vurğulayıb ki, 20-31 yaş həddi arasında piyadalara tərtib edilmiş protokollar daha çoxluq təşkil edir: 
“Onlar arasında işləyənlər də, təhsil alanlar da çoxdur. Cərimələrlə bağlı piyadaların iş yerlərinə, təhsil müəssisələrinə məlumat vermək mümkündür. Eyni zamanda, piyadaların məsuliyyətini artırmaq üçün digər müəssisələrə də müraciət etmək mümkündür. Banklar kredit verərkən həmin şəxsin cəriməsinin olub-olmamasına diqqət yetirsin və cərimələrin olduğunu xatırlatsın. Yəni, əgər vətəndaşın yol-hərəkət qaydasını pozduğuna görə cərimə borcu varsa, bu hər yerdə, o cümlədən notariat kontorlarında, mənzil-istismar sahələrində sənəd alarkən, digər dövlət və qeyri-dövlət müəssisələrinə müraciət edərkən, xaricə səfər edərkən üzə çıxmalıdır ki, piyada məsuliyyətini anlasın və bir daha qaydanı pozmasın. Bu hallar nəzərə alınarsa, hesab edirəm ki, piyadaların avtomobillərlə vurulması xeyli azalar. Əsas məqsədimiz piyadaların avtomobillərlə vurulması hallarının sayını azaltmaqdır”.
S.B.
www.oxu.az
"
"Avtomobil bazarında süni tələb yaradırlar – EKSPERTLƏRSon zamanlar işlənmiş avtomobillərin qiymətinin artması ilə bağlı bəzi məlumatlar yayılmaqdadır. Guya əhalinin dolanışıq səviyyəsinin aşağı düşməsinə baxmayaraq, avtomobil bazarında alıcılıq qabiliyyəti hələ də yüksək olduğundan, qiymətlər azalmaq əvəzinə qalxır. Bəs əslində vəziyyət necədir?
Oxu.Az xəbər verir ki, məsələ ilə bağlı Azərbaycan Qiymətləndiricilər Cəmiyyətinin sədri Ramil Osmanlı Modern.az-a deyib ki, bəzi məlumatlarda təqdim olunduğu kimi, qiymətlərin qalxması son 1-2 ayın prosesləri deyil. 
“Son dövrlərdə dolların məzənnəsinin möhkəmlənməsi ilə əlaqədar olaraq, Azərbaycan bazarında idxal məhsullarının əksəriyyəti üzrə, o cümlədən avtomobil bazarı üzrə qiymət artımı bahalaşmanın tərkib hissəsidir. 
Aparılan tədqiqatlar göstərir ki, son 1 il ərzində ikinci əl avtomobillərin qiymətində əvvəlki illərlə müqayisədə artım olub. 2000-ci ilə qədər istehsal olunmuş avtomobillərdə 10-15%, 2000-2009-ci illərdə istehsal olmuş avtomobillərdə 20%-ə qədər, 2009-2015-ci illərdə istehsal olunan avtomobillərdə isə qiymət artımları 20-30% arasında dəyişir.
Azərbaycanda idxal kəskin şəkildə aşağı düşüb. Məsələn, 2013-2014-cü illərdəki göstəricilərlə müqayisədə hazırda idxal 10 dəfə azalıb. 
2015-ci ildəki göstəricilərlə müqayisədə isə indiki idxal 5-6 dəfə azalıb. Həm idxalın azalması, həm dolların çox sürətlə manata nisbətdə möhkəmlənməsi avtomobil bazarına da öz təsirini göstərib və qiymətlər artıb.
Əvvəlki illərlə müqayisə etsək, avtomobil alanların sayında da xeyli azalma müşahidə olunub. 2013-2014-cü illərdə Azərbaycana təxminən 100 min avtomobil idxal olunub və gətirilən avtomobillərin 80%-ni minik avtomobilləri təşkil edib. 
İndi isə bu rəqəm 10 min avtomobil ətrafında dəyişir. Bu o deməkdir ki, əvvəlki illərlə müqayisədə tələb 8-10 dəfə aşağı düşüb”.
İqtisadi və Sosial İnkişaf Mərkəzinin İdarə Heyətinin sədri Vüqar Bayramov isə bildirib ki, avtomobil bazarında əsasən köhnə və nisbətən ucuz avtomobillərin qiymətində müəyyən bahalaşma müşahidə edilib.
“Amma bu artımlar mətbuatda, sosial şəbəkələrdə qeyd olunan səviyyədə deyil. Xüsusən də bahalı avtomobillərin qiymətində artım yoxdur. 2016-cı ilin ortalarında müəyyən artımlar müşahidə edildi. Amma bu artımlar 2016-cı ilin sonlarına doğru stabilləşdi.
2017-ci ilin ilk ayında bahalı, xüsusən, ikinci əl bahalı avtomobillərin qiymətində müəyyən azalma müşahidə edilib. Çünki bahalı avtomobillərə tələb azdır və işlənmiş bahalı avtomobillər əsasən dollarla təklif olunur.
60-100 min dollar arasında olan avtomobillərin qiymətində artım yoxdur, əksinə, azalma müşahidə edilir. Amma mətbuatda işlənmiş avtomobillərin bahalaşması ilə bağlı məlumatlar yayılır.
Əgər avtomobil bazarında çox nadir hallarda alıcı tapmaq olursa və avtomobil salonları alıcı azlığından bağlanırsa, o zaman qiymət necə artır? Bu sual kifayət qədər qaranlıq qalır. Çox təəssüf ki, bəzən avtomobil, ev, torpaq sahələrinin qiymətlərinin artması ilə bağlı mətbuata mütəmadi olaraq yalan məlumatlar sızdırılır. 
Bu potensial alıcıların fikrini daşındırır, bəzən bu məlumatlar ona görə sızdırılır ki, potensial alıcı növbəti qiymət artımından ehtiyatlanaraq avtomobil, ev, torpaq sahəsi alsın”.
U.A.
www.oxu.az
"
"Avtomobillərinə araq tökən sürücülərə xəbərdarlıq – VİDEOƏksər sürücülər şaxtalı qış aylarında şüşəsilənlərin donmaması üçün tərkibini bilmədikləri qatqılardan istifadə edirlər.
Oxu.Az xəbər verir ki, bəzi sürücülər hətta sistemin donmaması üçün spirtli içkilərdən və qab yumaq üçün nəzərdə tutulan vasitələrdən də istifadə edirlər.
Bunlardan istifadədə ehtiyatlı olmaq lazımdır. Çünki həmin qatqıların bəziləri həm avtomobil üçün zərərlidir, həm də insan səhhətinə ciddi mənfi təsir göstərə bilər.
Şüşəsilənlərin donmaması üçün istifadə etdiyiniz qatqılar səhhətinizə mənfi təsir edə bilər.
Ustaların sözlərinə görə, bu qatqılar əsasən Rusiya, Avropa və Çin istehsalı olur. Onlardan ən məsləhətlisi Avropa istehsalı olanlardır. Avropa istehsalı olan qatqıların qiymətləri isə 5-15 manat arasında dəyişir.

İ.N 
www.oxu.az
"
"Antiradardan istifadə edən sürücülər yüksək məbləğdə cərimələnəcəklər - VİDEOBəzi saytlarda vətəndaşlar tərəfindən antiradar və radar detektorlarının satışı barədə elan yerləşdirilib.
Oxu.Az-ın Xəzərxəbər-ə istinadən məlumatına görə, antiradar və radar detektorlarından istifadə edən sürücüləri 500 manatdan 800 manata qədər cərimə gözləyir. 
Baş Dövlət Yol Polisi İdarəsinin şöbə rəisi Kamran Əliyevin sözlərinə görə, hər iki cihaz qanunla qadağan olunub.
Kamran Əliyev deyib ki, antiradarlar radarların işinə mane olduğuna, radar detektorları isə sürücünün diqqətini yoldan yayındırdığı üçün qadağan edilib. Çünki sürücü bütün diqqətini yol nişanlarına yox, yalnız həmin cihazdan gələn siqnallara yönəldir.

İ.N
www.oxu.az
"
"Saxta yol polisləri sürücünü aldadaraq avtomobilini əlindən alıblar – VİDEOBərdə rayon sakini Ramin Nəsibovun 2014-cü ildə aldığı avtomobil sonradan başqasına satılıb. Hər şey 1500 manata yaxın cərimənin yığılmasından sonra başlayıb.
Oxu.Az-ın Xəzərxəbərə istinadən məlumatına görə, özünü müvafiq olaraq polis və vəkil kimi təqdim edən Rəşad və Seymur adlı şəxslər Ramin Nəsibovla cərimələrlə bağlı söhbət etmək üçün əvvəlcə Bərdədə görüşüblər.
Görüş zamanı ona deyilib ki, avtomobilin əsl sahibi etibarnaməni ləğv etdirib. Məsələni araşdırmaq üçün avtomobilin sahibi ilə Bakıda görüşəcəklərini vəd veriblər. Ramin Nəsibov paytaxta gələndə başqa mənzərə ilə qarşılaşıb.
Avtomobilini tapa bilməyən Ramin Nəsibov hüquq-mühafizə orqanlarına şikayət edib. Araşdırmalar zamanı məlum olub ki, avtomobil sonradan Sumqayıt şəhərində yaşayan bir hərbçiyə satılıb. İşin istintaqını aparan müstəntiq Simran Əsədullayev hazırda məsələnin araşdırıldığını deyib.
Ramin Nəsibov iddia edir ki, onu aldadanların, eləcə də avtomobilin satıldığı Sumqayıt sakininin şəxsiyyəti məlum olsa da, hələ də avtomobilini geri ala bilmir.
Məsələnin təfərrüatları araşdırmalardan sonra məlum olacaq.

İ.N 
www.oxu.az
"
"Avtobus sürücüləri ilə bağlı yaş həddi açıqlandıAzərbaycanda sərnişin avtobuslarını idarə etmək hüququ qazanmaq üçün yaş hədləri ilə bağlı tələb qüvvəyə minib.
Oxu.Az APA-ya istinadən xəbər verir ki, bu, Nazirlər Kabinetinin “Nəqliyyat vasitəsini idarə etmək hüququ verən sürücülük vəsiqəsi almaq istəyən şəxslərdən imtahanların qəbul edilməsi və onlara sürücülük vəsiqəsinin verilməsi qaydaları haqqında Əsasnamə”yə edilən dəyişiklikdə əksini tapıb.
Əsasnaməyə əsasən, Azərbaycan Respublikasının ərazisindəki yollarda “DE” kateqoriyası üzrə nəqliyyat vasitələrini idarə etmək hüququ 26 yaşdan hesablanıb.
Əsasnaməyə edilən dəyişikliyə əsasən, yaş həddi çərçivəsi 26 yaşdan 65 yaşadək müəyyənləşdirilib.
Xatırladaq ki, “DE” qoşqusunun icazə verilən maksimum kütləsi 750 kq-dan artıq olan “D” kateqoriyasından olan avtomobillərdir.
Müvafiq tələb “Yol hərəkəti haqqında” Azərbaycan Respublikasının Qanununda dəyişikliklər edilməsi barədə” 2016-cı il 30 sentyabr tarixli qanunda əksini tapıb.
“Nəqliyyat vasitəsini idarə etmək hüququ verən sürücülük vəsiqəsi almaq istəyən şəxslərdən imtahanların qəbul edilməsi və onlara sürücülük vəsiqəsinin verilməsi qaydaları haqqında Əsasnamə”yə edilən dəyişiklikdə bu tələbin tətbiqinə başlanacaq.
U.A.
www.oxu.az
"
"Bakıda avtobus sürüşdü: Sərnişinlər ölümdən döndü – VİDEOBakıda sərnişin avtobusları və avtomobillərin buzlu yolda sınağı kameralara düşüb. 
Oxu.Az-ın BAKU.WS-ə istinadən məlumatına görə, 8-ci kilometr bazarı yaxınlığında yoxuşdan düşən nəqliyyat vasitələri qəza təhlükəsi keçirib. 
Sürücünün peşəkarlığı nəticəsində son anda avtobusun aşmasının qarşısı alınıb.
Həmin anlar kameraların obyektivinə tuş gəlib.

www.oxu.az
"
"“Mazda”, “Honda”, “Subaru” və “Mitsubishi”dən belə fürsət yaza qalmaz – FOTOAvtomobil alarkən hər kəs yüz ölçüb, bir biçir, özünə ən uyğun və sərfəli variantı tapmağa çalışır. Bunun üçün ən uyğun məqamı gözləyənlər artıq hərəkətə keçməlidirlər. Çünki bu il ərzində avtomobil almağı planlaşdıranlar “Mazda”, “Honda”, “Subaru” və “Mitsubishi”nin təklfini mütləq dəyərləndirəcəklər.
Alıcılara 2016-cı il modellərini elə həmin ilin sərfəli qiymətləri ilə əldə etmək məsləhət görülür. Əgər “Mazda”, “Honda”, “Subaru” və “Mitsubishi” modellərindən birinə sahib olmaq və eyni zamanda qazanmaq istəyirsinizsə, onu 2016-cı il təklifi çərçivəsində almaq sizin üçün daha sərfəli olacaq. 
Belə fürsət yaza qalmaz, 2016-cı ilin modelləri bitməmiş tələblərinizə cavab verəni seçib almağa tələsin. Avtomobillərin sayı məhduddur.
Bu təklifdən faydalanmaq üçün “Honda”, “Mazda”, “Subaru” və “Mitsubishi”nin Bakı ərazisindəki 3 dilerinə və Gəncədəki dilerinə müraciət edə bilərsiniz. Avtomobillər və qiymətlər barədə ətraflı məlumatla saytlarda tanış olun: 
www.mazda.az
www.honda.az
www.mitsubishi-cars.az
www.subaru.az














U.A.
www.oxu.az
"
"Bakıda “Gelenvagen”lərin korteji – VİDEOBakıda “Gelenvagen”lərin korteji kameralara düşüb.
Oxu.Az baku.ws-ə istinadən xəbər verir ki, paytaxt küçələrində şütüyən bahalı avtomobillər ətrafdan keçənlər tərəfindən kameraya çəkilib.
Sosial şəbəkədə videosu yayılan “Gelenvagen”lər böyük marağa səbəb olub.
Həmin görüntüləri təqdim edirik:

A.M.
www.oxu.az
"
"Sürücülər fərqlənmə nişanlarını daha asan formada alacaq“Sərnişin və yük daşıyan avtomobil sürücülərinə fərqlənmə nişanlarının verilməsi üçün səyyar xidmətə başlanılıb”.
Oxu.Az xəbər verir ki, bu barədə Nəqliyyat Nazirliyinin Dövlət Avtomobil Nəqliyyatı Xidmətinin İctimaiyyətlə əlaqələr şöbəsinin rəhbəri Şəfa Mehmanqızı bildirib.
Şöbə müdiri deyib: “Bu gündən etibarən Dövlət Avtomobil Nəqliyyatı Xidməti fərqlənmə nişanlarının və digər sənədlərin daha tez, rahat və yerində verilməsi üçün sərnişindaşıma və yükdaşıma fəaliyyəti göstərən sürücülər üçün xüsusi proqramla təchiz olunmuş mikroavtobuslarla səyyar xidmət göstərilməsinə başlayır”.
U.A.
www.oxu.az
"
"Ödənilməyən cərimələr maaşdan tutulacaq – VİDEOÖdənilməyən piyada cərimələri işləyənlərin maaşlarından, tələbələrin isə təqaüdündən tutulacaq. Bununla da yol hərəkəti qaydalarını pozduğu halda cəriməni ödəməkdən yayınan piyadalara qarşı tədbirlər sərtləşdiriləcək.
Oxu.Az Xəzər TV-yə istinadən xəbər verir ki, Bakı Şəhər Dövlət Yol Polisi İdarəsinin bölmə rəisi Vaqif Əsədov deyir ki, yol hərəkəti qaydalarını pozan piyadaların əksəriyyəti 21-30 yaş arasında olan şəxslərdir.
Onlardan cərimələri toplamaq üçün bir sıra üsullara əl atılacaq. O bildirib ki, işləyənlərin əməkhaqları ilə yanaşı, cəriməsini ödəməyən tələbələrin təqaüdlərindən çıxılması üçün universitetlərə müraciət ediləcək. Cərimələrin bu üsullarla toplanılmasında məqsəd piyadalarda formalaşan arxayınçılıq düşüncələrini aradan qaldırmaqdır. Tərtib edilən protokollara görə cərimələri ödəməyən piyadaların statistikası vəziyyətin ürəkaçan olmamasından xəbər verir.
Baş verən qəzalar da piyadaların əksəriyyətinin təyin edilməyən yerlərdən keçdiklərini sübut edir. Yanvar ayının 27-dən indiyədək 6 nəfərin xəsarət alması və 2 nəfərin ölməsi ilə nəticələnən qəzalar baş verib. 2 nəfərin ölümü piyada vurulması ilə nəticələnən qəzada qeydə alınıb. Buna da səbəb ölən piyadaların təyin olunmayan yoldan keçməsidir.

A.M.
www.oxu.az
"
"Azərbaycan polisini belə görməmişdiniz – FOTO + VİDEOQarlı hava şəraiti ilə əlaqədar olaraq Bakı-Sumqayıt yolunda nəqliyyat vasitələrinin hərəkətində problem yaşanıb.
Oxu.Az avtosfer.az-a istinadən xəbər verir ki, yolun sürüşkən olması nəticəsində bəzi avtomobillər yolda qalıb.
Bunu görən Baş Dövlət Yol Polisi İdarəsinin Ekoloji nəzarət bölüyünün əməkdaşları sürücülərin köməyinə yetişib. Onlar mağazalardan duz alaraq yola səpib, daha sonra yolda qalan avtomobilləri itələyərək sürücülərə kömək ediblər.
Həmin görüntüləri təqdim edirik:































A.M.
www.oxu.az
"
"Taksi xidmətləri qiymətləri qaldırdı – SİYAHIBakıda havanın qarlı olması ictimai nəqliyyatı, demək olar ki, iflic edib. 
Oxu.Az Fins.az-a istinadən xəbər verir ki, yollarda vəziyyətin pisləşməsi ilə əlaqədar olaraq, taksi xidməti göstərən şirkətlər də gediş haqqını artırıb.  
Müraciət etdiyimiz şirkətlərə sinvolik olaraq Dövlət Statistika Komitəsinin yanından metronun “Xətai” stansiyasına gedəcəyimizi bildirdik. Şirkətlər həmin yolu bu qiymətə gedir:
“189 taksi” xidməti bu yolu 6,80 manata aparacaqlarını bildirib. Lakin adi günlərdə bu yolu 4 manata gedirlər. 
“Ekonom taksi” şərti məsafəni 4,80 manata gedəcəyini dedi. Adi vaxtda isə bunu 3,80 manata apardıqlarını bildirdilər.
“Taxi 24” şirkətindən qeyd etdilər ki, əvvəl bu məsafəni 3,60 manata, indi isə 5,60 manata aparırlar.
“Felix taksi” göstərilən yolu əvvəl 3,70 manat, indi isə 5,70 manata apardıqlarını bildirdilər.
“OK taksi” isə qiymətləri 2 manat artırıb. Belə ki, göstərilən şərti yolu şirkət indi 5,30 manata aparır.
Göstərilən şərti marşrutu ən baha qiymətə gedən “London taksi”sidir. Belə ki, həmin xidmət qeyd olunan yol üçün 9,43 manat ödəniş edilməli olduğunu bildirdi. Amma normal hava şəraitində bu yolu 7 manata apardıqlarını dedilər.
“Uber” isə qiymətləri 4 dəfə qaldırıb. 
Qeyd edək ki, zəng etdiyimiz bütün taksi xidmətləri ən yaxşı halda taksilərin 20-35 dəqiqə ərzində deyilən yerə gələ biləcəklərini bildirdilər. 
Həmçinin, bəzi taksi xidmətləri ilə ümumiyyətlə, danışmaq mümkün olmadı. Onlar hava şəraiti ilə əlaqədar olaraq, ümumiyyətlə, işləmirlər. 
U.A.
www.oxu.az
"
" Bakı Beynəlxalq Avtovağzal Kompleksi gücləndirilmiş iş rejmində çalışırAzərbaycan ərazisində müşahidə edilən qarlı və şaxtalı hava şəraiti Bakı Beynəlxalq Avtovağzal Kompleksi (BBAK) üçün sərnişinlərin bölgələrə çatdırılmasında çətinlik yaratmır.
Oxu.Az xəbər verir ki, bunu Report-a BBAK-ın növbə rəisi Məhəmməd Abdullayev deyib.
“Ölkədə hava şəraitinin kəskin dəyişməsi ilə əlaqədar yanvarın 25-dən etibarən gücləndirilmiş iş qrafikində çalışırıq. Hava şəraiti hər hansı bir avtobus reysini təxirə salmayıb. Amma əvvəlki günlərlə müqayisədə sərnişinlərin sayı çox deyil. BBAK təhlükəsizlik tədbirləri ilə əlaqədar son reyslərini saat 18:00-da reallaşdırır”, - deyə M.Abdullayev qeyd edib.
M.Abdullayev təhlükəsizlik tədbirləri çərçivəsində avtobus sürücülərinin də təlimatlandırıldığını qeyd edib.



A.M.
www.oxu.az
"
"Ölkədə buzlaşma müşahidə olunan yollar açıqlanıb“Azərbaycanın bütün avtomobil yolları nəqliyyatın hərəkəti üçün açıqdır”.
Oxu.Az xəbər verir ki, bunu APA-ya açıqlamasında Baş Dövlət Yol Polisi İdarəsinin ictimaiyyətlə əlaqələr şöbəsinin rəisi Kamran Əliyev deyib. 
O bildirib ki, hazırda Bakı-Şamaxı-Yevlax, Lənkəran-Lerik, Şəmkir-Gədəbəy, Zaqatala-Balakən, Quba-Qusar yollarına və Ağsu aşırımına qar yağır: 
“Həmin yollarda buzlaşma müşahidə edilsə də, nəqliyyatın hərəkətində məhdudiyyət yaranmayıb. Yollar nəqliyyatın hərəkəti üçün açıqdır. Lakin bununla belə, qarlı və buzlu yollardan istifadə edən sürücülərdən ehtiyatlı olmaları xahiş olunur. Texniki cəhətdən nasaz olan və qış mövsümünə uyğun şinləri olmayan avtomobil sahibləri yola çıxmasınlar”.
E.Ə.
www.oxu.az
"
"Qarlı havada baş verən qəzaların sayı açıqlandıÖtən gün respublika ərazisində 13 yol-nəqliyyat hadisəsi qeydə alınıb.
Oxu.Az-ın məlumatına görə, Baş Dövlət Yol Polisi İdarəsinin ictimaiyyətlə əlaqələr şöbəsinin rəisi, polkovnik Kamran Əliyev AZƏRTAC-a bildirib ki, hadisələr nəticəsində 3 nəfər ölüb, 21 nəfər yaralanıb. 
Qəzaların 10-u Bakı şəhərində qeydə alınıb. Bakıda hava şəraiti ilə əlaqədar ölüm hadisəsi dünən saat 23:50 radələrində Qaradağ rayonu ərazisində Xocahəsən yolunda baş verib. 
Minik avtomobili ilə yük maşınının toqquşması nəticəsində 1 nəfər ölüb. Beyləqan rayonu ərazisində sürüşmə nəticəsində avtomobil aşıb və bir nəfər həmin hadisə zamanı həlak olub. Bir piyadavurma hadisəsi isə Ucar rayonunda olub. Bu qəza hava şəraiti ilə bağlı deyil.
K.Əliyev sürücü və piyadaları təhlükəli, qarlı və buzlu yollarda hərəkət edərkən diqqətli olmağa çağırıb: “Ümid edirik ki, bugünkü gündə sürücülərimiz bizim tövsiyələrə ciddi yanaşarlar”.
E.Ə.
www.oxu.az
"
"Yol polisi sürücülərə xəbərdarlıq etdiBaş Dövlət Yol Polisi İdarəsi (BDYPİ) qeyri-sabit hava şəraitinin davam etməsi ilə əlaqədar sürücülərə və avtomobil sahiblərinə növbəti dəfə müraciət edib.
Oxu.Az-ın məlumatına görə, BDYPİ-nin şöbə rəisi, polis polkovniki Kamran Əliyev Report-a bildirib ki, son 2 gündə, əsasən, ölkənin dağətəyi və dağ rayonlarında yollar buz bağlayıb.
“Bakı-Şamaxı, Ağsu aşırımı, Yevlax, Daşkəsən, Zaqatala, Qax, Lənkəran, Lerik, Quba, Qusar yollarının bəzi hissələrini buz bağlayıb. Buna görə də tövsiyə olunur ki, hər iki oxu aparıcı olmayan, avtomobilləri texniki cəhətdən nasaz olan sürücülər yola çıxmasınlar”.
Sadalanan rayonlarda müvafiq qurumların işçiləri, o cümlədən Yol Patrul Xidmətinin əməkdaşları yol-nəqliyyat hərəkətinin tənzimlənməsi üçün ərazilərə cəlb edilib.
“Qeyri-sabit hava şəraitinin davam etməsi ilə əlaqədar yollarda baş verə biləcək qəzaların qarşısının alınması məqsədilə Baş Dövlət Yol Polisi İdarəsi sürücülərin bir daha diqqətinə çatdırır ki, şaxtalı, qarlı hava şəraitində qış mövsümünə uyğun şinlərlə təchiz edilməmiş, eləcə də istismar müddəti çox olan, “ABS” tormoz sistemləri ilə təchiz olunmayan köhnə avtomobillərdən istifadə olunmasın. Əks təqdirdə, idarə olunan nəqliyyat vasitəsi yol hərəkətində iştirakdan kənarlaşdırılmaqla sürücü inzibati məsuliyyətə cəlb ediləcək”.
Kamran Əliyev sərnişin daşıması ilə məşğul olan avtobus sürücülərinə də xəbardarlıq edib: “Ölkə yollarında texniki cəhətdən hazır olmayan avtobuslar da var ki, yollarda xarab olaraq qalır və nəqliyyatın hərkətinə mane olur. Bu səbəbdən də avtobus sürücülərinə tövsiyə olunur ki, nəqliyyat vasitəsi texniki cəhətdən saz deyilsə, yola çıxmasınlar”.



A.M.
www.oxu.az
"
"Bakı-Sumqayıt yolu iflic vəziyyətində – VİDEO + YENİLƏNİB“Azəravtoyol” ASC-nin balansında olan küçə və prospektlərdə hərəkətin təhlükəsizliyi və fasiləsizliyini təmin etmək məqsədilə gecə boyu, səhər saatlarında və hal-hazırda işlər aparılır.
Oxu.Az-ın məlumatına görə, bunu APA-ya “Azəravtoyol” ASC-nin Mətbuat katibliyinin rəisi Anar Nəcəfli bildirib.
A.Nəcəflinin sözlərinə görə, hər hansı ərazidə problem olduqda həmin yerlərə dərhal ASC-nin qüvvələri göndərilir. “Bakı-Sumqayıt, Bakı Dairəvi yolu, Yeni Yasamal və bu kimi digər problemli ərazilər öncədən nəzarətə götürülüb. 1000-dən artıq maşın-mexanizm respublika yollarında, Bakı şəhərində isə 300-dən artıq texnika xidmət göstərmək üçün hazır vəziyyətdədir və ərazilərə cəlb olunub. Duz, qum ehtiyatı isə kifayət qədərdir”, - deyə qurum rəsmisi əlavə edib.
A.Nəcəfli sürücülərin məsuliyyətsizliyindən də gileylənib: “Mən hazırda Bakı-Sumqayıt yolundayam və adıçəkilən yolda heç bir problem yoxdur. Lakin bir çox hazırlıqsız sürücülər var ki, belə havada yola çıxıblar, qəza durma işığını yandırıblar və çox aşağı sürətlər hərəkət edirlər. Çünki avtomobil şinlərinin protektoru yeyilmiş haldadır, başqa sözlə, avtomobil qış şinləri ilə təchiz edilməyib. Bu, həmçinin Rusiya istehsalı olan avtomobillərə də aiddir. Ona görə də müəyyən ərazilərdə sıxlıq yaranır. Bu  vəziyyət bizim maşın-mexanizmin hərəkətinə də maneə yaradır. Avtomobillərimiz iriqabaritli və ağırdır. Yollarda yaranan problemə görə avtomobillər də vaxtında lazım olan əraziyə çata bilmir. Buna baxmayaraq, yolların qardan təmizlənməsi işləri davam etdirilir”.
10:51
Güclü yağan qar Bakı-Sumqayıt yolunda hərəkəti iflic edib.
Oxu.Az baku.ws-ə istinadən xəbər verir ki, paytaxta üz tutan sürücülər yolda çətin anlar yaşayıb.
Üzü yuxarı hərəkət edən avtomobillər sürüşüb və yolda qalıb. Hətta bəzi avtomobillər geri qayıtmaq məcburiyyətində qalıb.
Güclü qar yağması və şaxtalı hava yolların buz bağlamasına səbəb olub.
Həmin görüntüləri təqdim edirik:

09:13
Bakı-Sumqayıt-Quba avtomobil yolu qarla örtülüb.
Oxu.Az xəbər verir ki, Trend-in hadisə yerində olan əməkdaşının verdiyi məlumata görə, yol zolağı qarla örtüldüyündən avtomobillərin hərəkətində çətinlik yaranıb.
Yolda artıq hərəkət məhdudlaşdırılıb. Yolda uzun tıxaclar yaranıb. Dövlət Yol Polisinin Saray postundan Bakı istiqamətinə avtomobillərin hərəkəti müvəqqəti məhdudlaşdırılıb.














A.M.
www.oxu.az
"
"Bakıda sərnişinlər yollarda qalıblar – FOTOBakıda müşahidə edilən intensiv qarlı hava şəraiti ictimai nəqliyyatın hərəkətində ləngimələrə səbəb olub. 
Oxu.Az Report-a istinadən xəbər verir ki, “BakuBus” MMC-nin “Əhmədli” metro stansiyasından Mərkəzi Neftçilər Xəstəxanasına kimi hərəkət edən 21 saylı marşrut xəttində də gecikmə müşahidə edilir.








E.Ə.
www.oxu.az
"
"Bakıda yollar buz bağlayıbHazırda paytaxtda müşahidə edilən qarlı və şaxtalı hava paytaxtın küçə və prospektlərində nəqliyyat vasitələrinin hərəkətində çətinliklər yaradıb.
Oxu.Az APA-ya istinadən xəbər verir ki, səhər saatlarında paytaxtın əksər küçə və prospektlərində, o cümlədən Heydər Əliyev prospekti (şəhər istiqaməti), Yusif Səfərov (şəhər istiqaməti), Ziya Bünyadov prospekti (hər iki istiqamət, xüsusən də körpü və tunellərdə),  A.Bakıxanov küçəsi (körpünün üstü), Tbilisi prospekti, Zığ yolu-Nobel prospekti, A.M.Sərifzadə, Mətbuat prospekti və 20 Yanvar dairəsində nəqliyyat vasitələrinin hərəkəti çətinləşib.
Saytın məlumatına görə, Bakıda istismarda olan sərnişin avtobuslarının hərəkəti yolun qarlı və buzlu olması səbəbindən sərnişinlərin və digər nəqliyyat iştirakçıları üçün təhlükə yaradacağı müşahidə olunarsa, avtobusların fəaliyyəti müvəqqəti dayandırılmalıdır.
E.Ə.
www.oxu.az
"
"Qar Bakıda nəqliyyatın hərəkətini çətinləşdirib – FOTOBakıya yağan qar nəqliyyat vasitələrinin hərəkətini çətinləşdirib.
Oxu.Az Report-a istinadən xəbər verir ki, sürət həddi tənzimlənən bütün yollarda yuxarı sürət həddi aşağı salınıb.
Aeroport yolunda sürət həddi 60 km/saata endirilib. Paytaxt yollarında asfaltın üzərinə bəzi yerlərdə duz və qum səpilib.
Aeroport yolu və bəzi digər əsas yollar istisna olmaqla, əksər küçələrdə avtomobillərin hərəkətində tıxac yaranıb.
Paytaxtın müxtəlif yerlərində yüngül avtomobil qəzaları qeydə alınıb.

















A.M.
www.oxu.az
"
"Xanəndə və tarzən yol qaydalarını pozdu: Uşağı təhlükəyə atdılar – VİDEOBakı şəhər sakini Bürhan Əliyev yol hərəkəti qaydalarını pozaraq çəkdiyi videonu sosial şəbəkələrdə paylaşıb.
Oxu.Az Avtosfer.az-a istinadən xəbər verir ki, Bürhan Əliyev idarə etdiyi avtomobilin hərəkəti zamanı qucağında azyaşlı uşaq əyləşdirərək həm uşağın, həm özünün, həm də yanında sərnişin qismində əyləşən Ramin Ramizoğlunun həyatını təhlükəyə atıb. Qanuna tabe olmayan bu gənclər etdikləri intizamsızlığı fəxrlə videoya çəkərək sosial şəbəkədə paylaşıblar.
Belə gənclər hələ dərk etmir ki, avtomobildən oyun, zarafat kimi istifadə etmək olmaz. Üstəlik, onlar incəsənət xadimləridir. Sürücü Bürhan Əliyev xanəndə, yanındakı isə tarzən Ramin Ramizoğludur. Onlar cəmiyyətə nümunə olmaq, yüksək mədəniyyət nümayiş etdirmək əvəzinə, həm yol hərəkəti qaydalarını pozurlar, həm də azyaşlı uşağa söyüş söyməyi öyrədirlər.
Sürücü Bürhan Əliyevin öz şəxsi avtomobili 90-TJ-401 qeydiyyat nişanlı “VAZ” markalı avtomobildir. Videodakı avtomobil isə tamam başqa markalı avtomobildir. Bu videoda həm sürücü, həm də sərnişin təhlükəsizlik kəmərindən istifadə etmir. Üstəlik, sürücü Bürhan Əliyev avtomobili sürücülük hüququ olmayan şəxsə verdiyi üçün də məsuliyyət daşıyır. Bütün bunlar bir yana, azyaşlının həyatını təhlükəyə atmaq heç də təqdir olunası hal deyil.
Ümid edirik ki, Dövlət Yol Polisi İdarəsinin əməkdaşları həmin sürücü barəsində tədbir görəcək.




A.M.
www.oxu.az
"
"Bakıda ölümlə nəticələnən yol qəzası baş veribBakıda yol qəzası nəticəsində 1 nəfər həlak olub.
Oxu.Az Fövqəladə Hallar Nazirliyinin (FHN) saytına istinadən xəbər verir ki, nazirliyinin Böhran Vəziyyətlərində İdarəetmə Mərkəzinə Bakı şəhəri, Qaradağ rayonunda avtomobil yolunda “Lada” markalı minik avtomobili “Volvo” markalı yük avtomobiliylə toqquşması nəticəsində yol-nəqliyyat qəza hadisəsi baş verib.
Dərhal Nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq “Lada” markalı minik avtomobilində sıxılmış vzəiyyətdə qalmış 1972-ci il təvəllüdlü Abbasov Faiq İsaq oğlunun cəsədinin çıxararaq aidiyyəti üzrə təhvil veriblər.
Əməliyyat saat 00:56-da başa çatıb.
A.M.
www.oxu.az
"
"Yolların buz bağlaması Bakıda zəncirvari qəzaya səbəb olubBakıya yağan güclü qar və yolların buz bağlaması Sabunçu rayonu ərazisində zəncirvari qəzaya səbəb olub. 
Oxu.Az-ın Report-a istinadən məlumatına görə, rayonun Zabrat qəsəbəsi ərazisində 4 avtomobilin toqquşması ilə nəticələnən ağır yol-nəqliyyat hadisəsi baş verib.
Belə ki, yol sürüşkən olduğundan sürücülər idarəetməni itirib və avtomobillər bir-birinə dəyib. Nəticədə 8 nəfər xəsarət alıb. Onlardan 4 nəfəri eyni avtomobildə olan bir ailənin üzvləridir. Bunlar 1990-cı il təvəllüdlü Məhərrəmov Cəlil Babək oğlu, 1986-cı ildə anadan olmuş Məhərrəmova Mahnur Tahir qızı, onların 2 və 1 yaşlı oğlanları Cavid və Səid Məhərrəmovlardır. 
Digər nəqliyyat vasitəsində olan 1968-ci il təvəllüdlü Qasımova Nahidə Şəfi qızı və onun qızı, 1989-cu ildə anadan olmuş Məhərrəmova Şəbnəm Babək qızı da müxtəlif dərəcəli bədən xəsarəti alıblar. 
Qəza zamanı 1980-ci il təvəllüdlü Abdullayev Rasim Əhməd oğlu və 1996-cı ildə anadan olmuş Rzayev Kamran Dilqəm oğlu da xəsarət alıb.
Xəsarət alan şəxslər xəstəxanaya yerləşdirilib. 
Hadisə yerinə Dövlət Yol Polisinin əməkdaşları cəlb olunub. 
S.B.
www.oxu.az
"
"Sabirabadda 8 yaşlı qızı avtomobil vurubSabirabad rayonunda uşağı avtomobil vurub.
Oxu.Az Report-a istinadən xəbər verir ki, hadisə rayonun Bulaqlı kəndində qeydə alınıb.
Kənd sakini 8 yaşlı Hənifə Murad qızı İlyasovanı minik avtomobili vurub. Nəticədə müxtəlif dərəcəli bədən xəsarətləri alan yaralı Sabirabad Rayon Mərkəzi Xəstəxanasına çatdırılıb.
Xəstəxanada ilkin tibbi yardım göstərilib. Lakin uşağın vəziyyəti ağır olduğundan paytaxt Bakıya göndərilib.
Faktla bağlı araşdırma aparılır.
A.M.
www.oxu.az
"
"Cəlilabadda qəza: 5 nəfər xəsarət alıbCəlilabadda 5 nəfərin xəsarət alması ilə nəticələnən yol qəzası baş verib.
Oxu.Az “Report”-a istinadən xəbər verir ki, hadisə bu gün günorta saatlarında Ələt-Astara magistral yolunun Andrevka kəndi ərazisindən keçən hissəsində qeydə alınıb.
Belə ki, “VAZ-2107” və “Mercedes” markalı iki avtomobil toqquşub. Nəticədə 5 nəfər müxtəlif dərəcəli bədən xəsarətləri alıb. Xəsarət alanlar Cəlilabad Rayon Mərkəzi Xəstəxanasına çatdırılıblar.
Faktla bağlı araşdırma aparılır.
E.Ə.
www.oxu.az
"
"Bu gün Bakıda baş vermiş qəzaların sayı açıqlandıBu gün Bakıda 6 yol qəzası baş verib.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov məlumat verib.
Onun sözlərinə görə, hadisə nəticəsində avtomobillərə ziyan dəysə də, xəsarət alan olmayıb: “Baş vermiş hadisəyə səbəb sürücülərin yol və meteoroloji şəraiti nəzərə almamasıdır”.
A.M.
www.oxu.az
"
"Yola duz səpərək məşhurlaşan yol polisi haqda yeni xəbər – FOTO + VİDEOMillət vəkili Aydın Mirzəzadə bir neçə gün əvvəl sosial şəbəkələrin ulduzuna çevrilmiş yol polisi ilə görüşüb.
Oxu.Az baku.ws-ə istinadən xəbər verir ki, millət vəkili bu haqda “Facebook” sosial şəbəkəsində yazıb:
“Bu da günümüzün qəhrəmanı olan yol polisi baş serjantı Teymur Süleymanov.
Dünən sosial şəbəkələrdə srağagünkü axşam qarlı havada avtomillərin sürüşməməsi üçün yola öz təşəbbüsü ilə duz səpən yol polisi əməkdaşının videogörüntüsü yayıldı.
Sonradan onun yol polisi baş serjantı Teymur Süleymanovun olduğu aydınlaşdı.
Bu gün Bakı Şəhər Baş Dövlət Yol Polis İdarəsinin şöbə müdiri Vaqif Əsədova zəng edərək həmin polis işçisi ilə görüşmək istədiyimi bildirdim.
Məlum oldu ki, onun fəaliyyət marşrutu Milli Məclisə yaxındır. Hadisə də hərəkətin sıx olduğu, kəskin döngəsi ilə tanınan Teleteatr binası yanında olub.
Teymur çox təvazökar və az danışan bir gəncdir. Gördüyü işdən də elə geniş danışmağı xoşlamır. Bildirdi ki, “etdim ki, avtomobillər toqquşmasın, hadisə olmasın”.
Baş serjanta təşəkkür etdim, onun öz hərəkəti ilə Azərbaycan xalqının ən yaxşı cəhətlərini göstərdiyini vurğuladım. Məlum oldu ki, Bakıda daha bir neçə yol polis əməkdaşı eyni hərəkəti daha bir neçə yerdə ediblər. Yol polisinin həmin gecə işinə sayıq yanaşması nəticəsində heç bir ağır avtombil qəzası baş verməyib”.




A.M.
www.oxu.az
"
"Öz-özünə bağlana bilən avtomobil zəncirləri – VİDEOQarlı havalarda yolların buz bağlaması ilə birlikdə avtmobillər sürüşməyə, yoldan çıxmağa başlayır. Bunun nəticəsində isə yol-nəqliyyat hadisələri baş verir. 
Avtomobillərin buzlu yolda sürüşməməsi üçün zəncirlər olsa da, bir çox sürücü şaxtalı havalarda taxmaq çətin olduğuna görə zəncirlərdən istifadə etməməyə üstünlük verirlər. 
Oxu.Az Reutersə istinadən xəbər verir ki,  sürücülərin bu çətinliklərini nəzərə alan Petr Qross adlı bir ixtiraçı avtomobil təkərlərinə bərkidilərək istənilən vaxt avtomobildən düşmədən uzaqdan idarəetmə pultu vasitəsilə açılıb-bağlana bilən zəncirlər düzəldib.

İsmayıl Nur
www.oxu.az


 
 
 
 
 
 


"
"Cərimələri ödəməyən piyadalarla bağlı təhsil müəssisələrinə müraciətlər edilib“Cərimələr işləyən şəxslərin maaşından tutulacaq”.Bakıda cərimə olunan piyadaların cərimə məbləğini ödəməsi üçün sahə rəislərinə, təhsil müəssisələrinə müraciətlər edilib.
Oxu.Az xəbər verir ki, bu barədə Report-a Bakı Şəhər Baş Polis İdarəsinin Dövlət Yol Polisi İdarəsinin (BPİ DYPİ) bölmə rəisi, polis polkovniki Vaqif Əsədov məlumat verib.
Piyadaların hüquq və vəzifələrinin “Yol hərəkəti haqqında” qanunun 40-cı maddəsi ilə tənzimləndiyini xatırladan V.Əsədov bildirib ki, bu maddənin tələbləri pozulduqda piyadalar qanunvericilikdə nəzərdə tutulmuş qaydada məsuliyyətə cəlb olunurlar: 
“Yolun təyin olunmayan yerindən keçən piyadaların əksəriyyəti 21-30 yaş arasında olan şəxslərdir ki, onların da çoxu əmək fəaliyyəti ilə məşğul olanlar və tələbələrdir. Cərimə edilən piyadaların təxminən 50 faizi cərimə məbləğini ödəməkdən boyun qaçırırlar. Buna görə də həmin şəxslərin yaşadıqları ərazilərdəki sahə rəislərinə, tələbələrin oxuduqları təhsil müəssisələrinə, əmək fəaliyyəti ilə məşğul olan şəxslərin işlədikləri müəsissə və idarələrə müraciət edilib. Cərimələr işləyənlərin əmək haqqlarından tutulacaq. Piyadalardan bir daha xahiş olunur ki, piyada keçidindən istifadə etsinlər”.
Şöbə rəisinin sözlərinə görə, paytaxtın 70 küçə və prospekindəki yerüstü və yeraltı keçidlər yol polisi əməkdaşları tərəfindən tam nəzarətə götürülüb: “Həmin ərazilərdə yol polisləri yaxın məsafələrdə xidmət aparır. Yol hərəkət qaydalarını pozan piyadalar aşkar edilərək məsuliyyətə cəlb olunurlar”.
V.Əsədov onu da bildirib ki, bu il yanvar ayının 27-dən indiyədək Bakıda 5 yol qəzası baş verib: “Nəticədə 6 nəfər xəsarət alıb və 2 nəfər ölüb. 2 nəfərin ölümü piyada vurulması ilə nəticələnən qəzada qeydə alınıb. Buna da səbəb ölən piyadaların təyin olunmayan yoldan keçməsidir. Xatırladım ki, 2016-ci il ərzində 138000 piyada qayda pozduğuna görə cərimələnib. Həmin il qəzaların 60 faizi məhz piyadaların vurulması ilə nəticələnib”.
A.M.
www.oxu.az
"
"Avtomobilə gəmi siqnalı qoydular – VİDEOSosial şəbəkələrdə yayılan videonun harada çəkildiyi dəqiq bəlli olmasa da, görünən odur ki, avtomobil həvəskarları “Lada Rriora” markalı avtomobilə gəmi siqnalı qoyublar.
Oxu.Az Avtosfer.az-a istinadən xəbər verir ki, siqnalı avtomobilə yerləşdirmək üçün onun ön buferi sökülüb və başqa formada yığılıb.
Avtomobilin yayları da kəsilib və başqa konstruksiya dəyişiklikləri də müşahidə olunur. Həmin görüntüləri təqdim edirik:

A.M.
www.oxu.az
"
"DYP sürücülərə müraciət etdi: Bəzi sürücülər məsuliyyətə cəlb ediləcəkBaş Dövlət Yol Polisi İdarəsi (BDYPİ) qeyri-sabit hava şəraitinin davam etməsi ilə əlaqədar sürücülərə və avtomobil sahiblərinə təkrar müraciət edib.
Oxu.Az xəbər verir ki, BDYPİ-nin şöbə rəisi, polis polkovniki Kamran Əliyevin “Report”a verdiyi məlumata görə, son 3 gündə aparılan müşahidələr göstərir ki, asfalt örtüyünün buz bağladığı vaxtlarda yolun hərəkət hissəsində qalmaqla başqa hərəkət iştirakçılarının, xüsusilə, təcili tibbi yardım, qəza-xilasetmə və digər operativ nəqliyyat vasitələrinin də çağırış yerinə getməsinə mane olan avtomobillərin əksəriyyəti texniki cəhətdən nasaz olan, qış mövsümünə uyğun olmayan və protektorları yeyilmiş şinlərlə təchiz edilmiş nəqliyyat vasitələridir: 
“Qeyri-sabit hava şəraitinin davam etməsi ilə əlaqədar yollarda meydana gələ biləcək yol qəzalarının və əvvəldə qeyd olunan halların qarşısının alınması məqsədilə Baş DYP İdarəsi sürücülərin bir daha diqqətinə çatdırır ki, şaxtalı, qarlı hava şəraitində qış mövsümünə uyğun şinlərlə təchiz edilməmiş, eləcə də istismar müddəti çox olan, “ABS” tormoz sistemləri ilə təchiz olunmayan köhnə avtomobillərdən istifadə olunmamalı, nəqliyyat vasitələrinin hərəkət sürəti hava şəraitinə uyğun seçilməli, zərurət olmadan ötmə əməliyyatları aparılmamalı, qəfil manevrlər və kəskin tormozlama hərəkətləri edilməməlidir. Əks təqdirdə, idarə olunan nəqliyyat vasitəsi yol hərəkətində iştirakdan kənarlaşdırılmaqla sürücü inzibati məsuliyyətə cəlb ediləcək”.
E.Ə.
www.oxu.az
"
"Binə-Mərdəkan və Buzovna-Zuğulba yolunda sürət həddi azaldıldıPaytaxtda daha bir neçə avtomobil yolunda sürət həddi azaldılıb.
Oxu.Az Trend-ə istinadən xəbər verir ki, Binə qəsəbəsindən Mərdəkana, eyni zamanda Buzovna-Zuğulba istiqamətində olan avtomobil yollarında sürət həddi bütün zolaqlar üzrə enidirilərək 60 km/saat müəyyən edilib.
Səbəb qeyd edilən avtomagistralda yolun hərəkət hissəsinin qarla örtülməsidir.
E.Ə.
www.oxu.az
"
"Yağan qardan sonra yolları su basdı: Avtomobillər yolda qaldı – VİDEOBakıya yağan güclü qardan sonra yolları su basıb.
Oxu.Az baku.ws-ə istinadən xəbər verir ki, görüntülər paytaxtın Binəqədi rayonu Biləcəri qəsəbəsinin şimal hissəsində Daş bazarı deyilən ərazinin yaxınlığındakı küçədəndir.
Daha dəqiq desək, 202 nömrəli avtobus marşrutunun yolundandır.
Küçədə axar və kanalizasiya sisteminin olmaması, yaxud da işləməməsi bu vəziyyətə səbəb olub. Küçə təxminən 50 sm suyun altında qalıb. Hətta avtomobillər də suya qərq olub.

A.M.
www.oxu.az
"
"Tanınmış ekspertdən sürücülərə məsləhət“Hörmətli piyada və sürücülər, bu səhər Bakıda müşahidə edilən hava şəraiti yollarda hərəkət üçün daha ciddi ehtiyatlılıq tələb edir”.
Oxu.Az xəbər verir ki, bunu yol-nəqliyyat məsələləri üzrə tanınmış ekspert Ərşad Hüseynov sosial şəbəkələrdə bildirib.
Ekspert onlara, xüsusən, bu məsələlərə daha çox diqqət yetirməyi tövsiyə edir:
“Gecədən bəzi yerlərdə buzlaşma var idi, səhər tezdən onun üstünə qar yağır. Nəzərə alın ki, buzun üstündə təzə qar ən pis sürüşkənlik effekti yaradır, həm də adamı aldada bilər. Körpülərdə, küləyin daha çox vurduğu yerlərdə daha diqqətli olmaq lazımdır.
Sürücülərə həmişə tövsiyə edirik ki, belə şəraitdə ara məsafəsini daha böyük saxlayın, asta sürətlə gedin. Amma ən ciddi məsələlərdən biri də intervaldır. Yan-yana təhlükəsiz interval saxlamaq vacibdir. Yol 2 zolaqlıdırsa, elə 2 cərgə ilə getmək lazımdır ki, avtomobil azacıq sürüşüb istiqamətini dəyişəndə qonşu cərgədəkinə dəyməsin. Avtomobili yerləşə bilən hər yerə salmayın. Bu, xaos və mədəniyyətsizlikdir. 2 zolaqda 3 cərgə ilə heç ən yaxşı havada da normal sürmək olmur.
Ən vacibi isə çalışın, avtomobilinizi yola çıxarmayın. Onsuz da çətin vaxtdır. Ziyana düşsəniz və ya başqasına ziyan vursanız, uzun müddət peşman olacaqsınız”.
E.Ə.
www.oxu.az
"
"Bakıda bəzi yollarda sürət həddi aşağı salınıbHazırda paytaxtda qarlı hava şəraiti müşahidə edilsə də, paytaxt yollarında ciddi tıxac müşahidə edilmir. 
Bu barədə Oxu.Az APA-ya istinadən xəbər verir.
Bəzi küçə və prospektlərdə, o cümlədən Tbilisi prospekti, Ziya Bünyadov prospekti, (Koroğlu metrostansiyası istiqamətində) Heydər Əliyev prospekti (şəhər istiqamətində), Xocalı prospekti (şəhər istiqamətində), Abdulvahab Salamzadə, Həsən Əliyev, Yusif Səfərov küçələrində nəqliyyat vasitələrinin hərəkətində sıxlıq müşahidə edilir.
Məlumatda o da vurğulanır ki, faktiki hava şəraiti ilə əlaqədar olaraq, Bakının əsas avtomagistrallarında - Heydər Əliyev prospekti - hava limanı istiqamətində, eləcə də Nobel prospekti - Zığ yolu - Hövsan istiqamətində bütün zolaqlar üzrə sürət həddi 20 km/saat aşağı salınıb.
E.Ə.
www.oxu.az
"
"Ölkə ərazisindəki yollarda ən son vəziyyətQarlı, şaxtalı hava şəraiti ilə bağlı “Azəravtoyol” Açıq Səhmdar Cəmiyyətinin (ASC) texnika və canlı qüvvəsi hazırlıqlı vəziyyətə gətirilib.
Oxu.Az xəbər verir ki, bu barədə Trend-ə açıqlamasında qurumun mətbuat xidmətinin rəhbəri Anar Nəcəfli məlumat verib.
Onun sözlərinə görə, Bakıda və ölkə ərazisində problemli yollar nəzarətə götürülüb:
“Hər hansı problem olarsa, texnika və canlı qüvvə həmin ərazilərə cəlb olunacaq. Hazırda Bakıda və ölkə ərazisindəki bütün avtomobil yollarında avtomobillərin hərəkəti üçün problem yoxdur”.
A.Nəcəfli bildirib ki, tədbirlər görülməsinə baxmayaraq, sürücülər nasaz avtomobillərlə yollara çıxmasınlar: “Təcrübəsiz və hazırlıqsız sürücülər yollara çıxmasınlar. Həmin avtomobillər və sürücülərə görə digər hərəkət iştirakçıları da əziyyət çəkir, yollarda tıxaclar yaranır. Həmçinin, həmin sürücülərə görə texnikalarımız problem müşahidə olunan ərazilərə vaxtında çata bilmir”.
A.M.
www.oxu.az
"
"Bakıda avtomobillərdən oğurluq edən dəstə peyda olub – FOTOBakıda avtomobillərdən oğurluq halları artıb.
Oxu.Az xəbər verir ki, oğrular, adətən, avtomobil sahibini bir müddət izləyirlər. 
Avtomobilə hansısa qiymətli əşyanın qoyulduğunu görəndən sonra şüşəni sındıraraq bu əşyaları götürürlər. 
Oxucular pul kisəsi, smartfon, bahalı noutbuk və digər əşyaların avtomobildən oğurlanması halları ilə qarşılaşdıqlarını deyir.
Nərmin Məmmədova adlı xanım Oxu.Az-a bildirib ki, 30 yanvar tarixində saat 03:00 - 04:00-da Nəsimi rayonu Mircəfər Cəfərov küçədə üç-dörd binanın qarşısında dayanan 5-6 avtomobilin şüşəsini qırıb oğurluq ediblər.
Digər oxucu Malik Rəşidov redaksiyamıza bildirib ki, o da oxşar hadisə ilə qarşılaşıb:
“Hadisə Hüseyn Seyidzadə 7 küçəsində baş verib. Mən də olmaqla üç nəfərin avtomobilinin şüşələri qırılıb və oradan oğurluq etmək istəyiblər, lakin nəqliyyat vasitələrimizdə dəyərli əşya olmadığından heç nə götürməyiblər”.




















Elvin Əhmədov
www.oxu.az
"
"Dünyaca məşhur avtomobil brendləri Azərbaycanda – FOTOBu gün “Avtolux Azərbaycan” şirkəti yeni avtomobil salonunun açılışını keçirib. 
Oxu.Az xəbər verir ki. yeni salonda FCA (Fiat Chrysler Automobiles) Group-un brendləri olan “Fiat”, “Fiat Professional”, “Jeep”, “Dodge”, “Chrysler”, eləcə də Azərbaycanda ilk dəfə rəsmi olaraq təqdim olunan “Alfa Romeo” və “Abarth” markalı avtomobillərin satışı və servis xidmətləri həyata keçiriləcək.
“FCA Group” dünyada sərnişin avtomobilləri, professional avtomobillər, ehtiyat hissələri və istehsalat sistemlərinin satışı, eləcə də istehsalı ilə məşğul olan ən iri avtokonsernlərdən biridir. Qrupun avtomobil brendləri: “Abarth”, “Alfa Romeo”, “Chrysler”, “Dodge”, “Fiat”, “Fiat Professional”, “Jeep”, “Lancia”, “Ram” və “Maserati” markalarıdır. “FCA Group” təxminən 40 ölkədə yerləşən şirkətlər vasitəsilə fəaliyyət göstərir və 150-dən çox ölkədə müştərilərlə biznes münasibətləri var.
Yerləşməsinə görə “FCA Group” sıralamasında dünyada birinci olan 1400 m2-lik diller mərkəzi dizayn tərtibatı baxımından “Group”un bütün tələblərinə və standartlarına uyğun təmir olunub. Burada, sadalanan markaların ən məşhur, eləcə də ən son modelləri təqdim olunub. Yüksək səviyyədə keçirilmiş açılış mərasimində Azərbaycan bazarında ilk dəfə “Abarth 500”, həmçinin “Alfa Romeo” markasının, demək olar ki, bütün model cərgəsi: “Alfa Romeo Guilia”, “Alfa Romeo Mito v’ Alfa Romeo 4C” avtomobillərinin rəsmi tanıtımı və təqdimatı keçirilib.
Çoxsaylı qonaqların arasında tanınmış simalar, bir sıra ölkə səfirləri və bir çox sənət adamları var idi. Tədbirin rəsmi hissəsindən sonra canlı ifa, rəqs nömrələri və sonda isə uduşlu lotereya təşkil olunmuşdur. Lotereyanın əsas uduş fondu İtalyada keçiriləcək “Yuventus” - “Milan” futbol oyununa 2 dəvətnamə, eləcə də 2 nəfərlik, 2 günlük tur-paket olub.
Qeyd edək ki, “Fiat”, “Fiat Professional”, “Jeep”, “Dodge”, “Chrysler”, eləcə də Azərbaycanda ilk dəfə rəsmi olaraq təqdim olunan “Alfa Romeo” və “Abarth” markalı avtomobillərin satışı və servis xidmətləri Bakının Üzeyir Hacıbəyov küçəsi 57C-də həyata keçirilir. 
Tel.:983
Xatırladaq ki, “Avtolux Azərbaycan” 2012-ci ildən fəaliyyət göstərir. Bundan öncə, şirkət “Ferrari”, “Aston Martin” və “Lamborgini”, eləcə də “Ferrari Store” və “Collezione Lamborghini” markalarının distributoru olub. Brend cərgəsinə “FCA Group”un markalarını əlavə etməklə, “Avtolux Azərbaycan”ın satışını həyata keçirdiyi avtomobil markalarının sayı 10-a çatıb.















































FOTO: İsmayıl Nur
www.oxu.az
"
"Azərbaycanda ili köhnə olan avtomobillər bahalaşdı – QİYMƏT + VİDEOHəm paytaxtda, həm də bölgələrdə avtomobillərin qiymətində artım müşahidə olunur.
Oxu.Az Xəzər TV-yə istinadən xəbər verir ki, satıcılar qiymət artımını, əsasən, xaricdən köhnə avtomobillərin gəlmədiyinə görə belə nəqliyyat vasitələrinə tələbatın artmasında görürlər. Alıcılar isə qiymətlərin bu dəfə öncəki aylardan daha çox baha olduğunu bildirirlər. Hətta bu qiymət fərqinin minlərlə manat olduğunu düşünürlər.
Gəncənin avtomobil bazarında satıcılar müştəri qıtlığından şikayətlənsə də, alıcılar buna qiymətlərin baha olmasını səbəb göstərirlər.
Bərdənin avtomobil bazarında da qiymət artımı müşahidə olunur.
Ancaq müşahidə olunan budur ki, bölgələrdəki qiymət artımı paytaxtla müqayisədə daha azdır. Bakıdan fərqli olaraq, bölgələrdə tələbat daha çox Rusiya istehsalı olan avtomobillərədir.

A.M.
www.oxu.az
"
"Şəkidə ölümlə nəticələnən ağır yol qəzasıŞəki rayonunda ağır yol qəzası baş verib.
Oxu.Az lent.az-a istinadən xəbər verir ki, Yevlax-Zaqatala yolunun 26-cı kilometrliyində “Naz Lifan” və “VAZ-2104” toqquşub. Nəticədə hər iki sürücü ağır xəsarət alıb. Xəstəxanaya aparılan sürücülərdən biri orada keçinib.
Faktla bağlı araşdırma aparılır.
A.M.
www.oxu.az
"
"Bakıda bu yollarda tıxac var – SİYAHI + FOTOBakının müxtəlif ərazilərində tıxac müşahidə olunur.
Oxu.Az Qafqazinfo-ya istinadən xəbər verir ki, hazırda Xırdalan istiqamətindən “20 Yanvar” metrostansiya gedən yolda, Yeni Yasamala qalxan küçələrdə, eyni zamanda “Qələbə” dairəsində sıxlıq var.
Buna səbəb isə yolların az da olsa buz bağlaması, bundan ehtiyatlanan sürücülərin isə sürət həddini aşağı salması göstərilir.











A.M.
www.oxu.az
"
"Yola duz səpən yol polisi – VİDEODuz səpmək onun vəzifə borcu deyil, sadəcə, insanlıq naminə bunu edir.Dünəndən bəri sosial şəbəkələrdə Bakıda yol polisi əməkdaşının qarlı havada yola duz səpməsini əks etdirən video yayılıb. Videoda DYP əməkdaşının mağazada qutuda satılan xörək duzunu yola səpməsi əksini tapır. Çoxları bu görüntülərdəki yol polisini ələ salan, qınayan fikirlər yazır.
Oxu.Az avtosfer-ə istinadən verdiyi məlumata görə, əvvəla, yol polisinin nə qanunvericiliklə, nə də “Yol-patrul xidməti haqqında” təlimatla yolda qar təmizləmək, buzda sürüşən avtomobilləri itələmək və digər bu kimi xidmətlər göstərmək öhdəliyi yoxdur. Onların işi yolda hərəkətin təşkilini və təhlükəsizliyini təmin etməkdir.
Əslində, bunu Bakı Şəhər İcra Hakimiyyəti və “Azəravtoyol” ASC-nin əməkdaşları xüsusi texnikalarla etməli idi. Lakin görünür, onlar bu küçələrə düz və ya qum səpmədiyi üçün yol polisi əməkdaşı xidməti ərazisində nəcib bir hərəkətlə qəza riskini azaltmağa çalışıb.
Polisin bu davranışı alqışa layiqdir. Bu kiçik hərəkətlə böyük bir iş gördü. Bakıda bizim yol polisi əməkdaşının bu insanlıq dərsi, yəqin ki, başqa ölkələrdə baş versəydi, indi onu “dünyanın nəcib polisi” kimi qələmə verənlər də tapılardı. Bu polis böyük iş görüb. Bunu danmaq olmaz. Onun böyük işini kiçik görənlər isə kiçik adamların işidir.

A.M.
www.oxu.az
"
"Salyanda ağır qəza: Ölən varSalyan rayonunda ölümlə nəticələnən yol qəzası baş verib.
Oxu.Az Fövqəladə Hallar Nazirliyinin (FHN) saytına istinadən verdiyi xəbərə görə, nazirliyin Böhran Vəziyyətlərində İdarəetmə Mərkəzinə Salyan rayonu, Kür Qaraqaşlı kəndi ərazisində “VAZ” markalı minik avtomobilin qəzaya uğraması barədə məlumat daxil olub.
Dərhal Nazirliyin Muğan Regional Mərkəzinin xilasetmə qüvvələri hadisə yerinə cəlb olunaraq avtomobildə sıxılmış vəziyyətdə qalmış 1990-ci il təvəllüdlü Qasımov Elvin Xalıd oğlunun meyitini çıxarıb və aidiyyatı üzrə təhvil veriblər.  Əməliyyat saat 01:22-də başa çatıb.
A.M.
www.oxu.az
"
"Hazırlıqsız sürücülərin yollara çıxması məsləhət görülmür – VİDEOQeyri-sabit hava şəraiti ilə bağlı olaraq “Azəravtoyol” ASC-i Bakı şəhərində balansında olduğu küçə və prospektlərə, o cümlədən respublikanın avtomobil yollarına qarın təmizlənməsinə və buzlaşmanın qarşısını almaq üçün kifayət qədər maşın-mexanizm və texnika çıxarıb.
ASC-dən Oxu.Az-a verilən məlumata görə, qar təmizləyən və qum səpən texnikalar avtonəqliyyat vasitələrinin hərəkətində problem müşahidə olunan ərazilərə cəlb edilib.
Qısa müdət ərzində sözügedən yollarda qarın təmizlənməsi və duz-qum qarışığının səpilməsi işləri həyata keçirilib. Nəticədə hərəkətin təhlükəsizliyi və fasiləsizliyi təmin olunub.
“Azəravtoyol” ASC-ə məxsus maşın-mexanizmlər və canlı qüvvə gecə boyu qarın ən çox yağdığı və buzlaşmanın olduğu ərazilərdə vəziyyətə nəzarət edib, hərəkətin təhlükəsizliyi təmin olunması məqsədi ilə gecə və səhər saatlarında buzlaşma baş verən yollara qum-duz qarışığı səpilib.
Qeyd edək ki, gecə boyu Bakı şəhərinin küçə və prospektlərində, həmçinin respublikanın avtomobil yollarında həyata keçirilmiş qabaqlayıcı tədbirlər nəticəsində avtonəqliyyat vasitələrinin hərəkətində hər-hansı bir problem müşahidə olunmayıb. Hazırda da yollarda vəziyyət normaldır.
Ancaq yenə də yollarda hərəkətin fasiləsizliyi və təhlükəsizliyi istiqamətində atılan addımlara baxmayaraq nasaz, şinləri mövsümə uyğun olmayan, şinlərin protektorları yeyilmiş və təcrübəsiz sürücülər tərəfindən idarə olunan avtonəqliyyat vaitələrinin hərəkətində problemlərin olması qaçılmazdır. Həmçinin bu cür sürücülər digər hərəkət iştirakçılarının da hərəkətinə mane olmaqla yollarda tıxacların yaranmasına gətirib çıxarırlar. Bu üzdən hazırlıqsız sürücülərin yollara çıxması məsləhət görülmür.

A.M.
www.oxu.az
"
"Çində 100-dən artıq avtomobilin iştirakı ilə qəza: Ölən və yaralananlar var – VİDEOÇinin Xarbin-Suyxua magistralında zəncirvari qəza baş verib.
Oxu.Az Avtosfer.az istinadən xəbər verir ki, hadisə zamanı 100 avtomobil toqquşub.
Qəza nəticəsində 1 nəfər ölüb, 27 nəfər xəsarət alıb. Hadisə kəskin hava şəraitində yolların buz bağlaması səbəbindən baş verib.

A.M.
www.oxu.az
"
"Bakıda bəylə gəlin tıxacda qalıb dondu“Bayaq qızımla “Yeni Yasamal”dan evə qayıdırdıq. Taksidə. Bir baxdıq ki, yanımızda “gəlin maşını” qara batıb qalıb. Üstəlik, tıxac. Allahdan, taksi sürücüsü insaflı adam idi, xahişimi havada tutdu və gəlinlə bəyi avtomobilə almağa etiraz eləmədi”.
Oxu.Az Avtosfer.az-a istinadən xəbər verir ki, bunu millət vəkili Elşən Musayev dilə gətirib. “Deyən kimi də gəldilər. Donmuşdular soyuqdan. Düz yarım saata “Alatava” yolu ilə bunları çıxardıq “Şərifzadə”yə. Ordan da bir başqa taksi ilə getdilər şadlıq sarayına…
Fidan yol boyunca bəy və gəlinə o qədər sual verdi ki, adamların toy da yadından çıxdı, qar da, tıxac da. “Qazan dibi” söhbətini isə sona qədər xırdaladı. Ta, dillərindən açıq etirafı alana qədər…
Xoşbəxt olsunlar, İnşallah”-deyə, o, daha sonra qeyd edib.
A.M.
www.oxu.az
"
"Paytaxt yollardakı son vəziyyət – XƏBƏRDARLIQAxşam saatlarından etibarən paytaxta yağan qar nəqliyyatın hərəkətini iflic edib, bir sıra prospekt və küçələr bağlabıb.
Oxu.Az xəbər verir ki, hazırda paytaxtda müşahidə edilən hava şəraiti ilə əlaqədar olaraq, əsas küçə və prospektlərdə, o cümlədən “Tibilisi” (20 yanvar dairəsi istiqamətində), “Ziya Bünyadov” (hər iki istiqamətdə), “Mətbuat” (hər iki istiqamətdə), “Azadlıq” (hər iki istiqamətdə) prospektlərində eləcə də, A.Bakıxanov, A.M.Şərifzadə, Səməd Vurğun küçələri və Badamdar şosesində nəqliyyat hərəkəti çətinləşib və tıxac müşahidə edilir.
Bundan başqa Binəqədi şosesi, Təbriz, Koroğlu Rəhimov küçələri, Mikayıl Useynov prospektində isə nəqliyyat vasitələrinin hərəkətində nisbətən sıxlıq müşahidə edilir.
Yol polisi axşam və səhər saatlarında yolların buz bağlama ehtimalının daha çox olmasını nəzərə alaraq, sürücülərdən sürət həddinə əməl etmələrini xahiş edir.
A.M.
www.oxu.az
"
"Yol polisindən yollarla bağlı XƏBƏRDARLIQYanvarın 28-də yağan intensiv qar ölkənin bəzi yollarında hərəkəti çətinləşdirib.
Oxu.Az-ın məlumatına görə, Baş Dövlət Yol Polisi İdarəsindən Lent.az-a bildirilib ki, hazırda bir çox bölgələrdə qar yağmaqda davam edir.
Bununla belə bütün magistral yollar avto-nəqliyyat vasitələrinin hərəkəti üçün açıqdır. Lakin Bakı-Şamaxı yolunun bir çox hissələrində, eləcə də Ağsu dolaylarında sürüşkənlik qalmaqdadır. Sürücülərə bu yollarla qış təchizat vasitələri olmadan hərəkət etmək tövsiyyə olunmur.
Qeyd edək ki, yanvarın 28-də ölkə yollarında baş vermiş qəzalarda 2 nəfər ölüb, 14 nəfər isə yaralanıb.
A.M.
www.oxu.az
"
"Bakıda təcrübəsiz sürücü görün nələr etdi – VİDEOBakıda təcrübəsiz sürücü qarlı havada həm qeyri-adi, həm də təhlükəli hərəkətlərə yol verib. Onun bu əməlinə 156 evakuasiya xidmətinin evakuator sürücüsü də dəstək verib.
Oxu.Az avtosfer.az-a istinadən xəbər verir ki, yanvarın 28-də, saat 18-19 radələrində İnşaatçılar prospektində, videodan da göründüyü kimi, 99 KC 111 dövlət nömrə nişanlı avtomobil evakuatora yüklənib.
Avtomobilin içərisində isə ən azı 5 nəfər var. Üstəlik, avtomobil işlək vəziyyətdədir və ksenon faralar yanır. Arxadan gələn avtomobil sürücülərinin gözünü qamaşdırdığı üçün yaxınlıqdan keçən bütün sürücülər ya pəncərəni endirir, ya da siqnal verməklə 111-ə etirazını bildirirdi. Gənc sürücü əvvəlcə hansı səhvlərə yol verdiyinin fərqinə varmadı. Evakuatorun üzərindəki maşından düşən gənclərlə söhbətdən sonra bildirdilər ki, guya avtomobildə nasazlıq yarandığı üçün təmir yerinə aparırlar. Lakin sonra onu da dedilər ki, evə gedirlər. Ən sonda isə bilindi ki, gənc sürücü təcrübəsizdir, qarlı havada nəqliyyat vasitəsini sürə bilmədiyi üçün 156-dan evakuator çağırıb. Dostları ilə birlikdə avtomobili evakuatora qaldırıblar ki, qəzasız-filansız evə gedib çatsınlar.
Özünüz bu görüntüləri izləyib sürücünün əməlinə qiymət versəniz, daha yaxşı olar. Lakin Dövlət Yol Polisi də həm evakuator sürücüsünün (yükdaşıma qaydalarını pozub - red.), həm də onun daşıdığı avtomobil sahibinin barəsində tədbir görməlidir.

A.M.
www.oxu.az
"
"Qarlı havada yol polisinin fədakarlığı – VİDEOBakıya yağan qar yollarda hərəkəti çətinləşdirdi, bəzi küçələrdə sıxlıq yarandı və təbii ki, yolda qalan sürücülər oldu. Eyni zamanda, piyadalar da hərəkət zamanı çətinliklərlə üzləşdilər. Belə anlarda həm sürücülərin, həm də piyadaların köməyinə yol polisləri gəldi.
Oxu.Az avtosfer.az-a istinadən, paytaxtın bir neçə nöqtəsində yol polisinin fəaliyyətini əks etdirən görüntüləri toplayaraq oxuculara təqdim edir.
Bu görüntülərdə yol polislərinin zəhməti tam olaraq əksini tapıb. Onlar qarlı-şaxtalı havada əzmkarlıqla xidmət apararaq hərəkət işitrakçılarına köməklik göstərdilər. Yolda qalan avtomobilləri itələyən, yolu keçə bilməyən piyadalara kömək edən, sürüşkən yolları müəyyən edərək qum və duz səpilməsini təmin edən, yolayrıclarında sıxlığın qarşısını almaq üçün hərəkəti tənzimləyən məhz yol polisləri idi. 

A.M.
www.oxu.az
"
"Zəncirvari qəza anbaan kameraya düşdü – VİDEOCəlilabad rayonunda zəncirvari qəza baş verib.
Oxu.Az xəbər verir ki, ARB TV-nin süjetində qəzanın görüntüləri anbaan mağazanın təhlükəsizlik kameralarına düşdüyü görünür. 
Bakı istiqamətində hərəkətdə olan NAZ Lifan marakalı avtomobilin sürücüsü, Bakı istiqamətində hərəkət edən Biləsuvar rayon sakini Mirzə Məmmədov idarə etməni itirərək nəqliyyat vasitəsini yolun solunda yerləşən dükanın qarşısında olan 3 avtomobilə çırpıb.
 
Nəticədən VAZ 2107 markalı 3 avtomobil yararsız hala düşüb. Xoşbəxlikdən avtomobillərdə sərnişin olmadığından xəsarət alan olmayıb. 
Faktla bağlı araşdırma aparılır.

S.B.
www.oxu.az
"
"Lənkəran-Lerik yolu buz bağlayıb: avtomobillərin hərəkətində çətinliklər yaranıbLənkəran-Lerik yolunda qar səbəbindən çətinliklər yaranıb.
Oxu.Az-ın Report-a istinadənCənub bürosunun verdiyi məlumata görə, Lerik rayonu ərazisində dünən axşamdan yağmağa başlayan qarın hündürlüyü ucqar ərazilərdə 20-25 sm, Lerik şəhərində isə 10 sm təşkil edib.
Lənkəran-Lerik yolunda qar və buzlanma nəqliyyatın hərəkəti üçün problemlər yaradıb. Əraziyə 43 saylı rayon Yol-İstismar Sahəsinin işçi qüvvəsi və ağır texnikası cəlb olunub. Yolun müəyyən hissələrinə qum-çınqıl səpilir.
Yolda avtomaşınların intensiv hərəkəti bərpa olunub. Elektrik enerjisi verilişində hələ ki problem yoxdur.
N.O.
www.oxu.az
"
"Güclü qar Bakı-Sumqayıt şossesində zəncirvari qəzaya səbəb olub – FOTOGüclü qar və yolların buz bağlaması Bakı-Sumqayıt şossesində zəncirvari qəzaya səbəb olub.
Oxu.Az Report-a istinadla xəbər verir ki, qəza nəticəsində bir neçə avtomobil toqquşub.
Toqquşan avtomobillərdən ikisi yolun kənarındakı maneələrə çırpılıb.
Qəza Bakı-Sumqayıt yolunda tıxaca səbəb olub.
Hadisə yerinə Dövlət Yol Polisinin əməkdaşları gəlib. 

















N.O.
www.oxu.az
"
"Rəhbəri erməni olan şirkət Bakıda – FOTOTiqran Xudaverdiyanın başçılıq etdiyi “Yandekc.Taksi” şirkəti Azərbaycanda nümayəndəliyini yaradır.
Rusiyada qeydiyyata alınmış “Yandeks.Taksi” şirkəti Azərbaycanda “Yandeks Azerbaijan” adı altında fəaliyyət göstərəcək. Bu şirkət artıq Bakıda işləməyə və personalı toplamağa başlayıb. “Yandeks.Taksi” şirkətinin bura gəlişi haqda yerli KİV-də məlumat gedib.
Oxu.Az xəbər verir ki, Bizimyol.info bu məlumatla bağlı araşdırma aparıb. 
Məlum olub ki, “Yandeks.Taksi” şirkətinin baş direktoru erməni milliyyətindən olan Tiqran Xudaverdiyandır. 
Rəhbəri erməni olan bu şirkətin Bakıya gəlişinə bu sektorda çalışan və adının çəkilməsini istəməyən bir sahibkar münasibətini açıqlayıb. Onun sözlərinə görə, rəhbəri erməni olan şirkətin Azərbaycanda fəaliyyəti arzuolunmazdır: 
“Ola bilsin ki, dövlət qurumlarının bundan xəbəri yoxdur; araşdırma aparılmalıdır. Qarşıdan İslam Həmrəyliyi Oyunları gəlir. Ermənilərin rəhbərlik etdiyi bu şirkət Bakının xəritəsini, bütün məlumatlar toplusunu əldə edəcək və təhlükə törədə bilər. Bizi narahat edən məsələlərdən biri budur. İkinci məsələ isə odur ki, taksi xidməti sektorunda on minlərlə insan işləyir, ailəsinə çörəkpulu qazanır. İndi belə çıxır ki, Rusiya kimi bir ölkədən erməni milliyyətindən olan şəxsin başçılıq etdiyi şirkət gəlib bu xidmət bazarına daxil olacaq və yerli taksi şirkətlərinin qazancını əlindən alacaq, ən yaxşı halda, şərik olacaq”. 
Sahibkar deyir ki, onsuz da bu sektor Azərbaycanda varlı bir sektor deyil: 
“Çoxlu kiçik servislər açılıb, rəqabət həddən artıq yüksəkdir. Təsəvvür edin ki, qiymətlərin artan bir vaxtında avtomobillərin ehtiyat hissələri, yaşayış bahalaşır. Sürücülərimiz özlərini çətinliklə ayaqda saxlayırlar. Belə bir vaxtda 10 milyon əhalisi olan ölkəyə 140 milyon əhalisi olan ölkədən yeni biznes gəlir. Onlar Ukrayna, Ermənistan, Gürcüstanda və başqa ölkələrdə də nümayəndəliklərini açıblar. Bu qədər kapitalı yığıblar və balaca bir bazara gəlirlər. Sual yaranır ki, niyə? Ona görə ki, Azərbaycanda taksi şirkətləri ancaq Bakıda fəaliyyət göstərir. Rayonlarda taksilərin işləməsi kommersiya baxımından səmərəli deyil.  
Xarıci şirkət bu bazara müdaxilə edir. Üstəlik, bunun zirvəsində də erməni dayanır. Onsuz da dolanışıq taksidə çox çətindir. Belə olan bir vəziyyətdə nəyə görə Azərbaycanda on minlərlə insan işləyən sektora rəhbəri erməni olan şirkət daxil olsun?! Biz indi əslində öz ölkəmizin  sahibkarlıqla məşğul olan insanlarına kömək etməliyik. Onların vəziyyətinin yaxşılaşmasına çalışmalıyıq. Ancaq kənar bir qüvvə böyük kapitalla kasıb bir bazara daxil olur. Yerli şirkətlər olanda birimiz az, birimiz çox – yenə özümüz qazanırıq. Ancaq bu yeni şirkətin gəlişi, o deməkdir ki, bizim bazarda Tiqran Xudaverdiyan və onun rəhbərlik etdiyi şirkət də qazanacaq.
Bilirsiniz ki, xarici ölkələrdəki erməni diasporu Ermənistana, Dağlıq Qarabağdakı separatçı-terrorçu rejimə maliyyə dəstəyi verir. Tiqran Xudaverdiyan və onun kimi Rusiyada yaşayıb işləyən erməni iş adamlarının da belə bir dəstəkdə payının olduğunu istisna etmək mümkündürmü?! Təsəvvür edin ki, paytaxtımızın strateji obyektləri də daxil olmaqla, bütün xəritə onların əlində olacaq. Bu, ciddi məsələdir. Biz inanırıq ki, Dövlət Təhlükəsizliyi Xidməti, başqa hüquq-mühafizə orqanları bu məsələyə diqqət göstərəcəklər və araşdırma aparacaqlar”.
Vergilər Nazirliyinin Media və Kommunikasiya Mərkəzindən portalın əməkdaşına bildirilib ki, məsələ ətraflı araşdırılacaq və nəticəsi haqda məlumat veriləcək.








E.Ə.
www.oxu.az
 
"
"Bakıda “Range Rover”lə yol polisinin avtomobilini əzdilərBakı şəhəri Xəzər rayonunda Bakı Şəhər Dövlət Yol Polisi İdarəsi yol-patrul xidmətinin avtomaşını qəzaya uğrayıb.
Oxu.Az xəbər verir ki, SalamNews-un əldə etdiyi məlumata görə, hadisə Mərdəkan qəsəbəsində yerləşən yanacaqdoldurma məntəqəsinin yaxınlığında baş verib. Belə ki, sürətlə hərəkət edən “Range Rover” markalı avtomobil yanacaq doldurmaq istəyən yol-patrul xidmətinin avtomobilinə çırpılıb.
Hadisə vaxtı xəsarət alan olmasa da, avtomaşınlara ciddi ziyan dəyib. Həmçinin “Range Rover” markalı avromaşının sürücüsünün orta dərəcəli sərxoş olduğu məlum olub.
Yol-nəqliyyat hadisəsi ilə bağlı araşdırmalara başlanılıb və avtomaşınlar cərimə meydançasına aparılıb.
Faktı Bakı Şəhər Dövlət Yol Polisi İdarəsinin bölmə rəisi Vaqif Əsədov təsdiqləyib.
E.Ə.
www.oxu.az
 
"
"“Azəravtoyol” hava şəraiti ilə bağlı gücləndirilmiş iş rejiminə keçirÖlkə ərazisində qar yağacağı və havaların kəskin şaxtalı keçəcəyi xəbərdarlığı ilə əlaqədar “Azəravtoyol” Açıq Səhmdar Cəmiyyəti (ASC) gücləndirilmiş iş rejiminə keçib. 
Oxu.Az Trend-ə istinadən xəbər verir ki, bu barədə açıqlamasında “Azəravtoyol” ASC-nin mətbuat xidmətinin rəhbəri Anar Nəcəfli deyib.
ASC-nin rəsmisi bildirib ki, bununla bağlı qurumun bütün texnikaları hazırlıqlı vəziyyətə gətirilib:
“Yollar buz bağlayacağı təqdirdə, yollara texnika və canlı qüvvə çıxarılacaq və hərəkətin fasiləsizliyi üçün tədbirlər görüləcək. Lazım olduğu təqdirdə, xüsusi problemli ərazilər öncədən nəzarətə götürüləcək. Bunun üçün kifayət qədər duz və qum ehtiyatı toplanıb”.
A.Nəcəfli bildirib ki, bütün bu tədbirlərlə yanaşı, sürücülər də ehtiyatlı olmalıdırlar:
“Sürücülər nasaz avtomobillərlə, mövsümə uyğun olmayan şinlərlə yollara çıxmasınlar. Yollarda tədbirlər görülsə də, nasaz avtomobillərlə sürücülərin yollarda qalması ehtimalı var”.
U.A.
www.oxu.az
"
"Azərbaycanda piyadalara qarşı cərimələr beş dəfə artırıla bilərAzərbaycanda bəzi piyadalara qarşı cərimələr daha da sərtləşdirilir.
Oxu.Az Avtosfer.az-a istinadən xəbər verir ki, piyadaların yol verdiyi qayda pozuntularının hamısı artıq eyni cəza ilə bitməyəcək. Belə ki, daha təhlükəli qayda pozuntusuna yol verən piyadaların cəriməsi də ağır olacaq.
Ötən ilin sonlarında yollardakı dəmir və beton arakəsmlərin üzərindən keçib yolun hərəkət hissəsinə çıxan piyadaların həbs olunması ilə bağlı Milli Məclisə göndərilən qanun layihəsi dəyişdirilib.
Sayt yazır ki, layihənin ilkin variantında beton və dəmir arakəsmələrin üzərindən tullanıb yolu keçənlərin 15 günədək inzibati həbs cəzası ilə cəzalandırılması təklif olunurdu. Lakin bu təklif məqbul sayılmadığı üçün başqa cərimənin tətbiq edilməsi istənilir. Belə ki, həmin qayda pozuntusuna görə piyadalar həbs olunmayacaq. Onlar 100 manat məbləğində cərimə ediləcəklər.
Layihənin Milli Məclisə göndərildiyi və yaz sessiyasında müzakirə olunacağı gözlənilir.
Qeyd edək ki, son vaxtlar yol qəzalarının sayında artım müşahidə olunur. Ölümlə nəticələnən qəzaların yarıdan çoxunu piyadavurmalar təşkil edir. Təkcə Bakı şəhərində ümumi yol qəzalarının 60 faizə yaxını piyadavurmalarla bağlıdır.
Hazırda İnzibati Xətalar Məcəlləsində piyadalara qarşı 4 maddə ilə inzibati protokol tərtib olunur. Onların da hər birinin cəriməsi 20 manatdır.
U.A.
www.oxu.az
"
"Azərbaycanda dəhşətli qəza: 11 nəfər yaralandı – SİYAHICəlilabadda ağır yol qəzası baş verib.
Oxu.Az lent.az-a istinadən xəbər verir ki, hadisə yanvarın 26-da saat 7 radələrində Uzuntəpə kəndində olub.
“Toyota” markalı pikapla “Ford Tranzit” markalı mikroavtobusun toqquşması nəticəsində xəsarət alaraq xəstəxanaya yerləşdirilən şəxslər (11 nəfər) aşağıdakılardır:
1977-ci il təvəllüdlü Məmmədov Qurban Barış oğlu
1961-ci il təvəllüdlü Səmədov Əli Daxil oğlu
1994-cü il təvəllüdlü Tağızadə Rəmiş Bəkir oğlu
1988-ci il təvəllüdlü Salmanov Xasay Xansuvar oğlu
1972-ci il təvəllüdlü Poladov İsmayıl Qulu oğlu
1959-cu il təvəllüdlü Məmmədəliyev İbad İbad oğlu
1981-ci il təvəllüdlü Abdurrəhmanov Seyran Salman oğlu
1982-ci il təvəllüdlü Abbasov Rəşad Hüseyn oğlu
1986-cı il təvəllüdlü Talıbov Laçın Fərahim oğlu
1958-ci il təvəllüdlü Səbzəliyev Nazir Xanvəli oğlu
1982-ci il təvəllüdlü Səlimov Bəhruz Məhəmmədəli oğlu
Qəzaya düşən “Toyota Hilux” markalı pikap Azərbaycanda yol tikintisi ilə məşğul olan Türkiyənin “Kolin” şirkətinə məxsusdur və qəzada şirkətin 6 əməkdaşı yaralanıb. Onlar Hacıqabul, Kürdəmir, Bərdə və Saatlı rayon sakinidirlər. “Ford Tranzit” markalı mikroavtobus isə Cəlilabad rayon sakini, 59 yaşlı Nazir Səbzəliyevə məxsus olub.
A.S.
www.oxu.az
"
"Ölkəyə gətirilən nəqliyyat vasitələrinin qeydiyyat müddətinin uzadılması – ASANLAŞDIFiziki şəxslər tərəfindən müvəqqəti gətirilmiş avtonəqliyyat vasitələrinin qeydiyyat müddətinin uzadılması xidməti “ASAN xidmət” mərkəzlərində həyata keçirilir.
Oxu.Az xəbər verir ki, “ASAN xidmət”dən verilən məlumata görə, yanvarın 26-dan Dövlət Gömrük Komitəsi tərəfindən həyata keçirilən “Fiziki şəxslər tərəfindən müvəqqəti gətirilmiş avtonəqliyyat vasitələrinin qeydiyyat müddətinin uzadılması xidməti” üçün bütün “ASAN xidmət” mərkəzlərinə (Masallı regional “ASAN xidmət” mərkəzi istisna olmaqla) müraciət edilə bilər. 
Qeyd edək ki, şəxs ölkəyə müvəqqəti gətirilmiş avtonəqliyyat vasitəsinin ölkədə qalma müddətinin bitməsinə ən azı 1 gün qalmış müddətin uzadılması üçün müraciət etməlidir.
Xatırlatmaq istərdik ki, “ASAN xidmət” mərkəzləri vasitəsilə göstərilən xidmətlər, dövlət rüsümü, iş qrafiki haqqında məlumatı 108 Çağrı Mərkəzindən əldə etmək mümkündür.
E.Ə.
www.oxu.az
"
"Bakıda Müdafiə Nazirliyinin əməkdaşını avtomobil vurduBu gün səhər saatlarında Bakı şəhəri Səbail rayonu ərazisində Su İdman Sarayının yaxınlığında Müdafiə Nazirliyinin əməkdaşı, 23 yaşlı müddətdən artıq xidmət edən hərbi qulluqçu Hüseynov Seymur Maşallah oğlu yolu keçmək istəyərkən qarşıdan gələn avtomobil onu vurub.
Oxu.Az xəbər verir ki, bu barədə SalamNews-a Səbail Rayon Polis İdarəsindən məlumat verilib.
Bildirilib ki, hadisə yerinə təcili tibbi yardım maşını gəlib. Yaralı hərbçi Mərkəzi Hərbi Hospitala aparılıb. İlkin müayinə zamanı S.Hüseynova kəllə-beyin travması və bədənin müxtəlif yerlərində əzilmə diaqnozu qoyulub.
Faktla bağlı Səbail Rayon Polis İdarəsində araşdırma aparılır.
E.Ə.
www.oxu.az
"
"Yol polisi binaların həyətində də sürücüləri cərimələyəcək – VİDEOBinaların həyətində avtomobili düzgün park etməyənlər cərimə olunacaq. 
Oxu.Az-ın Xezerxeber.az-a istinadən məlumatına görə, söhbət öz avtomobili ilə digərlərinin qarşısını kəsən, hərəkətinə mane olan və ya yolu bağlayan sürücülərdən gedir. 
Belə halla qarşılaşanlar vaxt itirir və səs siqnalını verməklə evdə oturanları da narahat edirlər. Hətta düzgün saxlanılmamış avtomobilin nömrəsini elan edənlər də olur.
Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi Vaqif Əsədov bildirib ki, həmin sürücülər bina sakinlərinin şikayəti əsasında cərimələnəcəklər. Dayanma və durma qaydasını pozduğuna görə onların cəriməsi 20 manat olacaq. 

S.B.
www.oxu.az
"
"Ötən il satışa çıxarılan avtomobillərin maksimal qiymətiAzərbaycanda açıq avtomobil bazarında təklifə çıxarılan avtonəqliyyat vasitələrinin maksimal qiyməti 300-320 min manat civarındadır. 
Oxu.Az-ın məlumatına görə, bunu Trend-ə Əmlak Ekspert Mərkəzinin direktoru Ramil Osmanlı deyib.
Ekspert bildirib ki, qapalı avtomobil bazarında təklif olunan avtomobillərin qiyməti isə bəzi hallarda 500 min manatdan yuxarıdır: 
“Həmin avtomobillər məhdud dairədə alınıb satıldığı üçün açıq bazarda təklif olunmur”.
R.Osmanlı vurğulayıb ki, dəqiq say məlum olmasa da, 2016-cı il ərzində bahalı avtomobillərin alqı-satqısının həyata keçdiyi barədə məlumatlar var: 
“Ancaq bu kateqoriyadan olan avtomobillərin də alqı-satqısı ötən illərlə müqayisədə aşağı düşüb”.
Azərbaycana ümumi avtomobil idxalına gəlincə isə, R.Osmanlı bildirib ki, 2016-cı ilin yekunlarına əsasən, Azərbaycana idxal olunan avtomobillərin sayı 15 mindən aşağı olub: 
“Əvvəlki illərdə isə bu rəqəm xeyli yüksək olub. Misal üçün 2014-cü ilin sonunda bu rəqəm 100 mindən çox olub”.
S.B.
www.oxu.az
"
"Çin “Mercedes”in oxşarını buraxdı – VİDEO + QİYMƏTÇin “Mercedes GLS”-nin oxşarını buraxıb. Söhbət “Beijing Auto B90” böyük krossoverindən gedir.
Oxu.Az Fins.az-a istinadən xəbər verir ki, avtomobil “Mercedes-Benz” ilə əməkdaşlıq çərçivəsində istehsal edilib. 7 yerlik iriölçülü avtomobil xüsusiyyətlərinə görə “Mercedes GLS”-ni təkrarlayır.
“Beijing Auto B90” alman donorundan yalnız gövdə elementləri və təchizatına görə fərqlənir. Avtomobil 333 at gücündə 3.0 l həcmli V6 mühərriklə və 420 at gücündə 4.0 l həcmli V8 mühhəriklə, 4x4 çəkimli və 7 pilləli avtomat transmissiya ilə təchiz edilib.
Təchizatının zənginliyi ilə seçilən krossover Çində 125 min dollara təklif edilir. Avtomobilin salonu dəri və ağac işləmələrdən yığılıb. Avtomobilin təchizatına klimant-kontrol, elektron oturacaqlar və böyük multimedia monitoru daxil edilib. Avtomobilin 6 və 7 oturacaqlı iki versiyasını sifariş etmək mümkündür.









A.M.
www.oxu.az
"
"Yol polisindən qalmaqallı video ilə bağlı – AÇIQLAMARespublika Baş Dövlət Yol Polisi İdarəsi (BDYPİ) Masallı Rayon Yol Polisi Şöbəsinin əməkdaşı, polis kapitanı Şəmşir Kərimov barəsində yayılan videogörüntüyə münasibət bildirib.
Oxu.Az xəbər verir ki, BDYPİ-nin ictimaiyyətlə əlaqələr şöbəsinin rəisi, polis polkovniki Kamran Əliyev Trend-ə açıqlamasında bildirib ki, məsələ ilə bağlı araşdırma aparılıb və faktlar təsdiqini tapmayıb:
“Bu, ötən ilin noyabr ayında çəkilmiş videodur və həmin görüntü noyabr ayında yayılmışdı. Məsələ ilə bağlı araşdırma aparıldı və məlum oldu ki, Masallı rayon sakini Aydın İslamov sürücülük vəsiqəsi olmadan avtomobil idarə etdiyi üçün saxlanılıb və yol polisi əməkdaşları tərəfindən cərimələnib. Həmin şəxs də belə bir açıqlama verməklə yol polisindən qisas almaq istəyib. Məsələ ilə bağlı həmin şəxs yazılı izahat verərək səhvini boynuna alıb və yalan danışdığını etiraf edib. Videoda danışan Masallı rayon sakini bildirib ki, videonun yenidən yayılmasından xəbəri yoxdur"".
Qeyd edək ki, Masallı rayon sakini A.İslamov Masallı Rayon Yol Polisi Şöbəsinin əməkdaşı Ş.Kərimov tərəfindən saxlanılaraq sənədlərinin alındığını, şəxsiyyət vəsiqəsininin yerə atılaraq tapdalandığını və təhqir etdiyini bildirən videogörüntü yayımlayıb.

E.Ə.
www.oxu.az
 
"
"Tıxacdan bezən milyarder özü üçün tunel çəkdirir“Tesla” və “SpaceX” şirkətlərinin sahibi, məşhur milyarder İlon Mask işə vaxtında çatmaq və tıxacdan birdəfəlik canını qurtarmaq üçün Los-Ancelesdə tunel çəkdirir.
Oxu.Az avtosver.az-a istinadən xəbər verir ki, o, bu haqda “Tvitter” hesabında yazıb: “Tıxac məni dəli edir. Bu səbəbdən tunelqazan maşın düzəldib, yeri qazmağa başlayacam”.
Bir çox istifadəçilər bunu zarafat kimi qəbul etsə də, “SpaceX”-in sahibi sonrakı tvitində bunu təsdiq edib: “Tunel məsələsində möhtəşəm proses gedir. Bir aya qazmağa başlayacağıq”.
Tunelin bir çıxışı Los-Ancelesdə “SpaceX”-in ofisinə çıxacaq. Tunel vasitəsilə aeroporta 5 dəqiqəyə çatmaq mümkün olacaq. Ola bilsin ki, tunelin digər çıxışı “Tesla”nın ofisinə çıxacaq. Bu isə təxminən 500 km edir.
A.M.
www.oxu.az
"
"Lerikdə taksi sürücüsünü soyaraq lüt buraxdılarLerik rayonunda quldurluq hadisəsi baş verib.
Oxu.Az Report-a istinadən xəbər verir ki, hadisə rayon ərazisindəki “Relax” istirahət mərkəzinin yaxınlığında baş verib.
Belə ki, 4 nəfər naməlum şəxs Lənkəran-Lerik magistralında hərəkət edən avtomobili saxlatdıraraq sürücüyə yaxınlaşaraq sürücüdən onları həmin istirahət mərkəzinə aparmalarını xahiş ediblər. Ancaq onlar mərkəzə çatmağa az qalmış sürücünü ölümlə hədələyərək avtomobili saxlamağı tələb ediblər və daha sonra onun paltarlarını soyundurmağa başlayıblar. Naməlum şəxslər sürücünü qətlə yetirməyə nail ola bilməyiblər. Çünki sürücü cəld tərpənərək həmin şəxslərdən birinə xəsarət yetirib və meşə ərazisinə qaçmağa müvəffəq olub. Əslində naməlum şəxslərin məqsədlərinin avtomobili ələ keçirmək olduğu məlum olub.
Bundan sonra hadisə barəsində Daxili İşlər Nazirliyinin (DİN) “102 xidməti”nə məlumat verilib. Həmin şəxslər kimliyi müəyyənləşdirilərək polis tərəfindən saxlanılıblar.
Lerik Rayon Polis Şöbəsindən faktı təsdiqləyiblər.
A.M.
www.oxu.az
"
"Gəncədə hərəkətdə olan “Range Rover” alışıb-yandı – FOTOGəncədə hərəkətdə olan avtomobil yanıb.
Oxu.Az ARB TV-yə istinadən xəbər verir ki, hadisə şəhərin Üzeyir bəy Hacıbəyov küçəsində qeydə alınıb.
“Range Rover” markalı avtomobil anidən alışıb. Sürücü yanan avtomobili vaxtında tərk etdiyindən xəsarət almayıb.
Əraziyə Gəncə Şəhər Yanğından Mühafizə İdarəsinin texnikası və canlı qüvvəsi cəlb olunub, alov söndürülüb. Yanan avtomobil ərazidən götürülüb.

















A.M.
www.oxu.az
"
"Masallıda yol polisi sürücünün şəxsiyyət vəsiqəsini tapdaladı – VİDEOSon günlər Dövlət Yol Polisi əməkdaşlarının sürücülərlə kobud davranmaları ilə bağlı şikayətlər nəzərəçarpacaq dərəcədə artıb. Bu qəbildən olan arzuolunmaz olaylardan biri isə Masallı rayonunda yaşanıb.
Oxu.Az xəbər verir ki, başına gələnləri Savash.org-a danışan Masallı rayon sakini Aydın İslamov rayon DYP-nin kapitanı Şəmşir Kərimovdan şikayətçidir.
Şikayətçinin sözlərinə görə, idarə etdiyi avtomobili saxlayan YPX kapitanı, onun sənədlərini, o cümlədən şəxsiyyət vəsiqəsini yerə tullayaraq tapdalayıb: “Bundan sonra mən şəxsiyyət vəsiqəmi yerdən götürmədən hadisə yerindən uzaqlaşdım, artıq neçə müddətdir ki, şəxsiyyət vəsiqəmin harada olmasından xəbərsizəm. Başıma gələnlərlə bağlı DİN-in 102 “qaynar xətt”inə və hüquq-mühafizə orqanlarına məlumat versəm də, bunun heç bir faydası olmayıb”.
O, pozulmuş hüquqlarının bərpasını və YPX əməkdaşına yaraşmayan davranış sərgiləyən kapitan Şəmşir Kərimovun cəzalandırılmasını istəyir.

A.M.
www.oxu.az
"
"Sürücülərin diqqətinə: Bu radarlar sizi çəkə bilməz – FOTOAeroport yolunda olan tabloların yanındakı heç-bir radarın sürət çəkmək hüququ yoxdur.
Məsələn, Mərdəkan yolu ilə şəhərə doğru gəlirsiniz (əslində istiqamət fərq etməz). Bu zaman qarşınızda tablolar və orada hərəkət sürətləri çıxır: 80 km/saatda, 100 km/saatda, 120 km/saatda.

Siz qanunla bu tablolardan sonra həmin sürətlərdən birini seçib müvafiq zolaqla hərəkət edəcəksiniz. Bu tablonu keçirsiniz və təxminən 3 km-dən sonra qarşınıza daha bir tablo çıxır.

Bu şəkil sürət tablosundan və radarlarından 100 metr məsafədə çəkilib. 
Əgər avtomobili 100-lük zolaqda saatda 130 km sürət ilə idarə edirsinizsə, radar sizi çəkə bilməz, çünki YHQ-un 50-ci maddəsində deyilir:
“VII. Yollarda nəqliyyat vasitələrinin hərəkət sürətinin ölçülməsi üçün nəzərdə tutulan mobil və ya stasionar xüsusi texniki vasitələrdən (radarlardan) qabaqda radarın mövcudluğu barədə məlumat vermək məqsədi ilə 6.14 “İnformasiya stendi” servis nişanı və əlavə məlumat nişanı, yaxud həmin yolda icazə verilən sürət həddini göstərən 3.24 “Maksimum sürətin məhdudlaşdırılması” nişanı quraşdırılmalıdır. Belə servis nişanı və ya 3.24 nişanı yaşayış məntəqələrindən kənarda müvafiq radardan 150-1000 metr qabaqda, yaşayış məntəqələrində isə 50-200 metr qabaqda quraşdırılır”.

Əgər verilmiş sürət hətta 60 km/saatda belə aşılarsa, radarlar bunu qeydə ala bilməz. Əgər bu radarlar qayda pozuntusunu qeydə alarsa, işarə olmaması səbəbindən ləğv edilməlidirlər, çünki qanun belə deyir - 50-200 metr məsafədə işarə olmalıdır. 
“Mən bütün bu yolların hamısını keçdim. Aeroport yolu və Zığ şosesində olan bütün radarların hamısına baxmışam. Yalnız Zığ avtomagistralında 1 yerdə “İ” informasiya lövhəsi var. Digər radarların heç-birinin 50-200 metrliyində nə “İ” informasiya, nə də ki 3.24 maksimum sürətin məhdudlaşdırılması nişanı yox idi” - Dj.Tural yazır. 
Qanuna əsasən, belə nişanları olmayan radarların göstəriciləri qəbul edilmir. Yəni sürücü qaydanı pozur, lakin heç kim onu məsuliyyətə cəlb edə bilmir. 
Beləliklə, əgər sizə bu yollarda radar gəlibsə və buna görə cərimə tədbiq olunursa, rahatlıqla şikayət verə bilərsiniz, çünki bu halda qanun sizin tərəfinizdədir. 
Şikayət ərizələrinin formasını buradan yükləyə bilərsiniz.

S.B.
Mənbə: Avtostop.tv
www.oxu.az
"
"“Şamaxinka”da tıxac probleminə son qoyulacaq – FOTO + VİDEOBakı şəhərində avtonəqliyyat vasitələlərinin sıxlığını azaltmaq məqsədi ilə “Azəravtoyol” ASC tərəfindən aparılan kompleks tədbirlər çərçivəsində Moskva prospektinin köməkçi yolunda, Bakı-Sumqayıt yolundan “Şamaxinka” deyilən əraziyə girişdə avtonəqliyyat vasitələrinin hərəkətində müəyyən dəyişikliklər edilir, yolun genişləndirilməsi işləri aparılır.
“Azəravtoyol” ASC-dən Oxu.Az-a verilən məlumata görə, xüsusən günün pik saatlarında sözügedən əraziyə avtonəqliyyat vasitələrinin həm Bakı Dairəvi-1 avtomobil yolundan, həm də Sumqayıt şəhəri istiqamətindən daxil olması və bir-çox hallarda sürücülərin avtomobili nizamsız şəkildə idarə etməsi “tıxac”a, hərəkətin iflic olmasına səbəb olur. Sıxlığın, o cümlədən hər iki istiqamətdən daxil olan avtonəqliyyat vasitələrinin bir-birinin hərəkətinə mane olmasının qarşısını almaq məqsədi ilə prospektin köməkçi yolundakı sağ kənar zolaq sırf Bakı Dairəvi-1 avtomobil yolundan gələn avtomobillər üçün ayrılıb. Sağ kənar zolağı digər iki zolaqdan ayırmaq üçün yola dəmir-beton maneələr düzülüb.
Maneələr tunelin üzərində yerləşən birinci geri dönməyə qədər düzülüb. Bununla da dairəvi yoldan gələn avtonəqliyyat vasitələri məcburi şəkildə ancaq tunelin üzərindəki ikinci geri dönmə hissədən istifadə edərək geriyə hərəkət edə biləcəklər. Düzünə - “20 Yanvar” dairəsinə doğru da maneəsiz şəkildə hərəkət təmin olunacaq. Nəticədə, Sumqayıt şəhəri istiqamətindən gələn avtonəqliyyat vasitələri ilə dairəvi yoldan çıxan avtomobillərin həmin ərazidə kəsişməsi aradan qaldırılaraq “tıxac” müəyyən qədər azaldılmış olacaq.
“Şamaxinka” ərazisində edilən daha bir dəyişiklik yolun genişləndirilməsi ilə bağlıdır. Belə ki, yol sağa doğru 3-4 metr enində genişləndirilib. Genişləndirilmə 550 metrlik ərazini əhatə edir. Genişləndirmə işləri nəticəsində yolda əlavə daha 1 hərəkət zolağı yaranıb. Bu da öz növbəsində sözügedən ərazidə sıxlığın qarşısını almaq üçün müsbət addım hesab olunur. Genişləndirmə işləri çərçivəsində yol kənarında olan yüksək gərginlikli elektrik xətti və dirəyi demantaj olunaraq yeri dəyişdirilib.
Genişləndirmə işləri ilkin mərhələdə Moskva prospektinin Bakı Dairəvi-1 avtomobil yolu ilə kəsişməsindən ikinci geri dönmə hissəsinədək ( tunelin sonunadək ) aparılır. Sözügedən işlər çərçivəsində 2-ci Alatava küçəsi ilə kəsişmədə yerləşən avtobus dayanacağının da yeri 4-5 metr genişləndirilərək xüsusi cibli hissə yaradılır. Bununla da avtobuslar ümumi hərəkətə maneə yaratmadan dayanacağa girib-çıxa biləcəklər. Bu da öz növbəsində həmin ərazidə sıxlığın azalmasına gətirib çıxaracaq.
Ərazidə tıxacların aradan qaldırılması üçün ediləcək daha bir yenilik yaxın zamanlarda yerüstü piyada keçidinin tikintisidir. Piyada keçidinin tikintisi ilə həm avtonəqliyyat vasitələrinin normal və maneəsiz hərəkəti təmin olunmuş olacaq, həm də vətəndaşların avtomobil yolunu rahat və təhlükəsiz şəkildə keçməsi mümkün olacaq. Sadalanan dəyişiklikləri Moskva prospektinin bu ərazisində tıxacların aradan qaldırılması istiqamətində atılmış müsbət addımlar hesab etmək olar.
Qeyd edək ki, işlərinin yaxın günlərdə və hərəkətə maksimum dərəcədə maneə yaratmadan aparılaraq yekunlaşdırılması planlaşdırılır. Bunun üçün əraziyə lazımi sayda canlı qüvvə və texnika cəlb olunub.



























A.M.
www.oxu.az
"
"Bakının bahalı avtomobil nömrələri – SİYAHI + QİYMƏTBakının mərkəzi küçə və prospektlərində şütüyən son model avtomobillərə tez-tez rast gəlirik. Lakin bu avtomobillər qədər onların dövlət qeydiyyat nişanı da insana “vau” dedirdən məqamlardan biridir.
Bir çox avtomobil həvəskarları üçün son model avtomobili qədər onun qeydiyyat nişanı da böyük əhəmiyyət kəsb edir.
Oxu.Az milli.az-a istinadən avtomobil həvəskarlarına hal-hazırda müxtəlif sayt və sosial şəbəkələrdə satışa qoyulan bahalı dövlət qeydiyyat nişanlarını təqdim edir.














Qeyd edək ki, 2014-cü ildə Milli Məclisin növbədənkənar iclasında “Dövlət rüsumu haqqında” qanuna dəyişikliklərdə prestijli avtomobil nömrələrinin qiymətləri də müəyyən olunub.
Fərqli seriyalardan olan 001, 002, 003, 004, 005, 006, 007, 008 və 009 kimi nömrələr həmin vaxtdan 1500 manata satılır.
Eyni seriya hərfləri olan nömrələrin qiyməti 2500 manatdır.
Misal üçün: 90-ЕЕ-005 nömrəsinin qiyməti 2500 manat, 90-ЕН-005 nömrəsinin qiyməti isə 1500 manat olmalıdır.
Fərqli seriyalardan olan 100, 200, 300, 400, 500, 600, 700, 800 və 900 kimi nömrələrin qiyməti 1000 manatdır. Bu nömrələr eyni seriyalıdırsa, 1500 manat olmalıdır.
Fərqli seriyalardan olan 111, 222, 333, 444, 555, 666, 777, 888 və 999 kimi nömrələrin qiymətləri 500 manatdır.
A.M.
www.oxu.az
"
"Bakı küçələrində bahalı avtomobillər – FOTOBakıda avtomobil həvəskarları həddindən artıq çoxdur. Paytaxt küçələrində tez-tez bahalı avtomobil markalarına rast gəlmək adi hala çevrilib.
Oxu.Az baku.ws-ə istinadən onlardan bir neçəsini sizə təqdim edir.
Mercedes AMG CTS Brilliant Blue Metallic

Audi RS 87 Quattro White
Dodge Charger SRT Hellcat Billet Silver
Mercedes-Benz S63 AMG Coupe Alanite Grey Matte
Lamborghini Gallardo LP560-4 Spider Light Blue

Mercedes-Benz S63 #AMG Coupe Edition 1 on HRE Wheels

Mercedes-AMG GT S SolarBeam

McLaren MP4-12C Spider Volcano Red

Mercedes-AMG GTS Grey Matte 

Bentley Continental GT Speed Silver

McLaren MP4-12C Spider Volcano Red

Ferrari 488 GTB Grey Metallic

BMW M5 F10 Competition Baby Blue on BBS Wheels

Ferrari 458 Spider Corsa Red

Chevrolet Corvette C7 Stingray Yellow Matte

Mercedes - AMG GTS SolarBeam

A.M.
www.oxu.az
"
"Bakıda yola zibil atan sürücü cəzalandırıldı – VİDEOYanvarın 18-də “Sahil” metro stansiyasının qarşısında 01-BO-401 qeydiyyat nişanlı “Toyota Prado” markalı avtomobilin sürücüsünün küçəni zibilləməsi haqqında videomaterial paylaşılmışdı.
Oxu.Az avtosfer.az-a istinadən məlumat verir ki, paylaşılan görüntünün əsasında qeyd olunan avtomobilin sürücüsü Bakı Şəhər Dövlət Yol Polisi İdarəsinə dəvət olunaraq törətdiyi inzibati xətaya görə 40 manat cərimə edilib. 
Sürücü etdiklərinə görə peşman olduğunu və bir daha belə iş görməyəcəyini bildirib.

İ.N
www.oxu.az
"
"Sürücünü ağladan yol polisi əməkdaşı işdən çıxarıldıBu gün sosial şəbəkələrdə yol polisinin vətəndaşla dialoqunu özündə əks etdirən video görüntülər yayılıb.      
Oxu.Az-ın APA-ya istinadən məlumatına görə, bu görüntülər sosial şəbəkələrdə yayıldıqdan dərhal sonra, həmin videonu lentə almış yol polisi inspektoru Elvin Mövlanov Baş Dövlət  Yol Polisi İdarəsinə çağırılıb və o idarə rəhbərliyinin əmri ilə tutduğu vəzifədən azad edilib.  
Qeyd edək ki, 99 YP 965 dövlət nömrə nişanlı avtomobildə xidmət aparan Elvin Mövlanov yol-hərəkət qaydalarını pozan sürücünün yalvarışlarını və ağlamasını əks etdirən videonu çəkib. Həmin video sonradan  sosial şəbəkələrdə yayılıb.
S.B.
www.oxu.az
"
"Bakıda yeni avtomobil yolu açılacaq – VİDEO Binəqədi-Novxanı-Corat avtomobil yolunun uzunluğu 14 km, mövcud eni isə 7-9 metr arası dəyişir. Layihəyə uyğun olaraq yol 12 metrə qədər genişləndirilərək 2 gediş, 2 gəliş olmaqla 4 hərəkət zolağından ibarət olacaq.
Oxu.Az xəbər verir ki, yolun Binəqədi qəsəbəsi ərazisindən keçən 1.1 km-lik hissəsi artıq hazırdır. Bu hissə tam olaraq asfaltlanıb, 1.5 metr enində yeni piyada səkiləri inşa edilib, yeni səki daşları düzülüb və işıq dirəkləri quraşdırılıb.
Hazırda digər hissələrdə yol boyu maneələr sökülür,  kommunikasiya xətləri köçürülür, köhnə asfalt-beton örtüyü frezlənərək kənara daşınır, zəruri olan yerlərdə yol yatağının yararsız qruntu qazılaraq çıxarılır, genişləndirilmiş ərazilərə də daxil olmaqla karbonat materialı tökülərək yenidən kipləşdirilir və yolun hərəkət hissəsi asfaltlanmaq üçün hazır vəziyyətə gətirilir. Ümumilikdə yolun 170 min m2 sahəsinə 2 qat olmaqla yeni asfalt-beton örtük döşənəcək. 
Bundan başqa layihə çərçivəsində yolun 1.3-cü km-də, Binəqədi, Novxanı və Mehdiabad qəsəbələrinə gedən yolların kəsişməsində 12 metr diametrində yeni dairə inşa olunur, həmçinin Novxanı qəsəbəsində yerləşən dəmir yolu və su kanalı üzərində yerləşən mövcud körpülərin əsaslı şəkildə təmir edilərək 7 m-dən 12.5 m-ə qədər genişləndirilməsi və kommunikasiya xətlərinin yolun altından keçirilməsi üçün 5 yerdə xüsusi boruların quraşdırılması nəzərdə tutulub.
Tikinti işləri yekunlaşdıqdan sonra avtonəqliyyat vasitələrinin hərəkətinin normal təşkili üçün zəruri olan yerlərdə yol nişanları quraşdırılacaq, piyada zolaqlarının, yolcizgi və yol göstərici xətlərinin çəkilişi işləri aparılacaq.
Yolun tikintisi Azərbaycan Respublikası Prezidentinin Sərəncamına uyğun olaraq texnoloji ardıcıllığa riayət olunmaqla “Azəravtoyol” ASC-nin rəhbərliyinin nəzarəti altında aparılır. Bunun üçün əraziyə lazımi sayda canlı qüvvə və texnika cəlb edilib.

İ.N
www.oxu.az
"
"Kseniya Sobçakın əri Bakı küçələrində avtomobil yarışı keçirdiRusiyalı aparıcı Kseniya Sobçakın həyat yoldaşı aktyor Maksim Vitorqan Bakı küçələrində avtomobil yarışı keçirib.
Oxu.Az baku.ws-ə istinadən xəbər verir ki, rusiyalı aktyorla bərabər eyni maşında azərbaycanlı aktyor məşhur KVN komandası “Parni iz Baku”nun iştirakçısı Tahir İmanov da olub.
Məlum olub ki, bütün bunlar yeni filmin çəkilişi üçündür. Yeni “Kilimancaro” filminin çəkilişi üçün sürət yarışına çıxan aktyorları çəkiliş qrupu qoruyub. Filmdə Vitorqan və İmanov eyni soyadı daşıyan polis Mamedov qardaşlarını canlandırırlar.
Onlar moskvalı Marusyanın nişanlısını axtaran bir dəstəyə qoşulur. Belə ki, Rusiyada baş tutan toy mərasimində Marusyanın nişanlısı gəlib çıxmır. Lakin o, əmindir ki, bəy fikrini dəyişməyib onun başına nəsə iş gəlib. Marusya baş tutmayan toyun qonaqları ilə birlikdə oğlanı xilas etmək üçün Bakıya üz tutur. 
Fimdə baş rola aktrisa İrina Starşenbaum çəkilib. Pavel Priluçnıy Marusyaya nişanlısını axtarmaqda kömək edən Timur obrazını canlandırır. Filmdə həmçinin məşhur aktrisa və bloqer irina Qarbaçeva da rol alıb.
www.oxu.az
"
"Məhkəmə iclasında hakimin oğlunun öldürülmə anı nümayış olundu – VİDEOBu gün Bakı Ağır Cinayətlər Məhkəməsində Tərtər Hərbi Məhkəməsinin hakimi Elbəy Allahverdiyevin oğlu Rüfət Allahverdiyevi avtomobillə vurmaqda təqsirləndirilən Rəhim Kərimovun cinayət işi üzrə məhkəmənin növbəti iclası keçirilib.
Oxu.Az Report-a istinadən xəbər verir ki, hakim Səbuhi Hüseynovun sədrliyi ilə keçirilən prosesdə sənədlərin tədqiqi mərhələsi davam etdirilib.
Daha sonra məhkəmədə baş verən hadisənin videogörüntüsü nümayiş etdirilib.
R.Kərimovun vəkili Orxan Əhmədov növbəti iclasda məhkəmə tərkibinə şifahi etiraz edəcəyini deyib. Hakim isə bildirib ki, məhkəmə tərkibinə etiraz yazılı şəkildə olmalıdır.
Proses yanvarın 31-də davam etdiriləcək.
Qeyd edək ki, hadisə ötən ilin may ayının 11-də saat 03:00 radələrində Nəsimi rayonunun Bülbül prospektində baş verib. Bakı şəhər sakini R.Kərimovun idarə etdiyi “Mercedes” markalı avtomobil piyada R.Allahverdiyevi vurub. Yaralı xəstəxanaya çatdırılsa da, onun həyatını xilas etmək mümkün olmayıb. R.Allahverdiyev mayın 12-də orada dünyasını dəyişib.
Hadisədən sonra R.Kərimov Nəsimi Rayon Polis İdarəsinin əməkdaşları tərəfindən saxlanılıb.

A.M.
www.oxu.az
"
"Parisdə ilk sürücüsüz avtobus təqdim olundu – VİDEOParis şəhər rəhbərliyi ilk sürücüsüz avtobusu təqdim edib. Yaxın aylar ərzində bu avtobus test rejimində şəhərin iki vağzalı arasında hərəkət edəcək.
Oxu.Az CBC.az-a istinadla xəbər verir ki, çox da böyük olmayan bu elektrik avtomobilin marşrut xətti də qısadır. Fransanın Lion vağzalından Austerlits dəmiryolu vağzalına qədər olan məsafəni qət edən avtobusun ən uzun yolu 130 metrdir.
Elektrik mühərriki ilə işləyən bu nəqliyyat vasitəsinə 12 nəfər sərnişin yerləşir. Xüsusi proqramlaşdırılmış bu avtobus sürücü olmadan, sərbəst şəkildə yerindən tərpənir, qapıları açılır və bağlanır, sürəti tənzimlənir. Hətta yolda hər hansı bir maneə ilə üzləşən zaman əyləci də basır. Bu avtobusların yoluna başqa nəqliyyat vasitələri daxil olmur. Onlar lazer işıqlar və kameralarla təchiz ediliblər.
Maraqlıdır ki, bu avtobuslar geri çevrilmirlər. Son dayanacağa çatanda, yenidən gəldikləri yolla geriyə doğru hərəkətə başlayırlar.
Hökumət hesab edir ki, sürücü olmadan idarə edilən bu kiçik nəqliyyat vasitəsi gələcəkdə böyük dəyişikliklərə səbəb olacaq.
Kristof Naydovski, Paris merinin nəqliyyat məsələləri üzrə müavini: “XXI əsrin şəhəri əlbəttə ki, XX əsrdəki şəhərə bənzəyə bilməz. Ona görə də biz sabahın Parisini yaradırıq. Bu baxımdan, ictimai nəqliyyatda sürücüsüz elektrik avtobusların olması gələcəkdə mobillik məsələsini qaldırmağa imkan verir”.
Amma heç də şəhər sakinlərini hamısı bu fikirlə razı deyil.
Hose Qomes, sürücü: “Avtobusa çox az adam yerləşir və asta gedir. Düzdür, elektrikdir, havanı çirkləndirmir. Lakin o heç vaxt ənənəvi avtobusu əvəz edə bilməz”.
Arzu edən hər kəs sürücüsüz avtobusda aprelin 7-nə qədər pulsuz gəzə bilər. Hələlik bu layihə eksperimental hesab edilir. Ancaq uğur qazanacağı təqdirdə, şəhər rəhbərliyi sayın arta biləcəyini deyir.

N.О.
www.oxu.az
"
"Bakıda bahalı avtomobillərin toy korteji – VİDEOBakıda bahalı avtomobillərin toy korteji kameralara düşüb.
Oxu.Az baku.ws-ə istinadən xəbər verir ki, video sosial şəbəkələrdə yayılıb.
Bir-birindən bahalı avtomobillər Bakı küçələrində hərəkət edərək bütün diqqətləri üzərinə çəkib.
Toy kortejindəki rəngbərəng avtomobillər diqqətdən qaçmayıb.
Həmin görüntüləri təqdim edirik:

A.M.
www.oxu.az
"
"Azərbaycanda biabırçılıq: Yol polisi sürücünü ağlatdı – VİDEOAzərbaycanda yol polisi əməkdaşının sürücüyə qarşı qeyri-insani davranışını əks etdirən video yayılıb.
Oxu.Az Avtosfer.az-a istinadən xəbər verir ki, sosial şəbəkələrdə yayılan bu videonu yol polisi əməkdaşı özü çəkib, onu yayan isə həmin polisin sevgilisi olub.
Hadisə DYP-nin Sabirabad postunda baş verib. 99 YP 965 dövlət nömrə nişanlı DYP avtomobilində xidmət aparan Elvin adlı inspektor saxlatdırdığı sürücünün yalvarışlarını və ağlamasını əks etdirən videonu çəkərək sevgilisinə göndərib. DYP əməkdaşı sürücünü polisin “saxla” işarəsinə əməl etməməkdə suçlayır, sürücü isə “görmədim, tanımadım” deyə-deyə onlara yalvarmağa başlayır. Polis əməkdaşı sürücünün ünvanına qeyri-etik sözlər də işlədərək onu 700 manat cərimə edəcəyini bildirir. Videodan belə anlaşılır ki, bu sürücü yük avtomobili idarə edir. Və o, yol polisinin “saxla” işarəsinə əməl etməyərək hərəkəti davam etdirib.

Baş Dövlət Yol Polis İdarəsinin İctimaiyyətlə əlaqələr şöbəsinin rəisi Kamran Əliyev bildirib ki, 99 YP 965 dövlət nömrə nişanlı DYP avtomobilini idarə edən və görüntüləri lentə alması ehtimal edilən Elvin Mövlanov Sabirabad rayonu ərazisində xidmət aparır: “Sosial şəbəkələrdə yayılan həmin video ekspertizadan keçiriləcək. Araşdırmalardan sonra Elvin Mövlanov barəsində ciddi intizam tənbehi görüləcək”.
A.M.
www.oxu.az
"
"Tıxac yaradan parkomatların yeri dəyişdiriləcək? – VİDEO  Bakı inkişaf etməklə yanaşı, getdikcə daha da genişlənir. Şəhərin genişlənməsi isə o deməkdir ki, yeni çəkilən yollar da artır, bu yollarda hərəkət edən avtomobillər də. Çoxalan avtomobillər park yerlərinə tələbatı daha da artırır.
Oxu.Az xəbər verir ki, ARB TV-nin “Günün ardınca” verilişində son zamanlar müzakirələrə yol açan parkomat mövzusu ilə bağlı reportaj yayımlanıb.
Qeyd etmək lazımdır ki, son bir neçə ildə avtomobillərin parklanması üçün mərkəzlər tikilib və parkomatlar quraşdırılıb. Parkomatların quraşdırılmasında əsas məqsəd yollardakı sıxlığın və tıxacların aradan qaldırılmasıdır. Amma təəssüflər olsun ki, bəzən yaranan tıxac və sıxlıqlar elə məhz parkomatların ucbatından əmələ gəlir.
Avtoekspert Ərşad Hüseynov bildirir ki, parkomatların quraşdırıldığı yerlərdə avtomobillərin paralel və ya perpendikulyar park olunmalarına xüsusi nəzarət olunmalı olsa da, buna əməl olunmur: “Əgər, doğrudan da, yolun kənarında parklanma yeri təşkil olunacaq və avtomobillər yolun hərəkət hissəsinin bir hissəsini parklanmaqla tutacaqlarsa, tıxaca səbəb olacaqsa, belə yerlərdə parklanma yeri təşkil olunmalı deyil”.
DYP-dən aldığımız məlumata görə, paytaxtda 70-dən artıq küçə və prospektlər üzrə 300-ə yaxın parkomat quraşdırılıb. Bu parkomatlara DYP tərəfindən təyin edilmiş inspektorlar nəzarət edir.
DYP rəsmisi Vaqif Əsədov düzgün yerdə quraşdırılmayan parkomatların olduğunu bildirdi:
“Bu gün də əməkdaşlarımız tərəfindən parkomatların quraşdırıldığı əraziyə nəzarət edilir. Həmin ərazilərdə avtomobillərin hərəkəti ilə bağlı sıxlıq yaranırsa, o parkomatların yerinin dəyişdirilməsi və sürüşdürülməsi də tərəfimizdən aidiyyəti üzrə tənzimlənir. 2016-cı ildə 8 parkomatın yerinin tam dəyişdirilməsi və 6 parkomatın yerinin sürüşdürülməsi tərəfimizdən qaldırılan vəsatət sayəsində öz həllini tapıb. Ödənişli ərazilərdə sürücü avtomobili düzgün park etmirsə, bu, inzibati xəta tərkibi yaradır. Belə sürücülər haqqında lazımi tədbir görülür”.
Avtobus dayanacaqlarına yaxın yerlərdə quraşdırılan parkomatların sürüşdürülməsi yolunda işlər görülür. Görülən işlər təkcə avtobus dayanacaqlarının yaxınlığındakı parkomatlara aid deyil.
Qeyd edək ki, DYP artıq ödənişli dayanacaqlarda da durma qaydalarına xüsusi nəzarət edir.
İnanırıq ki, tez bir zamanda parkomatların uyğun yerlərdə quraşdırılması başa çatdırılacaq. Bu parkomatlar, həqiqətən də, tıxac və sıxlığın azalmasına səbəb olacaq.

A.M.
www.oxu.az
"
"“Aston Martin” şirkətinin yeni loqotipi qeydə alınıb“Aston Martin” şirkəti patent idarəsində yeni loqotipi qeydiyyatdan keçirmişdir. Bu barədə məlumatı “Auto Guide” nəşri vermişdir. 
Oxu.Az autograph.az-a istinadən xəbər verir ki, qeydə alınmış loqotipdə ənənəvi qanadlardan və markanın adı mövcud deyildir.
Yeni dairə şəkilli loqotip “A” və “M” hərflərini formalaşdıran diaqonal xətlərdən ibarətdir. Belə şəkilli loqotip keçən əsrin 20-ci illərində “Aston Martin” şirkəti tərəfindən istifadə edilmişdi. Sonradan bu gün tanıdığımız loqotip meydana gəlmişdir.
Ehtimallara görə, yeni loqotip ingilis istehsalçısının gələcək AM-RB 001 hiperı da daxil olmaqla, yeni modellərində tətbiq edilə bilər.
Yeni hiperkarın çəkisi min kiloqrama yaxın olmalıdır. AM-RB 001 modeli atmosfer tipli V12 mühərriki və KERS sistemi ilə hərəkətə gələn orta mühərrikli kupe olacaq. AM-RB001 hiperkarının hibrid qurğusunun ümumi gücü 1000 at qüvvəsi təşkil edəcək. 
AM-RB 001 hiperkarının yerindən 320 km/saat sürətini 10 saniyəyə toplayacağı bildirilir. 
Bu sürətdən avtomobilin tam əylənməsi üçün beş saniyə vaxt tələb olunur.



S.S.
www.oxu.az
"
"“Kreisel”dən Terminator üçün “Gelandewagen” – FOTO + VİDEO Avstriyada yerləşən “Kreisel” firması məşhur aktyor Arnold Şvartseneggerin sifarişi ilə tamamilə elektrik mühərriki ilə hərəkət edən “Mercedes-Benz G-Class” ofroderini hazırlayıb. 
Oxu.Az autograph.az-a istinadən xəbər verir ki, yeganə nüsxədə hazırlanmış ofroder iki elektrik mühərriki ilə təchiz edilib.
“Kreisel” şirkəti artıq müxtəlif alman avtomobillərinin bazasında hazırladığı layihələrlə məşhurdur. Misal üçün, bir müddət bundan əvvəl avstriyalılar “VW Golf”, “Porsche Panamera” və “BMW 3-Series” universalının bazasında elektromobilləri yaratmışdır. “Kreisel” şirkəti batareyaların yaradılması ilə məşğuldur və ildə ümumi tutumu 800 min kilovat-saat olan batareyaların istehsalına hesablanmış zavodun tikintisini davam etdirir.
“Terminator” avtomobilinə gəldikdə isə, avstriyalılar ofroderi ümumi gücü 490 at qüvvəsi olan iki elektromotorla, 80 kilovat-saat tutumu və 510 kiloqram çəkisi olan iki batareyalar bloku ilə təchiz ediblər. Bu ofroderi yerindən 100 km/saata 5,6 saniyəyə sürətləndirməyə və 183 km/saat maksimal sürətə çatdırmağa kifayət edir. Ofroderin yürüş ehtiyatı 300 kilometrdən çoxdur.
Zahiri cəhətdən elektrik ofroderi adi “G-Class” modelindən yalnız “Kreisel” emblemləri ilə seçilir. Batareyaların doldurulması üçün gərək olan “rozetka” yanacaq çəninin başlığı olan hissədə yerləşdirilib. Eyni zamanda avtomobilin salonunda yeni cihazlar paneli quraşdırılıb ki, burada taxometr yoxdur, yanacaq çəninin göstəricisi isə batareyadakı cərəyanın səviyyəsinin göstəricisi ilə əvəzlənib.









S.S.
www.oxu.az
"
"Göyçayda avtomobil su kollektoruna düşübBu gecə Fövqəladə Hallar Nazirliyinin Böhran Vəziyyətlərində İdarəetmə Mərkəzinə Göyçay rayonu, Kürdəmiş kəndində avtomobilin su kollektoruna yuvarlanması nəticəsində yol-nəqliyyat qəzası baş verməsi barədə məlumat daxil olub.
Oxu.Az Fövqəladə Hallar Nazirliyinin saytına istinadən verdiyi xəbərə görə, dərhal Nazirliyin Dövlət Yanğından Mühafizə Xidmətinin yanğınsöndürən xilasediciləri hadisə yerinə cəlb olunaraq avtomobildə sıxılmış vəziyyətdə qalmış 2 nəfəri çıxarıblar.
Onlar aidiyyəti üzrə təhvil veriliblər. Əməliyyat saat 01:37-də başa çatıb.
A.M.
www.oxu.az
"
"Xızıda ağır avtomobil qəzası: Ölən və yaralananlar varXızı rayonunda ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, Xızı-Giləzi yolunda “Mercedes” markalı avtomaşın yoldan çıxaraq aşıb. Nəticədə ümumilikdə 6 nəfər xəsarət alıb.
Xızı Rayon Polis Şöbəsindən verilən məlumata görə, iki nəfər aldığı xəsarətdən ölüb. Xəsarət alan digər şəxslər Xızı Mərkəzi Rayon Xəstəxanasına yerləşdirilib. Onlardan 3-nün kimliyi müəyyənləşdirilib. Bunlar Bakı şəhəri, Biləcəri qəsəbəsi sakinləri -1979-cu il təvəllüdlü Allahverdiyev Eldəniz Əlyar oğlu, 1964-cü il təvəllüdlü Nəzərov Əfqan Mirzəağa oğlu və 1992-ci il təvəllüdlü Asim Çingiz oğludur. Müvafiq tibbi yardımdan sonra həmin şəxslər Sumqayıtda yerləşən tibb müəssisələrindən birinə aparılıb.
Daxili İşlər Nazirliyinin mətbuat xidmətindən hadisə ilə bağlı bildirilib ki, yanvarın 23-də saat 22:00 radələrində Xızı rayonunun Giləzi qəsəbəsində Bakı şəhər sakini Bəhməniyar Məmmədqasımovun idarə etdiyi “Mercedes” markalı avtomobil aşıb. Nəticədə onun sərnişinlərindən Elçin adlı şəxs hadisə yerində ölüb, özü və 4 sərnişini xəstəxanaya yerləşdirilib. B.Məmmədqasımov isə xəstəxanada ölüb.
Faktla bağlı Xızı Rayon Polis Şöbəsində araşdırmalar davam etdirilir.
A.M.
www.oxu.az
"
"Bakının mərkəzi meydanlarından birində hərəkət məhdudlaşdırılıb – XƏRİTƏYanvarın 24-də səhər saatlarından etibarən Bakının Nəsimi rayonunda yerləşən dəmir yolu vağzalının qarşısındakı meydanın yanında hərəkət məhdudlaşdırılıb (“28 May” metro stansiyası yaxınlığında).
Oxu.Az xəbər verir ki, bu barədə 1news.az-a “Azəravtoyol” ASC-nin mətbuat xidmətinin rəhbəri Anar Nəcəfli məlumat verib ki, meydan Cəfər Cabbarlı heykəli ilə Dilarə Əliyeva küçələrinin kəsişməsində yeni asfalt örtüyünün çəkilməsilə əlaqədar bağlıdır:
“Asfalt örtüyünün çəkilməsi bir neçə gün davam edəcək. Sürücülərə alternativ yollardan istifadə etmələri tövsiyə olunur”.



A.M.
www.oxu.az
"
"Sükan arxasında yuxulayan sürücü Bakı-Sumqayıt yolunu dağıtdı – FOTOBakı-Sumqayıt yolunda qəribə yol qəzası baş verib. Yük maşını Abşeron Gənclər Şəhərciyinin qarşısındakı yolda dəmir arakəsməyə çırpılıb.
Oxu.Az criminal.az-a istinadən xəbər verir ki, nəqliyyat vasitəsi bundan sonra da təxminən 100 metrədək dəmir arakəsməni dağıdaraq yoluna davam edib.
Xeyli getdikdən sonra sürücü yük maşınını saxlaya bilib. Qəza zamanı xəsarət alan olmayıb. Yoldakı arakəsmənin böyük bir hissəsi sıradan çıxıb. Qəzanın dəqiq səbəbi bilinməsə də, hadisənin sürücünün sükan arxasında yuxulaması səbəbindən baş verdiyi ehtimal olunur.














A.M.
www.oxu.az
"
"Polis avtomobilinin iştirakı ilə ölümcül qəza baş veribTovuzda ağır yol-nəqliyyat hadisəsi baş verib.
Oxu.Az-ın APA-ya istinadən verdiyi məlumata görə, Tovuz rayon Polis Şöbəsinə məxsus “Fiat” markalı post-patrul avtomobili ilə rayonun Azadtəpə kənd sakini, 1992-ci il təvəllüdlü Rəşad Qədimalıyevin idarə etdiyi “VAZ-21011” markalı avtomobil toqquşub.
“VAZ-21011”də olan sərnişin, Tovuz şəhər sakini, 1986-cı il təvəllüdlü Tural Əskərov hadisə yerində ölüb. Ağır bədən xəsarətləri alan sürücü isə Tovuz rayon Mərkəzi Xəstəxanasına yerləşdirilib.
Faktla bağlı Tovuz rayon Prokurorluğunda araşdırma aparılır.
S.B.
www.oxu.az
"
"Sürücülərin nəzərinə: Sabahdan bu yol təmirə bağlanırSabahdan Bakı Dəmir Yolu Vağzalının yanındakı meydan və yol təmirə bağlanacaq. 
“Azəravtoyol” ASC-dən Oxu.Az-a verilən məlumata görə, buna səbəb ərazidə asfalt-beton örtüyünün yenilənməsi ilə bağlı aparılacaq işlərdir.
Təmir işləri Azadlıq prospektindən (C.Cabbarlının heykəli) Dilarə Əliyeva küçəsi ilə kəsişməyədək olan ərazini əhatə edəcək. Sözügedən ərazidə hərəkətin məhdudlaşdırılması bir neçə günlük tətbiq edilir.
S.B.
www.oxu.az
"
"İsmayıllıda avtomobil körpüdən çaya düşüb, ölən varİsmayıllı rayonunda ölümlə nəticələnən avtomobil qəzası baş verib.
Oxu.Az-ın APA-ya istinadən məlumatına görə, hadisə bu gün axşam saatlarında İsmayıllı-Qalacıq-İstisu avtomobil yolunda qeydə alınıb.
Qəbələ rayon sakini, 1962-ci il təvəllüdlü Ağaməmmədov Ağaməmməd Əliheydər oğlu idarə etdiyi 36-BG-893 dövlət nömrə nişanlı, “QAZel” markalı yük avtomobili ilə Qalacıq kəndinin ərazisində, Göyçay çayı üzərindəki körpüdən keçərkən yolun buz bağlaması səbəbindən idarəetməni itirib və nəqliyyat vasitəsi yoldan çıxaraq çaya düşüb.
Qəza zamanı sürücü Ağaməmməd Ağaməmmədov aldığı ağır xəsarətlərdən hadisə yerində dünyasını dəyişib, onun oğlu, 1992-ci il təvəllüdlü Ağaməmmədov Pərviz Ağaməmməd oğlu isə ağır bədən xəsarətləri ilə İsmayıllı rayon Mərkəzi Xəstəxanasına yerləşdirilib.
Hadisə zamanı “QAZel”in yük yerindəki iki baş iribuynuzlu heyvan yüngül xəsarət alıb.
Qeyd edək ki, ata və oğlu mal-qara alveri ilə məşğul olub. 
Faktla bağlı İsmayıllı rayon Polis Şöbəsi tərəfindən araşdırma aparılır.
S.B.
www.oxu.az
"
"Muğanlı-İsmayıllı yolunda nəqliyyatın hərəkəti çətinləşibÖtən gecə İsmayıllı rayonuna yağan güclü qar Muğanlı-İsmayıllı yolunda nəqliyyatın hərəkətində müəyyən çətinliklər yaradıb.
Oxu.Az APA-ya istinadən xəbər verir ki, yola təxminən 10 santimetr hündürlüyündə düşən qar və dumanlı hava şəraiti gecə saatlarında İsmayıllı-Muğanlı dolaylarında hərəkət üçün təhlükəli vəziyyət yaradıb, mövsümə hazır olmayan bəzi minik avtomobilləri yolda qalıb.
Bu gün səhər saatlarında 9 saylı “İsmayıllı Yol İstismar” MMC-nin canlı qüvvəsi və ağır texnikaları əraziyə cəlb olunub, yollar qardan təmizlənib, nəqliyyatın hərəkəti bərpa olunub.
Hazırda İsmayıllı-Muğanlı yolunda nəqliyyatın hərəkəti bərpa olunsa da, mütəxəssislər bu gün axşam saatlarından başlayaraq yolun yenidən buz bağlayacağı və hərəkət üçün təhlükəli vəziyyət yaranacağı barədə xəbərdarlıq edir, sürücülərə alternativ yollardan istifadə etməyi məsləhət görürlər.
Qeyd edək ki, Ağsu aşırımına da qar yağıb, Şamaxı rayonu ərazisindəki dolaylar qar və buzdan təmizlənib.
A.M.
www.oxu.az
"
"Avtomobili çəkiclə əzilən yol polisi işdən çıxarılıbBakı Ağır Cinayətlər Məhkəməsində Yol Patrul Xidməti (YPX) avtomobilini çəkiclə əzən Şahin Bəylərovun cinayət işi üzrə məhkəmə prosesi davam etdirilib.
Oxu.Az APA-ya istinadən xəbər verir ki, hakim İradə Həsənzadənin sədrliyi ilə keçirilən prosesdə zərərçəkmiş Daxili İşlər Nazirliyinin Texniki Təchizat Baş İdarəsinin nümayəndəsi Kamran Əsgərli bildirib ki, hadisə nəticəsində yol polisinin avtomobilinə 10 min manata yaxın ziyan dəyib. O, dəymiş ziyanın ödənilməsini tələb edib.
Təqsirləndirilən Ş.Bəylərov isə dəymiş ziyanı yalnız azadlığa çıxdıqdan sonra ödəyəcəyini deyib.
Sonra şahid qismində polis kapitanı Elşad Novruzzadə ifadə verib. O bildirib ki, 2016-cı il fevralın 17-də təqsirləndirilən şəxs polis avtomobilini əzdiyi üçün bölməyə gətirilib və üzərindən narkotik maddə aşkar edilib.
Ş.Bəylərov isə buna etiraz edərək şahidin yalan ifadə verdiyini deyib.
Sonra hadisənin başvermə anının videogörüntüləri nümayiş olunub.
Ş.Bəylərov avtomobili idarə edən polis əməkdaşının hərəkətlərindən əsəbiləşdiyi üçün belə addım atdığını qeyd edib.
Zərərçəkmiş tərəfin nümayəndəsi K.Əsgərli isə bildirib ki, Ş.Bəylərovun avtomobilini əzdiyi polis əməkdaşı işindən azad edilib.
Sonra məhkəmə istintaqının tamamlanması barədə qərar qəbul edilib.
Qeyd edək ki, ötən il fevralın 18-də Daxili İşlər Nazirliyinin yaydığı məlumata görə, əvvəllər məhkum edilmiş Ş.Bəylərov Bakıda xidmət aparan “BMW” markalı 99-YP-423 dövlət qeydiyyat nişanlı YPX avtomobilinin alın şüşəsini, yan güzgülərini, mayak sistemini, yük və dam hissəsini, ön və arxa faralarını çəkiclə sındırıb.
Daha sonra Nərimanov Rayon Polis İdarəsinin 18-ci Polis Bölməsinin əməkdaşları tərəfindən saxlanılan şəxsin sərxoş halda olması müəyyənləşib. Ondan 302,477 qram heroin götürülüb. O, Cinayət Məcəlləsinin 186.1-ci (özgənin əmlakını qəsdən məhv etmə və ya zədələmə zərərçəkmiş şəxsə xeyli miqdarda ziyan vurmaqla törədildikdə), 221.3-cü (xuliqanlıq, silahdan və ya silah qismində istifadə edilən əşyaları tətbiq etməklə törədildikdə) və 234.4.3-cü (qanunsuz olaraq narkotik vasitələri saxlama, daşıma, göndərmə və ya satma, külli miqdarda törədildikdə) maddələri ilə ittiham olunur.
A.M.
www.oxu.az
"
"“Azəravtoyol” hava ilə bağlı sürücülərə müraciət edibAzərbaycanda dağlıq ərazilərə ötən axşam və gecə yağan qar nəticəsində hazırda avtomobil yollarında hər hansı bir problem müşahidə olunmur.
Oxu.Az Report-a istinadən xəbər verir ki, bunu “Azəravtoyol” ASC-nin mətbuat xidmətinin rəhbəri Anar Nəcəfov bildirib.
Onun sözlərinə görə, yollara cəlb olunmuş qartəmizləyən texnika və canlı qüvvə tərəfindən avtonəqliyyat vasitələrinin hərəkətində təhlükəsizlik və fasiləsizlik təmin olunub.
“Buna baxmayaraq, sürücülər də bu cür hava şəraitinə hazır olmalıdırlar. İdarə etdikləri avtonəqliyyat vasitəsi qış şinləri ilə təchiz olunmalı və texniki cəhətdən saz vəziyyətdə olmalıdır”, – deyə A.Nəcəfov qeyd edib.
A.M.
www.oxu.az
"
"Şirvanda avtomobil dirəyə çırpılıb: Ölən varŞirvanda baş verən avtoqəzada 66 yaşlı sürücü ölüb.
Oxu.Az APA-ya istinadən xəbər verir ki, ötən gecə H.Əliyev prospektində Şirvan sakini, 1951-ci il təvəllüdlü Musayev Allahqulu Mürşüd oğlunun idarə etdiyi “VAZ” markalı, 99 BV 132 dövlət nömrə nişanlı avtomobil yoldan çıxaraq dirəyə çırpılıb.
Nəticədə müxtəlif dərəcəli bədən xəsarətləri alan sürücü Şirvan şəhər xəstəxanasına çatdırılıb. Bir müddət sonra sürücü aldığı xəsarətlərdən ölüb.
Faktla bağlı araşdırma aparılır.
A.M.
www.oxu.az
"
"Zaqatalada avtomobil piyadanı vuraraq öldürübZaqatalada ölümlə nəticələnən yol qəzası baş verib.
Oxu.Az-ın APA-ya istinadla məlumatına görə, hadisə yanvarın 22-i axşam saat 19 radələrində rayonun Əliabad qəsəbəsi ərazisində baş verib.
Əliabad qəsəbə sakini, Samiq Mahma oğlu Muradov idarə etdiyi “VAZ 21074” markalı avtomobillə hərəkətdə olarkən yolu sərxoş halda keçmək istəyən piyada 1955-ci il təvəllüdlü Ramiz Ağabala oğlu Ağaməmmədovu vurub. R.Ağaməmmədov aldığı ağır bədən xəsarətlərindən hadisə yerində ölüb.
Faktla bağlı Zaqatala rayon polis şöbəsində araşdırma aparılır. 
A.S.
www.oxu.az
"
"Bakıda ağır qəza: 4 uşaq xəstəxanalıq olduBakıda uşaqların xəsarət alması ilə nəticələnən yol qəzası baş verib.
Oxu.Az Lent.az-a istinadən xəbər verir ki, Əhəd Yaqubov küçəsində, Su İdmanı sarayı yaxınlığında Qədimov Seyidağa Vahid oğlunun idarə etdiyi, 10 OP 700 dövlət nömrə nişanlı “Toyota Prado” ilə Bağırova Elnarə Arif qızının idarə etdiyi, 90 PQ 764 nömrəli “Changan” toqquşub.
Nəticədə S.Qədimovun 7 yaşlı oğlu Əli və 8 yalı qızı Leyla, həmçinin E.Bağırovanın sərnişinləri: 2004-cü ildə anadan olmuş Bağırova Afət Rahim qızı və 2013-cü il təvəllüdlü Qarayev Sübhan Elvin oğlu müxtəlif dərəcəli xəsarətlər alıb.
Onlar Kliniki Tibbi Mərkəzə yerləşdirilib.
Araşdırma aparılır.
A.M.
www.oxu.az
"
"Sürücünü öldürüb avtomobilini qaçıran şəxs Gürcüstana gedərkən tutulubBir neçə gün öncə Şəmkirdə sürücünü öldürüb avtomobilini qaçıran şəxs ölkəni tərk etmək istəyərkən saxlanılıb.
Oxu.Az xəbər verir ki, Şəmkir rayon Polis şöbəsindən Report-a verilən məlumata görə, yanvarın 17-də Şəmkir rayonunun Seyfəli kəndi ərazisində Gəncə şəhər sakini, 1958-ci il təvəllüdlü sürücü Babayev Namiq Əli oğlunu bıçaqlayaraq ona məxsus avtomobili qaçıran Şəmkir rayon Seyfəli kənd sakini, 1996-cı il təvəllüdlü Eşqin Murtuzov Gürcüstana keçmək istəyərkən “Sınıq Körpü” Gömrük Məntəqəsində saxlanılıb.
E.Murtuzovun bıçaqladığı şəxs 2 gün əvvəl yerləşdirildiyi xəstəxanada ölüb.
Qaçırılan “VAZ-2107” markalı avtomobil Şəmkir rayon Seyfəli kənd sakini, maşın ustası Kamal Kərimovda aşkarlanıb. Polisə ifadə verən K.Kərimov isə avtomobili həmkəndlisi Eşqin Murtuzovan aldığını bildirib.
Faktla bağlı Şəmkir Rayon Prokurorluğunda Cinayət Məcəlləsinin müvafiq maddələri ilə cinayət işi açılıb, araşdırma davam etdirilir.
A.M.
www.oxu.az
"
"Bakıda drift: Avtomobil tozu dumana qatdı – VİDEOBakıda ilk dəfə avtomobillərin leqal drifti təşkil olunub.
Oxu.Az baku.ws-ə istinadən xəbər verir ki, qapalı ərazidə baş tutan avtoşouya maraq da az deyil.
Avtomobil həvəskarlarının diqqətini çəkən şounun videosu sosial şəbəkələrdə yayılıb.
Görüntülərdə “BMW” markalı avtomobilin necə manevr etdiyi görünür. Böyük ustalıqla drift edən sürücü tozu dumana qatır.
Həmin görüntüləri təqdim edirik:

A.M.
www.oxu.az
"
"Bakıda yarım milyonluq avtomobil satışa çıxarıldı – FOTOBakıda qiyməti 499 min manata maşın satışa çıxarılıb.
Oxu.Az baku.ws-ə istinadən xəbər verir ki, 2014-cü il istehsahsalı olan avtomobilin fotoları avtomobil satışı həyata keçirən saytlarından birində yerləşdirilib.
Avtomobilin markası Rolls-Royce, modeli isə Ghostdur. Yürüşü 5 min km olan avtomobilin mühərrikinin həcmi 6,5 litrdir. Mühərrikin gücü isə 650 at gücüdür.
Avtomobilin fotolarını təqdim edirik:

















A.M.
www.oxu.az
"
"Bakıda nonsens! Boş əraziyə parkomat qoyuldu – FOTOBakıda boş ərazidə parkomat quraşdırılıb.
Oxu.Az baku.ws-ə istinadən xəbər verir ki, bu barədə sosial şəbəkə istifadəçiləri məlumat yayıb.
Bildirilib ki, parkomat “Azure Business” mərkəzinin önündə boş sahədə quraşdılıb. İstifadəçilərin yazdığına görə, həmin sahə Ağ Şəhər bulvarına bitişikdir.
İstifadəçilərin sözlərinə görə, naməlum şəxslər bu ərazidə çoxlu sayda avtomobilin park edildiyini görüb və çox gecikmədən sahəyə parkomat qoymağa qərar veriblər. Baş verənlərə etirazını bildirən istifadəçi hər kəsdən, xüsusən də “Azure Business” mərkəzində çalışanlardan məsələyə etirazını bildirməsini istəyib.

















A.M.
www.oxu.az
"
"Bakıda avtomobil iki piyadanı vuraraq öldürüb Bakıda piyadaların vurulması ilə nəticələnən yol qəzaları baş verib.
Daxili İşlər Nazirliyinin mətbuat xidmətindən Oxu.Az-a verilən məlumata görə, yanvarın 20-də saat 19 radələrində Xəzər rayonunun Qala qəsəbəsində Bakı şəhər sakini Ədalət Abdullayev idarə etdiyi “Toyota” markalı avtomobillə yolu keçən qəsəbə sakini Əsmər Əliyevanı vurub, nəticədə piyada hadisə yerində ölüb.    
Digər hadisə elə həmin gün Sabunçu rayonunun Ramana qəsəbəsində baş verib.
Bakı şəhər sakini Namiq Ələsgərov idarə etdiyi “Renault” markalı avtomobillə yolu keçən qəsəbə sakini Şəfa Səmədovanı vurub, piyada hadisə yerində ölüb.
A.S.
www.oxu.az
"
"İmişlidə yol qəzasında bir nəfər ölübİmişlidə rayonunda ağır yol-nəqliyyat hadisəsi baş verib.
Oxu.Az-ın APA-ya istinadən məlumatına görə, rayon mərkəzində “VAZ” markalı, “15 BB 387” dövlət nömrə nişanlı avtomobillə İmişli sakini, 1957-ci il təvəllüdlü Cəbrayılov Əbülfət İsməli oğlunun idarə etdiyi “DAEWO” markalı, “30 BH 109” dövlət nömrə nişanlı avtomobil toqquşub.
Qəza nəticəsində “VAZ” markalı avtomobildə olan sərnişin, ağır bədən xəsarətləri alan 1932-ci il təvəllüdlü Şahbazov Nəriman Sədi oğlu hadisə yerində ölüb.
Faktla bağlı İmişli rayon Polis Şöbəsində araşdırma aparılır.
S.B.
www.oxu.az
"
"Bakıda avtomobil piyadanı vuraraq öldürübBakıda ölümlə nəticələnən yol-nəqliyyat hadisəsi baş verib.
Oxu.Az-ın DİN-in saytına istinadən verdiyi məlumata görə, hadisə bu gün gecə saatlarında Nərimanov rayonunun Ziya Bünyadov prospektində qeydə alınıb.
Masallı rayon sakini Ceyhun Əliyev idarə etdiyi “VAZ-2106” markalı avtomobillə yolu keçən Ağdam rayon sakini Oqtay Gülmalıyevi vurub və nəticədə piyada hadisə yerində ölüb.
Nərimanov RPİ tərəfindən araşdırma aparılır.
S.B.
www.oxu.az
"
"Bakıda gənc qız son anda ölümdən xilas oldu – VİDEOGörüntülər Heydər Əliyev prospektində qeydə alınıb.Bakıda gənc qız son anda ölümdən xilas olub.
Oxu.Az baku.ws-ə istinadən xəbər verir ki, piyada keçidi olmayan və sürət həddi yüksək magistral yola çıxan qız tələsik qarşı tərəfə keçməyə çalışıb.
Görüntülər Heydər Əliyev prospektində qeydə alınıb. Avtomobili ilə normal qaydada idarə edən sürücü qəfil qarşısına piyadanın çıxdığını görüb. Sürücünün sayıqlığı nəticəsində baş verə biləcək qəzanın qarşısı alınıb. Ancaq maraqlısı ondadır ki, piyada avtomobilin varlığından belə xəbərsiz yoluna davam edib.
Görüntülər sosial şəbəkələrdə yayıldıqdan sonra insanlar piyadanı tənqid edib.

A.M.
www.oxu.az
"
"Sinqapur ilk hiperkarını hazırlayır – VİDEO Sinqapurda yerləşən “Vanda Electrics” şirkəti “Dendrobium” adlı hiperkarın tizerlərini dərc etmişdir. “Williams F1” komandasının da daxil olduğu “Williams Group” qrupunun tərkib hissəsi olan “Williams Advanced Engineering” firması ilə birlikdə hazırlanan avtomobil “formula” texnologiyalarını əldə edəcək.
Oxu.Az autograph.az-a istinadən xəbər verir ki, istehsalçı avtomobili Sinqapurun tarixində olan ilk hiperkar adlandırır. 
Yeni avtomobil haqqında məlumat gizli saxlanılsa da, “Vanda Dendrobium” hiperkarının konsept olaraq martda keçiriləcək Cenevrə avtosalonunda nümayiş etdiriləcəyi bildirilmişdir.
Avtomobil Şotlandiyadan olan “Bridge of Weir Leather” şirkətinin məhsulu olan dəri və karbonla tərtib edilmiş iki nəfərlik salona malik olacaqdır. Hiperkarın kompozit materiallardan istifadə edilərək hazırlanan konstruksiyasına, aerodinamikasına və elektrik güc aqreqatına görə “Williams Advanced Engineering” firması cavabdehlik daşıyır.
Əvvəllər “Vanda Electrics” hiperkarın renderlərini dərc etsə də, sonuncu tizer konseptin tamamilə başqa görünüşə malik olacağından xəbər verir. İki variantı bənzər edən yalnız mürəkkəb aerodinamik elementlərin olmasıdır. Ehtimallara görə, hiperkar 1500 at qüvvəsi gücü olan elektrik mühərriki və 100 kilovat-saatlıq batareyalar dəsti ilə təchiz ediləcək. Avtomobilin 60 mil/saat (96 km/saat) həddini 2,6 saniyəyə toplayacağı ehtimal edilir. Onun maksimal sürətinin 400 km/saat, yürüş ehtiyatının isə 400 kilometr olacağı bildirilmişdir.

S.S.
www.oxu.az
"
"İttiham olunan şəxs: Qəzanın şahidi oldum, polis məni qandalladı – FOTO + VİDEO“Avtomobili idarə etdiyim zaman məni sağdan yüksək sürətlə bir nəqliyyat vasitəsi ötmək istədi və bu zaman arxasını qaçırdaraq qəza törətdi. Bunu görüb saxladım və düşüb yaralılara kömək etdim, təcili tibbi yardım çağırdım. Axşam evimdən məni qandalla polis bölməsinə apardılar. İzahat alıb, sonradan sərbəst buraxdılar. 4 ay sonra yenidən bölməyə çağırılanda məlum oldu ki, qəzanı törətməkdə ittiham olunuram”.
Oxu.Az Qafqazinfo-ya istinadən xəbər verir ki, bunu 2015-ci ilin yayında Masazırda, Duzlu gölün yaxınlığında baş vermiş ağır yol-nəqliyyat hadisəsi zamanı şahid olduğunu bildirən 1990-cı il təvəllüdlü Məmmədov Əzizbala Hənifə oğlu deyib.
O, baş vermiş qəzada təqsirli bilinir və onu 5 ildən 8 ilə kimi azadlıqdan məhrum edilmə cəzası gözləyir. Lakin M.Əzizbala qəzanın əsl səbəbkarı 1964-cü il təvəllüdlü Hüseynova Səadət Orucəli qızının olduğunu deyir.
Ə.Məmmədov qəzada təqsirinin olmadığını, eyni zamanda qəza baş verəndən sonra hadisə yerində qaldığını sübut edən kifayət qədər dəlillərinin mövcud olduğunu, lakin polis və prokurorluğun əldə olan dəlillərinin işin gedişatına təsir etmədiyini deyir.
Onun vəkili İlqar Əliyev bildirib ki, istintaq işinin içində olan videogörüntüdən də açıq-aydın görünür ki, qəza baş verən an ittiham edilən şəxsin idarə etdiyi “KİA” markalı avtomobil onu ötmək istəyən “Nissan”dan öndədir. Görüntü “Nissan”nın ön şüşəsinə bərkidilmiş “videoregistrator”dan götürülüb və qəzanın başvermə anında “KİA”-nın görüntüdə olması onun öndə olmasını sübut edir.
“Bundan əlavə, qəza iyul ayının 9-da baş verib. İstintaq beş aydan sonra icraatı təqsirli şəxsin müəyyən olunmaması səbəbindən dayandırılıb. Amma sonra müstəntiq bir günün içərisində (14 noyabr) Əzizbalanı təqsirli şəxs hesab edib, həm onu cinayət işinin bütün materialları ilə tanış edib, həm də prosesi sonlandırıb, məhkəməyə göndərib”.
Şikayətçi bildirir ki, istintaqı aparan Abşeron RPİ-nin İstintaq şöbəsinin baş müstəntiqi, polis mayoru Ayaz Kazımov məhkəmə dindirilməsi zamanı videogörüntünün olmasına baxmayaraq, belə hallarda sürət ölçmə mexanizminin, ümumiyyətlə, mövcud olmadığını və qəza iştirakçısı olan nəqliyyat vasitələrinin sürətlərini onları idarə edənlərin ifadəsi əsasında yazdığını bildirib.
Əzizbalanın digər vəkili Ramin Əliyev müdafiə etdiyi şəxsin qəzadan sonra hadisə yerindən qaçmaqda ittiham edildiyini deyir: “Halbuki bunu heç kəs sübut edə bilmir, yolun sonunda olan kameralara baxılmayıb, baxılsa, “KİA”-nın oradan nə vaxt keçdiyi bilinərdi”.
Vəkillər müdafiə etdikləri şəxsə qarşı irəli sürülən ittihamın heç bir əsasının olmadığını iddia edirlər.
Təqdim etdiyimiz videoyazıda adıkeçən Hüseynova Səadət Orucəli qızının avtomobilindən çəkilib.









A.M.
www.oxu.az
"
"Bakıda sürücüləri çaş-baş salan yol nişanları – VİDEOPaytaxtda hərəkətin ən intensiv olduğu küçələrdən birində qoyulan yol nişanları sürücüləri çaş-baş salır. Belə ki, nişanlardan biri yalnız düzünə, qarşıdakı nişan isə hər iki istiqamətdə hərəkətin mümkün olduğunu göstərir.
Oxu.Az Xəzər TV-yə istinadən xəbər verir ki, bu isə sürücülərin tez-tez cərimələnməsi ilə nəticələnir.
Söhbət Xutor dairəsi ilə Qələbə dairəsini birləşdirən Salamzadə küçəsindən gedir.
Sürücülər bu yolda polislə tez-tez anlaşmazlıqlar yaşandığını, işarənin isə ümumiyyətlə, yanlış olduğunu deyirlər.
Yol hərəkəti üzrə ekspert Ərşad Hüseynov düzünə hərəkət nişanının yalnış yerdə qoyulduğunu, sürücülərin də elə buna görə çaş-baş qaldığını deyir. Onun sözlərinə görə, yol nişanları Azərbaycan qanunvericiliyinə görə, yolun hərəkət hissəsinin sağ tərəfində qoyulmalıdı, sol tərəfdə isə ancaq təkrar xarakterli olmalıdır.
Ekspert nişanın sağ tərəfdəki səkiyə keçirilməsi və asfalt üzərinə oxlar çəkilməsi ilə problemi aradan qaldırmağın mümkün olduğunu deyir.
Məsələ ilə bağlı Bakı Şəhər Dövlət Yol Polisi İdarəsinin sözçüsü Vaqif Əsədov isə bildirib ki, həmin əraziyə baxış keçiriləcək. Əgər nişanlar arasında ziddiyyət müəyyən edilsə, biri ləğv olunacaq.

A.M.
www.oxu.az
"
"Bakıda polis avtomobili piyadanı vurubBu gün Bakıda piyadanın ölümü ilə nəticələnən yol-nəqliyyat hadisəsi baş verib.
Oxu.Az-ın məlumatına görə, Sabunçu Rayon Polis İdarəsindən (RPİ) APA-ya bildirilib ki, Çevik Polis Alayına məxsus “Fiat Doblo” markalı avtomobil yolu keçən piyada Telman Hacıyevi vurub. Nəticədə piyada aldığı xəsarətdən hadisə yerində ölüb.
Faktla bağlı RPİ-də araşdırma aparılır.
A.M.
www.oxu.az
"
"Sabah bağlanacaq yollar – SİYAHIYanvarın 20-də paytaxtın bəzi küçə və prospektində avtomobillərin hərəkəti məhdudlaşdırılacaq.
Oxu.Az xəbər verir ki, bu barədə Trend-ə Daxili İşlər Nazirliyi (DİN) Bakı şəhər Baş Polis İdarəsi Dövlət Yol Polisi İdarəsindən məlumat verilib.
Məlumatda bildirilir ki, 20 Yanvar faciəsinin ildönümü ilə əlaqədar yanvarın 20-də səhər saat 08:00-dan etibarən Mikayıl Müşfiq küçəsi və Hüseyn Cavid prospektinin kəsişməsindən, Mikayıl Müşfiq dairəsi ilə Mətbuat prospektinin kəsişməsindən, Mehdi Hüseyn küçəsi, Teleteatr binasının qarşısından, İzzət Nəbiyev, Abbasqulu Abbaszadə küçələrinin kəsişməsindən, yəni, Milli Məclisin inzibati binasının arxa hissəsindən Parlament prospekti - Şəhidlər xiyabanı istiqamətinə bütün nəqliyyat vasitələrinin hərəkəti məhdudlaşdırılaraq istiqamət dəyişdiriləcək. Həmin küçələrdə avtomobillərin hərəkətinin məhdudlaşdırılması Şəhidlər Xiyabanında ziyarət mərasimi başa çatana qədər davam edəcək.
Dövlət Yol Polisi İdarəsi sürücülərdən xahiş edir ki, bu istiqamətdə şəxsi nəqliyyat vasitələrindən mümkün qədər az istifadə etsinlər, ictimai nəqliyyatdan istifadəyə üstünlük versinlər.
A.M.
www.oxu.az
"
"Avtomobili olmayan şəxsə radar cəriməsi gəldi – VİDEOCəlilabad rayonunda avtomobili və ümumiyyətlə sürücülük vəsiqəsi olmayan gəncdən 10 manat radar cəriməsinin ödənilməsi tələb olunur.
Oxu.Az Xezerxeber.az-a istinadən məlumat verir ki, maraqlı hadisə Təklə kənd sakini Ceyhun İbişovun başına gəlib. 
Bir müddət əvvəl onun ünvanına gələn məktubda qeyd edilir ki, paytaxtın Moskva prospektində minik avtomobili ilə sürət limitinin saatda 60 km olduğu ərazidə nəqliyyat vasitəsini saatda 72 km sürətlə idarə edib.
Ceyhun İbişov isə indiyə kimi heç bir avtomobili olmadığını deyir. 
Məsələ ilə bağlı Cəlilabad Rayon Polis Şöbəsinə müraciət ediləndə məlum olub ki, həmin avtomobil Rəsulova Səltənət adlı xanımın adınadır. Lakin avtomobilin idarə edilməsi üçün Ceyhun İbişovun adına bir illik etibarnamə verilib.
Baş Dövlət Yol Polis İdarəsi hadisəni araşdırır.

S.B.
www.oxu.az
"
"Sürücülərin nəzərinə: “Beşmərtəbə”dəki yeni yol zolağı artıq daimi olduYasamal rayonunda “Beşmərtəbə” adlanan dairədən Azərbaycan prospekti ilə avtomobillərin hərəkəti üçün yeni yaradılmış zolaq bir neçə gün keçirilən xronometraj nəticəsində daimi istifadəyə verilib.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov deyib.
V.Əsədov bildirib ki, “Beşmərtəbə” dairəsinə Azərbaycan prospekti ilə yaxınlaşarkən sonuncu edilən dəyişiklik qüvvəsində qalıb:
“Həmin ərazidə təhlükəsizliyin təmin edilməsi, eyni zamanda keçmə növbəliyini təmin etmək, həmçinin yol qəzalarının qarşısını almaq və süni sıxlığın aradan qaldırılması üçün “Qoşa Qala” qapısından, Sabir adına bağdan, Daxili İşlər Nazirliyinin inzibati binası yanından və Mərkəzi Univermaq tərəfdən Azərbaycan prospekti ilə yaxınlaşan avtomobil sürücüləri üçün kütləvi hərəkətə yaxınlaşarkən 5 zolaq ayrıldı”.
V.Əsədov vurğulayıb ki, əvvəl “Beşmərtəbə” dairəsində nişan qoyulmuşdu, 3 hərəkət zolağı olduğu üçün sıxlıq yaşanırdı:
“İndi nişanlar götürüldü, avtomobil dairəvi hərəkətə daxil olarkən mütləq dairəvi hərəkətdə olan nəqliyyat vasitələrini buraxmalıdır. Burada əsasən günün pik saatlarında süni sıxlıq yaşanırdı. Yəni səhərlər Azərbaycan prospektindən “Beşmərtəbə” dairəsi kimi tanınan əraziyə, günün qaranlıq vaxtlarında isə Nizami metrostansiyası tərəfdən Cəfər Cabbarlı küçəsi ilə gələn avtomobillərin hərəkətində problem yaşanırdı. “Beşmərtəbə” dairəsi kimi tanınan ərazidəki təhlükəsizlik zolağından iki hərəkət zolağı Azərbaycan prospekti ilə hərəkət edən sürücülər üçün ayrıldı və bu ayrılmış zolaq üzrə dairəvi şəkildə istifadə edənlər sərbəst və fasiləsiz hərəkət edə biləcəklər”.
A.M.
www.oxu.az
"
"Astarada baş verən ağır qəzanın görüntüləri yayılıb – FOTOAstara rayonunda baş verən ağır yol-nəqliyyat hadisəsinin görüntüləri yayılıb.
Oxu.Az Report-a istinadən, rayonun Kijəbə qəsəbəsində bir nəfərin ölümü, dörd nəfərin isə yaralanması ilə nəticələnən yol qəzasının görüntülərini təqdim edir.
Xatırladaq ki, “VAZ-21011” markalı avtomobil yoldan çıxaraq beton maneəyə çırpılıb.
Hadisə nəticəsində bir nəfər – 1988-ci il təvəllüdlü Yusif Mirəli oğlu Məmmədov ağır vəziyyətdə Lənkəran Rayon Mərkəzi Xəstəxanasına (RMX) yerləşdirilib. Xəstəxanada əməliyyat olunan Y.Məmmədov orada ölüb.
Hadisə zamanı xəsarət alan 2014-cü il təvəllüdlü Afət Eldost qızı İbrahimli Astara Rayon Mərkəzi Xəstəxanasında (RMX) kliniki ölüm keçirsə də həkimlərin səyi nəticəsində sağ qalıb. O, sonradan Lənkəran RMX-nın Reanimasiya şöbəsinə yerləşdirilib, vəziyyəti ağır olaraq qalır.
Digər yaralılar - 1990-cı il təvəllüdlü Bəylər Amid oğlu İbrahimov, 1992-ci il təvəllüdlü Eldost Amid oğlu İbrahimov, 1992-ci il təvəllüdlü Nahidə Tahir qızı Sultanova Astara RMX-a yerləşdirilib, vəziyyətləri orta-ağırdır.
Faktla bağlı araşdırmalara başlanılıb.














A.M.
www.oxu.az
"
"Bu gecədən Bakının şimal girişi bağlanacaqBu gecədən Bakı şəhərinə şimaldan əsas giriş bağlanacaq. Sumqayıt-Abşeron istiqamətindən Bakının 20 Yanvar dairəsi istiqaməti üzrə avtomobillərin hərəkəti məhdudlaşdırılacaq.
Oxu.Az Report-a istinadən xəbər verir ki, bunu Bakı Şəhər Dövlət Yol Polisi İdarəsinin ictimaiyyətlə əlaqələr şöbəsinin rəisi Vaqif Əsədov bildirib.
“18-19 yanvar tarixlərində gecə saat 1-dən 3-ə qədər “Şamaxinka” adlanan ərazi istiqamətində avtomobilərin hərəkətinə məhdudiyyət qoyulacaq. Belə ki, bu istiqamətdə yolun genişləndirilməsi nəzərdə tutulub. Həmin ərazidə olan yüksəkgərginlikli işıq dirəyinin yerinin dəyişdirilməsi və həmçinin həmin ərazidə yolun 4 zolaqlı edilməsi məqsədilə bu proses davam edəcək. Şəhərdaxili “Şamaxina” istiqamətində həkərət edənlər yalnız 3-cü kənar dairəvi yolla hərəkət edərək, istənilən istiqamət üzrə hərəkətlərini davam edə bilərlər”, – deyə V.Əsədov qeyd edib.
A.M.
www.oxu.az
"
"“Rolls Roys” Azərbaycanda kimə rüşvət verib? – QALMAQALAvtomobil istehsalında dünya brendi olan “Rolls Roys” şirkətinin Azərbaycanda hökumət rəsmilərinə rüşvət verdiyi üzə çıxıb.
Oxu.Az Qafqazinfo-ya istinadən xəbər verir ki, ABŞ-ın Ədliyyə Nazirliyinin verdiyi açıqlamada qeyd edilir ki, şirkət Çin, Tailand, Braziliya, Hindistan, Rusiya, Qazaxıstan, Azərbaycan, Anqola, Malaziya, Nigeriya və İraqın hökumət rəsmilərinə rüşvət verib.
Məlumata görə, bu, ABŞ, İngiltərə və Braziliyanın korrupsiyaya qarşı mübarizə qüvvələrinin birgə əməkdaşlığı ilə aparılan istintaqlar zamanı aydın olub. Məlum olub ki, şirkət 2000-2013-cü illər ərzində xarici hökumət rəsmilərinə dövlət tenderlərini udmaq qarşılığında 35 milyon dollar rüşvət verib.
Bildirilir ki, ittihamları qəbul edən “Rolls Roys” ABŞ, İngiltərə və Braziliya hökumətlərinə bütövlükdə 800 milyon dollar pul cəzası ödəməlidir.
A.M.
www.oxu.az
"
"Sürücülər bir-birinə təhlükə yaradır – VİDEOBakının Qaradağ rayonu ərazisində sürücülər avtomobilləri elə saxlayırlar ki, başqalarına problem və hətta təhlükəli vəziyyət yaradırlar.
Oxu.Az Avtosfer.az-a istinadən xəbər verir ki, söhbət Bakı-Ələt-Qazax-Gürcüstan Respublikası ilə dövlət sərhədi avtomobil yolunun 29-cu kilometrliyində (yaşayış məntəqəsindən kənar hissədə) yerləşən (sağda) mağazalardan gedir. Burada yola 3.27 nişanı qoyulub və bununla da dayanma-durma qadağan edilib. Ancaq sürücülər yolun hərəkət hissəsində dayanma-durma qaydalarını pozaraq digər hərəkət iştirakçılarına maneə yaradırlar. Əməkdaşımız bu barədə dəfələrlə əraziyə nəzarət edən Baş DYPİ-nin Yol Patrul Xidməti Alayının 6-cı tağımına müraciət etsə də bildirilib ki, həmin ərazidə duranlar mağazadan alış-veriş edirlər, kasıb adamlardır, onlara cərimə yazmaq düzgün deyil.
Hətta 6-cı tağıma aid 99-YP-847 nömrə nişanlı patrul avtomobilindəki inspektorlar bildirib ki, bura onların ərazisi deyil, başqa naryad nəzarət edir.
Həmin yoldan istifadə edən sürücülərdən biri bildirib ki, hər gün o yoldan keçir və hər dəfə də onun hərəkətinə maneçilik yaranır: “Kimsə mağazadan nəsə alacaqsa, mən ona görə əziyyət çəkməliyəm? Mən adi vətəndaş olaraq daim qayda pozuntularını çəkib BDYPİ-nə göndərərək sürücülərin məsuliyyətə cəlb olunmasında vətəndaşlıq mövqeyi göstərirəm, amma 6-cı tağım buna göz yumaraq sürücülərə cərimə yazılmağını düzgün saymır. Heç bir qanunda göstərilməyib ki, “sürücü imkansız olarsa, qayda poza bilər”. Belə bir ifadə yoxdur. Buradan da görünür ki, onlar qayda pozuntularının artmasına göz yumurlar. Belə xidmətlə, belə sürücülük mədəniyyəti ilə, belə təfəkkürlə biz heç vaxt inkişaf etməyəcəyik”.

A.M.
www.oxu.az
"
"Bakıda müəmma: Avtomobili park etmək həm olar, həm də olmaz – FOTOBakıda yol hərəkətinin təşkili ilə bağlı daha bir müəmmalı fakt ortaya çıxıb.
Oxu.Az Avtosfer.az-a istinadən xəbər verir ki, fotodan da göründüyü kimi, Dilarə Əliyeva küçəsində qoyulan yol nişanları arasında ziddiyət var.
Belə ki, nişanlardan biri burada dayanma-durmanı qadağan edir. Digəri isə burada avtomobillərin səkiyə paralel şəkildə park edilməsinə icazə verir.
Məsələ ilə bağlı Bakı şəhər Dövlət Yol Polisi İdarəsinə müraciət ediləndən sonra dərhal araşdırma aparılıb. 
Məlum olub ki, orada dayanma-durmanı qadağan edən nişan çoxdan var. Lakin Bakı Şəhər İcra Hakimiyyətinin Xüsusi Təyinatlı Avtonəqliyyat İdarəsinin əməkdaşları qanunsuz olaraq parklanmaya icazə verən nişan da quraşdırıblar. Ərazidə parkomat olmadığı üçün nişanın ora nə məqsədlə qoyulduğu məlum deyil. 
DYP əməkdaşları parklanma nişanını oradan götürüblər.








A.M.
www.oxu.az
"
"Bakıda Rusiya səfirliyinin avtomobili qaydaları belə pozdu – FOTOBu gün səhər saat 11:33 radələrində Səbail rayonu, Bayıl qəsəbəsi ərazisində Rusiyanın ölkəmizdəki səfirliyinin əməkdaşı yol hərəkəti qaydalarını kobud şəkildə pozub.
Oxu.Az xəbər verir ki, avtomobilin görüntüləri Avtosfer.az-a daxil olub.
Məlumata görə, “004 T 015” dövlət nömrə nişanlı avtomobil Rusiya Federasiyasının Azərbaycandakı səfirliyinə məxsusdur.
Avtomobil Neftçi Qurban küçəsində dayanma-durmanın qadağan olunduğu ərazidə park edilib. Düzdür, burada başqa avtomobillər də qayda pozaraq park edilib. Lakin onlar, heç olmasa, nəqliyyat vasitələrini səkiyə paralel saxlayaraq yolu kəsməyiblər. Səfirliyə məxsus olan bu iri avtomobil isə səkiyə perpendikulyar şəkildə saxlanılıb.
Fotolardan da göründüyü kimi, yolun əks tərəfində avtobus dayanacağı var. Səfirlik avtomobilinin bu şəkildə dayanması və dayanacaqda avtobusun olması nəticəsində yolda hərəkət məhdudlaşıb.
Avtosfer.az-ın apardığı kiçik araşdırma nəticəsində məlum olub ki, fotoda gördüyünüz bu avtomobilin 21 MMX protokolu var.

















A.M.
www.oxu.az
"
"Qalmaqallı polis mayorundan daha bir şikayət: Məndən 500 manat istədiŞirvan sakini Vasif Novruzov sosial şəbəkələrdə yayılmış görüntülərlə gündəmə gələn Şirvan Yol Polis Şöbəsinin əməkdaşı, polis mayoru Məmmədsadıq Nağıyevdən şikayətçidir. 
O, Oxu.Az-a bildirib ki, ötən il dekabrın 12-də Şirvan şəhəri, Heydər Əliyev prospektində yol polisləri tərəfindən saxlanılıb. 
Dediyinə görə, polis mayoru M.Nağıyev onun avtomobili içkili vəziyyətdə idarə etdiyini bildirib və rüşvət tələb edib:
“Yüngül içkili idim, bəli, etiraf edirəm ki, gərək içkili sükan arxasına əyləşməyəydim. Ancaq İnzibati Xətalar Məcəlləsində (İXM) bunun cəzası yazılıb. Mən də təklif etdim ki, cəzası nədir, yazsınlar. Dedi, “sənə cəza, nəyimə lazımdır? Get 500 manat gətir, sən sağ, mən salamat”.
Dedim ki, “dövlətin xəzinəsi onsuz da boşdur, pulu sənin cibinə niyə qoyum ki?! Cəriməsi nədir, yaz, aparım, dövlət nəfinə keçirim”. Bir az sözləşdik, əsəbiləşdi, söyüş söydü, dedi, “səni sutkaya atdıracam, mələdəcəm”.
Məhkəmə keçirildi. İkinci məhkəmədə isə polisə məhəl qoymamaqda ittiham olundum. Bu artıq mənə atılan böhtan idi. Hakimə bildirdim ki, Nazirlər Kabinetinin qərarı var ki, yol polis əməkdaşları vətəndaşa yaxınlaşanda xüsusi səsyazan qurğunu işə salmalıdırlar. Həmin qurğunu gətirsin, dinləyək, görək, kim kimə söyüb, kim kimi təhqir edib. 
Üstəlik, məni saxladıqları küçədə “Dəniz” marketin müşahidə kamerası var, yaddaşına baxış keçirilsin. Hakim də Məmmədsadıq Nağıyevdən həmin səsyazan qurğunu məhkəməyə gətirib-gətirməməsini soruşdu. Dedi, ”yadımdan çıxıb, avtomobildə qalıb, sabah gətirərəm”. Məhkəmə növbəti günə təxirə düşdü. 
Məhkəməyə yol polisləri gəlmədi və səsyazan qurğu da təqdim olunmadı. Hakim məni 200 manat cərimələdi. Məmmədsadıq Nağıyevin əlindən rayonda hamı bezib. Sürücülərdən rüşvət tələb edir, verməyəndə isə bu şəkildə cəzalandırır”.
V.Novruzov M.Nağıyevin əməlləri ilə bağlı Daxili İşlər Nazirliyinə müraciət etdiyini də qeyd edib.
Xatırladaq ki, daha öncə Məmmədsadıq Nağıyev bildirib ki, ona digər vətəndaşla kobud davrandığına görə Dövlət Yol Polisi tərəfindən şiddətli töhmət verilib.
E.Ə.
www.oxu.az
"
"Azərbaycana avtomobil idxalında 5 dəfəyə yaxın – AZALMA2016-cı ildə Azərbaycana cəmi 5 min 746 ədəd avtomobil idxal olunub. 
Oxu.Az Dövlət Gömrük Komitəsinə istinadən xəbər verir ki, bu, 2015-ci illə müqayisədə 4,7 dəfə və ya 78,54% azdır.
Ötən il 4 min 991 ədəd minik avtomobili, 96 ədəd avtobus, 571 ədəd yük avtomobili, 88 ədəd xüsusi təyinatlı nəqliyyat vasitəsi idxal olunub.
Qeyd edək ki, 2015-ci ildə Azərbaycana 26 min 785 ədəd avtomobil idxal olunmuşdu.
U.A.
www.oxu.az
"
"“Şamaxinka” istiqamətində nəqliyyatın hərəkəti tam məhdudlaşdırılır – FOTOBakının Moskva prospektində nəqliyyat vasitələrinin hərəkəti məhdudlaşdırılacaq.
Oxu.Az xəbər verir ki, “Azəravtoyol” ASC-dən APA-ya verilən məlumata görə, aparılacaq təmir işləri və yüksək gərginlikli elektrik xətlərinin dəyişdirilməsi ilə əlaqədar olaraq, 18 və 19 yanvar tarixlərində gecə saat 01:00-dan 03:00-a qədər Moskva prospektində nəqliyyat vasitələrinin hərəkətinə tam məhdudiyyət tətbiq ediləcək.
“Məhdudlaşdırma həm əsas yolda (tunel), həm də köməkçi yollarda (“Şamaxinka”) tətbiq ediləcək. Aparılacaq qısa müddətlik təmir işləri zamanı sürücülər alternativ olaraq “Bakı Dairəvi-1” avtomobil yolundan və ya Biləcəri qəsəbəsinin əsas yolundan istifadə edərək şəhərə daxil ola bilərlər”, – deyə məlumatda bildirilir.



A.M.
www.oxu.az
"
"Şirvanda vətəndaşı təhqir edən polis mayoru ilə bağlı – AÇIQLAMA + VİDEOŞirvan şəhərində Dövlət Yol Polisi mayorunun vətəndaşı təhqir etməsi məsələsi araşdırılır.
Oxu.Az xəbər verir ki, bunu Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev “Qafqazinfo”ya deyib.
K.Əliyev yayılan videodan xəbərdar olduğunu qeyd edib:
“Hazırda araşdırma aparılır. Müəyyənləşdirilsin ki, videodakı kimdir, nəyə görə söyüş söyür. Dəqiqləşdirmək lazımdır ki, o, həqiqətən də yol polisi işçisidirmi? Araşdırmanın nəticəsi bilinəndən sonra həmin şəxs barəsində tədbir görüləcək”.
Qeyd edək ki, sosial şəbəkələrdə Şirvan şəhərində Dövlət Yol Polisi mayorunun vətəndaşı ağır söyüşlərlə təhqir etməsi barədə görüntü yayılıb.

E.Ə.
www.oxu.az
"
"Bakıda taksi sürücüsü hər kəsi kövrəltdi – FOTOSosial şəbəkədə bir sıra insanların paylaşdığı şəkil diqqət çəkib.
Oxu.Az azxeber.com-a istinadən xəbər verir ki, Bakıda bir taksi sürücüsü şüşəyə yapışdırdığı elanla hər kəsi kövrəltdi.
Elanda deyilir: “Taksi şəhid ailələri üçün pulsuzdur - ödəniş ataları tərəfindən edilib”. Bundan başqa, taksi sürücüsü avtomobilinin arxa şüşəsinə yapışdırdığı “Ananın südü, vətənin çörəyi sənə halal olsun” şərhini təqibçiləriylə bölüşüb.



A.M.
www.oxu.az
"
" Nərimanov prospektində hərəkət məhdudlaşdırılacaqYasamal rayonu Nərimanov prospektində hərəkətin məhdudlaşdırılması ""20 yanvar - Ümumxalq hüzn günü"" ilə əlaqədar ətraf ərazilərdə sıxlığın yaranmasının qarşısını almaq məqsədi ilə təxirə salınıb.
“Azəravtoyol” ASC-dən Oxu.Az-a verilən məlumata görə, məhdudlaşdırma 21 yanvar tarixindən tətbiq ediləcək.
E.Ə.
www.oxu.az
 
"
"Bu avtomobillər hərraca çıxarılacaq: Qiymətlər 1000 manatdan başlayırƏmlak Məsələləri Dövlət Komitəsi (ƏMDK) fevralın 14-də növbəti avtomobil hərracı təşkil edəcək. 
Komitədən Oxu.Az-a verilən məlumata görə, həmin gün ayrı-ayrı icra strukturlarının mülkiyyətində olan 11 avtomobil də satışa çıxarılacaq.
Onların sırasında 1995-2011-ci illərdə istehsal edilən avtomobillər var. Onların ilkin satış qiyməti 1000 manatdan başlayır. Hərraca 1200-1800 manata satılan avtomobillər də çıxarılıb. Ən baha satış qiyməti isə “Mitsubishi L 200” avtomobilinə təyin edilib - 4950 manat.  
Komitədən bildiriblər ki, avtomobillər indi Daxili İşlər, Vergilər və Rabitə və Yüksək Texnologiyalar nazirliklərinin balansındadır. 
Hərracda iştirak etmək istəyən fiziki və ya hüquqi şəxslər həmin avtomobillərin ilkin satış qiymətinin 10%-i məbləğində beh ödəməlidirlər.
Qeyd edək ki, sifarişlər Əmlak Məsələləri  Dövlət Komitəsi yanında  Hərracların Təşkili üzrə Auksion Mərkəzində (Bakı şəhəri, Zeynal Xəlil küçəsi 11) və yaxud e–emdk.gov.az elektron portalı vasitəsilə hərracın keçirilməsinə ən gec 3 (üç) bank günü qalanadək qəbul olunacaq.
Hərracı çıxarılan avtomobillərin tam siyahısı ilə buradan tanış ola bilərsiniz.
U.A.
www.oxu.az
"
"Bakının bəzi yollarında avtomobillərin hərəkəti məhdudlaşdırılacaqYanvarın 20-də Bakıda keçiriləcək anım tədbirləri ilə əlaqədar bəzi yollarda nəqliyyatın hərəkəti məhdudlaşdırılacaq.
Oxu.Az xəbər verir ki, Bakı Şəhər Baş Polis İdarəsinin Dövlət Yol Polisi İdarəsindən APA-ya verilən məlumata görə, 20 Yanvar faciəsi qurbanlarını yad edənlərin rahat, fasiləsiz və təhlükəsiz hərəkətinin təmin olunması ilə əlaqədar yanvarın 20-də səhər saat 08:00-dan mərasim qurtaranadək Mikayıl Müşfiq küçəsi və Hüseyn Cavid prospektinin kəsişməsindən, Mikayıl Müşfiq dairəsi ilə Mətbuat prospektinin kəsişməsindən, Mehdi Hüseyn küçəsi, Teleteatr binasının qarşısından, İzzət Nəbiyev, Abbasqulu Abbaszadə küçələrinin kəsişməsindən, yəni, Milli Məclisin inzibati binasının arxa hissəsindən Parlament prospekti - Şəhidlər xiyabanı istiqamətinə bütün nəqliyyat vasitələrinin hərəkəti məhdudlaşdırılaraq istiqamət dəyişdiriləcək.
Dövlət Yol Polisi İdarəsi sürücülərdən bu istiqamətdə şəxsi nəqliyyat vasitələrindən mümkün qədər az istifadə etməyi, daha çox ictimai nəqliyyatdan istifadəyə üstünlük vermələrini xahiş edir.
E.Ə.
www.oxu.az
"
"Gəncədə reyd: 70-dən çox piyada cərimələndi – FOTOGəncədə yol hərəkəti qaydalarını pozan piyadalara qarşı reyd keçirilib.
Oxu.Az-ın APA-ya istinadən verdiyi məlumata görə, Gəncə Şəhər Baş Polis İdarəsinin Dövlət Yol Polisi Şöbəsi əməkdaşlarının şəhərin intensiv hərəkətli küçələrində keçirdikləri reyd zamanı 70-dən artıq piyada saxlanılaraq inzibati məsuliyyətə cəlb edilib. Piyadalar nəzərdə tutulmayan yerlərdən keçdikləri üçün onlar barəsində protokol tərtib edilib və hər biri 20 manat məbləğində cərimələnib.
Polis şöbəsinin inspektor Vasif Rüstəmovun bildirdiyinə görə, mütəmadi keçirilən reydlər öz müsbət nəticəsini verməkdədir. İnspektor bundan sonrada bu kimi tədbirlərin davam etdiriləcəyini bildirib.
Məlumata görə, ötən il Gəncədə 18 min 674 piyada yol hərəkəti qaydalarını pozaraq nəzərdə tutulmayan yerlərdən yolu keçdikləri üçün məsuliyyətə cəlb edilib.











A.M.
www.oxu.az
"
"Bakıda avtomobil iki piyadanı vuraraq öldürübÖtən gün respublikanın avtomobil yollarında 6 yol-nəqliyyat hadisəsi baş verib.
Oxu.Az APA-ya istinadən xəbər verir ki, Baş Dövlət Yol Polisi İdarəsinin məlumatına görə, qəzalar nəticəsində 2 nəfər ölüb, 5 nəfər xəsarət alıb.
Ölümlə nəticələnən yol qəzaları Bakı şəhərində qeydə alınıb və hər ikisi piyadaların vurulması ilə bağlı olub.
A.M.
www.oxu.az
"
"Ölkə ərazisində qəzalar niyə artır?Son günlər yol qəzalarının sayı artıb.
Oxu.Az avtosfer.az-a istinadən xəbər verir ki, təkcə srağagün rəsmi xəbərə görə, respublikanın müxtəlif bölgələrində baş vermiş yol qəzalarında 6 nəfər ölüb. Ən pisi də odur ki, qəzaları araşdırarkən maraqlı faktlar ortaya çıxır. Məsələn, məlum olur ki, qəzada ölən sürücü sürət həddini aşdığı üçün əvvəllər dəfələrlə cərimə olunub. Elə son yol qəzası da bu səbəbdən baş verib. Bu sıraya ötmə qaydalarını pozmağı, kəmər taxmamağı, sərxoş halda avtomobil sürməyi və s. də əlavə etmək olar...
Sürət həddini aşan sürücülər, bilin və agah olun, bərk sürərkən ola bilər ki, sürətiniz yüksək olduğu üçün 5 dəfə əzrail sizə çatıb tuta bilməsin, amma 6-cıda mütləq tutacaq, lap elə 16-cıda olsun, fərq etməz, nə vaxtsa tutacaq.
İl ərzində sürət həddini aşmağa görə 5 dəfədən artıq radara düşən sürücünün, məncə, çox ciddi problemi var. Heç kim inciməsin, amma bu barədə ciddi düşünmək lazımdır. Çünki 6-cı dəfə DYP-nin yox, əzrailin radarına düşmək təhlükəsi var. Bu radardan isə heç kim sağ qurtarmır...
Cərimələrin sayı çoxaldıqca, yol polisini qınamaq əvəzinə, “niyə belə olur?” sualına doğru-düzgün cavab tapa bilən sürücü sağlam düşüncəli sürücüdür. Nəticə çıxara bilirsə, ona zaval yoxdur. Amma banka gedərək deyinə-deyinə cərimə ödəyib, yenidən kəməri taxmadan sükan arxasına keçərək yola çıxan sürücü hələ “düzəlməmiş” sürücüdür. Bu düşüncə ilə çox uzağa getmək olmayacaq...
A.M.
www.oxu.az
"
"Sabirabadda iki avtomobil toqquşub: Yaralanan varSabirabad rayonunda 1 nəfərin xəsarət alması ilə nəticələnən yol qəzası baş verib.
Oxu.Az “Report”-a istinadən xəbər verir ki, hadisə bu gün axşam saatlarında rayonun Qarayev kəndində qeydə alınıb.
Yerli sakin, 71 yaşlı Fəzail Mikayıl oğlu Yusubov idarə etdiyi “Opel” markalı avtomobillə hərəkətdə olarkən “Qazel” markalı yük maşını ilə toqquşub. Nəticədə müxtəlif dərəcəli bədən xəsarətləri alan sürücü Sabirabad Rayon Mərkəzi Xəstəxanasına çatdırılıb.
Faktla bağlı araşdırma aparılır.
www.oxu.az
"
"Tovuzda avtomobil piyadanı vurubTovuzda sərxoş piyadanı avtomoibl vurub.
Oxu.Az APA-ya istinadən xəbər verir ki, hadisə Tovuz şəhərində, Sabir küçəsində qeydə alınıb. Rayon sakini 1993-cü il təvəllüdlü Röyal Namazov yaxınlıqdakıların köməyi ilə müxtəlif bədən xəsarətləri ilə Tovuz rayon Mərkəzi Xəstəxanaya yerləşdirilib. Ona dərhal tibbi yardım göstərilib.
R. Namazovun hansı şəraitdə və hansı  avtomobillə vurulduğu hələki, məlum deyil. Piyadanın ağır dərəcəli sərxoş olduğu bidlirilir.
Faktla bağlı Tovuz rayon Polsi Şöbəsində araşdırma aparılır.
www.oxu.az
"
"Bakıda prospekt təmirə bağlanır – FOTOBakı şəhərinin Yasamal rayonu ərazisində Füzuli meydanı və Təzəpir məscidi kompleksinin ətrafındakı yol-nəqliyyat infrastrukturunun yaxşılaşdırılması və abadlıq işlərinin aparılması ilə bağlı Azərbaycan Prezidenti İlham Əliyevin sərəncamlarına müvafiq olaraq Nəriman Nərimanov küçəsi yenidən qurulur. Bu işlər çərçivəsində sözügedən küçə ilə avtonəqliyyat vasitələrinin hərəkəti 16 yanvar 2017-ci il tarixindən etibarən məhdudlaşdırılacaq.
“Azəravtoyol” ASC-dən Oxu.Az-a bildirilib ki, hərəkətin məhdudlaşdırılması yenidənqurma işləri bitənədək qüvvədə olacaq. Bu müddət ərzində yarana biləcək narahatlığa görə, vətəndaşlardan öncədən üzr istəyirik və sürücüləri aparılan işlərə anlayışla yanaşmalarını xahiş edirik.
Qeyd edək ki, aparılan yenidənqurma işləri çərçivəsində Nərimanov prospektinin 2165 metr uzunluğunda olan hissəsində də tam müasir yol infrastruktur yaradılacaq. Prospektin hərəkət hissəsinin hazırki eni 7 metr təşkil edir. Layihəyə əsasən 2 – 5 hərəkət zolaqlı olmaqla yolun hərəkət hissəsinin eni 7 – 17.5 metrə çatdırılacaq. Hər iki istiqamət üzrə 2 – 3 metr enində səkilər də nəzərə alınmaqla yolun ümumi eni 11 – 23.5 metr təşkil edəcək.



A.M.
www.oxu.az
"
"Şirvanda Polis mayoru vətəndaşı təhqir edərək, həbs etdirdi – VİDEOŞirvan şəhərində yol polisi ilə vətəndaş arasında insident baş verib. Hadisə şahidlərinin verdiyi məlumata görə, yol polisi mayor Məmmədsadıq Nağıyev “VAZ 2107” markalı 90 XO 607 nömrəli avtomobili reyd zamanı saxlayıb.
Oxu.Az avtosfer.az-a istinadən xəbər verir ki, sürücünün yanında olan sərnişin Anar Məmmədovun yaranan mübahisəni telefonla çəkməsi gərginliyə səbəb olub.
Nəticədə mübahisə böyüyüb və polislərin köməyi ilə sürücü və sərnişin Şirvan Polis İdarəsinə gətirilib. Polis Şöbəsinin həyətində isə sərnişin Anar Məmmədov mayor Məmmədsadıq Nağıyev tərəfindən təhqir edilərək döyülüb. Daha sonra həm sürücü, həm də sərnişin müvəqqəti saxlama təcridxanasına salınıb. Aldığımız digər məlumata görə, saxlanılan sürücü Müdafiə Sənayesi Nazirliyinin nəzdində olan Şirvan Telemexanika zavodunun direktoru Usubağa Məmədovun oğludur.
Aşağıda yol polisi mayoru Məmmədsadıq Nağıyevin polis şöbəsində vətəndaşlarla hansı təhqiredici formada danışdığını əks etdirən video görüntünü də təqdim edirik.

A.M.
www.oxu.az
"
"Bərdədə iki nəfər dəhşətli qəzanın qurbanı oldu – FOTO + VİDEOYevlax-Bərdə yolunda dəhşətli yol qəzası baş verib.
Oxu.Az ARB TV-yə istinadən xəbər verir ki, Ağdam rayonunun Quzanlı qəsəbə sakini Emin Əliyevin idarə etdiyi “Mersedes” markalı minik maşını ilə Yevlax rayonunun Hacımahmudlu kənd sakini Saleh Şəmilovun idarə etdiyi “VAZ 2107” markalı avtomobillər toqquşub.
Qəza nəticəsində Yevlax rayonunun Hacımahmudlu kənd sakini 17 yaşlı Elvin Şəmilov dünyasını dəyişib. Hadisə yerinə Yevlax regional təcili təxirə salınmaz tibbi yardım məntəqəsinin həkimləri cəlb olunublar.
“VAZ 2107” nin sürücüsü Saleh Şəmilov bədən xəsarətləri ilə Yevlax Mərkəzi Rayon xəstəxanasına yerləşdirilib.
Avtombildə olan digər şəxslər 16 yaşlı Nərminə Şəmilova sağ bud sümüyünün qapalı sınığı, Rahilə Əliyeva qapalı kəllə beyin travması və sol bud sümüyünün sınığı, Yevlaxın Aran qəsəbə sakini 51 yaşlı Mürşüd Əmrahov alın nahiyəsinin əzilmiş, cızılmış yarası və “Mersedes” də olan Bakı şəhər sakini 71 yaşlı Qənimət Məhərrəmov isə sağ bud sümüyünün açıq sınığı xəsarətləri ilə Bərdə rayon Mərkəzi Xəstəxanasına yerləşdirilib. 
Rahilə Əliyevaya tibbi yardım göstərilsə də onun həyatını xilas etmək mümkün olmayıb.















S.B.
www.oxu.az
"
"BMW yeni 5-ci seriyanı təqdim etdi – FOTO + VİDEOBMW artıq 1972-ci ildən bəri istehsal etdiyi 5-ci seriyadan olan yeni avtomobilini ABŞ-da keçirilən “Detroyt” avtoşousunda BMW sevərlərə təqdim edib.
Markanın 5-ci seriyadan olan son avtomobili “F10” 2010-cu ildə təqdim olunmuşdu və həmin vaxtdan bu yana yenilənməmişdi.
BMW ailəsinin yeni üzvü “F10”-a nisbətdə daha böyük olması, geniş salon və həcmli baqajı ilə seçilir. 
Oxu.Az xəbər verir ki, “G30” kod adlı yeni avtomobil 2.0 litr həcmli 4 silindrli benzin mühərrik, 3.0 litr 6 silindrli bezin mühərrik, 2.0 litr həcmli 4 silindrli dizel mühərrik və 3.0 litr həcmli twinpower dizel mühərrik seçimləri ilə satışa çıxarılacaq. Avtomobilin benzin istifadəsi mühərrikin həcmindən asılı olaraq ortalama 4-6.5 litr arasında dəyişir. Mühərriklərin hamısı 8 ötürücülü avtomatik transmissiya ilə təchiz olunub. 
Yeni BMW 20 fərqli rəng tonunda alıcılara təqdim olunacaq. 
Məlumat üçün qeyd edək ki, fevral ayından salonlarda satışa çıxarılacaq yeni modelin qiyməti 51,200 ABŞ dollarından başlayır. 















İsmayıl Nur
www.oxu.az
 
"
"Benzinin bahalaşmasını neçə faiz sürücü hiss edəcək?“Aİ-95 Premium” markalı benzinin qiymət artımının ancaq lüks avtomobil sürənlərə aid olduğu deyilir. Azərbaycandakı avtomobillərin təxminən 2005-ci ildən sonra buraxılış olanları “Aİ-95“ markalı benzin işlədir. Bu isə hərəkətdə olan avtomobillərin mütləq əksəriyyətidir. Bundan başqa, bir müddət “Aİ-92” markalı benzinin istifadəsindən sonra avtomobil hissələri daha tez sıradan çıxacaq”.
Oxu.Az “Qafqazinfo”-ya istinadən xəbər verir ki, bu sözləri hüquqşünas Aslan İsmayılov sosial şəbəkədə yazıb. 
Hüquqşünas onu da qeyd edib ki, qiymət ucuzluğuna görə “Aİ-92” markalı benzinə üstünlük vermək sürücülərə baha başa gələcək.
“Qafqazinfo” bu məqamda sürücülərdə yaranmış suallara aydınlıq gətirmək məqsədilə yol məsələləri üzrə ekspert Ərşad Hüseynovla əlaqə saxlayıb. 
Ekspert təxmin edir ki, ölkəmizdə istifadə olunan avtomobillərin 25-30%-nin mühərriki sırf “Aİ-95 Premium” markalı benzin üçün istehsal olunub:
“Hazırda ölkəmizdə nə qədər avtomobilin “Aİ-95” markalı benzinlə işlədiyinin dəqiq statistikasını demək çətindir. Burada il söhbəti ikinci dərəcəli məsələdir. Hətta köhnə avtomobillər də yenidən modernizasiya olunub, 95 oktanlı benzinlə işləyə bilər.
Mən ehtimal edirəm ki, Azərbaycanın avtomobil parkının 25-30%-i bu kateqoriyaya aiddir. Təxminən, hər 4 avtomobildən biri. Bu avtomobillər mütləq 95 oktanlı benzinlə işləyir.
Doğrudan da avtomobil istehsalçılar tərəfindən sırf 95 oktanlı benzinlə işləmək üçün konstruksiya olunubsa, mühərriki, xüsusilə də elektron idarəetmə sistemi həmin benzin üçün hesablanıbsa, avtomobildə 92 oktanlı benzindən istifadə olunsa, ciddi problemlər yaranacaq. Müəyyən müddətdən sonra avtomobilin mühərriki sıradan çıxmağa başlayacaq.
Sürücülərimiz bilməlidir ki, avtomobil sırf 95 oktanlı benzin üçün hesablanıbsa, başqa markalı benzindən istifadə etmək olmaz”.
E.Ə.
www.oxu.az
"
"Masallıda 15 yaşlı gənc qəzada öldüMasallı rayonunda ölümlə nəticələnən yol-nəqliyyat hadisəsi baş verib.
Oxu.Az xəbər verir ki, APA-nın cənub bürosunun xəbərinə görə, hadisə Ərkivan qəsəbəsində, “Ərkivan dairəsi” deyilən ərazidə qeydə alınıb.
Sürücüsünün kimliyi məlum olmayan 44 BD 497 dövlət nömrə nişanlı, “VAZ 21011” markalı avtomobil idarəetmənin itməsi səbəbindən yolun kənarındakı maneəyə çırpılıb.
Avtomobildə olan sərnişin, sürücünün qohumu olduğu bildirilən 2002-ci il təvəllüdlü Gözəlov Elşad Elşən oğlu ağır xəsarətlərlə Masallı Mərkəzi Rayon Xəstəxanasına çatdırılsa da, onu xilas etmək mümkün olmayıb.
Hadisəyə yüksək sürətin səbəb olduğu bildirilir.
Faktla bağlı araşdırma aparılır.
E.Ə.
www.oxu.az
"
"Naxçıvanda ağır yol qəzası: Ölən və yaralanan varNaxçıvan Muxtar Respublikasında ağır yol qəzası baş verib. 
Oxu.Az Lent.az-a istinadən xəbər verir ki, Şərur rayonunun Mahmudkənd kəndi yaxınlığında “KİA” markalı, 68 BA 224 dövlət qeydiyyat nişanlı avtomobil aşıb. 
Nəticədə avtomobildə olan şəxslərdən biri ölüb, digəri isə ağır vəziyyətdə xəstəxanaya yerləşdirilib.
Faktla bağlı araşdırma aparılır. 
E.Ə.
www.oxu.az
"
"Bakıda ən çox piyada ölümü baş verən yol – VİDEOPiyada keçidinin olmaması paytaxtın Yusif Səfərov küçəsinə yaxın yaşayanlar üçün ciddi problemdir.
Oxu.Az xəzərxəbər-ə istinadən məlumat verir ki, çünki intensiv hərəkət olan yolu keçmək üçün uzun məsafə qət etməlisən. 
İnsanların çoxu bu uzun məsafəni getməmək üçün təhlükəli yolu ayaqla keçmək istəyir. Elə buna görə də bu küçə paytaxtda piyada ölümü ilə nəticələnən qəzaların ən çox baş verdiyi yerlərdəndir. 
Küçənin hər iki hissəsində yaşayış evləri, iş mərkəzləri, park, iki xəstəxana, dövlət qurumları və məktəb yerləşdiyini nəzərə alsaq, burada keçidin olmamasını başa düşmək çətindir.
Bu küçədən tez-tez keçən Rafael kişi isə keçidin omamasına şeir də yazıb.
Ekspert Ərşad Hüseynov deyir ki, yol hərəkəti təşkil olunarkən bütün iştirakçıların fasiləsiz və təhlükəsiz hərəkəti təmin edilməlidir. Yol hərəkətinin ən kütləvi iştirakçıları piyadalar olduğundan piyadalara hər cür şərait yaradılmalıdır.

E.Ə.
www.oxu.az
"
"Avtomobilin hava filtri sizi ziyana sala bilər – VİDEOSon dövrlər Bakıda bir çox avtomobildə sürücülərin “injektor işığı” kimi tanıdığı işıq yanır. 
Oxu.Az-ın Xəzərxəbər-ə istinadən məlumatına görə, bu isə yanacaq sərfiyyatını artırır, mühərrikin iş sistemini pozur.
Buna görə əksər sürücülər böyük xərclər çəksə də, mütəxəssislər problemin hava filtrini zamanında dəyişməməkdən qaynaqlandığını bildirirlər.
Mütəxəssislər son zamanlar injektorun işığının yanması hallarının artmasını, avtomobilin mühərrikində olan oksigen sensorunun sıradan çıxması ilə izah edirlər. Bu hal yanacaq sərfiyyatına da təsir edir. Oksigen filtri xarab olan avtomobillərdə benzin sərfiyyatı hətta 30 faizə kimi arta bilir.
Avtomobillər üçün hava filtrinin qiyməti marka və modelindən asılı olaraq, 8-15 manat arasında dəyişsə də, oksigen sensorunun qiyməti 80-120 manat arasındadır. Bakıda adətən hava küləkli və tozlu olduğundan sürücülər xüsusilə diqqətli olmalı, həm mühərrik, həm də avtomobilin salonunun hava filtrini mütəmadi olaraq dəyişdirməlidirlər.

E.Ə.
www.oxu.az
"
"Bakıda yük maşını məktəblini vurduBakıda yük maşını 14 yaşlı məktəblini vurub.
Oxu.Az APA-ya istinadən xəbər verir ki, hadisə Hövsan Bağlar massivində qeydə alınıb. “KamAZ” markalı yük maşını Bakı şəhər sakini, 2002-ci il təvəllüdlü Şükürlü Fatimə Sakit qızını vurub. 
Nəticədə F. Şükürlü ağır xəsarətlə 3 saylı Şəhər Klinik Xəstəxanasına yerləşdirilib.
Faktla bağlı araşdırma aparılır.
E.Ə.
www.oxu.az
"
"“Şamaxinka”da nəqliyyat vasitələrinin hərəkətində dəyişikliklər edilir – FOTOMoskva prospektinin köməkçi yolunda, Bakı-Sumqayıt yolundan “Şamaxinka” deyilən əraziyə girişdə nəqliyyat vasitələrinin hərəkətində müəyyən dəyişikliklər edilir.
“Azəravtoyol” ASC-dən Oxu.Az-a verilən məlumata görə, xüsusən, günün pik saatlarında sözügedən əraziyə nəqliyyat vasitələrinin həm “Bakı Dairəvi-1” avtomobil yolundan, həm də Sumqayıt şəhəri istiqamətindən daxil olması və bir-çox hallarda sürücülərin avtomobili nizamsız şəkildə idarə etməsi tıxaca, hərəkətin iflic olmasına səbəb olur. Sıxlığın, o cümlədən hər iki istiqamətdən daxil olan nəqliyyat vasitələrinin bir-birinin hərəkətinə mane olmasının qarşısını almaq məqsədi ilə prospektin köməkçi yolundakı sağ kənar zolaq sırf “Bakı Dairəvi-1” avtomobil yolundan gələn avtomobillər üçün ayrılır. Sağ kənar zolağı digər iki zolaqdan ayırmaq üçün yola dəmir-beton maneələr düzülür.
Maneələr tunelin üzərində yerləşən birinci geri dönməyə qədər düzüləcək. Bununla da dairəvi yoldan gələn nəqliyyat vasitələri məcburi şəkildə ancaq tunelin üzərindəki ikinci geri dönmədən istifadə edərək geri dönməni həyata keçirə biləcəklər. Təbii ki, düzünə, “20 Yanvar” dairəsinə doğru da maneəsiz şəkildə hərəkət edə biləcəklər. Nəticədə Sumqayıt şəhəri istiqamətindən gələn nəqliyyat vasitələri ilə dairəvi yoldan çıxan avtomobillərin həmin ərazidə kəsişməsi aradan qaldırılaraq tıxac müəyyən qədər azaldılmış olacaq.
“Şamaxinka” ərazisində ediləcək daha bir dəyişiklik yolun genişləndirilməsi ilə bağlıdır. Belə ki, yol sağa doğru 3-4 metr enində genişləndiriləcək. Bunun üçün artıq hazırlıq işlərinə başlanılıb. Genişləndirmədən sonra yolda daha 1 hərəkət zolağı yaranmış olacaq. Bu da öz növbəsində sözügedən ərazidə sıxlığın qarşısını almaq üçün müsbət bir addım olacaq.
Genişləndirmə işləri ilkin etapda Moskva prospektinin “Bakı Dairəvi-1” avtomobil yolu ilə kəsişməsindən “2-ci Alatava” küçəsi ilə kəsişməyədək olan hissəsində aparılacaq. İşlərinin qısa müddət ərzində və hərəkətə maksimum dərəcədə maneə yaratmadan aparılaraq yekunlaşdırılması planlaşdırılır.




















A.M.
www.oxu.az
"
"Paytaxtda daha bir yol istifadəyə verilib – FOTO + VİDEOXətai rayonu Yusif Səfərov və Fəzail Bayramov küçələri arasında  vətəndaşların rahatlığı üçün salınan yeni yolun inşası ilə bağlı aparılan işlər başa çatdırılıb.
“Azəravtoyol” ASC-dən Oxu.Az-a verilən məlumata görə, uzunluğu 260 metr olan yeni yol 4 hərəkət zolağından ibarətdir. Layihəyə əsasən 1 metr enində ayrıcı zolaqla birlikdə yeni küçənin eni 16 metr təşkil edib. İnşa olunan yeni yolun hər iki tərəfində vətəndaşların normal və təhlükəsiz hərəkətini təmin etmək məqsədi ilə eni 2-3 metr olan  piyada səkiləri də inşa olunub. Bununla yanaşı, sutkanın qaranlıq saatlarında yolun hərəkət hissəsini işıqlandırmaq məqsədi ilə yol ayrıcına 7 ədəd işıq dirəyi də quraşdırılıb.
Salınan yeni yolun ərazisində yararsız qrunt 1 metr dərinlikdə qazılaraq çıxarılıb, bunun əvəzinə karbonat materialı tökülərək yeni yol yatağı inşa edilib. Daha sonra, qum-çınqıl və optimal qırmadaş qarışığından ibarət yol əsasının inşası işləri aparılıb. Torpaq işləri bitdikdən sonra yola 2 qat olmaqla yeni asfalt-beton örtüyü də döşənilib. Ümumilikdə yolun hərəkət hissəsinin 4 min kvadratmetr sahəsinin asfaltlanması işləri aparılıb. Yolayrıcına və səkilərin kənarlarına min paqon-metr səki daşı da düzülüb.
Tikinti işləri bitdikdən sonra küçədə hərəkətin normal təşkili üçün yol nişanları quraşdırılıb, yolcizgi və yolgöstərici xətlər çəkilərək yeni yol vətəndaşların istifadəsinə verilib.
























A.M.
www.oxu.az
"
"Bakıda qız “bahalı” avtomobili ilə oğlanları ələ saldı – VİDEOBakıda çəkilən sosial çarx internetdə böyük marağa səbəb olub.
Oxu.Az xəbər verir ki, Xəzər TV-də yayımlanan “Diqqətli ol” verilişində yayımlanan video insanların diqqətini çəkib.
Çarxda gənc xanım kişilərə yaxınlaşaraq onlardan mebel salonlarından birinin ünvanını soruşub. Qarşı cinsin nümayəndələri həmin məkanı tanıdıqlarını bildirdikdə xanım onlardan həmin ünvana birlikdə getməyi xahiş edib.
Gənclər isə xanımın bahalı maşını olduğunu düşünərək avtomobilə tərəf getdikdə, xanım həmin şəxslərə digər bir ucuz avtomobili göstərərək, onun avtomobilinin həmin ucuz maşın olduğunu qeyd edib. Bunu görən kişilər isə tez ərazidən uzaqlaşıblar. Sosial çarx internetdə minlərlə insan tərəfindən izlənilib.

Mənbə: a24.az
A.M.
www.oxu.az
"
"Azərbaycan prospektində nəqliyyat hərəkətində dəyişiklik edildiYasamal rayonunda “Beşmərtəbə” adlanan dairədən Azərbaycan prospekti istiqamətində avtomobillərin hərəkəti üçün yeni zolaq yaradılıb.
Oxu.Az xəbər verir ki, bu barədə “Trend”ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov deyib.
V.Əsədov bildirib ki, hazırda həmin dəyişikliklə əlaqədar “Beşmərtəbə” dairəsində xronometraj aparılır:
“Çox güman ki, bu özünü doğruladacaq. Bir neçə günlük xronometrajın nəticələrinə baxılacaq. Əgər bu, ərazidə sıxlığı aradan qaldırsa, həmin zolaq avtomobillərin daimi istifadəsinə veriləcək”.
Bölmə rəisinin sözlərinə görə, ərazidəki təhlükəsizlik zolağından Azərbaycan prospekti istiqamətində hərəkətdə olan avtomobillər üçün bir zolağın açılmasında məqsəd təhlükəsizliyi təmin etmək, sıxlığın qarşısını almaqdır.
E.Ə.
www.oxu.az
"
"Avtomobil həvəskarı görün “Zapı”dan nə yaradıb – VİDEOSovet vaxtı kiçik litrajlı və nisbətən ucuz “Zaporojets” avtomobilləri dəbdə idi. Hazırda bu avtomobillərdən şəhərdə nadir hallarda görmək olar.
Oxu.Az-ın 24saat.org-a istinadən verdiyi məlumata görə, Ukraynadan olan həvəskar avtomobilçi köhnə “Zapı”ya 12 min dollar xərc qoyaraq tüninq etdirib. “Zaporojets”ə “BMW” mühərriki qoyulmaqla yanaşı, xarici görünüşü də dəyişib.
Həmin avtomobil haqda video süjeti təqdim edirik.

A.M.
www.oxu.az
"
"“5 mərtəbə” dairəsində daha bir dəyişiklik olunub – FOTOBakıda “5 mərtəbə” dairəsi kimi tanınan dairədə hərəkətin təşkilində daha bir dəyişiklik edilib.
Oxu.Az Avtosfer.az-a istinadən xəbər verir ki, indiyə kimi Azərbaycan prospektindən (Mərkəzi Univermaq tərəfdən) dairə tərəfə gələndə sağdakı iki zolaq ancaq sağa – dairə istiqamətinə hərəkət etməyə icazə verirdi, soldakı iki zolaq isə ancaq sola Mirzəağa Əliyev küçəsinə (Sovetskiyə) dönməyə icazə verirdi.
Bu gün Azərbaycan prospektinin sonunda asfalta çəkilmiş təhlükəsizlik adacağını qismən pozaraq kiçildiblər və dairə istiqamətinə dönməyə yeni bir zolaq artırıblar. İndi Mərkəzi Univermaqdan gələndə dairəyə üç zolaqla daxil olmaq olacaq. Yəni sagdakı iki zolaq ancaq sağa, üçüncü zolaqdan sağa və sola, dördüncü zolaqdan isə ancaq sola dönməyə icazə veriləcək. Hərəkətin təşkilində edilən bu dəyişiklik Azərbaycan prospektində yaranan sıxlığın azalmasına və “5 mərtəbə” dairəsinə daxil olan avtomobillərin daha rahat hərəkətinə imkan verəcək.
Təqdim olunan sxemdə yeniliyi qismən də olsa izah etməyə çalışmışıq.




















A.M.
www.oxu.az
"
"“Bakı Avtovağzalı” üç milyondan çox sərnişinə xidmət göstərdi““Bakı Beynəlxalq Avtovağzal”ı ötən il 3 milyondan çox sərnişinə xidmət göstərib”.
Bu barədə Oxu.Az-a Nəqliyyat Nazirliyi yanında Dövlət Avtomobil Nəqliyyatı Xidmətinin İctimaiyyətlə əlaqələr şöbəsinin rəhbəri Şəfa Mehmanqızı məlumat verib.
Onun sözlərinə görə, 2016-cı il ərzində “Bakı Beynəlxalq Avtovağzalı”dan 129 min 252 reyslə 3 milyon 234 min 233 sərnişin daşınıb:
“122 min 46 reyslə isə 3 milyon 17 min 36 şəhərlərarası sərnişin daşınması, 7 min 206 reyslə isə 217 min 197 beynəlxalq sərnişin daşınması həyata keçirilib”, - deyə Ş.Mehmanqızı sözlərinə əlavə edib.
U.A.
www.oxu.az
"
"Yeni sürücülük vəsiqələrinin verilməsinə başlanıldıSürücülük vəsiqəsinin verilməsi ilə bağlı “Yol hərəkəti haqqında” qanuna edilən əlavələr və dəyişikliklər artıq tətbiq olunur. Belə ki, sürücülər öz istəklərinə uyğun olaraq avtomat ötürücü qutusu olan nəqliyyat vasitələrini idarə etmək üçün nəzərdə tutulan sürücülük vəsiqəsi ala bilərlər.
Oxu.Az xəbər verir ki, bu barədə Avtosfer.az-a Baş Dövlət Yol Polisi İdarəsindən məlumat verilib.
Məlumata görə, hətta bir neçə ay əvvəl nəzəri imtahan verən, lakin təcrübə imtahanından keçə bilməyənlər də rəsmi qaydada Baş Dövlət Yol Polisi İdarəsinə müraciət edərək təcrübə imtahanını avtomat ötürücü qutusu olan avtonəqliyyat vasitəsilə verə bilər. Bunun üçün imtahandan bir neçə gün əvvəl rəsmi qaydada müraciət etmək lazımdır. DYP imtahanın günü və vaxtı barədə vətəndaşa məlumat verəndən sonra imtahana qatılmaq olar. Lakin DYP həmin şəxslərin nəzərinə bir daha çatdırır ki, bu tipli sürücülük vəsiqəsi alanlar gələcəkdə mexaniki ötürücü qutusu olan nəqliyyat vasitəsini idarə edə bilməzlər. İdarə etsələr, onları 100 manat cərimə gözləyir.
Avtomat ötürücü qutusu olan nəqliyyat vasitələrini idarə etmək üçün imtahan verənlər, imtahandan uğurla keçdikdə onlara adi qaydada sürücülük vəsiqəsi verilir. Lakin bu vəsiqənin “Xüsusi qeydlər” bölməsində “avtomat t/r” sözləri yazılır. Bu isə o deməkdir ki, bu vəsiqə ilə yalnız avtomat transmissiyalı nəqliyyat vasitəsini idarə etməyə icazə verilir.
A.M.
www.oxu.az
"
"2008-ci ilin avtomobili 2005-ci ildə radara düşdü – VİDEO2008-ci ildə istehsal olunan avtomobil 2005-ci ildə radara düşüb. Bakı sakini Anar Ramazanov, aldığı avtomobili adına keçirmək üçün onun köhnə sahibi ilə birlikdə Baş Dövlət Yol Polisi idarəsinə yaxınlaşıb.
Oxu.Az Xəzər TV-yə istinadən xəbər verir ki, DYP-də Anara avtomobilin adında cərimə olduğu deyilib və alqı-satqının həyata keçirilməsi üçün cərimənin ödənilməsi şərt kimi göstərilib.
Məsələ ilə bağlı Baş Dövlət Yol Polisi İdarəsinin şöbə rəisi Kamran Əliyevlə əlaqə saxladıq. Məlum oldu ki, problem, texniki səhv ucbatından baş verib. Nadir hallarda min sürücüdən birininin başına belə bir hadisə gəlir. Əslində, avtomobilin əvvəlki sürücüsü 2012-ci ildə radara düşüb. Cərimənin müddəti bitdiyinə görə məsələ öz həllini tapıb. Daha dəqiq desək, artıq sistem belə bir cərimənin mövcud olmadığını göstərir.

A.M.
www.oxu.az
"
"Ramil Osmanlı: Avtomobil bazarında qiymətlər artacaq “Hazırda Azərbaycanda avtomobil bazarında vəziyyət qeyri-dinamikdir. Bazarda alqı-satqı əməliyyatlarının sayı kəskin şəkildə azalıb”.
Oxu.Az Trend-ə istinadən xəbər verir ki, bu sözləri Əmlak Ekspert Mərkəzinin direktoru Ramil Osmanlı deyib.
R.Osmanlı bildirib ki, əsas səbəblərdən biri bu sahədə fəaliyyət göstərən kiçik və orta sahibkarların problemləri ilə bağlıdır:
“Faktiki olaraq onlar bazara çıxarmağa avtomobil tapmırlar. Əvvəllər Gürcüstan vasitəsilə Azərbaycana avtomobil idxalı böyük idi, amma indi avrostandartların tətbiqi, banklar tərəfindən kreditlərin verilməməsi və digər səbəblərdən Gürcüstandan avtomobil idxalı xeyli azalıb. 
İdxal azaldıqca, təklif də azalır. Bu da təbii ki, daha ucuz avtomobillərə tələbatı artırır və qiymət artımına səbəb olur”.
R.Osmanlının sözlərinə görə, Azərbaycana idxal edilən yeni avtomobillərin qiymətində dollar-manat münasibətlərindən irəli gələn artım baş verir: “Bu təbii ki, təkrar avtomobil bazarına da təsir göstərir və köhnə avtomobillərin qiyməti artır”.
Mərkəz direktoru qeyd edib ki, 2016-cı il ərzində yeni avtomobillərin qiymətində təqribən 15%-ə qədər artım baş verib: “Köhnə avtomobillərin qiymətində artım isə avtomobilin dəyərindən asılı olaraq təqribən 10-15% arası dəyişir”.
Ekspert bildirib ki, bu il ərzində də avtomobillərin qiymətində artımın müşahidə ediləcəyi ehtimalı var: “Bu gün hələ də dolların qiymətində artım müşahidə edilir. 
Bu baxımdan idxal olunan yeni avtomobillərin qiyməti artacaq. Yeni avtomobillərin qiymətində müşahidə olunan artım köhnə avtomobillərin də qiymətinə təsir göstərəcək”.
U.A.
www.oxu.az
"
"Bakıda polis zabitinin həyat yoldaşı avtobus qəzasında ölüb – FOTOXəbər verdiyimiz kimi, dünən axşam saatlarında Bakıda “BakuBus”ın avtobusu ilə “Nissan Qasqai”ın toqquşması nəticəsində minik avtomobilinin qadın sürücüsü ölüb.
Oxu.Az Criminal.az-a istinadən məlumatına görə, ölən 1967-ci il təvəllüdlü Sevda İsmayılova Azərbaycan Dövlət İqtisad Universitetinin müəllimi imiş.
Universitetin “İnformatika” kafedrasının müəllimi Sevda İsmayılova qəzadan sonra xəstəxanaya yerləşdirilsə də, onu xilas etmək mümkün olmayıb.
S.İsmayılova müxtəlif illərdə Azərbaycan Dövlət Aqrar Universitetində, Gəncə elm mərkəzində işləyib. 2004-cü ildən Azərbaycan Dövlət İqtisad Universitetinin “İnformatika” kafedrasının müəllimi idi.
S.İsmayılovanın həyat yoldaşı isə polis zabitidir, polkovnik-leytenant Asif İsmayılov Daxili İşlər Nazirliyinin “Xəzri” istirahət Mərkəzinin baş mühasibidir.











A.M.
www.oxu.az
"
" “Formula 1” yarışları ilə əlaqədar üç günlük konsert olacaq“Bu il keçiriləcək “Formula 1” yarışları ilə əlaqədar Dənizkənarı Milli Parkda üç günlük konsert olacaq”.
Oxu.Az xəbər verir ki, bunu Bakı Şəhər Halqasının Marketinq və kommunikasiya şöbəsinin rəhbəri Nigar Arpadarai ASAN Radio ilə müqavilənin imzalanması mərasimində deyib.
Nigar Arpadarai bildirib ki, konsert iyunun 23, 24, 25 baş tutacaq.
“Konsert proqramında dünya ulduzlarının iştirakı gözlənilir. Bilet alanlar 22 iyun tarixindən Bulvarda təşkil ediləcək “Formula 1”-in “Əyləncə zonasına” sərbəst daxil olacaqlar . Onlara trekdə 3 gün ərzində davam edəcək yarışlarla yanaşı həmin günlər ərzində trekdən kənarda baş tutacaq əyləncə tədbirlərinə qatılmaq imkan veriləcək”.
Qeyd edək ki, “Formula 1” dünya çempionatının təqvimində Bakıda keçiriləcək yarış “Azərbaycan Qran-Prisi” adlandırılıb və bu yarış 23-25 iyun 2017-ci il tarixlərində baş tutacaq.
Elvin Əhmədov
www.oxu.az
"
"2017-ci ildə Azərbaycanda daha çox sürüləcək avtomobillər – ARAŞDIRMAAzərbaycanda iqtisadi durğunluq son 2 ildə avtomobil bazarına da mənfi təsir edib. Dolların bahalaşması ilə xaricdən gətirilən avtomobillərin bahalaşması, əhalinin gəlirlərinin azalması, avtokreditlərin dayanması, ölkədə avtomobilə tələbatı kəskin azaldıb.
Yeni iqtisadi şəraitdə insanların avtomobillərə olan münasibəti də dəyişib. Məsələn, əvvəllər iri mühərrikli hündür avtomobillərə Azərbaycanda böyük tələbat var idisə, indi əhali daha çox kiçik mühərrikli, az yanacaq işlədən avtomobillərə üstünlük verirlər. 
Oxu.Az-ın verdiyi xəbərə görə, avtomobil ekspertləri isə bildirirlər ki, 2016-cı ildə avtomobil alıcıları arasında yaranan tendensiya 2017-ci ildə də davam edəcək.
Köhnə “Mercedes”, “Opel”, “Hyundai”, “Kia”lar dəbdə olacaq
Avtomobil eksperti Eyyub Əliyev bildirib ki, hazırki şəraitdə avtomobil alıcıları daha çox gözləmə mövqeyindədirlər: “Yanvar-fevral ayları avtomobil satışlarında durğunluq dövrüdür. Mart ayından yeni satış fəslinin başlaması ilə avtomobil bazarında müəyyən canlanma ola bilər”.
Amma dolların bahalaşmaqda davam etməsi ölkəyə gətirilən yeni avtomobillərin qiymətinə kəskin təsir edib: “Son bir ildə  yeni avtomobillərin qiyməti 2 dəfəyə qədər bahalaşıb. Alıcılar yeni avtomobillərdəki qiymət fərqini görəndən sonra daha çox ikinci əl avtomobil bazarına müraciət edəcəklər”.
Ekspert hesab edir ki, əhalinin maddi vəziyyəti aşağı olan təbəqəsi daha çox qiymətləri 10-12 min manata qədər olan 2000-2005-ci illərə aid “Mercedes”, “Opel”, “Hyundai”, “Kia” avtomobillərinə üstünlük verəcəklər: ““Ayağımı yerdən götürsün” prinsipi ilə avtomobil seçənlər isə qiyməti 5-6 min manata qədər olan köhnə avtomobilləri seçəcəklər”.
Bəzi avtomobillər daha çox taksi fəaliyyəti üçün alınacaq.
E.Əliyev bildirib ki, Özbəkistan və İran istehsalı avtomobillərə bu baxımdan tələbat olacaq: “Həm taksi şirkətləri, həm də taksi fәaliyyәti göstərmək istəyən  şəxslər  “Ravon”, “Reno” kimi avtomobillərə üstünlük verəcəklər”.
Ekspert bildirib ki, taksi şirkətləri, əsasən, ucuz və yeni modellərə üstünlük verirlər: ““Reno” modelləri daha çox İrandan gətirildiyi üçün daşıma xərcləri aşağıdır və ucuz başa gəlir. Ona görə də, belə avtomobillərə 2017-ci ildə də tələbat olacaq”. 
Ekspert hesab edir ki, əhalinin orta təbəqəsi isə daha çox Çin istehsalı olan avtomobillərə üstünlük verəcəklər. Belə ki, orta təbəqə üçün nəzərdə tutulan avtomobillər dolların bahalaşması ilə həddindən artıq bahalaşıb.Hətta rəsmi dilerlər bəzi modelləri baha başa gəldiyi üçün Azәrbaycana gətirə bilmirlər. Məsələn, dolların bahalaşması ilə yeni “Hyundai Grant Santa Fe”nin qiyməti 80-85 min manata yüksəlib. Halbuki, onunla eyni seqmentdə olan  “Haval”, “Great Wall”, “Changan”və digər Çin istehsalı avtomobillərin qiyməti 55-60 min manatdır.
Artıq avtomobil seçimində də Avropa düşüncəsi Azərbaycana gəlir. E.Əliyev bildirib ki, əvvəllər iri mühərrikli avtomobil sürməyə alışmış vətəndaşlar da artıq stereotipləri qıraraq nisbətən kiçik ölçülü modellərə üstünlük verirlər.
Məsələn, əvvəl “Mercedes GL” sürən varlı sürücülər çox rahatlıqla gündəlik istifadə üçün “Nissan Tiida” kimi modellərə keçə bilirlər və yaxud 5,5 l mühərrikli “Mercedes” avtomobilini sataraq 1,5 l mühərrikli Çin avtomobili sürməyə başlayırlar.
Ekspert hesab edir ki, 2017-ci ildə də bu proses davam edəcək. Lüks avtomobil sahiblərinə gəlincə, E.Əliyev bildirib ki, belə avtomobil sahibləri üçün dolların manat qarşısında bahalaşması və yaxud aksiz vergisinin artmasına görə, avtomobilin hansısa məbləğdə bahalaşması böyük əhəmiyyət daşımır:
“Belə avtomobil alıcıları eyni markaya aid avtomobilləri dəbə uyğun olaraq  yeniləyirlər. Məsələn, “Mercedes S Class” sürməyə alışan iş adamı artıq başqa markaya müraciət etmir, sadəcə eyni avtomobilin ən yeni modelini sifariş edirlər”.
Ekspert əlavə edib ki,  sürücüsü olan belə avtomobil sahibləri daha çox “Mercedes S Class” modellərinə üstünlük verir: “Dövlət məmurları “BMW” markasına aid modelləri seçirlər. Avtomobili özü idarəetməyi sevən iş adamları isə  “Toyota Prado”, “Lexus LX 470” kimi hündür krossoverlərə maraq göstərirlər”.
E.Əliyev əlavə edib ki, 2017-ci ildə də biznesmenlərin avtomobil seçimi şərtlərində hər hansı dəyişiklik olmayacaq.  
U.A.
www.oxu.az
"
"Bakıda “Canlı işıqfor” fəaliyyət göstərir - VİDEOBakı şəhəri, Suraxanı rayonu, Əmircan qəsəbəsində yaşayan Xalid Musayev uzun illərdir ""Canlı işıqfor"" kimi fəaliyyət göstərir.
Oxu.Az Report-a istinadən xəbər verir ki, o, könüllü olaraq hər gün səhər saat 7-dən axşam saat 18:00-dək yollarda piyadaların təhlükəsizliyini qoruyur.
X.Musayev deyir ki, gün ərzində onu təhqir edən sürücülərlə də qarşılaşır, ancaq onu yollarda təhlükəsizliyi təmin etmək məqsədindən heç kim uzaqlaşdıra bilməz. 
O, yolda təhlükəsizliyi təmin etməklə yanaşı, həm öz nəvələrinə, həm də məktəblilərə yol hərəkəti qaydalarını da öyrədir.

İ.N
www.oxu.az
"
"Bakıda avtomobil ananı qızının gözü qarşısında vurdu – VİDEOBakıda yolayrıcında toqquşan avtomobillərdən biri yolun kənarında dayanmış qadın piyadanı vurub.
Oxu.Az xəbər verir ki, Daxili İşlər Nazirliyinin Təhlükəsiz şəhər Mərkəzindən avtosfer-ə verilən videodan göründyü kimi, “Mitsubishi” markalı avtomobilin sürücüsü sağdan gələn “Mercedes” markalı avtomobilə yol vermədiyi üçün toqquşma baş verib.
Bu zaman sağdan gələn avtomobillə toqquşan “Mitsubishi” yerində fırlanaraq yolu keçməyə çalışan qadını vurub.
Aldığı zərbə qadını təxminən 2 metrdən artıq kənara tullayır və o, ağaca dəyərək yerə çırpılır. Qadın sağ qalsa da, həm avtomobilin zərbəsi, həm də ağaca çırpılması onun ağır xəsarət aldığını göstərir.
Kadrlardan aydın görünür ki, piyada qadınlar səkidən cəmi bir addım öndə dayanıblar. Elə bu da onlardan birinin vurulmasına səbəb olur. Əgər yolun hərəkət hissəsinə çıxmayıb səkidə gözləsəydi, yəqin ki, yerində fırlınan avtomobilin zərbəsinə tuş gəlməzdi.

A.M.
www.oxu.az
"
"“Baku Bus”ın avtobusu ağır qəza törətdi: Ölən varDünən axşam saatlarında Bakıda ağır yol qəzası baş verib.
Oxu.Az Lent.az-a istinadən xəbər verir ki, 8-ci mikrorayon, Cəfər Xəndan küçəsində “BakuBus”a məxsus 8 saylı marşrut xətti ilə hərəkət edən “İveco” markalı, 99 JH 118 dövlət nömrə nişanlı sərnişin avtobusu ilə “Nissan Qasqai” toqquşub.
Nəticədə avtomobili idarə edən 1967-ci il təvəllüdlü Sevda İsmayılova ağır xəsarətlər alıb. Həkimlər onun həyatını xilas edə bilməyib.
Faktla bağlı Binəqədi rayon Polis İdarəsində cinayət işi açılıb.
A.M.
www.oxu.az
"
"Şəmkirdə ağır qəza: Ölənlər varŞəmkir rayonunda ağır yol qəzası baş verib. 
Oxu.Az Lent.az-a istinadən xəbər verir ki, Yenikənd yolunda “KİA” markalı minik avtomobili “Pikap”a çırpılıb. 
Nəticədə avtomobillərdə olan 61 və 68 yaşlı iki kişi vəfat edib.
Faktla bağlı araşdırma aparılır. 
E.Ə.
www.oxu.az
"
"Avtomobillərin texniki baxış məntəqələrinə müraciət edən çox azdır – VİDEOYanvarın 1-dən etibarən MDB ölkələrində istehsal edilən avtomobillər üçün texniki baxışa start verilsə də, müayinəyə gələn çox azdır. Müayinə mərkəzindən bildirilir ki, 6 cərgəli müayinə mərkəzi tamamilə boşdur. MDB ölkələrində istehsal edilən avtomobillər və motosikletlər üçün müayinəyə artıq 9 gündür start verilsə də, gün ərzində cəmi 3-4 nəqliyyat vasitəsi müayinə üçün müraciət edir. Belə avtomobillərdə də əksər hallarda nasazlıq aşkarlanır.
Oxu.Az-ın Xəzər TV-yə istinadən verdiyi xəbərinə görə, müayinə mərkəzindən bildirilir ki, sürücülər texniki baxış üçün tez müraciət etsələr, nəqliyyat vasitəsində nasazlıq aşkarlandığı halda onu aradan qaldırmaq üçün vaxtları da olar.
Bu avtomobillər üçün müayinə vaxtı aprelin sonunda bitir. Sürücülərin əksəriyyəti də məhz son günlərdə texniki baxışdan keçməyə üstülük verirlər. Bu zaman isə uzun növbələr yaranır və sürücülər xeyli vaxt itirirlər.
Qeyd edək ki, avtomobillər indi texniki baxışdan keçsələr belə, onlara təqdim olunan sənəd növbəti ilin aprelinə qədər qüvvədə olur. Avtomobilin texniki baxışdan keçirilməməsinə görə cərimə isə fiziki şəxslər üçün 50 manatdır.

A.M.
www.oxu.az
"
"Yol polisi: Azərbaycanda piyada mədəniyyəti yoxdurBakıda günün pik saatlarında yol polislərinin avtomobilləri deyil, piyadaları idarə etdiyinin şahidi oluruq. Bu ən azından Azərbaycanda hələ də piyada mədəniyyətinin formalaşmamasından xəbər verir. Əksər piyadaların qadağan olunmuş yerlərdən keçməsi isə bir sıra hallarda 20 manatlıq cərimə ödəməsi ilə nəticələnir.
Oxu.Az xəbər verir ki, elə Bakı Şəhər Dövlət Yol Polis İdarəsinin (BŞDYPİ) İctimaiyyətlə əlaqələr şöbəsinin rəisi, polis polkovniki Vaqif Əsədov da Modern.az-a açıqlamasında bu sahə ilə bağlı narahatlığını dilə gətirib.
O qeyd edib ki, 2016-cı ilin statistik göstəricilərində bütün istiqamətlərdə hadisələr, ölüm halları, xəsarət dərəcələri azalıb:
“Amma piyadaların avtomobillərlə vurulması ümumi hadisələrin 58 faizini təşkil edir. Bu da bizi çox narahat edir. Piyadaların mütəmadi keçirilən reydlərdə saxlanılaraq, məsuliyyətə cəlb edilməsi onların gələcəkdə törədəcəkləri xətalara təsir edəcək. Ona görə də, son vaxtlar yol polisinin piyadaları daha çox cərimələməsini normal qəbul edin. 2016-cı ildə təxminən 130 minə yaxın piyada saxlanılıb və məsuliyyətə cəlb edilib.
Hər halda azad, demokratik Azərbaycanın vətəndaşlarıyıq. Bizim özümüzə məxsus psixologiyamız, adət-ənənələrimiz, qəribə və təhlükəli vərdişlərimiz var. Amerika, Almaniya, İngiltərə və bir çox inkişaf etmiş ölkələrdə insanların yol hərəkəti qaydalarını necə mənimsədiyini görürük. Bu mədəniyyətin bizim insana aşılanması üçün zaman lazımdır. Biz o stereotipləri dağıtmaq üçün çox sayda təbliğat aparmalıyıq ki, insanlar bu qaydaları şüurlu surətdə dərk eləsinlər”.
V.Əsədov piyadaların məsuliyyətsizliyini xüsusi vurğulayıb:
“Tam məsuliyyətimlə deyirəm ki, bəzi hərəkət iştirakçıları yol polisi olmadan öz hərəkətlərini tənzimləyə bilmir. Hələlik polis olmadan bizim vətəndaşımız, hərəkət iştirakçılarımız özlərini idarə edə bilmirlər. Pik saatlarda piyadaların yolun bir tərəfindən digər tərəfinə keçməsi zamanı hər tərəfdə bizim 2-3 polis əməkdaşımız dayanır. Amma xaricdə bu belədirmi? Əlbəttə, yox. Piyadalar bu kimi vərdişlərə yiyələnib və özləri sərbəst şəkildə bu qaydalara tabe olur. Bu gün polis əməkdaşları günün pik saatlarında nizamlayıcı rolunda olmasa, hərəkət iflic olar”.
Qurum rəsmisi paytaxtda üç sahədə problem yaşandığını deyib:
“Bakı üzrə əsas problem yaradan məsələ dayanma-durma və piyadaların təyin olunmayan yerlərdən keçmələridir. Üçüncü prioritet məsələ isə sərnişindaşımada avtobus duracaqlarında narahatlıq doğuran xətaların hələ də qalmasıdır. Bizim əsas səhvimiz də odur ki, xəta törədən şəxsdən nə üçün bu qayda pozuntusunu törətdiyini soruşuruq. 
Soruşduqca, bəhanələr artır. Məsələn, yolun hərəkət hissəsində dayanmış, hətta qəza duracaq işıqlarını yandıran sürücüdən soruşursan ki, niyə dayanmısan? Deyir ki, “adam gözləyirəm”, yaxud deyir “dərman alıram, çörək alıram”.
Bu, başqalarının hərəkətinə mane olmaqdır.  Bu gün ölkə üzrə maşınların sayı 1 milyon 200 minədək artıb. Onun da 72 faizi Bakı şəhərindədir. Görün avtomobillərin hərəkətində, intensivliyində necə maneələr yaranır. Səbirli olaq, bir neçə il sonra özünüz bu dəyişikliklərin şahidi olacaqsız”.
E.Ə.
www.oxu.az
"
"“Beşmərtəbə”də qoyulan yeni yol nişanı ləğv edildi – VİDEOBakının mərkəzində yeni qoyulmuş yol nişanı ləğv olundu.
Oxu.Az xəbər verir ki, bununla bağlı görüntülər sosial şəbəkələrdə yayımlanıb.
İstifadəçilər bildiriblər ki, “beşmərtəbə dairəsi” kimi tanınan ərazidə yeni qoyulan “stop” nişanı artıq yol polis tərəfindən götürülüb.
Qeyd edək ki, bir neçə gün öncə Azərbaycan prospektindən “beşmərtəbə dairəsi” tanınan istiqamətdə dəyişiklik edilmişdi. 
Bakı Şəhər Yol Polis İdarəsinin bölmə rəisi, polis polkovniki Vaqif Əsədov qeyd etmişdir ki, həmin istiqamətdə avtomobillərin hərəkətin istiqamətində dəyişiklik edilib. 
Bölmə rəisinin sözlərinə görə, edilmiş dəyişiklik tələ yox, günün tələbidir. V.Əsədov qeyd etmişdir ki, “Qoşa qala” qapısından Azərbaycan prospekti ilə “beşmərtəbə” kimi tanınan ərazi istiqamətində hərəkət edən avtomobil sürücüləri “beşmərtəbə dairəsi”ndən sağa dönərkən dayanmadan hərəkətlərini düzünə, sola və dairəvi hərəkət edəcəklər. 
Eyni zamanda, Cəfər Cabbarlı küçəsi ilə hərəkət edənlər isə dairəyə daxil olmaq istəyərkən “stop” nişanının tələbinə uyğun hərəkət edir. “dairə” nişanının olması onların hərəkətinə mane olmur. Aparılan xronometraj göstərir ki, Azərbaycan prospektində hərəkət intensivliyi var. Avtomobillərin hərəkətində sıxlıq yaradırdı.

Elvin Əhmədov
www.oxu.az
"
"Yol polisi avtomobilini çəkiclə əzən şəxs:  Dedilər ki, “rədd ol yoldan”Bakı Ağır Cinayətlər Məhkəməsində Yol Patrul Xidməti (YPX) avtomobilini çəkiclə əzən Şahin Bəylərovun cinayət işi üzrə məhkəmə prosesi davam etdirilib.
Oxu.Az xəbər verir ki, APA-nın məlumatına görə, hakim İradə Həsənzadənin sədrliyi ilə keçirilən prosesdə şahidlər ifadə verib.
Aqil Səfərov ifadəsində deyib ki, Nizami rayon Polis İdarəsində sahə inspektoru vəzifəsində çalışır. 
O deyib ki, Ş. Bəylərov YPX avtomobilini çəkiclə əzdiyi üçün bölməyə gətirilib. Şahidin sözlərinə görə, tutulan şəxs bölməyə gətirildikdən sonra onun cibində sellofana bükülü narkotik vasitə aşkarlanıb: 
“Şahin Bəylərov narkotiki haradan alması barədə məlumat vermədi. Ancaq könüllü şəkildə bunu bizə təqdim etdi”.
Təqsirləndirilən Ş. Bəylərov şahidin ifadəsi ilə razılaşmayıb və bunun yalan olduğunu deyib. O, narkotik vasitə istifadə etmədiyini bildirib.
Ş. Bəylərov ifadəsində YPX avtomobilini polis əməkdaşları tərəfindən təhqir olunduğu üçün əzdiyini qeyd edib: 
“Avtomobil idarə edəndə çox vaxt məni saxlayırdılar. Bezmişdim. Bir dəfə də piyada keçidi ilə hərəkət edəndə, mənə dedilər ki, “rədd ol, yoldan"". Buna görə əsəbiləşib, avtomobilə hücum etdim”.
Nərimanov Rayon Polis İdarəsinin əməliyyat müvəkkilli Seyidağa Abbasov deyib ki, 2016-cı ilin fevralın 17-də Ş. Bəylərov bölməyə gətirilərkən hal şahidlərinin iştirakı ilə üzərinə baxış keçirilib və narkotik maddə tapılıb.
Proses yanvarın 16-da davam etdiriləcək.
Qeyd edək ki, ötən il fevralın 18-də Daxili İşlər Nazirliyinin yaydığı məlumata görə, əvvəllər məhkum edilmiş Ş.Bəylərov Bakıda xidmət aparan “BMW” markalı, 99-YP-423 dövlət qeydiyyat nişanlı YPX avtomobilinin alın şüşəsini, yan güzgülərini, mayak sistemini, yük və dam hissəsini, ön və arxa faralarını çəkiclə sındırıb.
Daha sonra Nərimanov Rayon Polis İdarəsinin 18-ci Polis Bölməsinin əməkdaşları tərəfindən saxlanılan şəxsin sərxoş halda olması müəyyənləşib. 
Ondan 302,477 qram heroin götürülüb. O, Cinayət Məcəlləsinin 186.1-ci (özgənin əmlakını qəsdən məhv etmə və ya zədələmə zərərçəkmiş şəxsə xeyli miqdarda ziyan vurmaqla törədildikdə), 221.3-cü (xuliqanlıq, silahdan və ya silah qismində istifadə edilən əşyaları tətbiq etməklə törədildikdə) və 234.4.3-cü (qanunsuz olaraq narkotik vasitələri saxlama, daşıma, göndərmə və ya satma, külli miqdarda törədildikdə) maddələri ilə ittiham olunur.
E.Ə.
www.oxu.az
"
"Şirvanda avtomobil aşıb – FOTOŞirvanda avtomobilin dərəyə aşması nəticəsində iki nəfər xəsarət alıb.
Oxu.Az xəbər verir ki, APA-nın Mil-Muğan bürosunun məlumatına görə, hadisə Şirvan şəhərinin Heydər Əliyev prospektində baş verib.
Hacıqabul rayonunun Talış kənd sakini, 1997-ci il təvəllüdlü Rəhimov Elnur Eynulla oğlunun idarə etdiyi “KİA Sportage” markalı 90 GP 469 dövlət nömrə nişanlı avtomobil böyük sürətlə hərəkətdə olarkən yoldan çıxıb və dərəyə yuvarlanıb.
Nəticədə sürücü və sərnişin - Talış kənd sakini, 1993-cü il təvəllüdlü Əliyev Fərid Şuru oğlu yüngül bədən xəsarətləri alıblar. Onlara Şirvan şəhər xəstəxanasında tibbi yardım göstərilib.
Avtomobil tamamilə yarasız vəziyyətə düşüb. Faktla bağlı Şirvan polis şöbəsində araşdırma aparılır. 











E.Ə.
www.oxu.az
"
"Neftçilər prospektində daha bir qatar relsi sökülüb – FOTOİstirahət günlərində Neftçilər prospektinin Nobel prospekti ilə kəsişən yolun hərəkət hissəsindən keçən daha bir dəmir yolu relsi sökülüb.
Oxu.Az “Azəravtoyol” ASC-nin mətbuat xidmətinə istinadən xəbər verir ki, bununla da həmin hissədə sökülən relslərin sayı 2-yə çatıb.
“Azəravtoyol” tərəfindən aparılan işlər zamanı istifadə istifadəsiz qatar relsləri sökülərək, yeri kipləşdirilib. Daha sonra həmin hissələr asfaltlanıb.
Qatar relsləri şəhərin mərkəzində avtonəqliyyat vasitələrinin rahat və təhlükəsiz hərəkətinin təmin edilməsi məqsədi ilə sökülüb.

















A.M.
www.oxu.az
"
"“Uber” də ƏDV “qurbanı oldu” – FOTOVergilər Məcəlləsinə son dəyişiklikdən sonra, yanvarın 1-dən Azərbaycan ərazisində fəaliyyət göstərən elektron xidmətlərdən 18% ƏDV-nin tutulmasına başlanılıb. 
Oxu.Az Fins.az-a istinadən xəbər verir ki, bu qanun “Uber” taksi xidmətinə də aid edilib. 
Artıq həmin taksi xidməti müştərilərdən 18% ƏDV-ni tutmağa başlayıb. 
Beləliklə, artıq müştərilərə ödənişlə bərabər tutulacaq ƏDV-nin məbləği də SMS vasitəsi ilə göndərilir. 



U.A.
www.oxu.az
"
"İmişlidə sərxoş sürücülərlə polis arasında mübahisə yaşanıb – FOTOBaş Dövlət Yol Polisi İdarəsi (BDYPİ) və İmişli rayon Dövlət Yol Polisi (DYP) bölməsinin əməkdaşları tərəfindən rayon ərazisində reyd keçirilib.
Oxu.Az Report-a istinadən xəbər verir ki, reydlə əlaqədar rayonun əsas küçə və prospektlərində postlar qurulub.
Aparılan reydlər zamanı müxtəlif qanun pozuntularına yol verən sürücülər aşkar edilərək barələrində protokol tərtib olunub. Həmçinin avtomobili sərxoş vəziyyətdə idarə edən sürücülərin nəqliyyat vasitələri cərimə meydançasına aparılıb. Sərxoş olduğunu gizlətməyə çalışan, təqdim olunan alkotesterə etibar etmədiyini bildirən sürücülərə rast gəlinib. Ən çox rast gəlinən hal isə sürücülərin təhlükəsizlik kəmərindən istifadə etməməsi olub. Digər qayda pozucuları arasında işıqforun qırmızı işığında keçən, avtomobili nömrəsiz idarə edən, sükan arxasında telefonla danışan, texniki baxışdan yayınan sürücülər olub.
Axşam saatlarınadək davam edən reyd zamanı ümumilikdə 50-dən çox sürücü haqqında qanuna müvafiq olaraq protokol tərtib olunub.
Bu kimi reydlərin mütəmadi olaraq keçirilməsi nəzərdə tutulur.


























A.M.
www.oxu.az
"
"İki “06” toqquşdu: Ölən var – FOTOƏlət-Astara yolunun Cəlilabad rayonunun Qrazəncir kəndi ərazisindən keçən hissəsində yanvarın 8-də, saat 20:00 radələrində ağır yol qəzası baş verib.
Oxu.Az xəbər verir ki, hadisə şahidlərinin Avtosfer.az-a verdiyi məlumata əsasən, “VAZ-2106” markalı iki avtomobil toqquşub.
Qəza nəticəsində göy rəngli avtomobilin sütücüsünün öldüyü, digər sürücünün isə ağır yaranlandığı bildirilir.
Toqquşmanın təsirindən avtomobillərdən biri iki yerə bölünüb.

















A.M.
www.oxu.az
"
"Bakıda iki yük avtomobili yanıbBakıda yanğın hadisəsi qeydə alınıb.
Oxu.Az-ın Fövqəladə Hallar Nazirliyinin (FHN) saytına istinadən verdiyi xəbərə görə, Bakının Nərimanov rayonunda vətəndaşa məxsus 2 ədəd “SUPERMAZ” markalı yük avtomobillərinin kabinə və mühərrik hissələri yanıb.
Avtomobillərin qalan hissəsi və yaxınlıqdakı digər avtomobillər yanğından mühafizə olunmuşdur. Yanğın saat 18.53-də yanğınsöndürənlər tərəfindən söndürülüb.
A.S.
www.oxu.az
"
"Roma Papası zirehli avtomobilindən imtina etdi“Ola bilər ki, mən məsuliyyətsizəm, riskləri nəzərə almıram”.Roma papası Fransisk zirehli avtomobilə əyləşməkdən imtina edib. Papa onu gözləyən təhlükədən xəbərdar olsa da, zirehli avtomobildən imtina edib.
Oxu.Az Avtosfer.az-a istinadən xəbər verir ki, onun bütün sələfləri gülləkeçirməyən papamobildən və ya limuzindən istifadə edib. Halbuki, Papa öz xarici səfərlərində adi avtomobildən istifadə edir.
“Ola bilər ki, mən məsuliyyətsizəm, riskləri nəzərə almıram. Özümə görə qətiyyən qorxmuram. Amma deməliyəm ki, mənimlə səfər edən insanlara görə narahat oluram”, – italyan jurnalist və Vatikan üzrə mütəxəssis Andrea Torniellinin “Səfərlər” kitabında Papanın bu sözləri qeyd olunub.
Kitabda Papanın 2013-cü ildən bu günə qədər etdiyi səfərlər qeyd olunub. Yeni ildə Papanın Portuqaliyaya, Hindistana və Banqladeşə səfərləri gözlənilir.
A.M.
www.oxu.az
"
"Bu dairədə hərəkət dəyişdi: Bilməyənləri 60 manat cərimə gözləyir – VİDEOBakının mərkəzində qoyulmuş yeni yol nişanı yol polisinin sürücülər üçün yeni tələ qurması kimi başa düşülüb. Azərbaycan prospektindən “beşmərtəbə dairəsi” tanınan istiqamətdə “DAİRƏ” nişanı var. Cəfər Cabbarlı küçəsi istiqamətində hərəkət edən sürücülər üçün isə dairəyə daxil olanda yeni “STOP” nişanı qoyulub. Sürücülər hesab edir ki, yol polisi Azərbaycan prospekti istiqamətində gələn sürücülərə “dairəni burax”, dairəyə daxil olanlara isə “sağdan gələn avtomobilləri burax” əmredici nişanları qoymaqla onları çaş-baş salır. Bu yolla da hər iki istiqamətdə hərəkət edən sürücülər yol polisi tərəfindən cərimə edilir.
Oxu.Az xəbər verir ki, Bakı Şəhər Yol Polis İdarəsinin bölmə rəisi, polis polkovniki Vaqif Əsədov criminal.az-a bildirdi ki, həmin istiqamətdə avtomobillərin hərəkətin istiqamətində dəyişiklik edilib. Bölmə rəisinin sözlərinə görə, edilmiş dəyişiklik tələ yox, günün tələbidir. V.Əsədov qeyd etdi ki, “Qoşa qala” qapısından Azərbaycan prospekti ilə “beşmərtəbə” kimi tanınan ərazi istiqamətində hərəkət edən avtomobil sürücüləri “beşmərtəbə dairəsi”ndən sağa dönərkən dayanmadan hərəkətlərini düzünə, sola və dairəvi hərəkət edəcəklər. Eyni zamanda, Cəfər Cabbarlı küçəsi ilə hərəkət edənlər isə dairəyə daxil olmaq istəyərdək “STOP” nişanının tələbinə uyğun hərəkət edir. “DAİRƏ” nişanının olması onların hərəkətinə mane olmur. Bu barədə Nazirlər Kabinetinin yol hərəkətinin təhlükəsizlik komissiyasının qərarı var. Aparılan xrionometraj göstərir ki, Azərbaycan prospektində hərəkət intensivliyi var. Avtomobillərin hərəkətində sıxlıq yaradırdı. İndi sürücülər getsinlər baxsınlar ki, dəyişiklilər tələdir, yoxsa gününün tələbi?
Avtosfer.az bildirir ki, burada qayda pozan sürücüləri 60 manat-3 bal cərimə gözləyir. Lakin yaxşı olardi ki, Azərbaycan prospektindən gələnlər üçün “dairəvi hərəkət” nişanı ilə birlikdə “Baş yol” nişanı da qoyulsun...

A.M.
www.oxu.az
"
"Rusiyada agır qəza: 5 ölü, 4 yaralıRusiyada ağır yol qəzası baş verib.
Oxu.Az Report-a istinadən xəbər verir ki, bu barədə Başqırdıstanın Daxili İşlər Nazirliyinin saytına istinadən məlumat yayıb.
Məlumata görə, hadisə Başqırdıstanın paytaxtı Ufa şəhəri yaxınlığında qeydə alınıb. Belə ki, paytaxtın Ufa rayonunda, Avdon-Podımalovo avtomobil yolunun 9-cu kilometrliyində ""Nissan"" markalı avtomobillə ""VAZ -2112"" markalı nəqliyyat vasitəsi toqquşub.
Hadisə nəticəsində 5 nəfər ölüb, daha 4 nəfər xəsarət alıb. İlkin ehtimala görə, qəzaya səbəb ""Nissan""ın sürücüsünün idarəetməni itirməsi və qarşıdan gələn avtomobilin yoluna çıxması olub.
E.Ə.
www.oxu.az
"
"“Azəravtoyol” sürücülərə müraciət etdi“Azəravtoyol” ASC sürücülərə müraciət edib.
Oxu.Az xəbər verir ki, Dövlət şirkətinin Mətbuat Katibliyinin rəisi Anar Nəcəfli “APA-Economics”ə bildirib ki, Neftçilər prospektinin Nobel prospekti ilə kəsişən hissəsində sabah səhər saatlarından başlayaraq yolun hərəkət hissəsindən çıxarılmış dəmir yolu relslərinin yerinin asfaltlanması işləri aparılacaq.
 
Onun sözlərinə görə, işlərin bir-neçə saat ərzində aparılaraq yekunlaşdırılması planlaşdırılır: 
“Asfaltlanma işləri hissə-hissə aparılacaq və avtonəqliyyat vasitələrinin hərəkəti dayandırılmayacaq. Prospektin sözügedən hissəsində hərəkətin qismən məhdudlaşdırılması tətbiq ediləcək. Ancaq buna baxmayaraq sürücülərdən xahiş olunur ki, həmin hissədə sıxlığın yaranmaması üçün hərəkət istiqamətlərinə uyğun alternativ yollardan istifadə etsinlər”.
E.Ə.
www.oxu.az
"
"Zabrat yolunda 4 avtomobil toqquşub: Ölənlər varBakıda ölümlə nəticələnən yol qəzası baş verib.
Oxu.Az xəbər verir ki, Sabunçu Rayon Polis İdarəsindən APA-ya verilən məlumata görə, hadisə Zabrat-Maştağa yolunda baş verib. Dörd minik avtomobilinin  toqquşması ilə nəticələnən qəza nəticəsində 1 nəfər ölüb, 4 nəfər xəsarət alıb.
Yaralılar 3 saylı şəhər kliniki xəstəxanasına yerləşdiriliblər. Xəstəxanadan APA-ya verilən xəbərə görə, onlardan birinin vəziyyəti ağır, üçünün vəziyyəti isə stabildir. Yaralılardan biri azyaşlı uşaqdır.
Məlum qəza səbəbindən Zabrat yolunda tıxac yaranıb.
E.Ə.
www.oxu.az
"
"Bakıda qadın sürücü qəza törətdiBakıda qadın sürücü ağır yol qəzasına səbəb olub, iki nəfər xəsarət alıb.
Oxu.Az APA-ya istinadən xəbər verir ki, hadisə paytaxtın Xətai rayonu ərazisində Afiyəddin Cəlilov və Fəzail Bayramov küçələrinin kəsişməsində baş verib.
Svetlana Məmmədova idarə etdiyi “Toyota” markalı avtomobillə Fəzail Bayramov küçəsi ilə hərəkətdə olarkən məcburi hərəkət nişanının tələbini pozub və Afiyəddin Cəlilov küçəsində sağa dönmək əvəzinə, düzünə hərəkət edib. Bu vaxt Pərviz Həmzəyevin idarə etdiyi və Afiyəddin Cəlilov küçəsi ilə “Cavanşir körpüsü”nə doğru hərəkətdə olan “Mercedes” markalı avtomobil “Toyota”ya çırpılıb. Zərbənin gücündən “Toyota” yoldan çıxıb, Afiyəddin Cəlilov və Fəzail Bayramov küçələrinin kəsişməsindəki reklam dirəyinə dəyib.
Hadisə nəticəsində “Toyota”nın sürücüsü Svetlana Məmmədova xəsarət alıb və sükan arxasında köməksiz qalıb. Yaralı sürücünü avtomobildən hadisə şahidləri çıxarıblar. Hadisə yerinə çağırılan təcili tibbi yardım briqadası müxtəlif dərəcəli xəsarətlər alan qadın sürücünü 1 saylı Şəhər Kliniki Xəstəxanasına aparıblar.
“Mercedes”in sürücüsü Pərviz Həmzəyev isə yüngül xəsarət alıb. Təcili tibbi yardım briqadası ona əvvəlcə hadisə yerində ilkin yardım göstərib, daha sonra xəstəxanaya aparıb.
Xətai Rayon Polis İdarəsinin əməkdaşları hadisə yerində müayinələr aparıblar. İlkin ehtimala görə, qəzaya “Toyota”nın sürücüsü səbəb olub.
E.Ə.
www.oxu.az
"
"İstirahət günləri bu küçələrdə hərəkət qismən məhdudlaşdırılacaq – SİYAHIAparılan təmir işləri ilə əlaqədar bu gündən etibarən şənbə və bazar günləri də daxil paytaxtın prospekt və küçələrində hərəkət qismən məhdudlaşdırılacaq (hərəkət tam dayandırılmır).
Bu barədə “Azəravtoyol” ASC-dən Oxu.Az-a bildirilib.
Bu aşağıdakılardır:
- Neftçilər prospekti – Nobel prospeti ilə kəsişmə;
- Cəfər Xəndan küçəsi - Şövkət Məmmədova və İbrahimpaşa Dadaşov küçələri arası;
- Nəcəf Nərimanov küçəsi.
U.A.
www.oxu.az
"
"Təcili tibbi yardım avtomobillərinə kameralar quraşdırılacaq“Bakıda fəaliyyət göstərən təcili tibbi yardım avtomobillərin qarşısına və salonuna kameralar quraşdırılacaq”.
Oxu.Az Report-a istinadən xəbər verir ki, bunu Bakı Şəhər Təcili və Təxirəsalınmaz Tibbi Yardım Stansiyasının Operativ və hospital işlər üzrə baş həkimin müavini Murad Mirzəzadə qurumun yekun hesabatına həsr olunan mətbuat konfransında deyib.
Onun sözlərinə görə, bəzən yollarda digər avtomobillər təcili yardım maşınına yol verməməsi çağırış yerlərinə getməkdə yubanmaya səbəb olur: 
“Bunu nəzərə alaraq təkliflər hazırlanaraq Səhiyyə Nazirliyinə və Bakı Şəhər Baş Polis İdarəsinə göndərilib. Təkliflərdə təcili yardım maşınlarının qarşısında kameranın quraşdırılması, onların onlayn rejimdə işləməsi, zəruri və ehtiyac yarandığı halda təcili yardım maşınına yol verməyən avtomobilin nömrəsinin qeydə alınaraq Dövlət Yol Polisinə (DYP) göndərilməsi məsələsi yer alıb”.
 
M.Mirzəzadə bildirib ki, həmin maşınların sahiblərinə hansı cəza tədbirlərinin görülməsi ilə bağlı DYP qərar verəcək: 
“Yollarda təcili yardım maşınları üçün əlavə zolaqların salınması müvafiq qurumlar tərəfindən verilə bilər. Yəni bu, bizim səlahiyyətimizə aid deyil. Ümumilikdə ötən il ərzində yalançı çağırışların sayı ötən illərlə müqayisədə azalıb. Çünki zəng vurulan nömrə qeydiyyata alınır və ciddi nəzarət olunur”.
Baş həkim vurğulayıb ki, təcili yardım avtomobillərin salonunda da kameraların quraşdırılması nəzərdə tutulur: 
“Bəzən əhali tərəfindən həkimlərə, orta tibb işççilərinə təzyiq edilir. Həmin kamera vasitəsilə həkimin xəstəyə necə yardım göstərməsi və digər hallar qeydə alınacaq. Təcili yardım maşınına xəstənin yaxınlarından biri buraxılır. Əgər narazı hallar olsa, kamera görüntülərinə baxılacaq və şikayətlər araşdırılacaq”. 
E.Ə.
www.oxu.az
"
"88 nömrəli avtobusla “Nissan-Patrol” toqquşdu – FOTOBu gün saat 14:00 radələrində Bakının Rəşid Behbudov küçəsi ilə Zərifə Əliyeva küçəsinin kəsişməsində ağır yol qəzası baş verib. 88 nömrəli sərnişin avtobus ilə “Nissan” markalı, 10-EC-444 dövlət nömrə nişanlı avtomobil toqquşub.
Oxu.Az sia.az-a istinadən xəbər verir ki, hadisə nəticəsində hər iki nəqliyyat vasitəsi yoldan kənara çıxaraq səkiləri dağıdıb.
88 nörməli avtobusda olan sərnişinlər yaralanıb, müxtəlif xəsarətlər alıblar. Yaralı sərnişinlərdən 80 yaşlı Məlahət Məmmədovanın vəziyyəti isə daha ağırdır. Hadisə şahidlərinin verdiyi məlumata görə, günah “Nissan” markalı avtomobilin 19-20 yaşlı gənc sürücüsündə olub. Belə ki, o, yol hərəkəti qaydalarını pozaraq yolun sol üçüncü zolaq xəttindən sağa dönmə əməliyyatı keçirərkən hadisə baş verib. Təcili Tibbi Yardımın əməkdaşları xəsarət alanları xəstəxanaya aparıblar.











A.M.
www.oxu.az
"
"Dünyanın avtomobillərlə çəkilmiş ən böyük rəsmi döş xərçənginə həsr olundu – VİDEO Səudiyyə Ərəbistanda döş xərçəngi probleminə diqqət çəkmək məqsədilə yeni dünya rekordu qırılıb. 
Oxu.Az-ın Fordauthority.com-a istinadən verdiyi məlumata görə, 2 ədəd xüsusi olaraq drift üçün təchiz olunmuş Ford Mustang avtomobili 45 dəqiqə boyunca dövrə vuraraq dünyanın ən böyük avtomobil təkərləri ilə çəkilmiş rəsmini çəkiblər. 
Rəsmdə 2.9 kilometrlik asflata həkk olunmuş döş xərçənginin simvolu sayılan çəhrayı lent təsvir olunub. 

İsmayıl Nur
www.oxu.az
"
"Zəyəmçay üzərində yerləşən qəzalı körpü bərpa edilib – FOTO + VİDEOAzərbaycanda Şəmkir və Tovuz rayonlarını birləşdirən Zəyəmçay üzərində körpü bərpa edilib.
“Azəravtoyol” ASC-dən Oxu.Az-a verilən məlumata görə, Bakı-Ələt-Qazax-Gürcüstan ilə dövlət sərhədi avtomobil yolunun 427-ci km-də yerləşən körpüdə bərpa işləri zamanı mövcud tikinti norma və qaydalarına əsasən, onun hər iki tərəfində 50 metr uzunluğunda, 9 metr hündürlükdə mühafizə və yeni sutənzimləyici qurğular inşa olunub.
Bundan başqa, körpünün yerləşdiyi ərazidə çay məcrasında su axınının sürətini azaltmaq məqsədi ilə dərinlik boyu hündürlüyü 1,2 metr artırılmaqla və örtük hissə bərpa edilməklə bərkitmə işləri aparılıb, 6 pilləvari qurğu inşa edilib. Qurğuların hündürlüyü 22 metr, ümumi uzunluğu 60 metr, eni isə 118 metrdir. Həmçinin körpünün dayaqlarının qorunması üçün 110 metr uzunluğunda, 90 metrenində dəmir-beton konstruksiyadan ibarət xüsusi qoruyucu sahə inşa edilib, körpünün yerləşdiyi ərazinin giriş və çıxış hissələrində 6 metr dərinlikdə, 800 mm diametrində 76 ədəd bərkidici svay vurulub.
Xatırladaq ki, 2016-cı ilin iyun-iyul ayları ərzində Şəmkir rayonu ərazisində aramsız yağan yağışlardan əmələ gələn sel suları nəticəsində yuyulma baş verib və körpü qəzalı vəziyyətə düşüb. Belə ki, diametri 1,2 m-lik svay özül üzərində inşa edilmiş körpüdə məcrada baş vermiş eroziya nəticəsində dəmir-beton örtüklü körpüaltı məcranın aşağı hissəsində 6,6 metr dərinlikdə yuyulma prosesi baş verib və saxlayıcı diş və dəmir-beton konstruksiyasının bir hissəsi dağılaraq qəzalı vəziyyətə düşüb.
2011-ci ildə inşa edilmiş 3 aşırımlı körpünün uzunluğu 96,3 metr, eni 11,5 metr, çay məcrasından hündürlüyü isə 11 metrdir. Zəyəmçay üzərində inşa edilən körpü 377 min nəfər əhalinin yaşadığı Şəmkir və Tovuz rayonlarını birləşdirən yeganə körpüdür və alternativ yol yoxdur.
























A.M.
www.oxu.az
"
"Sürücü eyni anda iki dəfə radara düşüb: Cərimə necə ödənilməlidir? – FOTOBakı sakini bir saniyə fərqlə eyni radara iki dəfə düşüb. Buna görə də həmin şəxsdən eyni cərimənin iki dəfə ödənilməsi tələb olunur.
Oxu.Az Report-a istinadən xəbər verir ki, hadisə Bakı-Quba yolunun 138-ci kilometrliyində qeydə alınıb.
Belə ki, Bakı şəhər sakini “Subaru-Forester” markalı avtomobillə hərəkətdə olan zaman “Yol hərəkəti haqqında” qanunun 50-ci maddəsinin tələbini pozaraq yolda müəyyən edilən hərəkət sürətinin həddini aşıb və radara düşüb. Sürücüyə eyni radardan 1 saniyə fərqi ilə inzibati xətalar haqqında protokol iki dəfə rəsmiləşdirilib və ünvanına göndərilib.
Daxili İşlər Nazirliyinin (DİN) Baş Dövlət Yol Polisi İdarəsinin (BDYPİ) İctimaiyyətlə əlaqələr şöbəsinin rəisi Kamran Əliyev bildirib ki, sürücünün eyni radara 1 saniyə fərqli ilə düşməsi çox nadir hallarda baş verən texniki səhvdir: “Əgər belə bir hal baş veribsə və sürücünün eyni radara düşməsi ilə bağlı protokol iki dəfə rəsmiləşdirilibsə, həmin protokollardan birinə xitam verilməlidir. Bunun üçün sürücü ya BDYPİ-yə gəlməli, ya da elektron müraciət etməlidir”.








A.M.
www.oxu.az
"
"Bakının “ən təhlükəli” yolu sökülür – VİDEOBakının Neftçilər prospektindəki qatar relslərinin ləğvinə başlanılıb.
Oxu.Az APA-ya istinadən xəbər verir ki, yanvarın 4-də relslərdən biri sökülüb, gecə saatlarında yerinə asfalt döşənib.
“Azəravtoyol” ASC-nin Şəhər yollarının istismarı və təmiri şöbəsinin rəisi Namiq Alıcanov bildirib ki, relslər şəhərin mərkəzində nəqliyyatın təhlükəsiz hərəkətinin təmin edilməsi üçün sökülür. Yaxın vaxtlarda Neftçilər prospektində qatar relsi qalmayacaq. Tıxaclara səbəb olmaması üçün söküntü işləri istirahət günləri aparılır. Növbəti istirahət günlərində qalan relslər də söküləcək.

A.M.
www.oxu.az
"
"Avtomobilin şüşəsilənində səyahət edən ilan – VİDEOAvstraliyada yaşayan Sally Grundy adında bir qadın avtomobilinə minərkən qəribə hadisə ilə üzləşib.
Oxu.Az xəbər verir ki, avtomobil 100 km/saat sürətlə hərəkətdə olarkən qadın birdən şüşəsiləndə nəyinsə tərpəndiyinin fərqinə varır.
Sallynin sözlərinə görə, hər nə qədər ilanın avtomobilin mühərrik hissəsindən salona keçə biləcəyindən qorxsa da, telefonunu çıxardıb ilanı çəkməyə başlayır.
Daha sonra isə avtomobili yolun kənarında saxlayaraq ilanın öz xoşu ilə getməsini gözləyir. 

İsmayıl Nur
www.oxu.az
"
"Bayram günləri yol qəzalarında ölənlərin sayı açıqlanıbBayram günləri respublikada baş verən yol qəzalarının statistikası açıqlanıb.
Oxu.Az xəbər verir ki, Daxili İşlər Nazirliyindən APA-ya verilən məlumata görə, 2016-cı il dekabrın 31-dən yanvarın 5-dək respublikanın avtomobil yollarında 27 yol-nəqliyyat hadisəsi baş verib.
Nəticədə 20 nəfər ölüb, 37 nəfər xəsarət alıb.
A.M.
www.oxu.az
"
"Bakıda avtomobil sərxoş piyadanı vurub – FOTO + VİDEOBakıda piyadanın vurulması ilə nəticələnən yol qəzası baş verib.
Oxu.Az APA-ya istinadən xəbər verir ki, hadisə Neftçilər prospektində, Hökumət evinin qarşısında baş verib.
47 yaşlı Eldar Qasımov yolu yeraltı piyada keçidindən yox, qadağan olunmuş yerdən keçmək istəyib. Binnət Əhmədovun idarə etdiyi “Volkswagen” markalı avtomobil piyadanı vurub.
Piyada müxtəlif dərəcəli bədən xəsarətləri alıb. Yaralı Eldar Qasımovu sürücünün dostları 1 saylı Şəhər Kliniki Xəstəxanasına çatdırıblar. Yaralı piyadanın sərxoş olduğu bildirilir.
Hadisə yerinə Səbail Rayon Polis İdarəsinin və rayon Yol Polis Şöbəsinin əməkdaşları gəliblər. İlkin müayinələr keçirilib, sürücü Binnət Əhmədov ifadəsinin alınması üçün polisə aparılıb.
Qeyd edək ki, Neftçilər prospektinin Hökumət evinin qarşısından keçən hissəsində yeraltı piyada keçidi var.









A.M.
www.oxu.az
"
"Bakıda yol polisindən kobud qayda pozuntusu – FOTOYanvarın 2-də, saat 19:50 radələrində çəkilən bu görüntülərdə 99-YP-351 nömrə nişanlı DYP avtomobilinin kobud qayda pozuntuları etdiyi iddia olunur.
Oxu.Az Avtosfer.az-a istinadən xəbər verir ki, 99 YP 351 saylı yol patrul xidməti maşını Yusif Vəzir Çəmənzəminli küçəsinin Azadlıq prospekti ilə kəsişməsindən - prospektin Həsən Əliyev küçəsi ilə kəsişməsinə qədər sayrışan işıqları yandırmadan qoşa xətti keçərək əks yolla hərəkət edib. Yol boyu qarşıdan gələn nəqliyyat vasitələri üçün ciddi təhlükə yaradan YP-351  işıqforla nizamlanan yolayrıcında, Azadlıq prospektindən Həsən Əliyev küçəsinə sola dönən sürücülərin də hərəkətinə mane olub. Belə ki, yol polisi maşını düzünə hərəkət edib və kəskin manevr edərək, gül dükanının qarşısında saxlayaraq, dükana düşüb.
Bakı şəhər Dövlət Yol Polisi İdarəsi yəqin ki, qeyd edilən tarixdə kamera görüntülərini araşdıracaq, yol polisinin bu intizamsızlığını cəzasız qoymayacaq.
Qeyd edək ki, bu qayda pozuntusuna görə həmin DYP avtomobilini idarə edən sürücüyə 4 bal, 100 manat cərimə düşür.














A.M.
www.oxu.az
"
"Şəmkirdə toy karvanında olan avtomobil qəza törədib: Yaralananlar var – SİYAHIŞəmkirdə baş verən yol qəzasında xəsarət alanların sayı 9 nəfərə çatıb.
Oxu.Az APA-ya istinadən xəbər verir ki, xəstəxanaya yerləşdirilən 1989-cu il təvəllüdlü Səadət Məmmədova, 1964-cü il təvəllüdlü Nurəddin Nağıyev,1993-cü il təvəllüdlü Ruslan İbrahimov və 1978-ci il təvəllüdlü Könül Cabbarovadan başqa, 1989-cu il təvəllüdlü Şəhla Əhmədova, 2008-ci il təvəllüdlü İsmayıl Qarayev, 2009-cu il təvəllüdlü Fatimə Namazova, 2013-cü il təvəllüdlü Gülay Namazova və Anar adlı azyaşlı da müxtəlif bədən xəsarətləri ilə xəstəxanaya yerləşdiriliblər.
Faktla bağlı Şəmkir rayon Polis Şöbəsində araşdırma aparılır.
Xatırladaq ki, rayonun Abbaslı kəndi ərazisində toy karvanı ilə hərəkət edən “Opel” markalı avtomobil qarşı tərəfdən gələn “VAZ-2106” markalı avtomobillə toqquşub.
A.M.
www.oxu.az
"
"Erməni hərbçi Ağdam yaxınlığında yol qəzası törədibErməni hərbçi yol qəzası törədib.
Oxu.Az-ın APA-ya istinadən məlumatına görə, işğal olunmuş Azərbaycan torpaqlarında xidmət edən hərbçi Valod Şabatyan Ağdam şəhəri yaxınlığında idarə etdiyi “QAZ-24” markalı minik avtomobilini aşırıb. Nəticədə o, ağır xəsarət alıb. Həkimlər vəziyyətini ağır qiymətləndirir.
Xatırladaq ki, rəsmi məlumatlara əsasən, ötən ilin  dekabrında erməni hərbçilərin iştirakı ilə bir neçə ağır yol-nəqliyyat hadisəsi baş verib. 
Belə ki, dekabrın 8-də Sünik vilayətində “Lexus” markalı avtomobilin yoldan çıxaraq dərəyə aşması nəticəsində Ermənistan müdafiə nazirinin təhlükəsizlik xidmətinin əməkdaşları - kapitan Aleksan Simonyan və leytenant Armen Musikyan həlak olub.
S.B.
www.oxu.az
"
"Şabranda “Prado” ağaca çırpılıb: Xəsarət alan var Şabranda sürücünün xəsarət alması ilə nəticələnən yol nəqliyyat hadisəsi baş verib. 
Oxu.Az APA-ya istinadən xəbər verir ki, Bakı-Quba yolunun 129-cu km-də, Şabran rayonu ərazisində “Prado” markalı minik avtomobilinin idarəetməni itirərək yolun kənarındakı ağaca çırpılması nəticəsində yol nəqliyyat qəzası baş verib.
Dərhal Nazirliyin Dövlət Yanğından Mühafizə Xidmətinin yanğınsöndürən-xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış sürücünü çıxarıb və aidiyyəti üzrə təhvil veriblər. 
www.oxu.az
"
"Qubada iki azyaşlını “Qazel” vurub: Ölən və yaralanan varQuba rayonunda ölümlə nəticələnən yol nəqliyyat hadisəsi baş verib. 
Oxu.Az APA-ya istinadən xəbər verir ki, hadisə rayonun Rustov kəndində qeydə alınıb.
“Qazel” markalı avtomaşın iki azyaşlı qardaşı vurub. Onlardan biri 4 yaşlı Qurbanov Renat Nurağa oğlu dünyasını dəyişib. Onun qardaşı 10 yaşlı Xəqani isə ağır bədən xəsarətləri ilə Quba Mərkəzi Rayon Xəstəxanasına yerləşdirilib.
Yaxınlarının verdiyi məlumata görə, ölən azyaşlıya vaxtında tibbi yardım göstərilməyib. Təcili yardım xidmətinə müraciət olunsa da vaxtında gəlməyib. Nəticədə azyaşlı dünyasını dəyişib.
Quba MRX-dan bildirilib ki, hadisə yerinə çağırış olunan kimi təcili yardım maşını əraziyə yollanıb.
Quba rayon Polis Şöbəsindən verilən məlumata görə, faktla bağlı araşdırma aparılır.
www.oxu.az
"
"Bu ilin ilk günündə baş verən yol qəzaları 6 nəfərin həyatına son qoyubBu ilin ilk günündə respublikanın avtomobil yollarında baş verən yol-nəqliyyat hadisələrinin sayı açıqlanıb.
Daxili İşlər Nazirliyindən Oxu.Az-a verilən məlumata görə, 2017-ci il yanvarın 1-də 7 yol-nəqliyyat hadisəsi baş verib.
Qəza nəticəsində 6 nəfər ölüb, 16 nəfər yaralanıb.
E.Ə.
www.oxu.az
"
"Kürdəmirdə təcili yardım avtomobili “Kamaz”la toqquşub:Ölən varKürdəmirdə baş verən yol-nəqliyyat hadisəsi nəticəsində 1 nəfər ölüb, 3 nəfər xəsarət alıb. 
Oxu.Az APA-ya istinadən xəbər verir ki, hadisə bu gün səhər saatlarında Bakı- Qazax əsas magistral yolunun 187-ci kilometrliyində, Kürdəmir rayon ərazisində qeydə alınıb.
Tural Fərman oğlu Süleymanovun idarə etdiyi, Ucar Mərkəzi Rayon Xəstəxanasına məxsus ""Ford"" markalı təcili tibbi yardım maşını ilə Qalib Hüseyn oğlu Hüseynovun idarə etdiyi ""KamAZ"" markalı yük maşını toqquşub.
Nəticədə ""Ford"" markalı avtomobildə olan Ucar rayon sakini 1963-cü il təvəllüdlü Şəhla Sabir qızı Əzizova hadisə yerində ölüb. Sürücü T. Süleymanov və avtomobildə olan tibb bacısı Validə Yunis qızı Xəlilova və sərnişin Xəyalə Zabit qızı Mehdiyeva müxtəlif xəsarətlərlə Kürdəmir Mərkəzi Rayon Xəstəxanasına yerləşdiriliblər.
V. Xəlilova xəstəxanada vəfat edib. 
Məlumata görə, təcili yardım avtomobilində olanlar hadisə nəticəsində ölən Şəhla Əzizovanın qızını Bakıdakı klinikalardan birinə yerləşdirib geri dönürmüşlər. 
Faktla bağlı Baş Dövlət Yol Polisi İdarəsinin İstintaq və Təhqiqat Şöbəsində araşdırma aparılır.
E.Ə.
www.oxu.az
"
"Ağsuda ağır qəza: Ölənlər varAğsu rayonunda iki ailənin faciəsi ilə nəticələnən ağır avtomobil qəzası baş verib.
Oxu.Az APA-ya istinadən xəbər verir ki, hadisə yanvarın 1-də axşam saat 22:00 radələrində Ağsu şəhərinin Heydər Əliyev prospektində qeydə alınıb.
Şamaxı rayonu Qurdtəpə kənd  sakini, 1970-ci il təvəllüdlü Ədilov Əmirşah Məmmədşah oğlu idarə etdiyi “VAZ 2106” markalı minik avtomobili ilə sürətlə hərəkətdə olarkən idarəetməni itirib, avtomobil yoldan çıxaraq piyada səkisində hərəkət edən iki nəfəri-Ağsu şəhər sakini 1958-ci il təvəllüdlü Xəyyam Əliyevi və onun həyat yoldaşı, 1964-cü il təvəllüdlü Xatirə Əliyevanı vurub. 
Ağır xəsarətlər alan ər və arvad hadisə yerində dünyasını dəyişib.
Piyadaları vuran avtomobil sonra hasara çırpılaraq aşıb. Zərbənin təsiri nəticəsində avtomobilin sürücüsü Əmirşah Ədilov, onun həyat yoldaşı, 1975-ci il təvəllüdlü Ədilova Məhbubə Sədulla qızı, və övladları, 2000-ci il təvəllüdlü Əmrah  Ədilov və 1998-ci il təvəllüdlü Afaq Ədilova müxtəlif dərəcəli bədən xəsarətləri ilə Ağsu rayon Mərkəzi Xəstəxanasına yerləşdirilib. Hazırda onların vəziyyəti ağır olaraq qalır.
Faktla bağlı Ağsu rayon Polis Şöbəsi tərəfindən araşdırma aparılır
E.Ə.
www.oxu.az
"
"İmişlidə qəza: 6 nəfər xəsarət alıbİmişli rayonunun Bəhrəmətəpə qəsəbəsi ərazisində “VAZ2104” və “QAZ 24” markalı minik avtomobillərinin toqquşması nəticəsində 6 nəfər xəsarət alıb.
Oxu.Az APA-ya istinadən xəbər verir ki, qəza nəticəsində “VAZ2104” markalı avtomobilin sürücüsü 1992-ci il təvəllüdlü Qurbanzadə Arazbəyli Qurban oğlu və “QAZ 24” avtomobilin sürücüsü 1988-ci il təvəllüdlü Əliyev İbrahim Habil oğlu, o cümlədən 1972-ci il təvəllüdlü Əliyeva Şölə Qismətəli qızı, 1983-cü il təvəllüdlü Əliyeva Ülviyyə İsfəndiyar qızı, 1971-ci il təvəllüdlü Əliyev Vasif Qismətəli oğlu, 1971-ci il təvəllüdlü Əkbərzadə Sənan Miri oğlu müxtəlif dərəcəli xəsarətlərlə İmişli rayon xəstəxanasına yerləşdiriliblər.
Faktla bağlı araşdırma aparılır.
E.Ə.
www.oxu.az
"
"Bakıda sürücüləri şərləyən fırıldaqçı peyda olub – VİDEODekabrın 30-da, saat 20:15 radələrində Bakıda Azadlıq prospektində müəmmalı hadisə baş verib. 
Oxu.Az Avtosfer.az-a istinadən xəbər verir ki, bu barədə fırıldaqçı(lar)ın hədəfi olan sürücü - Fuad Məmmədov özü məlumat verib. 
F.Məmmədov hadisəni belə nəql edir: 
“Bir qadın yaxınlaşdı, özünü Aynur kimi təqdim etdi. Dedi ki, Bakıda heç kimim yoxdur, Qazaxdan gəlmişəm, pul kisəmi oğurlayıblar. Mən də insanlıq naminə şəxsi avtomobilimə əyləşməsinə icazə verdim ki, Qazağa yola salım. Qadın arxa oturacaqda əyləşdi, yol boyu ağlayıb-sızladı, ailəsindən danışdı. Və yolda önümə keçən 90-RK-049 dövlət nömrə nişanlı “Hyundai Elantra” markalı avtomobil qəfil tormozladı. İddia etdi ki, mən onun maşınını arxadan vurdum. Deyəndə ki, avtomobilimdə kamera var, mən sənin maşınını vurmamışam, tələsik avtomobilinə əyləşib uzaqlaşdı”.
Fuad Məmmədov Avtosfer.az-a bildirib ki, bundan sonra qadına avtovağzaldan Qazağa yola salmağı təklif etsə də, о, “Azadlıq prospekti” metrostansiyasında yolpulu alaraq metro ilə getmək istədiyini bildirib və maşından düşüb.
Vəziyyət 90-RK-049 nömrəli avtomobilin sürücüsü ilə həmin qadının əlbir olması ehtimalını istisna etmir. Şübhə olunur ki, qadın sürücünün “başını qatması” üçün avtomobilə əyləşib, sürücü maşının vurulub-vurulmadığına baxmaq üçün enəndə o maşından qiymətli əşya oğurlaya bilərdi. Və ya kamera olmasaydı, hadisələr tam başqa cür cərəyan edə bilərdi – qadının “qohumu” “peyda ola bilərdi” və s. Hər bir halda, “Hyundai Elantra”nın sürücüsü qeyri-səmimi jestlərlə avtomobilinin vurulmasını iddia edərək pul almaq niyyətini ortaya qoyur.
Əziz sürücülər, lütfən belə hallarla rastlaşsanız polisə dərhal məlumat verin.
Əks tərəfin mövqeyini işıqlandırmağa hazırıq.

S.B.
www.oxu.az
"
"Məhşur futbolçular “avtoşluq” etdi – VİDEOFutbolçular məşqə gələn zaman yarışıblar. “Real Madrid” klubunun ulduz futbolçuları bu dəfə meydandan kənar davranışları ilə yadda qalıblar.
Oxu.Az istipress-ə istinadən xəbər verir ki, portuqaliyalı hücumçu Kriştiano Ronaldo ilə kolumbiyalı Xames Rodriqes məşqə gələn zaman yarışa çıxıblar.
Ronaldo “Bugatti” ilə Xamesi ötmək istəyib, lakin kolumbiyalı sürəti artıraraq buna imkan verməyib.

A.M.
www.oxu.az
"
"Metro stansiyalarının 31 dekabrda iş qrafiki dəyişdirildi“Bakı Metropoliteni” Qapalı Səhmdar Cəmiyyəti metro stansiyalarının iş qrafikində dəyişiklik edib.
Bu barədə Oxu.Az-a qurumun mətbuat xidmətinin rəhbəri Nəsimi Paşayev məlumat verib.
Onun sözlərinə görə, dəyişiklik Dünya Azərbaycanlılarının Həmrəylik Günü və Yeni il bayramları ilə əlaqədar Bakıda keçiriləcək tədbirlərlə bağlıdır:
“Həmin tədbirlərin iştirakçılarının daşınması məqsədilə 31 dekabrdan 1 yanvara keçən gecə “Bakı Metropoliteni” QSC-nin bütün stansiyaları gecə saat 02:00-a qədər işləyəcək. Zərurət yaranacağı təqdirdə stansiyaların iş vaxtı 02:30-a qədər artırıla bilər”.
E.Ə.
www.oxu.az
"
"Bayramla əlaqədar rayon marşrutlarına əlavə avtobus çıxarılacaqBayram günləri ilə əlaqədar Bakı Beynəlxalq Avtovağzal Kompleksi gücləndirilmiş iş rejiminə keçib.
Oxu.Az xəbər verir ki, bu barədə Trend-ə açıqlamasında Bakı Beynəlxalq Avtovağzal Kompleksinin sahə rəisi Məhəmməd Abdullayev deyib.
Onun sözlərinə görə, bayram günlərində sərnişin sıxlığının yaranmaması üçün kompleksə əlavə nəqliyyat vasitələri cəlb edilib:
“Dekabrın 25-dən Bakı Beynəlxalq Avtovağzal Kompleksi gücləndirilmiş iş rejiminə keçib. Artıq sərnişinlərin sayında əhəmiyyətli dərəcədə artım var. Dekabrın 29-dan sərnişinlərin sayı adi vaxtlarla müqayisədə 2 dəfə artıb. Əgər adi günlərdə gün ərzində 300-ə qədər nəqliyyat vasitəsi ilə 7 min 500 sərnişin yola salınırdısa, dekabrın 29-da 500-dən artıq nəqliyyat vasitəsilə 13 min nəfərdən çox sərnişin yola salınıb. Gücləndirilmiş iş rejiminə keçəndən sonra marşrutlara 200-dən artıq əlavə nəqliyyat vasitəsi cəlb etmişik. Dekabrın 30-31-də sərnişinlərin sayında artım gözləndiyi üçün bu günlərdə yenidən əlavə nəqliyyat vasitələrinin cəlb edilməsi gözlənilir. Çünki həmin günlərdə gün ərzində 16-18 min nəfər sərnişinin daşınması nəzərdə tutulur”.
M.Abdullayev qeyd edib ki, təmsil etdiyi qurum yanvarın 7-dək gücləndirilmiş iş rejimində işləyəcək.
A.M.
www.oxu.az
"
"Bakıda bu tunelə radar quraşdırılıb? – VİDEO“Ziya Bünyadov prospektindəki tunelə radar quraşdırılıb, sürəti həddi 70-i keçənləri çəkir”.
Oxu.Az Xezer TV-yə istinadən məlumat verir ki, son günlər sosial şəbəkələrdə yayılan bu xəbərdarlıqlara, hətta həmin radara düşən avtomobillərin şəkili də əlavə olunub.
Məlumat o qədər sürətlə yayılıb ki, tanınmış şəxslər də xəbər paylaşaraq sürücüləri diqqətli olmağa çağırıb. Bildirilir ki, guya tuneldə sürət həddini bildirən yol nişanı olmadığı üçün sürücülər burada 70-80 km/saat sürətlə hərəkət edir.
Dövlət Yol Polisi də bunun qarşısını almaq üçün tunelə radar quraşdırıb və artıq bu gündən etibarən radarlar yolun hər iki hərəkət hissəsində işlək vəziyyətdədir. Məlumata görə, artıq burada saatda 70-dən yuxarı hərəkət edən avtomobillər radara düşür.
Məsələyə Bakı Şəhər Dövlət Yol Polis İdarəsinin bölmə rəisi Vaqif Əsədov münasibət bildirərkən sürücülərə tövsiyə edib ki, sürücülər belə yanlış məlumatlar yaymaqdansa, yollardakı sürət həddinə əməl etsinlər.
Sözügedən prospektdə maksimum sürət həddi saatda 90 km-dir. Yol boyu olan tunellərdə isə sürət 60-a enir və bunu göstərən bir neçə nişan da var.

A.M.
www.oxu.az
"
"Bakıda sükan arxasında şou göstərən qadın sürücü – VİDEOBakıda avtomobildə şou göstərən qadın sürücü sosial şəbəkələrdə müzakirələrə səbəb olub.
Oxu.Az Avtosfer.az-a istinadən xəbər verir ki, 90 LJ 878 dövlət nömrə nişanlı “KİA” markalı avtomobilin qadın sürücüsü nəqliyyat vasitəsini idarə edərkən əllərini sükandan çəkir, diqqəti yolda yox, kənarda olur, təhlükəsizlik kəmərindən istifadə etmir.
Xanım sürücü avtomobili təhlükəli idarə edərək iki video çəkib və onu sosial şəbəkələrdə paylaşıb. Görüntülərə baxanlar qeyd ediblər ki, video yol hərəkəti qaydalarının pozulmasını təbliğ edən vasitə olduğu üçün qınanılmalıdır.



















E.Ə.
www.oxu.az
"
"Masallıda minik avtomobili yanıbMasallı rayonu Seybətin kəndində vətəndaşa məxsus “VAZ” markalı minik avtomobilinin mühərrikində elektrik naqilləri və idarəetmə lövhəsi yanıb.
Fövqəladə Hallar Nazirliyindən Oxu.Az-a verilən məlumata görə, avtomobilin qalan hissəsi yanğından mühafizə olunub.
Yanğın saat 20:05-də yanğınsöndürənlər tərəfindən söndürülüb.
A.M.
www.oxu.az
"
"Qubada 43 yaşlı qadını avtomobil vurub öldürübQuba rayonunda ölümlə nəticələnən yol-nəqliyyat hadisəsi baş verib. 
Oxu.Az-ın APA-ya istinadən verdiyi məlumata görə, hadisə rayonun İqrıq kəndi ərazində qeydə alınıb. 
1973-cü il təvəllüdlü Rəsmiyə Qədirovanı avtomobil vurub. O, aldığı xəsarətlərdən dünyasını dəyişib.
Faktla bağlı araşdırma aparılır.
S.B.
www.oxu.az
"
"Azərbaycanlı müğənni avtomobilini aşırdı – FOTO + VİDEOMüğənni Yaşar Cəlilov qəzaya düşüb.
Oxu.Az Qafqazinfo-ya istinadən xəbər verir ki, yol-nəqliyyat hadisəsi Heydər Əliyev adına sarayın yaxınlığında qeydə alınıb. 
İfaçının “Volkswagen Touareg” markalı avtomobili yolda aşıb. Hadisə nəticəsində Yaşar Cəlilov xəsarət almasa da, nəqliyyat vasitəsinə ciddi ziyan dəyib.
Hazırda müğənninin vəziyyətinin yaxşı olduğu deyilir.















S.B.
www.oxu.az
"
"Yol polisi bahalı avtomobili 4 aydır cərimə meydançasında saxlayırBakı Şəhər Dövlət Yol Polisi İdarəsi Masallı sakini, iş adamı Rafil Həsənovun səsləndirdiyi ittihamlara cavab verib.
Oxu.Az xəbər verir ki, R.Həsənov aztoday.az-a müraciət edərək bildirib ki, oğlu Həsənov Həsən Rafil oğluna məxsus olan 90 XX 055 dövlət nişanlı “Porsche Panamera” markalı avtomobil 4 aya yaxındır ki, qanunsuz olaraq Badamdarda, Bakı Şəhər Dövlət Yol Polisi İdarəsinin cərimə meydançasında saxlanılır.
“Təqribən dörd ay əvvəl oğlumun avtomobili yol polisləri tərəfindən saxlanılıb. Avtomobildə qara pərdə olduğuna görə 453 dövlət nişanlı ekipajın komandiri Ceyhun Fətəliyev avtomobilini cərimə meydançasına aparacağını bildirib. Daha sonra Ceyhun Fətəliyev oğlumdan 200 manat alıb. Bu zaman hadisə yerinə 450 dövlət nişanlı yol polisi avtomobili gəlib və onlar da əlavə olaraq oğlumdan 300 manat tələb ediblər. Oğlum 300 manatı verməkdən imtina edib və bundan sonra onunla 453 dövlət nişanlı ekipajın komandiri Ceyhun Fətəliyev arasında mühahisə yaranıb. Biz məsələ ilə bağlı prokurorluğa müraciət etmişik və bu insident araşdırılır. Lakin tələb olunan cəriməni ödəməyimizə baxmayaraq, oğlumun avtomobilini cərimə meydançasından çıxara bilmirik”, -  o deyib.
Avtosfer.az məsələni aydınlaşdırmaq üçün Bakı Şəhər DYPİ-nin bölmə rəisi, polkovnik Vaqif Əsədovla əlaqə saxlayıb. Bölmə rəisi bildirib ki, həqiqətən də qeyd olunan avtomobil hazırda cərimə meydançasındadır. Lakin Rafil Həsənovun iddialarının əksinə olaraq, avtomobilin saxlanılmasının səbəbləri başqadır:
“Bu adam iş adamıdır və “Bank Respublika”dan 60 min dollar kredit götürüb. Lakin 14 aydır ödəniş etmədiyi üçün Qaradağ Rayon Məhkəməsi həmin avtomobilin üzərinə həbs qoyub və saxlanılıb cərimə meydançasına aparılması barədə qərar çıxarıb. Yol polisi də sentyabr ayında həmin avtomobili saxlayaraq cərimə meydançasına aparıb. Bu zaman avtomobilin sürücüsü Həsən Həsənov avtomobilin qapılarını bağlayaraq açarları gizlədib, sonra da yalandan deyir ki, maşından 5 min manat pulum itib. Sonra kameralara baxış keçirərkən məlum oldu ki, sürücü avtomobilin qapılarını bağlayandan sonra açarı özündə saxlayıb. Açar özündədirsə, avtomobilə kim girə bilər, kim oradan pul götürə bilər? Sonra məlum oldu ki, avtomobildə “fi-fa” siqnal olduğu üçün sürücü istəməyib yol polisləri bunu bilsin.
Həmin avtomobilin 4 MMX protokolu var idi, cərimənin ödəmə müddəti keçdiyi üçün sürücünün sürücülük hüququ məhdudlaşdırılıb. Buna qədər isə onun 16 cərimə balı var idi. Hazırda avtomobil cərimə meydançasındadır və heç kim onlardan pul istəmir. Sadəcə, məhkəmə qərar verib, avtomobil də bu qərar əsasında saxlanılıb. Bəzi jurnalistlər isə məsələni araşdırmadan, heç nəyi aydınlaşdırmadan vətəndaşın dediklərini birtərəfli qaydada yayaraq yol polisinin fəaliyyətinə kölgə salmağa çalışırlar”.
A.M.
www.oxu.az
"
"Bakıda iki iri yeraltı dayanacaq özəlləşdirilirBakının iki iri yeraltı dayanacaq kompleksi özəlləşməyə çıxarılır.
Oxu.Az APA-ya istinadən xəbər verir ki, söhbət Azadlıq meydanı və Füzuli küçəsində yerləşən yeraltı dayanacaq komplekslərindən gedir.
Qeyd olunan yeraltı dayanacaq kompleksləri Bakı Şəhər İcra Hakimiyyətinin balansındadır. 
U.A.
www.oxu.az
"
"Bakıda sürücü uşağı vurmamaq üçün özünü təhlükəyə atdıBakıda sürücü qarşısına çıxan azyaşlı uşağı vurmamaq üçün öz həyatını təhlükəyə atıb.
Oxu.Az xəbər verir ki, hadisə şahidlərinin milli.az-a verdikləri məlumata görə, bu gün səhər saatlarında Binəqədi rayonu, 9-cu mikrorayon ərazisində “Nissan Sunny” markalı avtomobil aşıb.
“Şamaxinka”dan sürətlə gələn avtomobil işıqfora çatanda qarşısına uşaq çıxıb. Uşağı vurmamaq üçün sürücü yol kənarındakı “Mercedes” markalı avtomobilə çırpılıb, sonra isə yoldan çıxaraq aşıb. Sürücü qəzadan xəsarətsiz qurtula bilib.
A.M.
www.oxu.az
"
"Azərbaycanda elektriklə işləyən avtomobillər üçün infrastruktur yaradılacaqAzərbaycanda elektrik mühərriki ilə işləyən avtomobillərin istifadəsi üçün infrastrukturun yaradılması nəzərdə tutulub. 
Oxu.Az “Report”a istinadən xəbər verir ki, bu barədə “Azərbaycan Respublikasında kommunal xidmətlərin (elektrik və istilik enerjisi, su və qaz) inkişafına dair Strateji Yol Xəritəsi”ndə bildirilir. 
Sənəddə qeyd olunub ki, elektrik enerjisi sektorunun pərakəndə satış komponenti ilə bağlı iki mühüm məqsəd prioritetləşdiriləcək: 
“Birincisi, sənaye və kommersiya sahəsində Avropanın enerji səmərəliliyi səviyyələrinə çatmaqdır. Hər iki sahədə dövlət müxtəlif enerji səmərəlilik metodologiyalarını stimullaşdıracaq. 
Məsələn, enerjidən səmərəli istifadə edən binaların və məhsulların təbliği həyata keçiriləcək. İkincisi, elektrik mühərriki ilə işləyən avtomobillərin istifadəsi üçün tələb olunan infrastrukturu qurmaqdır. 
2020-ci ildən etibarən respublikada elektrik mühərriki ilə işləyən avtomobillərdən istifadə edilməsi gözlənilir. 
Azərbaycanda bunun üçün tam formalaşmış elektrik enerjisi infrastrukturunun yaradılması ilkin şərt kimi nəzərdən keçirilir”.
U.A.
www.oxu.az
"
"Binəqədi rayonunda yol təmirə bağlanıb – FOTO + VİDEOBinəqədi rayonunun Cəfər Xəndan küçəsinin daha bir hissəsində təmir işləri aparılır.
“Azəravtoyol” ASC-dən Oxu.Az-a verilən məlumata görə, təmir işlərinin aparıldığı ərazi Cəfər Xəndan küçəsinin Şövkət Məmmədova və İbrahimpaşa Dadaşov küçələri arasında yerləşən 350 metrlik hissəsidir. Küçənin eni bu hissədə 16 metr təşkil edir.
Hazırda küçənin sözügedən hissəsində yeni yeraltı kommunikasiya xəttinin çəkilişi işləri aparılır. Daha sonra yolun hərəkət hissəsindən səth sularının normal kənarlaşdırılmasını təmin etmək məqsədi ilə mövcud yağış-kanalizasiya xətləri işlək vəziyyətə salınacaq, zəruri olan yerlərdə yeni xətt çəkilərək yağış barmaqlıqları qoyulacaq.
Təmir işləri çərçivəsində köhnə asfalt-beton örtük 2 qat olmaqla yenisi ilə əvəz olunacaq, mövcud piyada səkiləri isə bərpa olunacaq. Ümumilikdə, küçənin sözügedən hissəsində 5500 kvadratmetr sahəyə yeni asfalt-beton örtük döşənəcək, piyada səkilərinin kənarlarına isə 700 paqon-metr yeni səki daşları düzüləcək.
Qeyd edək ki, bundan öncə Cəfər Xəndan küçəsinin Azadlıq prospekti ilə Qəzənfər Musabəyov küçəsi arasında yerləşən 700 metrlik, həmçinin Əhməd Rəcəbli və Şövkət Məmmədova küçələri arasında yerləşən 750 metrlik hisslərində təmir işləri aparılaraq yekunlaşdırılıb. Sözügedən hissələr müasir görkəmdə təmir edilərək, hərəkətin normal təşkili üçün zəruri yol nişanları, yol-cizgi və yolgöstərici xətlərlə təmin edilərək vətəndaşların istifadəsinə verilib.
Növbəti etapda son olaraq küçənin İbrahimpaşa Dadaşov və Azadlıq prospekti arasında yerləşən 550 metrlik hissəsinin təmir edilməsi nəzərdə tutulub.





















A.M.
www.oxu.az
"
"Bakıda daha bir küçə təmirə bağlandı – FOTO + VİDEOXətai rayonu Süleyman Vəzirov küçəsində təmiri işlərinə start verilib.
“Azəravtoyol” ASC-dən Oxu.Az-a verilən məlumata görə, sözügedən küçənin uzunluğu 700 metr, eni 11 metrdir. Təmir işləri çərçivəsində küçənin köhnə asfalt-beton örtüyü 2 qat olmaqla yenisi ilə əvəz olunacaq. Bundan başqa piyadaların təhlükəsizliyi nəzərə alınaraq hər bir tərəfdə 2-3 metr enində piyada səkiləri qurulacaq, mövcud olanları bərpa olunacaq.
Səth suların yolun hərəkət hissəsindən kənarlaşdırılması məqsədi ilə zəruri olan yerlərdə yeni yağış-kanalizasiya sistemi yaradılacaq, yağış barmaqlıqları qoyulacaq. Bu işlərə paralel olaraq yeraltı kommunikasiya xətlərinin dəmir-beton plitələri qaldırılaraq, baxış qapaqları yenilənəcək.
Hazırda təmir işlərinin aparıldığı ərazidə yeni yeraltı kommunikasiya xətləri çəkilir. Təbii ki, aidiyyəti qurumlarla kompleks şəkildə aparılan bu işlər yolun asfalt-beton örtüyünün qısa müddət ərzində sıradan çıxmasının qarşısını almış olacaq.
Tərtib olunmuş qrafikə uyğun və texnoloji ardıcıllığa riayət olunmaqla aparılan təmir işləri zamanı 8 min kvadratmetr sahənin asfaltlanması, piyada səkilərinin kənarlarına isə 1500 paqon-metr yeni səki daşının düzülməsi nəzərdə tutulub.


















A.M.
www.oxu.az
"
"Ölkəyə fərdi qaydada avtomobil gətirilməsi dayandırılacaq – ARAŞDIRMAAzərbaycanda yaranan iqtisadi durğunluq avtomobil bazarına da təsirsiz ötüşməyib. Dolların bahalaşması şəraitində xaricdən gətirilən avtomobillərin kəskin bahalaşması, bankların avtokreditləri dayandırması, avtomobil bazarını böhran həddinə çatdırıb. 
Oxu.Az xəbər verir ki, avtomobil ekspertləri isə bildirirlər ki, aksiz vergisinin artırılması vəziyyəti bir qədər də çətinləşdirib.
Belə ki, son bir ildə ölkəyə gətirilən avtomobillərin sayı dəfələrlə azalıb. Bu da öz növbəsində yığılan aksiz vergilərinin həcminə xeyli təsir edib. Ekspertlər hesab edirlər ki, aksiz vergisinin artırılması da bununla bağlı idi. 
Amma bu addım xaricdən gətirilən avtomobillərin baha başa gəlməsinə və son nəticədə adi qaydada ölkəyə avtomobil gətirən fiziki şəxslərin işi dayandırmasına səbəb olacaq.
“Aksiz vergisinin artırılması avtomobil biznesini tam məhvə sürükləyir”
Avtomobil satışları üzrə ekspert Aley Şamilov bildirib ki, son bir ayda avtomobil bazarında satış tamamilə dayanıb. Bu da maliyyə bazarında sabitliyin olmaması ilə bağlıdır. 
Dolların bahalaşmaqda davam etməsi insanları pul xərcləməkdən çəkindirir və investisiya dollara yatırılır.
A.Şamilov bildirib ki, belə bir vəziyyətdə aksiz vergisinin artırılması isə ölkədə avtomobil biznesinin tamamilə məhvi anlamına gəlir. Bununla da ölkəyə fiziki şəxslərin avtomobil gətirməyə marağı kəskin azalacaq. Ölkəyə xaricdən avtomobillərin gətirilməməsi və ya gətirilmə xərclərinin kəskin artması daxili bazarda qiymətləri artıracaq.
“Aksiz vergisi 2-3 dəfə artıb”
Məsələn, əvvəl 3.0 l mühərrikli avtomobilə görə 1900 manat aksiz vergisi hesablanırdı. Mühərrikin 2000 kubsantimetrlik hissəsinə görə 400 manat (1 kubsantimetrə 0,20 manat), qalan 1000 kubsantimetrlik hissəsinə görə 1500 manat (1 kubsantimetrə 1,5 manat) vergi tutulurdu.
İndi isə 3.0 l mühərrikli avtomobilə görə bu rəqəm 3400 manata qədər yüksəlib. 2001-3000 kubsantimetrlik hissəyə görə aksiz vergisi 2 dəfə artaraq 3 min manat olub.
Bu da bir avtomobilə görə aksiz vergisinin 45% artması deməkdir. Ekspert hesab edir ki, bahalı avtomobillərdə aksiz vergisi 2 dəfədən də çox artıb. Məsələn, əvvəl 4.7 l mühərrikli “Lexus” avtomobilinə görə aksiz vergisi 11400 manat  idisə, indi 25400 manata qədər bahalaşıb.
“Həm yeni, həm ikinci əl avtomobillər 50%-dək bahalaşacaq”
A.Şamilov bildirib ki, nəticədə təkcə yeni avtomobillər deyil, ikinci əl avtomobil qiymətləri də “əl yandıracaq”. Satış olmamasına baxmayaraq, həm yeni, həm də təkrarsatış bazarında qiymətlər 30-50% civarında bahalaşacaq.
“Vergilərin artırılması 20-50 min manatlıq avtomobilləri “vuracaq”
Ekspert Vaqif Hüseynov isə bildirir ki, aksiz vergisinin artırılması əsasən orta klass avtomobil bazarına mənfi təsir edəcək. Xüsusilə də qiyməti 20-50 min manat olan avtomobillərin satışı böhran yaşaya bilər. Belə ki, dolların bahalaşması ilə hər gün manatla ekvivalentində bahalaşan avtomobillərin üzərinə vergi yükü də artırılırsa, bu qiymətlərdə də öz əksini tapacaq. 
Ekspert hesab edir ki, bu avtomobilləri əsasən əhalinin orta təbəqəsi alır. İqtisadi vəziyyət əsasən bu təbəqənin gəlirlərinin azalmasına təsir edib. Qiymətlərin artması ilə belə müştərilər avtomobil almaqdan imtina edirlər.
Daxili bazarda qiyməti 20 min manata qədər olan ikinci əl avtomobillər isə artıq vergisi ödənilmiş avtomobillərdir. Əhalinin böyük hissəsi əsasən bu avtomobilləri almağa üstünlük verir. Qiyməti yüksək olan lüks avtomobillərin qiymətlərində isə hər hansı qiymət artımı onun müştərisi üçün o qədər də əhəmiyyət daşımır.
“Yeni ildən gömrük rüsumu və yanacağın qiyməti də artırıla bilər”
Ekspert hesab edir ki, aksiz vergisinin artırılmasından sonra yanvar ayından etibarən gömrük rüsumunun artırılması gözlənilir. Ümumilikdə, vergilərin artırılması rəsmi dilerlərin işinə mənfi təsir edəcək.
V.Hüseynov bildirib ki, avtomobil brendlərinin Azərbaycandakı rəsmi nümayəndəliklərinin bir hissəsinin əsas xərcləri birbaşa xaricdəki şirkət tərəfindən qarşılanır. Ona görə də belə rəsmi dilerlər indəyə qədər fəaliyyətlərini davam etdirə biliblər. Bəzi avtomobil dilerləri isə xәrclәrini birbaşa özləri qarşılayırlar.
Ekspert hesab edir ki, dolların bahalaşması və vergilərin artması daha çox bu avtomobil şirkətlərinə təsir edəcək. Artan xərclərin qiymətlərə əlavə edilməsi və alıcı tapılmaması sonda belə rəsmi dilerlәrin regionlardakı satış salonları bağlamağa vadar edəcək.
V.Hüseynov bildirib ki, eyni vaxtda yanacağın da qiymətinin artması gözlənilir. Belə ki, gömrük rüsumu ilə eyni vaxtda yanacağın qiymətinin artırılması qiymətlərin bahalaşmasının qarşısını almağa yönələ bilər:
“Yanacaq bahalaşan zaman məlumdur ki, avtomobillərin qiyməti ucuzlaşır. Düşünürəm ki, gömrük rüsumunun artırılması ilə eyni vaxtda yanacaqda qiymət artımı avtomobillərin bahalaşmasının qarşısını nisbətən ala bilər”.
“Artıq bəzi yeni modellərin ölkəyə gətirilməsi dayanıb”
Avtomobil eksperti Əyyub Əliyev bildirib ki, dolların bahalaşması və aksiz vergisinin artırılması ilə artıq bəzi yeni modellərin Azərbaycana gətirilməsi dayanıb. Məsələn, “Hyundai Santa Fe”, “Kia Serato” kimi avtomobillərin, “Chevrolet”in bəzi seqmentinə aid modellərin ölkəyə gətirilməsi çox baha başa gəlir:
“Dolların 1,05 manat olduğu zaman avtomobilin qiyməti 42 min manat idi. Yeni “Hyundai Santa Fe”nin Azərbaycana gətirilməsi 80 min manata başa gəlir. Avtomobilin satış qiymətini də əlavə etsək, bu, 85 min manat edir. Qiyməti 2 dəfəyə yaxın avtomobili isə heç kim almaz”. 
Mənbə: Fins.az
U.A.
www.oxu.az
"
"İmişlidə ağır qəza, səkkiz yaralı varİmişli rayonunda ağır yol qəzası baş verib.
Oxu.Az Report-a istinadən xəbər verir ki, hadisə bu gün axşam saatlarında rayonun ""Dördyol ayrıcı” adlanan ərazisində qeydə alınıb.
Belə ki, İmişlidə məskunlaşan Füzuli rayon sakini, 58 yaşlı Fərmail Əlheydər oğlu Qasımovun idarə etdiyi “VAZ-2106” markalı avtomobillə İmişli sakini, 34 yaşlı Yengibar Yadigar oğlu Abışovun idarə etdiyi “VAZ-2107” markalı avtomobil toqquşub. Nəticədə hər iki avtomobilin sürücüsü, “VAZ-2106”da olan Füzuli rayon sakinləri - 53 yaşlı Elmira Adışirin qızı Cəfərova, onun bacısı, 45 yaşlı Züleyxa Cəfərova, 14 yaşlı Bəsti Elxan qızı Cəfərova, 12 yaşlı Elşad Elxan oğlu Cəfərov, 28 yaşlı Gülnar Cəfər qızı Əliyeva və Dərya Pərviz qızı Quliyeva müxtəlif dərəcəli bədən xəsarətləri alıblar. Yaralılar İmişli Rayon Mərkəzi Xəstəxanasına çatdırılıblar.
Faktla bağlı araşdırma aparılır.
S.B.
www.oxu.az
"
"Bakıda zəncirvarı qəza baş verib – FOTOBakıda zəncirvarı yol qəzası baş verib.
Oxu.Az Report-a istinadən xəbər verir ki, hadisə paytaxtın Binəqədi rayonu, Süleyman Sani Axundov küçəsi, “Azadlıq” metro stansiyası yaxınlığında qeydə alınıb.
Belə ki, hərəkətdə olan “Mercedes-Benz C-Klass” markalı avtomobil yol kənarında dayanan “Mercedes-Benz E-Class” markalı avtomobilə dəyib, ikincisi isə “VAZ-2107” və digər avtomobillərə dəyib. 
Qəzada xəsarət alan olmasa da, hər iki avtomobilə ciddi ziyan dəyib.
Faktla bağlı araşdırma aparılır.











S.B.
www.oxu.az
"
"Bakıda daha bir küçə təmirə bağlandı – FOTO + VİDEONərimanov rayonu Nəcəf Nərimanov küçəsində təmir işlərinə start verilib.
Oxu.Az “Azəravtoyol” ASC-nin rəsmi internet saytına istinadən xəbər verir ki, təmir işləri ilə əlaqədar küçədə avtonəqliyyat vasitələrinin hərəkətinə hissə-hissə və qismən məhdudiyyət tətbiq olunur.
Nəcəf Nərimanov küçəsinin uzunluğu 630 metr, eni isə 10 metrdir. Təmir işləri çərçivəsində zəruri olan yerlərdə səth sularının yolun hərəkət hissəsindən kənarlaşdırılması üçün yeni yağış-kanalizasiya qurulur. Bundan başqa aidiyyəti qurum tərəfindən su xətlərinin yenilənməsi işləri də həyata keçirilir. Aparılan kompleks tədbirlər gələcəkdə yolun hərəkət hissəsinin qısa müddət ərzində sıradan çıxmasını sığortalamış olacaq.
Təmir işləri zamanı yolun köhnə asfalt-beton örtüyünün üst qatı frezlənərək ərazidən daşınıb, yolun hərəkət hissəsi asfaltlanmaq üçün hazır vəziyyətə gətirilir. Daha sonra küçənin 6 min m2-dən çox sahəsinə 2 qat olmaqla yeni asfalt-beton örtüyünün döşənməsi işləri aparılacaq. Bundan başqa kommunikasiya xətlərinin dəmir-beton plitələri qaldırılaraq, baxış qapaqları da yenilənəcək.
Təmir işləri bitdikdən sonra küçədə zəruri olan yerlərdə yol nişanları quraşdırılmaqla, yol-cizgi, yol-göstərici xətlər çəkilməklə avtonəqliyyat vasitələrinin normal hərəkəti təmin olunacaq və küçə yeni görkəmdə vətəndaşların istifadəsinə veriləcək.






























A.M.
www.oxu.az
"
"Sökülən “Araz” hotelinin yerində yeni yol salınır – FOTO + VİDEOBakı şəhərinin Xətai rayonunda Yusif Səfərov və Fəzail Bayramov küçələri arasında yeni yol inşa edilir.
Oxu.Az “Azəravtoyol"" ASC-nin rəsmi internet saytına istinadən xəbər verir  ki, 4 hərəkət zolaqlı olacaq yolun uzunluğu 260 metrdir. 1 metr enində ayrıcı zolaqla birlikdə yeni küçənin eni 16 metr təşkil edəcək.
Hər iki tərəfdə vətəndaşların normal və təhlükəsiz hərəkətini təmin etmək məqsədi ilə piyada səkiləri də inşa olunur. Piyada səkilərinin eni 2-3 metr arası dəyişir. Günün qaranlıq saatlarında yolun hərəkət hissəsini işıqlandırmaq məqsədi ilə yol ayrıcına 10 ədəd işıq dirəyi quraşdırılacaq.
Hazırda ərazidə yararsız qrunt 1 metr dərinlikdə qazılaraq çıxarılır bunun əvəzinə karbonat materialı tökülərək yeni yol yatağı inşa olunur. Daha sonra qum-çınqıl və optimal qırmadaş qarışıından ibarət yol əsasının inşası işləri aparılacaq. Torpaq işləri bitdikdən sonra yola ikiqat olmaqla yeni asfalt-beton örtük döşənəcək. Ümumilikdə yolun hərəkət hissəsinin 4 min kv.m sahəsinin asfaltlanması nəzərdə tutulub. Yol ayrıcına və səkilərin kənarlarına 1 min poqon metr səki daşı düzüləcək.
Tikinti işləri bitdikdən sonra yeni küçədə hərəkətin normal təşkili üçün yol nişanları quraşdırılacaq, yolcizgi və yolgöstərici xətlərin çəkilişi işləri aparılacaq.





















A.M.
www.oxu.az
"
" “Mercedes-Benz” sevənlərə şad xəbər2001-ci ildən Azərbaycanda rəsmi olaraq “Mercedes-Benz” markalı avtomobillərin satışını və servisini təşkil edən “Autostar Kaukasus QmbH” “Mercedes-Benz” sevənlərə əla imkan yaradır. 
Belə ki, şirkət artıq 2017-ci il istehsalı olan avtomobillər üzrə sifarişlərin qəbuluna başlayıb. 
Bəyəndiyiniz “Mercedes-Benz” avtomobilinin modelini www.autostar.az saytından seçərək və ya “Autostar Kaukasus QmbH”-in Babək prospekti 1145 ünvanında yerləşən şourumuna yaxınlaşaraq sifariş verə bilərsiniz. Sifarişlər rəsmi olaraq müqavilə əsasında qeydə alınacaq. 
Müştərilər əlavə məlumat almaq üçün (012) 976 və ya (012) 4965131 telefon nömrələrinə zəng edə bilərlər. 
E.Ə.
www.oxu.az
"
"Bakıda “avtoş” qəza törədib – VİDEOBakıda avtoxuliqanlıq etmək istəyən sürücünün cəhdi uğursuz alınıb.
Oxu.Az Avtosfer.az-a istinadən xəbər verir ki, “Mercedes” markalı avtomobillə şou göstərmək istəyən sürücü idarəetməni itirərək “Priora” ilə toqquşub.
Onun bu hərəkəti ətrafdakılar tərəfindən gülüşlə qarşılanıb.
Həmin görüntüləri təqdim edirik:

A.M.
www.oxu.az
"
"Bakının ən təhlükəli yolu: Sürücülər diqqətli olun – FOTO + VİDEOSosial şəbəkədə maraqlı video paylaşılıb.
Oxu.Az baku.ws-ə istinadən xəbər verir ki, video “Port Baku” yaxınlığında çəkilib.
Videodan görünür ki, yolun hərəkət hissəsindən qatar keçir. Ancaq qatar keçən ərazidə nə bir işıqfor, nə də yol hərəkətini tənzimləyəcək yol inspektoru nəzərə çarpır.
Yolla şütüyən avtomobillər qatardan yayınaraq sürətlə yolu keçirlər. Bəzi avtomobillər isə çatdırmayaraq gözləməyi lazım bilirlər. Yolun bu istiqamətində işıqfor və ya maneənin qoyulmaması qatarın hərəkəti zamanı avtomobillər üçün qəza şəraiti yaradır.




A.M.
www.oxu.az
"
"Yol polisindən Yeni il xəbərdarlığı“2017-ci ildə də təhlükəsizliyimizi təmin etmək üçün hər bir yol hərəkət iştirakçısını nizam-intizama dəvət edirik, diqqətli olsunlar, xüsusilə, piyadalar onlar üçün ayrılmış ərazilərlə hərəkət etməyə üstünlük versinlər”.
Oxu.Az xəbər verir ki, bunu Trend-ə Bakı Şəhər Baş Polis İdarəsinin Dövlət Yol Polisi İdarəsinin ictimai qurumlarla əlaqə bölməsinin rəisi, polis polkovniki Vaqif Əsədov deyib.
V.Əsədov bildirib ki, Bakı şəhəri üzrə qeydə alınan yol-nəqliyyat hadisələrində piyadaların avtomobillərlə vurulması halları çox ciddi narahatlıq doğurur:
“İl ərzində piyadaların vurulması təxminən 58 faiz təşkil edir. Ancaq istər ölkə üzrə, istərsə də Bakı şəhəri üzrə yol-nəqliyyat hadisələrinin sayı azalır.
Yəni, il ərzində ölkə üzrə 200-ə qədər yol qəza hadisəsinin azalması, 150-ə yaxın ölüm faktının azalması onu deməyə əsas verir ki, yol polisi tərəfindən görülən tədbirlər müsbət nəticələr əldə etməyə imkan verib. Ancaq yol hərəkəti qaydalarına riayət edilməsi ilə bağlı hələ də işlər görülməlidir”.
Onun sözlərinə görə, bunun üçün hər kəs nizam-intizamlı olmalı, “Yol hərəkəti haqqında” qanunun tələblərinə düzgün riayət etməlidir:
“Bununla hər kəs yol-hərəkət mədəniyyətini nümayiş etdirmiş olur ki, bu da yol qəza hadisələrinin sayının azalmasına müsbət təsir göstərir. Hər şeyi yol polisindən tələb edirik. Razıyam, tələbkarlıq yaxşıdır. Əgər tələbkarlıq varsa, münasibət müsbətə doğru dəyişib, eyni zamanda, şüur səviyyəsi dəyişib, insanların hüquqi bilikləri artıb. 
Ancaq hər kəs tələbləri yerinə yetirməlidir. Sürücülər dayanma, durmaya fikir versinlər, sürət həddinə əməl etsinlər və yol hərəkət nişanlarının tələblərinə riayət etsinlər. Piyadalar da onlar üçün ayrılmış ərazilərlə hərəkət etsinlər, yolun hərəkət hisəsinə çıxmasınlar. Tövsiyələrimiz budur”.
E.Ə.
www.oxu.az
"
"Kürdəmirdə üç avtomobil yolun kənarına aşıb: Yaralananlar varKürdəmirdə yol-nəqliyyat hadisəsi baş verib.
Oxu.Az APA-ya istinadən xəbər verir ki, Bakı-Qazax əsas magistral yolunun 207-ci kilometrliyində, Kürdəmir rayonun Qarabucaq kəndindən keçən hissəsində Şirvan rayon sakini, 1978-ci il təvəllüdlü Elnur Nazim oğlu Abdullayevin idarə etdiyi “Mitsubishi” markalı maşın idarəetmədən çıxaraq yol kənarına aşıb.
Şəki rayon sakini, 1963-ci il təvəllüdlü Təmraz Taleh oğlu Sadıqovun idarə etdiyi “VAZ-21014” markalı avtomobili yolda saxlaraq, E. Abdullayevə yardım etmək istəyib. Bu zaman Ağstafa rayon sakini, 1972-ci il təvəllüdlü Kamil Firudin oğlu Nağıyevin idarə etdiyi “VAZ-2106” markalı minik maşını “VAZ-20014” çırpılıb. Zərbənin gücündən hər iki maşın yoldan çıxaraq aşıb. Nəticədə “VAZ-2106”-nın sürücüsü və sərnişini Məhluqə Nağıyeva aldıqları xəsarətlərlə Kürdəmir Rayon Mərkəzi Xəstəxanasına yerləşdiriliblər.
Faktla bağlı Baş Dövlət Yol Polisini İstintaq və Təhqiqat Şöbəsində araşdırma aparılır.
A.M.
www.oxu.az
"
"Bakıda lazımsız piyada keçidləri var – VİDEOİki yeraltı keçidin olmasına baxmayaraq, yolun üzərinə də piyada zolağı çəkilib.
Oxu.Az Xəzər TV-yə istinadən xəbər verir ki, söhbət “Əhmədli” metro stansiyasının yaxınlığındakı piyada keçidindən gedir.
Nəqliyyat eksperti Ərşad Hüseynov bildirir ki, metronun iki yeraltı keçidinin ortasında belə bir yerüstü zolağın qoyulmasının heç bir məntiqi əsası yoxdur. Mütəxəssisin fikrincə, əslində, hərəkətin intensiv olduğu yolda belə bir yerüstü zolağın olması piyadaların həyatı üçün təhlükə, sürücülər üçün isə əlavə məsuliyyətə səbəb ola bilər.
Onu da qeyd edək ki, belə bir piyada zolağı “İnşaatçılar” metro stansiyasının üzərində də vardı. Ancaq bu zolaq silindiyindən həmin ərazidə normal hərəkət bərpa olunub.

A.M.
www.oxu.az
"
"Bakı Beynəlxalq Avtovağzalı gücləndirilmiş iş rejiminə keçirBakı Beynəlxalq Avtovağzalı 25 dekabrdən 7 yanvar tarixinədək gücləndirilmiş iş rejimində fəaliyyət göstərəcək.
Nəqliyyat Nazirliyi Dövlət Avtomobil Nəqliyyatı Xidmətinin İctimaiyyətlə əlaqələr şöbəsinin müdiri Şəfa Mehmanqızının Oxu.Az-a verdiyi məlumata görə, sərnişin sıxlığını nəzərə alaraq 200 ehtiyat avtobus ayrılıb.
“Qeyd edim ki, adi günlərdə 200 reyslə 7-8 min sərnişindaşıması həyata keçirilirdisə, bayram günlərində təxminən 600-700 reyslə 16-18 min sərnişindaşıması gözlənilir”, - deyə Ş.Mehmanqızı əlavə edib.
Bayram günləri regionlara səfər edəcək sərnişinlərə biletləri bir neçə gün öncədən almaq tövsiyə olunur. 
E.Ə.
www.oxu.az
"
"Bakıda sərnişin avtobusu piyadanı vuraraq öldürübBakıda sərnişin avtobusu 45 yaşlı qadını vuraraq öldürüb.
Oxu.Az Report-a istinadən xəbər verir ki, hadisə Sabunçu rayonu, Balaxanı qəsəbəsində qeydə alınıb.
Belə ki, 1971-ci il təvəllüdlü Əliyeva Zəminə İdinəli qızı yolu keçmək istəyərkən onu 105 saylı sərnişin avtobusu vurub. Qadın hadisə yerində dünyasını dəyişib.
Faktla bağlı Sabunçu Rayon Prokurorluğunda araşdırma aparılır.
A.M.
www.oxu.az
"
"Avtoservislər ətrafa təhlükə yaradır – VİDEOAvtomobilləri təmir etdirmək məqsədi ilə yolun hərəkət hissəsində iki sıra saxlanılıb. Bu şəxs isə yolda saxlanan avtomobillərin təkərlərinin havasını tənzimləyir. O, bu hərəkəti ilə həm özünü, həm də digər yol hərəkəti iştirakçılarını təhlükəyə atır. Son dövrlər paytaxt yollarında bu kimi mənzərələr adi hal alıb. Yola olduqca yaxın tikilən avtomobil təmir mərkəzləri, sözün əsl mənasında, təhlükə saçır. Bu vəziyyətdən isə yol hərəkətinin bütün iştirakçıları təhlükə altına düşür.
Oxu.Az xəbərə verir ki, Xəzər TV-nin “Niyə avtomobili yolun hərəkət hissəsində təmir edirsiniz?” sualına müxtəlif cavablar aldıq.
Vəkil Xəyal Bəşirov deyir ki, burada konkret olaraq qanunvericiliyin tələbləri pozulur. Qanunvericiliyə əsasən, yol hərəkəti iştirakçılarına maneə törətmək olmaz. Bu qanunu pozanlar İnzibati Xətalar Məcəlləsinə uyğun olaraq cərimə oluna bilərlər. Əgər həmin şəxslər üzündən hər hansı bir qəza baş verərsə və həmin qəzada insan sağlamlığına zərər dəyərsə, bu zaman həmin şəxslər cinayət məsuliyyətinə cəlb edilə bilərlər.

A.M.
www.oxu.az
"
"Muğanlı-İsmayıllı yolunda hərəkət məhdudlaşıbÖtən gecə İsmayıllı rayonuna yağan güclü qar İsmayıllı-Muğanlı yolunda nəqliyyatın hərəkətində məhdudiyyət yaradıb.
Oxu.Az xəbər verir ki, APA-nın yerli bürosunun xəbərinə görə, qarlı və dumanlı hava şəraiti İsmayıllı-Muğanlı yolunda avtomobillərin hərəkətini iflic edib, gecədən səhərədək bir neçə avtomobil yolda qalıb. 
Bu yoldakı dolaylarda təhlükəli vəziyyət yarandığı üçün ağır tonnajlı yük avtomobillərinin, sərnişin daşıyan mikroavtobusların və mövsümə hazır olmayan minik avtomobillərinin hərəkəti dayandırılıb. Artıq səhər saatlarından başlayaraq “İsmayıllı Yol İstismar” MMC-nin canlı qüvvəsi və ağır texnikaları əraziyə cəlb olunub, hazırda yolun qardan təmizlənməsi işləri görülür və nəqliyyatın hərəkəti qismən bərpa olunub.
Hazırda dumanlı hava şəraitinin davam etməsi nəticəsində Muğanlı-İsmayıllı yolunda avtomobillərin sürücüləri üçün çətinliklər yaranıb. Bu gün axşam saatlarında yolun buz bağlayacağı gözlənilir, bu məqsədlə qarın təmizlənməsi, yola düz və qumun səpilməsi işləri davam etdirilir.
Qeyd edək ki, ötən gecə İsmayıllı rayonuna 20 santimetr, dağlıq ərazidə yerləşən ucqar kəndlərə isə 25 santimetr hündürlüyündə qar yağıb. İsmayıllı-Lahıc yolunda da nəqliyyatın hərəkətində problemlər yaranıb, bəzi ucqar dağ kəndlərinə gecə saatlarında elektrik verilişi dayanıb.
E.Ə.
www.oxu.az
"
"Belarus Azərbaycan daşıyıcıları üçün icazə kvotasını artırıbBelarus 2017-ci ildə əcnəbi daşıyıcıların avtonəqliyyat vasitələrinin ölkə ərazisindən keçidinə verilən icazələrin sayını müəyyən edib.
Oxu.Az Report-a istinadən xəbər verir ki, ölkənin Nəqliyyat və Kommunikasiya Nazirliyinin 14 dekabr 2016-cı il tarixli 35 saylı müvafiq qərarı rəsmi olaraq Milli Hüquq internet portalında dərc olunub.
Sənədə əsasən, Belarus ərazisindən keçəcək Azərbaycan nəqliyyat vasitələri üçün kvotanın sayı 2016-ci ilə nisbətdə 800-dən 1200-ə qədər artırılıb.
Keçid icazəsini ümumilikdə 45 ölkənin daşıyıcıları alacaq. Həmçinin Qırğızıstan (1000-dən 1500-dək), Moldova (7000-7500) və Monqolustan (250-350) üçün də icazələrin sayı artırılıb. Türkiyə daşıyıcılarına 3 min icazə veriləcək.
Qərar 1 yanvar 2017-ci il tarixində qüvvəyə minəcək.
E.Ə.
www.oxu.az
"
"Yalnız bu hallarda avtomobiliniz cərimə meydançasına aparılacaq – YENİLİKÖtən həftə Milli Məclisin İnzibati Xətalar Məcəlləsinə etdiyi dəyişikliklərdən biri ölkəmizdə dayanma və durma qaydalarını pozmaqla parklanmış nəqliyyat vasitəsinin evakuasiya edilməli olduğu hallara aydınlıq gətirmək olub.
Oxu.Az Avtosfer.az-a istinadən xəbər verir ki, bu, 2000-ci ildən bugünədək parklanma qaydalarını pozan nəqliyyat vasitəsinin evakuasiyası şərtlərini dəqiqləşdirməyə yönələn ikinci cəhddir. Təəssüf ki, hər iki cəhd uğursuzdur.
İXM-in ilk variantında (2000-ci il) qeyd olunurdu ki, sürücü dayanma və durmanın istənilən qaydasını pozduqda onun avtomobili evakuasiya oluna bilər. Yəni, məsələn, sürücü duracaq tormozunu çəkmədən avtomobili tərk etmiş olduqda formal olaraq onu evakuasiya etmək olardı.
Daha sonra “Yol hərəkəti haqqında” Qanuna dəyişiklik edildi və bir qədər konkretləşdirildi ki, avtomobil bu Qanunun 52-ci maddəsinin 4-cü və 6-cı hissələrində göstərilən qadağaları pozmaqla parklanmış olduqda evakuasiya edilə bilər. Lakin bu da məsələni həll etmədi. Çünki dayanma və durmanın istənilən pozulma halında sürücü yanında olmayan avtomobil evakuasiya edilə bilərdi və s.
Ötən həftə İXM-in 124-cü maddəsinə edilən dəyişiklik, xüsusən də ona əlavə edilən “Qeyd” evakuasiyanın yol verildiyi halları dəqiqləşdirməyə yönəlib. Həmin maddəyə edilən dəyişikliyi təhlil edəndə aydın olur ki, sürücüsü yanında olmayan və dayanma, durma və parklanma qaydalarını pozmaqla duracağa qoyulmuş avtomobil bu Qanun qüvvəyə mindikdən sonra yalnız aşağıdakı hallarda evakuasiya oluna biləcək:
1) həmin nəqliyyat vasitəsi yol hərəkətinə maneə yaratdığı hallarda;
2) həmin nəqliyyat vasitəsi piyadaların hərəkətinə maneə yaratdığı hallarda;
3) bu Məcəllənin 346-1.5-ci maddəsində nəzərdə tutulmuş hallarda (yəni, parklanma yerində 24 saatdan artıq park edildikdə).
Göründüyü kimi, yeni düzəliş bu əsasla evakuasiyanın yol verildiyi 3 halı qəti müəyyən edir və 4-cü hal yoxdur. Üçüncü hal nisbətən aydındır (bu halın hansı zərurətdən irəli gəldiyinə toxunmaq istəmirəm). İlk iki halda isə əsas meyar “maneə yaratma” kimi ifadə olunub. Həmin ifadəyə “Qeyd”də anlayış verilir. Bu “Qeyd”i olduğu kimi təqdim edirəm:
- Bu Məcəllənin 124.5-ci maddəsində “yol hərəkəti və piyadaların hərəkətinə maneə yaratdığı hallar” dedikdə dayanma və ya durma qaydalarını pozmuş nəqliyyat vasitəsinin mühafizə olunan duracağa aparılmamasının tıxac yaranmasına və digər nəqliyyat vasitələrinin və piyadaların hərəkətini mühüm dərəcədə məhdudlaşdırılmasına səbəb olduğu hallar başa düşülür”.
Ciddi terminoloji qüsusların da olduğu bu anlayış həm də əslində heç nəyə alayış gətirmir. Orada “maneə yaratma”nın meyarı kimi iki əlamət göstərilir: 1) tıxac yaranmasına səbəb olma, 2) digər nəqliyyat vasitələrinin və piyadaların hərəkətini mühüm dərəcədə məhdudlaşdırma. Birinci meyarı həmin “Qeyd”dəki məzmunda götürsək, belə çıxır ki,  dayanma və durma qaydalarını pozmuş sürücünün avtomobilini görən evakuator heyəti çox dəqiqliklə qiymətləndirməlidir ki, bu avtomobil tıxac yaranmasına səbəb olacaq və yalnız bundan sonra evakuasiyanı həyata keçirməlidir. Ən ciddi problem isə odur ki, ölkəmizin qanunvericiliyində tıxacın normativ anlayışı yoxdur. Deməli, hansı vəziyyətin tıxac sayılmasını hər kəs özü istədiyi kimi müəyyən edə bilər. Başqa sözlə, yenə də qeyri-müəyyənlik, çəkişmələr və mübahisələr qaçılmaz olacaq.
İkinci meyar da uğursuz və qeyri-müəyyəndir. Əslində, “maneə yaratma digər nəqliyyat vasitələrinin və piyadaların hərəkətinin mühüm dərəcədə məhdudlaşdırılmasıdır” kimi ifadə heç nəyi aydınlaşdırmır. Hətta əksinə istənilən mütəxəssis “yol hərəkətində “mane olma” nədir?” sualına asanlıqla cavab verə bilir. “Mühüm dərəcədə məhdudlaşdırma” isə bir halda piyadanın və ya avtomobilin yolunun tam bağlanmasını, digər halda isə onların öz adi yolunu dəyişərək fərqli trayektoriya ilə hərəkət etməsini ehtiva edə bilər.
Bu layihəni hazırlayanların diqqətindən yayınan ən ciddi məsələ isə hərəkətin təhlükəsizliyinə xələl gətirməklə parklanmış avtomobillərin evakuasiyasıdır. Dünyanın hər yerində ilk növbədə duracağa qoylduğu yerdə piyada və və ya başqa nəqliyyat vasitələri üçün qəza riski yaradan avtomobil evakuasiya olunur.
Haqqında danışdığımız layihənin uğursuzluğunu konkret misallarla ifadə edə bilərəm. Məsələn, bu layihə qüvvəyə minəndən sonra avtobus daynacağını zəbt edən avtomobili, yaxud düz piyada keçdinə çataraq dayanmış avtomobili heç də həmişə evakuasiya etmək olmayacaq, çünki hər iki halda tıxac yaranmaya, kiminsə hərəkəti məhdudlaşmaya bilər.
Beləliklə, hesab edirəm ki, evakuasiyaya yol verilən halları dəqiqləşdirməyə yönələn bu düzəliş, əslində heç bir təcrübi əhəmiyyət daşımayacaq, hətta əksinə, yeni məzmunlu problemlər doğuracaq. Bu məsələyə tam aydınlıq gətirmək üçün dünyada çox gözəl təcrübə var. Həmin təcrübə belədir ki, dayanma və durmanın qadağan edildiyi konkret hallar (məsələn, piyada keçidində durma, ikinci və sonrakı cərgələrdə durma və s.) sadalanır və qeyd olunur ki, bu hallarda sürücüsü yanında olmayan avtomobil evakuasiya edilməlidir.
A.M.
www.oxu.az
 
"
"Bakıda yeni metro stansiyalarının inşası üçün hazırlıqlara başlanılıbBakı şəhərinin Nobel prospekti boyunca yeni üç metro stansiyasının inşası nəzərdə tutulub. Onlardan biri “Ağ Şəhər”, digəri neftayırma zavodunun qarşısı, üçüncüsü isə Nargilə dairəsi adlanan hissədə olacaq. Sonda bu xətt “Həzi Aslanov” stansiyasına (“Həzi Aslanov-2”) birləşdiriləcək.
Oxu.Az Report-a istinadən xəbər verir ki, bunu “Bakı Metropoliteni” QSC-nin mətbuat xidməti və ictimaiyyətlə əlaqələr şöbəsinin rəisi Nəsimi Paşayev bildirib. 
“Bakı metrosunun dairəvi olması nəzərdə tutulan “Yaşıl xətt”in davamı olaraq gələcəkdə “Xətai” metro stansiyasından “Həzi Aslanov” metro stansiyasına qədər yeni xətt çəkiləcək. Nobel prospekti boyunca yeni üç xəttin çəkilməsi nəzərdə tutulub. Onlardan biri “Ağ Şəhər”, digəri neftayırma zavodunun qarşısı, üçüncüsü isə Nargilə dairəsi adlanan hissədə olacaq. Şərti adı “E-15” qeyd edilən ikinci stansiyada artıq hazırlıq işlərinə başlanılıb. 
Orada tunelqazma işlərinin həyata keçirilməsi üçün start kameranın tikintisi başa çatır, tunelqazma maşının quraşdırılması yekunlaşmaq üzrədir. İşlər qaydasında gedərsə, “E15” stansiyasının qarşısından “Xətai” metro stansiyasına doğru tunellərin qazılmasına başlayacağıq. Daha sonra, “E 15”-dən tikilməkdə olan “Həzi Aslanov-2” stansiyasına doğru tunellərin qazıntısına başlanacaq. Gələcəkdə “Xətai”dən “Həzi Aslanov”a doğru 3 metro stansiyası olacaq”.
“Bakı Metropoliteni Xətlərinin Konseptual İnkişaf Sxemində “Yaşıl xətt”in dairəvi olması nəzərdə tutulub. “Həzi Aslanov-22 stansiyası Günəşli, Qaraçuxur qəsəbələri, eyni zamanda dairəvi şəkildə “Koroğlu” və “Dərnəgül” metro stansiyalarına birləşdiriləcək. 
Bu, gələcək planlardır. Hazırda, ilkin mərhələdə əsas “Xətai” metro sstansiyasında sağlamlaşdırma işləri icra edib, tunel və stansiyaların tikintisinə başlamaqdır”, - deyə N.Paşayev əlavə edib.
E.Ə.
www.oxu.az
"
"Tatarıstan sakini avtomobillə hava limanına daxil olub – VİDEO + YENİLƏNİBTatarıstanın paytaxtı Kazan şəhərinin beynəlxalq hava limanında qeyri-adi hadisə baş verib.
Oxu.Az Virtual Azərbaycan-a istinadən xəbər verir ki, avtomobil hava limanının binasına daxil olaraq, demək olar ki, bütün terminal boyunca hərəkətini davam etdirib.
Avtomobil hərəkəti zamanı terminaldakı dirəkləri əzib və su borusunu sıradan çıxarıb.
Onun hava limanına necə daxil olması və hadisənin digər təfərrüatları araşdırılır.


A.M.
www.oxu.az
"
"Azərbaycan avtoidmançıları Portuqaliyada və ya “dəli qonaqlar” – VİDEOAzərbaycan avtoidmançıları beynəlxalq yarışlarda uğurla çıxış etdikdən sonra yeni startlara hazırlaşırlar. 
Belə ki, ölkəmizdə 6 ildir fəaliyyət göstərən “Forsaj-club”un üzvləri Portuqaliyada keçirilən ən mürəkkəb off-road birinciliyində iştirak etmək üçün ABŞ-da hazırlanmış və Bakıya gətirilmiş xüsusi avtomobili qoşquya yerləşdirərək 6200 km məsafə qət etmiş və yarışlara qatılmışlar. 
Klub rəhbəri Rəhim Qurbanovun sözlərin görə, digər komandalar bizim idmançıların bu əzmkarlıqları qarşısında mat qalaraq onları “crazy guests” – “dəli qonaqlar” adlandırmışdılar.
“Forsaj-club“ üzvləri digər iştirakçılardan az təcrübəyə malik olduqlarına baxmayaraq, 38 komanda arasında təsnifat mərhələsində 4-cü, ümumi sıralamada isə 5-ci nəticə göstərə biliblər. 
Qeyd etmək lazımdır ki, hər il 4 mərhələdə keçirilən bu yarışlar Avropanın və eləcə də dünyanın ən extremal avtoidman növlərindən sayılır.
Portuqaliya startları barədə daha ətraflı reportajı autograph.az onlayn jurnalında və facebook/autograph-tv səhifəsində izləyə bilərsiniz.

E.Ə.
www.oxu.az
"
"Bakıətrafı ərazilərdə metro xətləri tikilə bilərBakı Dövlət Layihə İnstitutu Bakıətrafı ərazilərə metro xəttinin çəkilişini təklif edir.
Oxu.Az APA-ya istinadən xəbər verir ki, Bakı Dövlət Layihə İnstitutunun direktoru İlqar İsbatov bildirib ki, bununla bağlı 3 əsas istiqamət nəzərdən keçirilir: 
“Xırdalan şəhəri istiqamətində metro xəttinin genişlənməsini və bütün Xırdalanı əhatə edilməsi plandadır. Lökbatan və Rəsulzadə qəsəbələri istiqamətində də metro xəttinin çəkilməsi əsas prioritetlərdən biridir.
Binəqədi rayonunda böyük bir səhiyyə kompleksinin, o cümlədən əczaçılıq və səhiyyə sənayesinin inkişafını nəzərdə tutan böyük bir parkın yerləşdirilməsi nəzərdə tutulub. Həmin parkadək metro xəttinin uzadılmasını təklif etmişik”.
İ.İsbatov əlavə edib ki, rəhbərlik etdiyi institut Lökbatanda yeni avtovağzalın tikilməsini təklif edib.
“Bundan başqa, Ələt qəsəbəsində aşağı büdcəli aviareyslərə hesablanan hava limanının tikintisi məqsədəuyğundur”, - deyə o bildirib.
E.Ə.
www.oxu.az
"
"Bakıda polis 100 manatlıq qayda pozdu – VİDEOBakıda evakuator sürücüsünün kobud qayda pozuntsu başqa bir avtomobildəki videoqeydiyyat cihazı tərəfindən qeydə alınıb.
Oxu.Az xəbər verir ki, həmin görüntüləri Avtosfer.az-a göndərən oxucu bildirib ki, hadisə bir neçə gün əvvəl Bakının Məhəmməd Hadi küçəsindən Sarayevo küçəsinə dönən yolda baş verib.
“Bakı” kinoteatrına qalxan yolda dayanma-durma qaydasını pozan avtomobili cərimə meydançasına aparmaq istəyən evakuator sürücüsü 100 manat - 4 ballıq qayda pozuntusuna yol verib. Göründüyü kimi, 10 AP 729 dövlət nömrə nişanlı DYP evakuatoru qayda pozan avtomobili götürmək üçün hərəkətin əksinə dayanıb. Çox güman ki, avtomobili götürəndən sonra da geriyə yox, irəli hərəkət edib, əsas yola çıxacaq. Çünki yüklü halda onun yoxuşda geriyə hərəkət etməsi ancaq yuxuda ola bilər. Bununla da, həmin sürücü İnzibati Xətalar Məcəlləsinin 327.4-cü maddəsinin tələbini pozub.
Maddə 327.4. Birtərəfli hərəkət yollarında müəyyən edilmiş hərəkət istiqamətinin əksinə hərəkət etməyə, habelə 1.1, 1.3 və 1.11 üfüqi nişanlanma xətlərinin tələblərini pozmaqla nəqliyyat vasitəsini tam olaraq əks istiqamətli nəqliyyat axınının hərəkət zolağına keçirərək nəqliyyat axınına əks istiqamətdə hərəkət etməyə görə 100 manat məbləğində cərimə edilir.
Əslində, orada avtomobilin sürücüsünə yerində protokol tərtib etmək olardı. Çünki göründüyü kimi, avtomobillərin orada dayanması o qədər də təhlükəli vəziyyət yaratmayıb. Məntiqlə yanaşanda isə konkret bu situasiyada evakuator sürücüsünün qayda pozuntusu daha ağır və daha təhlükəlidir, nəinki dayanma-durma qaydasını sürücünün orada avtomobil saxlaması...

A.M.
www.oxu.az
"
"Bakıda avtobus piyadanı vuraraq öldürüb – YENİLƏNİBBakının Suraxanı rayonu, Hövsan qəsəbəsində 132 saylı sərnişin avtobusunun vuraraq öldürdüyü piyadanın şəxsiyyəti müəyyənləşdirilib.
Oxu.Az “Report”-a istinadən xəbər verir ki, bu, Yevlax rayon sakini, 1955-ci il təvəllüdlü Fərəcov Eldar Abış oğludur. Belə ki, E.Fərəcov işdən evə qayıdarkən yolu keçmək istəyib. Bu zaman onu avtobus vurub.
E.Fərəcov 2001-ci ildən “Qoroskop” qəzetində satış müdiri vəzifəsində çalışıb. “Qoroskop” qəzetinin baş redaktoru Səbuhi Rəhimli məlumatı təsdiqləyib. O bildirib ki, E.Fərəcov 2001-ci ilə qədər “Ədalət” qəzetinin satış müdiri olub.
Xatırladaq ki, avtobusun sürücüsü Məhərrəm Paşayev saxlanılıb, araşdırmalar davam etdirilir.
10:07
Bakıda sərnişin avtobusu piyadanı vuraraq öldürüb.
Oxu.Az Report-a istinadən xəbər verir ki, hadisə Suraxanı rayonu, Hövsan qəsbəsində qeydə alınıb.
Belə ki, 132 saylı marşrut xətti üzrə Əhmədli qəsəbəsindən Hövsan qəsəbəsi istiqamətində hərəkət edən “Daewoo” markalı avtobus Hövsan Olimpiya İdman Kompleksinin qarşısında yolu keçmək istəyən piyadanı vurub. Hələlik şəxsiyyəti məlum olmayan kişi aldığı xəsarətlər nəticəsində hadisə yerində ölüb.
Bu barədə Suraxanı Rayon Polis İdarəsinə məlumat verilib. Polis əməkdaşları hadisə yerində müayinələr aparıblar. Avtobusun sürücüsü Məhərrəm Paşayev saxlanılıb.
Faktla bağlı araşdırma aparılır.
E.Ə.
www.oxu.az
"
"Banqkokda yük maşını 30 avtomobilə çırpılıb – VİDEO Banqkok sakini yük maşını ilə 30 avtomobilə və altı motosikletə çırpılıb. 
Oxu.Az Lenta.ru-ya istinadən xəbər verir ki, bu barədə “Straits Times” məlumat yayıb. 
Asayiş keşikçiləri sürücünü saxlamağa çalışıblar, amma bunu bacarmayıblar. Patrullar yük maşınının sükanı arxasında olan kişinin qəzaya düşdüyünü, daha sonra isə naməlum səbəblər üzündən nəqliyyat vasitəsilə avtomobilləri əzməyə başladığını bildiriblər. Hadisə nəticəsində üç yerli sakin xəsarət alıb.
Sürücü saxlanılıb və polis bölməsinə aparılıb.

A.M.
www.oxu.az 
"
"Bakıda 7 avtomobilin iştirakı ilə qəza baş verib – VİDEOBakıda zəncirvarı qəza baş verib.
Oxu.Az xəbər verir ki, hadisə dünən axşam saatlarında Ziya Bünyadov prospektində yerləşən yeraltı yol ötürücüsündə (tunel) baş verib.
İlkin məlumata görə, qəzaya “QAZ-31029” markalı avtomobili idarə edən sürücü səbəb olub.
Qəza zamanı avtomobil sürət həddini aşıb. Nəticədə “QAZ-31029”-la yanaşı, 2 “Mercedes”, həmçinin “LADA Niva”, “Hyundai” və 2 digər avtomobilə ziyan dəyib.
Hadisə nəticəsində 2 nəfər yüngül xəsarət alıb, tuneldə sıxlıq yaranıb.

Elvin Əhmədov
www.oxu.az
"
"Məktəblərin qarşısında avtomobil saxlanmasına icazə verilə bilərmi?Bakıda orta məktəblərin qarşısında avtomobillərin 15 dəqiqə müddətində saxlanmasına icazə verilməsi üçün əvvəlcə ona şərait yaradılmalıdır.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin ictimai qurumlarla əlaqə bölməsinin rəisi, polis polkovniki Vaqif Əsədov Milli Məclisdə orta məktəblərin qarşısında avtomobillərin saxlanması üçün 15 dəqiqəlik icazə verilməsi ilə bağlı təklifə münasibət bildirərkən deyib.
V.Əsədov bildirib ki, bu gün icazə verilmədiyi halda belə, pik saatlarda məktəblərin qarşısında sıxlıq yaranır: “İcazə verilsə, vəziyyət daha çətin olacaq. Problemdən çıxış yolu kimi məktəblərin ətrafında dayanacaqların yaradılması daha məqsədəuyğundur. Amma indiki şəraitdə paytaxtın mərkəzindəki məktəblərin ətrafında avtomobil dayanacaqlarının yaradılması da mümkün deyil. Bir real variant var ki, bu da uşaqların ictimai nəqliyyatla müxtəlif məntəqələrdən daşınmasının təşkil edilməsidir”.
V.Əsədov vurğulayıb ki, gələcəkdə inşa ediləcək təhsil müəssisələrində avtomobil duracaqlarının olmasına da diqqət yetirilməlidir.
S.B.
www.oxu.az
"
"Lənkəranda qəza: Piyada hadisə yerində keçinibLənkəran rayonunda piyadanın xəsarət alması ilə nəticələnmiş yol qəzası baş verib.
Oxu.Az Report-a istinadən xəbər verir ki, Lənkəran rayonun Parakənd kənd sakini, 1969-cu il təvəllüdlü Bəşirov Şaiq Siyab oğlu yolu keçmək istəyərkən “Suzuki” markalı, 10 JL 300 dövlət nömrə nişanlı avtomobil tərəfindən vurulub. 
Hadisəni törətmiş sürücü qəzadan dərhal sonra yaralını Lənkəran Şəhər Mərkəzi Xəstəxanasına çatdırsa da, həkimlər onun həyatını xilas edə bilməyib.
Vurulan piyadanın içki düşkünü olduğu bildirilir. 
Qeyd edək ki, hadisəni törətmiş şəxs bank işçisidir.
S.B.
www.oxu.az
"
"Bakıda DYP-nin avtomobilləri hərraca çıxarılacaq – SİYAHI + FOTOƏmlak Məsələləri Dövlət Komitəsi (ƏMDK) yanvarın 10-da hərraca çıxarılacaq nəqliyyat vasitələrinin adlarını açıqlayıb.
Oxu.Az ƏMDK-ya istinadən xəbər verir ki, Daxili İşlər Nazirliyi Maddi-Texniki Təminat Baş İdarəsinə bilavasitə tabe olan Avtomobil Təsərrüfatının nəzdində olan avtomobillər də hərraca çıxarılacaq. 
Avtomobillərin siyahısını təqdim edirik. 
http://privatization.az/index.php/az/sas-s-hif/2016-05-24-10-18-36/naezhliyyat-vasitaelaeri?layout=edit&id=1090








U.A.
www.oxu.az
"
"Bakıda avtobus piyada keçidindən istifadə edən kişini vurdu – VİDEOBakıda piyada keçidindən istifadə edən kişini avtomobil vurub.
Oxu.Az Report-a istinadən xəbər verir ki, hadisə Xətai rayonu, Əhmədli qəsəbəsi Məhəmməd Hadi küçəsində qeydə alınıb.
Belə ki, təxminən 40-45 yaşlarında olan kişi piyada keçidi ilə yolun digər tərəfinə keçmək istəyib. Bu zaman yol hərəkəti qaydasını pozaraq əks istiqamətdə yola çıxan 12 saylı sərnişin avtobusu piyadanı vurub.
Yaralı ağır vəziyyətdə xəstəxanaya yerləşdirilib.
Faktla bağlı araşdırma aparılır.

E.Ə.
www.oxu.az
"
"Qala-Pirallahı yolunun 22-23-cü km-lik hissəsi yenidən qurulurBakının Qala və Pirallahı qəsəbələrini birləşdirən avtomobil yolunun 22-cü km-dən Pirallahı körpüsünə qədər olan 1 km yanaşma yolu yenidən qurulur. 
Bu barədə Oxu.Az-a “Azəravtoyol” ASC-dən bildirilib. 
Məlumata görə, aparılan yenidənqurma işləri çərçivəsində yolun mövcud eni 7 metrdən 21-22-i metrə qədər və dənizə doğru genişləndirilir. 
Bunun üçün 25 metr enində yeni yol yatağı inşa olunur. Bundan başqa mövcud yol yatağının yararsız qruntu qazılaraq çıxarılır, əvəzinə karbonat materialı tökülərək kipləşdirilir.
“Azəryolelmitədqiqatlayihə” İnstitutu tərəfindən hazırlanan layihəyə əsasən sözügedən hissədə yol 2 gediş, 2 gəliş olmaqla 4 hərəkət zolağından ibarət olacaq. 
Yolun hərəkət hissəsinin eni 16 metr təşkil edəcək. Vətəndaşların normal və təhlükəsiz hərəkəti üçün hər bir istiqamət üzrə 1.5 metr enində piyada səkiləri inşa olunacaq, həmçinin 2-3 metr enində ayrıcı zolaq da qurulacaq. Ümumilikdə 3300 m2 metr piyada səkisi tikiləcək, səkilərin və yol ayrıcının kənarlarına isə 6350 paqon-metr səki daşı düzüləcək. Yol boyu müasir işıqlandırma sisteminin qaraşdırılması da planlaşdırılır.
Layihəyə əsasən kommunikasiya xətlərinin yolun altından keçirilməsi üçün 14 yerdə müxtəlif diametrli borular, 10 ədəd kommunikasiya lyukları, bundan başqa yağış sularının yoldan kənarlaşdırılmasını təmin etmək üçün isə 10 ədəd yağış barmaqlığı qoyulacaq. Həmçinin yol boyu 480 metr uzunluğunda yeni istinad divarı inşa ediləcək.
Yol yatağının inşası bitdikdən sonra yol əsasının tikintisinə başlanılacaq. 15 sm qalınlığında və3700 m3 həcmində qum-çınqıl qarışığından, 10 sm qalınlığında və 2500 m3 həcmdə isə optimal-qırmadaş qarışığından ibarət yol əsasının inşası nəzərdə tutulub. Daha sonra yola 2 qat (7+5sm) olmaqla yüksək keyfiyyətli asfalt-beton örtüyünün döşənməsi işləri aparılacaq.
Bütün işlər tərtib olunmuş qrafikə uyğun və texnoloji ardıcıllığa riayət olunmaqla aparılır. Bunun üçün əraziyə lazımi sayda qüvvə cəlb olunub. Sözügedən hissənin yenidən qurulması ilə Qala-Pirallahı avtomobil yolundan Pirallahı körpüsünü keçməklə Pirallahı adasına gediş-gəliş xeyli rahatlaşacaq.
Qeyd edək ki, Qala-Pirallahı avtomobil yolunun 0-7-ci km-lik hissəsinin yenidən qurulması işləri artıq yekunlaşmaq üzrədir. Bundan öncə isə yolun 7-22-ci km-lik hissəsi müasir şəkildə yenidən qurulmuşdu.
E.Ə.
www.oxu.az
"
"Bakıda ata qəza törədib, qızı ölübBinəqədi rayonunun Xocəsən qəsəbəsində yol-nəqliyyat hadisəsi baş verib. 
Oxu.Az Daxili İşlər Nazirliyinin saytına istinadən xəbər verir ki, dekabrın 21-də saat 01 radələrində Binəqədi rayonunun Xocəsən qəsəbəsində Saatlı rayon sakini Famil Cahangirov idarə etdiyi “QAZ-24” markalı avtomobili yolun kənarında dayanmış Lənkəran rayon sakini Anar Kərimova məxsus “KamAZ” markalı avtomobilə vurub.
Nəticədə F.Cahangirovun sərnişini - qızı Güllübəyim hadisə yerində ölüb, özü isə xəstəxanaya yerləşdirilib.
Baş İstintaq və Təhqiqat İdarəsi tərəfindən araşdırma aparılır.
E.Ə.
www.oxu.az
"
"Bakıda sərnişin avtobusu qəza törədib: Ölən varBakıda sərnişin avtobusu qəza törədib, ölən və yaralanan var.
Oxu.Az Report-a istinadən xəbər verir ki, hadisə Nərimanov rayonu Ziya Bünyadov prospektində qeydə alınıb.
Belə ki, sərnişin avtobusu yüksək sürətlə gələrkən idarəetməni itirərək əvvəlcə dayanacaq yaxınlığında olan taksi fəaliyyəti ilə məşğul olan “Mercedes” markalı avtomobilin sürücüsü Mahmud Cəfərovu, sonra isə onun avtomobilini vurub. “Mercedes” markalı avtomobil zərbənin gücündən Bakı Olimpiya Stadionunun ərazisinə düşüb. 
M.Cəfərov hadisə yerində ölüb. İdaretməni itirən avtobus dayancağa çırpılıb. Nəticədə dayanacaqda avtobus gözləyən sərnişin - 49 yaşlı Zülfüqarova Mələk ağır kəllə-beyin travması alıb.
Faktla bağlı Nərimanov Rayon Polis İdarəsində cinayət işi başlanılıb, araşdırma aparılır.
E.Ə.
www.oxu.az
"
"Avtomobil alanda aldanmamaq üçün qaydalarYeni avtomaşın alan zaman aldanmamaq üçün bir sıra şərtlərə əməl etmək vacibdir. 
Oxu.Az avtostop.tv-yə istinadən həmin şərtləri təqdim edir:
1. Mütləq texniki pasporta nəzər salın. Etibarnamə ilə alan şəxslər bunu heç vaxt etmirlər.
Texniki pasportda yazılmış istehsal tarixinə baxın. Daha sonra Vin kod-da axtarış edin. Həmçinin avtomobilin şüşələrinə və təhlükəsizlik kəmərinə belə istehsal ili yazılır. Üstəgəl texniki pasportda olan nömrə ilə banda olan nömrələri mütləq tutuşdurun.
2. Kapotu açın.
Onun altında nə varsa, təmiz olmalıdır. Toz və çirk yağ axımını gizlədə bilər. Boltların və bağlayıcı hissələrin yanındakı çirklərə fikir verin.
3. Kuzov elementlərinin arasındakı arakəsmələrə fikir verin.
Bütün avtomobillərdə (hətta Rusiya istehsalı olan avtomobillərdə belə) bu arakəsmələr eyni ölçüdə olmalıdır.
4. Təkərlərə baxın.
Şin bərabər səviyyədə yeyilməlidir. Əgər belə deyilsə, deməli, avtomobilin hərəkət sistemində problem var.
5. Kuzovun elementlərinin eyni tonlu olmasına diqqət edin.
Avtomobilin rənglənməsi avtomobilin qəzalı olmasının ilkin əlamətidir. Avtomobilin hər yerində rəng eynidirmi? Əgər avtomobili təmamən rəngliyiblərsə, şüşənin rezin altlıqlarına fikir verin. Yük yerinin kənarlarındakı rezin kənarlıqlara diqqət edin. Bütün rezin və plastik yerlərə baxın. Haradasa rəng izi qala bilər.
6. Qapıları açın və bağlayın.
Bütün qapılar eyni formada və səslə bağlanır. Əgər qapıların bağlanmasında fərq varsa, deməli, avtomobil nə vaxtsa zərbəyə tuş gəlib.
7. Avtomobilin üzərinə diqqətlə baxın.
Rəngə ziyan vurmadan əzilmiş avtomobilin dəmirini düzəldənlərə də rast gəlmək mümkündür. Onun üçün xüsusi diqqətli olmaq lazımdır. Bəzən qiymət “ölməsin” deyə satıcı bu faktı gizlədir.
8. Mühərriki işə salın.
Əgər isti və quru havadırsa, səsboğucudan çıxan tüstü demək olar görünmür. Qaz verdikdə isə çox açıq və çox açıq rəngli, gözlə zəif görünəcək bir tüstü çıxmalıdır. Qara tüstü çıxırsa, yanacaq sistemində, göy rəng tüstü - yağ kamerasında problem olduğunu, tünd ağ rəng isə su və ya buxarın olduğuna işarədir.
9. İndi isə gedirik
Avtomobili dinləyin. Sürəti aşağı saldıqda uğultu varsa, deməli, hər hansı bir detalda problem var. Bədənimizdə ağrılar hər hansı bir xəstəlik barəsində siqnal verirsə, avtomobilin səsi də eyni cür siqnal ötürür.
10. Quru asfaltda qəfil əyləci basın.
Avtomobil kənara çəkməli deyil. ABS-li avtomobildirsə, təkərlər səs etməli deyil. Daha sonra əyləc yoluna baxın. Xətlər simmetrik olmalıdır.
11. Yolun düz və hamar hissəsini tapın və sükanı buraxın
Əgər avtomobil kənara çəkirsə, asqı və kuzovun həndəsi forması dəyişib. Döndərmisən, amma sükan sanki dönüb. Deməli, sükan mexanizmi əyridir. Bu asta sürətlə hansısa maneəyə çırpılanda olur.
E.Ə.
www.oxu.az
"
"Avtomobil bazarında sürücülərdən qanunsuz pul alınır – VİDEOPaytaxtın Nizami rayonunda yerləşən köhnə avtomobil bazarına giriş-çıxış üçün sürücülərdən pul alınır.
Oxu.Az Xəzər TV-yə istinadən məlumat verir ki, avtomobil bazarında dayanacağın ödənişli olub-olmamasını əks etdirən heç bir nişan yoxdur.
Bununla belə sürücülər bazara giriş-çıxış üçün 1 manat ödəyirlər. Onlara qəbz də verilmir. 
Bazar rəhbərliyi bu məsələ ilə bağlı mövqe bildirməkdən imtina edib.

S.B.
www.oxu.az
"
"Avtomobillərin ehtiyat hissələrinə olan ehtiyacı yerli bazar ödəyəcəkAzərbaycanda avtomobil hissələrinin istehsalı təşkil oluna bilər.
Oxu.Az xəbər verir ki, bu barədə Azərbaycanda ağır sənaye və maşınqayırmanın inkişafına dair “Strateji Yol Xəritəsi”ndə deyilir.
Qeyd olunur ki, hazırda ölkədə avtomobil, traktor və yükdaşıyan avtomobillərin yerli istehsalı əsasən yığımla məhdudlaşdığından perspektivdə avtomobil mühərriklərinin, transmissiya mexanizmlərinin idxalı saxlanılmaqla, qalan hissələr yerli bazardan təchiz oluna bilər.
Bildirilir ki, avtomobil və avadanlıq, qoşqu və yarımqoşqular, elektrik avadanlığı və digər nəqliyyat vasitələrinin istehsalı üzrə sahəvi işçi qruplar yaradılacaq. 
Mədənçıxarma, təbii inhisarlar, müdafiə sənayesi və kənd təsərrüfatında fəaliyyət göstərən iri sifarişçi təşkilatları, sənaye müəssisələrini və müvafiq dövlət orqanlarını əhatə edəcək həmin qruplara Azərbaycanda fəaliyyət göstərən iri transmilli şirkətlərin nümayəndələri dəvət olunacaq.
U.A.
www.oxu.az
"
"Bakıda evakuatorlara kameralar quraşdırılır – VİDEOYol polisləri evakuatorlarına kameralarla nəzarət edəcək. Bunun üçün artıq Bakı Şəhər Dövlət Yol Polisinə məxsus evakuatorlara kameralar quraşdırılıb.
Oxu.Az Xəzər TV-yə istinadən xəbər verir ki, yeni kameralar evakuator avtomobili işə salınan kimi görüntünü qeyd etməyə başlayır və mərkəzi bazaya göndərilir.
Belə kameraların qeydə aldığı görüntülərə isə yalnız şikayət ərizəsi əsasında baxmaq olar.
Kamerların qeydə alındığı görüntülər vasitəsilə evakuator ekipajının da işinə nəzarət edilir.
Düşünülür ki, bu kamerlar evakuator sürücülərinin işlərini daha məsuliyyətlə yanaşmalarına və qaydaları pozmamağına şərait yaradacaq.

A.M.
www.oxu.az
"
"Yasamalda “Mercedes” yandı - VİDEOBakı şəhəri, Yasamal rayonunda vətəndaşa məxsus “Mercedes” markalı minik avtomobilinin yanar hissələri yanıb. 
Oxu.Az bizimyol-a istinadən xəbər verir ki, hadisə yerinə yanğınsöndürənlər cəlb edilib. 
Yaxınlıqdakı tikililər yanğından mühafizə olunub. Yanğın yanğınsöndürənlər tərəfindən söndürülüb.


E.Ə.
www.oxu.az
"
"Bakıda “Hyundai” ikinci mərtəbədən aşdı – FOTO + VİDEOBu gün Bakının Xətai rayonu ərazisində maraqlı yol qəzası baş verib.
Oxu.Az Lent.az-a istinadən xəbər verir ki, Afiyyəddin cəlilov küçəsində yerləşən binanın avtomobil dayanacağının ikinci mərtəbəsindəki “Hyundai Sonata” markalı minik avtomobili küçəyə aşıb.
Xoşbəxtlikdən xəsarət alan olmayıb, nəqliyyat vasitəsinin ön hissəsi yararsız vəziyyətə düşüb.
Yol polisi hadisəni protokollaşdırıb.




www.oxu.az
"
"Ağstafada minik avtomobili qəza törədib: Ölən və xəsarət alanlar var Ağstafa rayonunda minik avtomobili üç nəfəri vurub.
Oxu.Az APA-ya istinadən xəbər verir ki, qəza nəticəsində bir qadın həyatını itirib, orta yaşlı kişi və azyaşlı uşaq isə Ağstafa rayon Mərkəzi Xəstəxanasına yerləşdirilib.
Hüquq-mühafizə orqanları ölən qadının və xəsarət alanların şəxsiyyətini müəyyənləşdirir. 
www.oxu.az 
"
"Qurban Qurbanov qəza törədən qapıçı barədə danışdıAzərbaycan Premyer Liqasının 14-cü turunda evdə “İnter”lə heç-heçə edən (0:0) “Qarabağ”ın baş məşqçisi Qurban Qurbanov oyun sonrası mətbuat konfransında jurnalistlərin suallarını cavablandırıb.
Oxu.Az “Qafqazinfo”-ya istinadən xəbər verir ki, Qurbanov eyni zamanda 6 aylıq körpənin ölümü ilə nəticələnən qəzanı törədən qapıçı Emil Balayev haqda sualı cavablandırıb:
- Maraqlı oyun alındı. Futbolçuların çıxışından razı qaldım. İlin sonları olsa da, yaxşı oynadılar. Onlara göstərdikləri oyuna görə təşəkkür edirəm. Oyuna gələn azarkeşlərə də təşəkkür edirəm. Bu cür havada komandanı dəstəklədilər. Belə havada oynamaq çətin idi.
- 2016-cı ildə komandadan razı qaldınız?
- Düzünü desəm, razı qaldım. İlk çempion olduq, kuboku qazandıq və Avroliqada qrupa vəsiqə qazandıq. Minimum vəzifəni yerinə yetirdik. Qrupdan çıxmaq istəyirdik. Ancaq alınmadı. Ötən illərə nisbətən daha çox xal topladıq. Bəzi oyunçuların çıxışından narazı qaldım. Ümumi götürəndə razıyam.
- Qış transfer pəncərəsində yeni transfer olacaq?
- Hücum xəttini gücləndirmək istəyirik. Nə qədər alınacaq bilmirəm. Yerli futbolçu transferi çətindi. Çünki hamısının müqaviləsi var. Yəqin ki, legioner cəlb etməyə çalışacağıq.
- Namiq Ələsgərov son vaxtlar formada deyil. İcarəyə verilə bilər?
- Bu barədə heç bir söz deyə bilmərəm. Nə isə dəyişiklik olsa, bu barədə məlumat verəcəyik. Onu bu gün meydana buraxmaq istəyərdim. Ancaq hava şəraiti yaxşı olmadığından, meydana buraxmadım. Komanda qışda Antalyaya yollanacaq.
- Türkiyədə simpatiya bəslədiyiniz komandanın “Beşiktaş” olduğunu demişdiniz. Bu yaxınlarda bu komandayla oynamaq ehtimalınız var.
- Bəli, Türkiyədə “Beşiktaş”a azarkeşlik edirəm. Rəhbərlik səviyyəsində danışıq olub. Oyunun nə vaxt keçiriləcəyini bilmirəm. Bizim üçün yaxşı təcrübə olacaq. Dost ölkə, dost komandaya qarşı oynayacağıq. Fikrimcə, bu oyunun klub üçün faydası çox olacaq.
- Şaranovun komandadan göndərilmək ehtimalı var. Nəzərə alaq ki, son vaxtlar əsas heyətə düşə bilmir...
- Belə bir şey yoxdu. İştirak ərizəsinə 2 qapıçı sala bilərik. Buna görə hərdən kənarda qalır. Ümumilikdə hər komandada 3-4 qapıçı olmalıdı.
- Bu yaxınlarda qəza törətmiş Emil Balayevlə danışmısız?
- O, pis avtomobil idarə etmir. Bu, hamının başına gələ bilər. Çox məyusdu. Ona səbr diləyirəm. Onda günah axtarmaq, tənqid etmək düzgün olmaz.
U.A.
www.oxu.az
"
"Azərbaycanda avtomobillərin qiyməti bahalaşıbCari ilin noyabr ayında Azərbaycanda minik avtomobillərinin qiymətləri əvvəlki ayla müqayisədə 1,5% artıb.
Oxu.Az Qafqazinfo-ya xəbər verir ki, Dövlət Statistika Komitəsinin məlumatına görə, yanvar-noyabr ayları ərzində ötən ilin eyni dövrü ilə müqayisədə bahalaşma isə 10,4% səviyyəsində olub.
Minik avtomobillərinin ehtiyat hissələri də noyabr ayı ərzində 0,9% bahalaşıb. Cari ilin yanvar-noyabr aylarında ötən ilin eyni dövrü ilə müqayisədə isə 30,7% artım qeydə alınıb.
Xatırladaq ki, 2015-ci ilin yanvar-noyabr ayları ərzində minik avtomobillərinin qiymətində illik cəmi 2,9%, ehtiyat hissələrinin qiymətində isə 3,3% artım qeydə alınmışdı.
Rəsmi statistikaya əsasən, velosipedlər də noyabrda 0,8% bahalaşıb. İllik artım isə 20,3% təşkil edib.
Qeyd edək ki, 2016-cı ilin yanvar-noyabr aylarında istehlak məhsullarının və xidmətlərin qiymətləri 2015-ci ilin eyni dövrünə nisbətən 12,1%, o cümlədən ərzaq məhsullarının qiymətləri 14,1%, qeyri-ərzaq məhsullarının qiymətləri 16,8 faiz, əhaliyə göstərilən ödənişli xidmətlərin qiymətləri 5,6% artıb.
2016-cı ilin noyabr ayında oktyabr ayına nisbətən istehlak məhsulları və xidmətlər 1,7%, o cümlədən ərzaq məhsulları 2,6%, qeyri-ərzaq məhsulları 1,9%, əhaliyə göstərilən ödənişli xidmətlər isə 0,3% bahalaşıb.
S.S.
www.oxu.az
"
"Türkiyədən Azərbaycana gələn “TIR”-lar yolda qalıbGüclü qar və yolların buz bağlaması səbəbindən Türkiyədən Azərbaycana və Türkmənistana yük daşıyan çoxlu sayda ağırtonnajlı yük maşını (TIR) Türkiyənin İranla sərhədində, dağlıq bölgədə qalıb.
Oxu.Az Virtualaz.org-a istinadən xəbər verir ki, güclü qardan sonra Ağrı-İran və Doğubeyazit-Çaldıran yolları buz bağlayıb. 
Nəticədə Gürbulak sərhəd-keçid məntəqəsindən keçib İran, Türkmənistan və Azərbaycana yük daşıyan çoxlu sayda TIR yolda qalıb. Yük maşınları Ağrı-İran yolunun 20-ci kilometrliyindəki Tendürek keçidində ilişib qalıblar və kilometrlərlə uzunluğunda tıxac yaradıblar. Yolun qar və buzdan təmizlənməsi üçün çoxsaylı texnika cəlb edilib.
Ancaq bu gün daha bir qar fırtınası gözlənilir.
E.Ə.
www.oxu.az
"
"Rusiyada dəhşətli qəza: Beş nəfər öldüRusiyanın Pskov vilayətində baş verən yol-nəqliyyat hadisəsində beş nəfər ölüb.
Oxu.Az xəbər verir ki, APA-nın məlumatına görə, Rusiya Daxili İşlər Nazirliyinin region üzrə İdarəsinin saytında yerləşdirilən xəbərdə bildirilir ki, Sankt-Peterburq-Nevel yolunda “Mazda” markalı avtomobil qarşı yola çıxaraq “Renault” markalı yük maşını ilə toqquşub.
Beş nəfər hadisə yerində ölüb, səkkiz nəfər müxtəlif dərəcəli bədən xəsarətləri alıb.
Araşdırma aparılır.
E.Ə.
www.oxu.az
"
"Bakıda məktəblini avtomobil vuraraq öldürübBakıda məktəblini avtomobil vurub.
Oxu.Az xəbər verir ki, APA-nın məlumatına görə, hadisə paytaxtın Sabunçu rayonu, Maştağa qəsəbəsində qeydə alınıb. Qəsəbə sakini, 13 yaşlı Kamal Məhərrəmovu maşın vuraraq öldürüb.
Faktla bağlı cinayət işi başlanıb, araşdırma aparılır.
E.Ə.
www.oxu.az
"
"Azərbaycanda sabah toyu olacaq gənc qəzada öldü – YENİLƏNİB + VİDEO Astarada ağır yol qəzası baş verib: Ölən və yaralanan varAstara rayonunda bir nəfərin ölümü, bir nəfərin ağır xəsarət alması ilə nəticələnən ağır yol-nəqliyyat qəzası baş verib.
Oxu.Az Report-a istinadən xəbər verir ki, hadisə Astara şəhəri ərazisində qeydə alınıb.
Belə ki, “BMW” markalı, 90 OE 855 dövlət nömrə nişanlı minik avtomobili “VAZ-2107” markalı, 07 BE 113 dövlət nömrə nişanlı minik avtomobili ilə toqquşub.
Nəticədə “VAZ-2107” markalı avtomobilin sürücüsü Məmmədzadə Nicat Fizuli oğlu ölüb, “BMW” avtomobildəki sərnişinlərdən biri Məmmədzadə Samir Nizami oğlu ağır xəsarət alıb.
Qeyd edək ki, qəza zamanı toqquşan avtomobillərin sürücüsü əmioğludurlar. Bununla yanaşı, qəzada ölmüş “VAZ-2107” markalı avtomobilin sürücüsünün sabah toyu olacaqdı.
Faktla bağlı Astara Rayon Polis Şöbəsində araşdırma aparılır.
Video: Xəzər TV

22:50
Astarada ölümlə nəticələnən ağır yol-nəqliyyat qəzası baş verib.
Oxu.Az APA-ya istinadən xəbər verir ki, hadisə dekabrın 16-da saat 20.30 radələrində Astara şəhəri ərazisində qeydə alınıb.
Sürücülərinin kimliyi hələlik məlum olmayan “BMW” markalı, 90 OE 855 dövlət nömrə nişanlı minik avtomobili “VAZ-2107” markalı, 07 BE 113 dövlət nömrə nişanlı minik avtomobili ilə toqquşub.
Güclü zərbədən hər iki nəqliyyat vasitəsinə ciddi ziyan dəyib, həmçinin onların bir sərnişini aldığı xəsarətlərdən hadisə yerində dünyasını dəyişib, daha bir nəfəri isə ağır vəziyyətdə xəstəxanaya yerləşdirilib.
Faktla bağlı Astara Rayon Polis Şöbəsində araşdırmalara  başlanılıb.
A.M.
www.oxu.az
"
"Lənkəranda piyadanı vuran sürücü hadisə yerindən qaçıbLənkəranda piyadanın vurulması ilə nəticələnən  yol qəzası baş verib.
Oxu.Az APA-ya istinadən xəbər verir ki, hadisə bu gün 20.00 radələrində şəhərin Zərifə Əliyeva küçəsi ərazisində - “Starvay” şadlıq evinin qarşısında qeydə alınıb.
Sürücüsünün kimliyi hələlik məlum olmayan “VAZ-2107” markalı minik avtomobili yolu keçmək istəyən piyadanı, Lənkəranın Separadi kənd sakini, 1973-cü il təvəllüdlü İlqar Şərif oğlu Məcidovu vuraraq ona müxtəlif dərəcəli bədən xəsarətləri yetirib.
Yaralı ətrafdakılar tərəfindən dərhal Lənkəran Mərkəzi Rayon Xəstəxanasına çatdırılıb. Reanimasiya şöbəsinə yerləşdirilmiş zərərçəkmişə zəruri tibbi yardım göstərilsə də vəziyyətinin ağır olduğu bildirir.
Sürücü isə piyadanı vurandan sonra hadisə yerindən qaçıb.
Faktla bağlı araşdırmalara başlanılıb, polis tərəfindən istintaqdan yayınan sürücünün yaxalanması istiqamətində tədbirlər görülür.
A.M.
www.oxu.az
"
"İdxal olunan avtomobil və yaxtalara görə vergilər artırılır – CƏDVƏL2017-ci ildən Azərbaycana idxal olunan minik avtomobillərinə, istirahət və ya idman üçün yaxtalara və bu məqsədlər üçün nəzərdə tutulan digər üzən vasitələrə (mühərrikinin həcmi 200 kubsantimetrdən çox olan) görə aksiz dərəcələri artırılacaq.
Oxu.Az Trend-ə istinadən xəbər verir ki, bu məsələ bu gün Milli Məclisin plenar iclasında təsdiq edilən Vergilər Məcəlləsinə dəyişikliklərdə nəzərdə tutulur.
Beləliklə, gələn ildən Azərbaycana idxal olunan minik avtomobillərinə, istirahət və ya idman üçün yaxtalara və bu məqsədlər üçün nəzərdə tutulan digər üzən vasitələrə aşağıdakı aksiz dərəcələri tətbiq ediləcək:



A.M.
www.oxu.az
"
"Ələt-Astara yolunda avtomobil aşıb: Yaralanlar varSalyan rayonunda yol qəzası baş verib.
Oxu.Az Report-a istinadən xəbər verir ki, hadisə bu gün axşam saatlarında Ələt-Astara magistral yolunun rayonun Çuxanlı kəndinin ərazisindən keçən hissəsində qeydə alınıb.
Belə ki, Bakı şəhər sakini, 38 yaşlı Nuriyyə Novruz qızı Rufullayeva idarə etdiyi “Hyundai” markalı avtomobillə Bakı istiqamətində hərəkət edərkən idarəetməni itirib və nəticədə maşın yol kənarına aşıb. Hadisə zamanı avtomobilin sürücüsü və 8 yaşlı qızı Tehran Əvəz qızı Novruzova müxtəlif dərəcəli bədən xəsarətləri alıblar. Ana və övladı Salyan Rayon Mərkəzi Xəstəxanasına çatdıtılıb, xəstəxanada ilkin tibbi yardım aldıqdan sonra hər ikisi ambulator müalicəyə göndərilib.
Faktla bağlı araşdırma aparılır.
A.M.
www.oxu.az
"
"Hüseyn Cavid prospektində piyada keçidi tikilirYasamal rayonu Hüseyn Cavid prospektində yeni piyada keçidinin inşasına başlanılıb.
“Azəravtoyol” ASC-dən Oxu.Az-a verilən məlumata görə, ASC-nin “Azəryolelmitədqiqatlayihə” İnstitutu tərəfindən hazırlanan layihəyə əsasən, 2 giriş-çıxışlı yeni piyada keçidinin ümumi uzunluğu 57,1 metr olacaq. 
Bura keçidin 21,9 metr uzunluğunda olan pilləkən hissələri və 35,2 metr olan qalereyası daxildir. Qalereyanın (keçid hissə) eni 5 metr, hündürlüyü isə 3,2 metr olacaq. Keçid xidməti otaqla və təhlükəsizlik kameraları ilə təchiz olunacaq.
Piyada keçidi nəqliyyat vasitələrinin və piyadaların intensiv hərəkət etdiyi ərazidə inşa edilir. Məqsəd həm piyadaların rahat və təhlükəsiz şəraitdə avtomobil yollarını keçməsini təmin etmək, həm də nəqliyyat vasitələrinin fasiləsiz və maneəsiz hərəkətini təşkil etməkdir.
Qeyd edək ki, keçiddə fiziki qüsurlu insanların hərəkəti üçün panduslar quraşdırılacaq.











E.Ə.
www.oxu.az
"
"Bakının mərkəzində sürücünün ürəyi partladı – VİDEOBakıda faciəvi hadisə baş verib. 
Hadisə şahidlərinin Oxu.Az-a verdiyi məlumata görə, Səbail rayonu Niyazi küçəsində avtomobil sürücüsü ölüb.
Saat 15:00 radələrində Niyazi küçəsində hərəkətdə olan avtomobilin sürücüsünün halı qəfil pisləşib. O, idarəetməni itirib və avtonəqliyyat vasitəsi yolun kənarında olan maneəyə çırpılıb. 
Təcili tibbi yardım briqadası gələnədək sürücü keçinib.
İlkin məlumata əsasən, sürücünün ürəyi partlayıb. Qeyd olunur ki, avtomobildə uşaqlar da olub.

VİDEO: S S D S T U D I O
Elvin Əhmədov
www.oxu.az
"
"Bakı yollarında təhlükə dolaşırBakı şəhərinin küçələrində xeyli sayda təlim avtomobillərinin dolaşdığı hər kəsə bəllidir. Həm də sükan arxasında, sürücülük vərdişlərinə yiyələnməyən və avtomobil idarə etməyi tam mənimsəməmiş insanlar olur. Bu hal da sürücüləri narahat edir.
Redaksiyamıza müraciət edən Rafiq Vəliyevin dediyinə görə, bu təlim avtomobilləri şəhərin yol-nəqliyyat sisteminə təhlükə yaradır: 
“Baxmayaraq ki, yanında təlimçi oturur, yenə də təcrübəsiz insanın əlinə sükan verib, şəhərin ortasına buraxmaq olmaz. Digər avtomobillərə və piyadalara təhlükə yaradır, risk vəziyyəti meydana çıxarır”. 
Vətəndaş, hətta bir dəfə belə təhlükə ilə üzləşdiyini də qeyd edir: 
“Metronun “20 Yanvar” stansiyasının yaxınlığında, bir qadının idarə etdiyi təlim maşını, az qala mənim avtomobilimə çırpılacaqdı. Bir az çevik davranmasaydım, böyük qəza baş verəcəkdi”. 



Qeyd olunan problemi şərh edən Bakı Şəhər Baş Dövlət Yol Polisi İdarəsinin bölmə rəisi, polis polkovniki Vaqif Əsədov bildirib ki, təlim maşınları təlimata uyğun hərəkət edir: 
“Hər halda, ona “təlim maşınları” deyilir. Təlim maşınları onlara ayrılmış marşrut üzrə hərəkət edir. Sürücülər belə halla qarşılaşdıqları zaman bizə müraciət etsinlər və biz də bu sahədə işlər aparaq”. 
“Təlim maşını öz marşrutu ilə hərəkət etməzsə, təbii ki, bununla bağlı araşdırma apararaq, lazımi tədbir görüləcək, cəzası veriləcək”, - Əsədov bildirib. 
Yol-nəqliyyat eksperti Ərşad Hüseynov da bu sahədə vəziyyətin təhlükəli həddə olmadığını deyib: 
“Sürücülər vəziyyəti dramatikləşdirirlər. Bu, belə deyil. Təlim maşınları epizodik olaraq problem yarada bilər, amma bu da ciddi deyil”.
Fikir vermişəm, bəzi təlim avtomobillərində texniki problem olur, bəzi təlimçilərin özləri naşıdırlar. Amma onlar xüsusi təyin olunan marşrut üzrə hərəkət edirlər”, - ekspert bildirib. 
Avtonəqliyyat məsələləri üzrə mütəxəssis Elməddin Muradlı isə təlim avtomobilləri ilə bağlı həqiqətən problem yaşandığı qənaətindədir. 
“Bir neçə gün öncə Səməd Vurğun küçəsində belə bir hadisənin şahidi oldum. Təlimçi telefonla danışırdı, sükan arxasında oturan sürücü isə sol zolağı zəbt edib hərəkət edirdi. 
Təlimçi isə buna fikir vermirdi. Bu zaman, təbii ki, qəza şəraiti də yarana bilər”, - o, açıqlamasında bildirib. 
Əlavə edib ki, təlim keçən sürücü işini dəqiq bilməlidir: “Əks halda böyük yol qəzaları baş verə bilər. Belə təlimçilərə irad bildirəndə isə onlar qəbul etmir və acıqları tutur”. 
Ekspert bildirib ki, belə halların başvermə səbəbi də xüsusi təlim məkanlarının olmamasıdır: 
“Hətta Sumqayıtda yerləşən sürücülük məktəbinin ərazisinin yarısı satılıb. Bakıda da eyni proses getdi. Çünki təlimçilər də öz fəaliyyətlərini günün tələbinə uyğun qurmadılar və təlim keçməyə gələnlərin sayı azaldı. Beləliklə də, onlar üçün ayrılmış ərazilər yavaş-yavaş satılmağa başlandı”. 
“Bu cür vəziyyətdən bir çıxış yolu var: Bir neçə sürücülük məktəbi birləşib bir ərazi almalı və öz təlim məktəbini qurmalıdır. Təlim maşınları da standartlara uyğun olmalıdır. Hər maşının üzərinə “T” hərfi yapışdırıb təlim keçmək olmaz”, - Muradlı qeyd edib.
Mənbə: Sputnik
E.Ə.
www.oxu.az
"
"Siyavuş Novruzov: Dayanacaqlarda siçanlar oynayır, avtomobil yoxdur“Dövlətin tikdiyi xeyli yeraltı dayanacaqlar var. Amma bəziləri avtomobillərini həmin dayanacaqlarda saxlamır. Çünki qiymətlər bahadır”. 
Oxu.Az “Report”-a istinadən xəbər verir ki, bunu Milli Məclisin bu gün keçirilən plenar iclasında parlamentin İctimai birliklər və dini qurumlar komitəsinin sədri, hakim Yeni Azərbaycan Partiyası icra katibinin müavini Siyavuş Novruzov deyib.
O bildirib ki, dayanacaqlarda qiymətlər tənzimlənməlidir: 
“Girirsən içəri, görürsən ki, siçanlar oynayır, maşın yoxdur. Saatına bir manat alırlar. Əgər hər gün orada avtomobil saxlayırsansa, aylıq minimum 200 manat edir. Bu qiymətləri tənzimləmək lazımdır”.
Milli Məclisin sədri Oqtay Əsədov da S.Novruzovun dediklərinin araşdırılmasını təklif edib.
E.Ə.
www.oxu.az
"
"Taksi fəaliyyəti ilə bağlı yeni – QADAĞAAzərbaycanda taksi fəaliyyəti ilə bağlı yeni qadağa tətbiq ediləcək.
Oxu.Az “Report”a istinadən xəbər verir ki, bununla bağlı Milli Məclisin bu gün keçirilən plenar iclasında İnzibati Xətalar Məcəlləsinə dəyişiklik edilməsi təklif edilib.
Məcəlləyə edilən əlavəyə əsasən, taksilərin xüsusi olaraq müəyyən edilmiş və 5.14 nişanı ilə işarələnmiş duracaq yerlərindən kənar yerlərdə sifariş qəbul etmək məqsədilə durması qadağan edilir. 
Bu qaydanı pozanlar 40 manatdan 50 manata qədər cərimə ödəməli olacaqlar.
Layihə səsverməyə çıxarılaraq qəbul edilib.
U.A.
www.oxu.az
"
"Ağsu dolaylarında yollar buz bağladı – FOTODekabrın 15-dən 16-na keçən gecə yağan qar və şaxtalı hava Ağsu dolaylarında avtomobillərin hərəkətində ciddi çətinliklər yaradıb. Bakı-Şamaxı-Yevlax magistral yolunun dolaylardan keçən 144-147-ci kilometrliyində yol xüsusilə təhlükəlidir. Yağan qalın qar, buzlaşma və duman nəqliyyat vasitələrinin hərəkətini çətinləşdirib.
Oxu.Az AZƏRTAC-a istinadən xəbər verir ki, 16 nömrəli “Yol İstismar” MMC-nin 20 işçisi qumsəpən və qreyderin köməyi ilə sübh tezdən dolayların təhlükəli ərazilərində təmizləmə işləri aparır, yola duz və qum səpir.
Mütəxəssislər sürücülərə ciddi səbəb olmadığı halda Ağsu dolaylarından istifadə etməməyi məsləhət görürlər. Zərurət yarandığı halda sürücülər idarə etdikləri maşınların sazlığına, şinlərin normal vəziyyətdə olmasına ciddi diqqət yetirməlidirlər.














E.Ə.
www.oxu.az
"
"Yol polisinin qarlı iş günü – FOTOBakının bəzi yerlərində qarlı hava şəraitində xidmət çəkən yol polisləri kameralara tuş gəlib.
Oxu.Az avtosfer-ə istinadən xəbər verir ki, görüntülərə baxanda məlum olur ki, yol polisləri Nobel prospektindəki və Ağa Neymətulla yol ayrıcında avtomobillərin hərəkətini tənzimləyiblər.
Bəzi intizamsız sürücülər belə hava şəraitindən istifadə edib işıqforun tələblərinə əməl etmədiyi üçün DYP əməkdaşları bu cür havalarda yolayrıclarında nizamlayıcı funksiyasını yerinə yetirməli olublar.














E.Ə.
www.oxu.az
"
"Bakı yollarında sürət həddi bir qədər artırılıbHazırda paytaxt yollarında nəqliyyat vasitələrinin normal hərəkəti müşahidə edilir. 
Oxu.Az xəbər verir ki, Bakı Nəqliyyat Agentliyindən “APA-Economics”ə verilən məlumata görə, yolların hərəkət hissəsi qar və buzdan təmizləndiyindən nəqliyyat vasitələrinin, o cümlədən sərnişin avtobuslarının hərəkətində hər hansı bir çətinlik yoxdur.
“Məlumat üçün onu da bildirək ki, dünən axşam saatlarında paytaxtda müşahidə edilən hava şəraiti nəzərə alınaraq şəhərdaxili əsas magistral avtomobil yollarında (Heydər Əliyev prospekti-hava limanı və Zığ-hava limanı yollarında hər iki istiqamətdə bütün zolaqlar üzrə) nəqliyyat vasitələri üçün müəyyən edilmiş sürət həddi səhər saatlarında 20 km/saat, axşam isə daha 10 km/saat endirilib. Hazırda paytaxt yollarında vəziyyət normal olduğundan sürət həddi 10 km/saat qaldırılaraq standartdan 20 km/saat aşağı saxlanılıb”, - deyə qurumdan bildirilib.
E.Ə.
www.oxu.az
"
"Yol polisi: Sürücülər bəhanə gətirməsinlər“Avtomobilin şaxtalı havada sürüşərək qəza törətməsi yol və meteoroloji şəraitin nəzərə alınmaması ilə bağlıdır. Qəzanın baş verməsinə yol şəraitinin, yolun buz bağlamasının bəhanə gətirilməsi səhv yanaşmadır”.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov məlumat verib.
V.Əsədov qeyd edib ki, avtomobillərin sürüşmə hallarını araşdırarkən əyləc sistemindən istifadə edilməsi, düzgün sürət həddinin seçilməməsi yaxud da diqqəti yayındıra biləcək hərəkətlər aşkarlanarsa, sürücü məsuliyyətə cəlb ediləcək:
“Yol və meteoroloji şərait nəzərə alınmazsa, avtomobil hərəkətdə olarkən sürüşüb qəza törədərsə və bu zaman maddi ziyan vurarsa, belə hallar araşdırılacaq və sürücülər inzibati məsuliyyətə cəlb ediləcək. Qanunda göstərilir ki, yol və meteoroloji şərait nəzərə alınmaqla avtomobil elə idarə olunmalıdır ki, hərəkət istiqamətində hər hansı bir təhlükə yaranarsa, sürücü toqquşmanın qarşısını ala bilsin”.
V.Əsədov bildirib ki, bəzən sürücülər buzlu hava şəraitində avtomobil idarə etdiklərini unudub eyni zamanda əyləc sistemindən istifadə edirlər. “Bu da avtomobilin sürüşməsinə səbəb olur”
V.Əsədov əlavə edib ki, şaxtalı hava şəraitində yol polisi gücləndirilmiş iş rejimində çalışacaq.
A.M.
www.oxu.az
"
"Bakıda avtomobillər tuneldə qalıb – VİDEOBakının Nərimanov rayonunda, Ağa Neymətulla küçəsindəki tunelin çıxışı buz bağlayıb.
Oxu.Az Musavat.com-a istinadən xəbər verir ki, bu səbəbdən avtomobillər tuneldən çıxa bilmir və böyük tıxac yaranıb.
Ərazidə sərnişin avtobusları da var. Yol polisi tunelin girişini bağlayıb. Hazırda avtomobillərin oradan çıxarılması üçün tədbirlər görülür.


A.M.
www.oxu.az
"
"Polis qəza törətdi: Avtomobil iki hissəyə bölündüUcar rayonunda yağan qar qəzaya səbəb olub.
Oxu.Az a24.az-a istinadən xəbər verir ki, yol-nəqliyyat hadisəsi Ucar Rayonu dörd yol adlanan ərazidə qeydə alınıb.
Yolun sürüşkən olması nəticəsində idarəetməni itirən “VAZ 2106” markalı avtomobilin sürücüsü maşını ağaca çırpıb. Nəticədə avtomobil deformasiyaya uğrayıb. Ağır qəzadan möcüzə nəticəsində ölən olmasa da, sürücü və bir qadın sərnişin sağ çıxıb. Qadın Ucar Rayon Mərkəzi Xəstəxanasına çatdırılıb.
Qeyd edək ki, qəzaya uğrayan avtomobil Ucar rayon polis serjantına məxsus olub.
A.M.
www.oxu.az
"
"Magistral yollarda radarların sayı artırılır – VİDEOMəqsəd yüksək sürət səbəbindən baş verən yol nəqliyat hadisələrinin qarşısını almaqdır.Bəzi magistral yollarda radarların sayı artırılır
Baş Dövlət Yol Polisi İdarəsindən verilən məlumata görə, müşahidə kameralarının və radarların quraşdırılmasında məqsəd yüksək sürət səbəbindən baş verən yol nəqliyat hadisələrinin qarşısını almaqdır.
Oxu.Az Xezer TV-yə istinadən xeber verir ki, Bakı-Quba və ələt-Astara magistrallarında işlər yekunlaşmaq üzrədir. Bakı-Qazax magistralında isə radarların quraşdırılması davam edir.
Respublika əhəmiyyətli magistralların ardınca yerli əhəmiyyətli yollarda da radarların quraşdırlmasına başlanılacaq.
Kamran Əliyevin sözlərinə görə, radarların quraşdırıldığı yollar təhlükəsizlik tələbərinə cavab verirsə, nəqliyyat vasitələrinin ləngiməməsi üçün həmin ərazilərdə sürət həddi də artırıla bilər.

A.M.
www.oxu.az
"
"Yük maşını qəza törətdi: Prospektdə hərəkət dayandıBakıda yük maşını qəza törədib.
Oxu.Az Trend-ə istinadən xəbər verir ki, hadisə paytaxtın Nobel prospektində baş verib.
“Shacman” markalı yük maşını idarəetməni itirərək yol kənarındakı divara çırpılıb.
Hadisə nəticəsində yolda böyük tıxac yaranıb.
Qəzaya səbəb kimi qeyri-sabit hava şəraiti göstərilir. Sürücünün xəsarət aldığı bildirilir.
Hazırda yük maşınının ərazidən götürülməsi üçün əraziyə qaldırıcı kran cəlb olunub. Tıxacın aradan qaldırılması istiqamətində iş gedir.
A.M.
www.oxu.az
"
"Deputat : O estakadaları dəyişmək böyük pullar tələb edir“Güclü küləyin illərlə fırtınalara tab gətirmiş estakadanı dağıda bilməsi heç kimin ağlına gəlməzdi”.
Oxu.Az xəbər verir ki, bu sözləri BakiPost.az-a açıqlamasında millət vəkili Fazil Mustafa Xəzərdə bu gün baş verən faciəyə münasibət bildirərkən deyib. 
Onun sözlərinə görə, hadisəyə səbəb təbii şəraitdir: 
“Çox sərt küləyin nəticəsində estakada sıradan çıxıb. Neçə illərin estakadasıdır. O estakadaları da dəyişmək, yeniləmək özü böyük bir məsrəf tələb edən məsələdir. Çox güman ki, bundan sonrakı mərhələdə modernləşməyə başlanılacaq. Ümid edək ki, indi itkin düşənlərin tapılması tezləşəcək.”
Deputat bildirib ki, təbii hadisələr zamanı baş verən hadisələrin qarşısını almaq müəyyən problemlər yaradır: 
“Fırtına zamanı iş şəraitində hadisə baş verəndə bu, tamamilə texniki təhlükəsizliyə əməl etməmək kimi qiymətləndirilə bilərdi. Amma neftçilərin istirahət etdiyi saatlarda hadisənin baş verməsi qəza kimi qiymətləndirilə bilər. Çünki heç kim gözləməzdi ki, güclü külək illərdir güclü fırtınalara dözən estakadanı dağıtsın”.
E.Ə.
www.oxu.az
"
"Bakıda bəzi ərazilərdə sürət həddi endirilibBakıda davam etməkdə olan qarlı və şaxtalı hava şəraitində nəqliyyat vasitələrinin təhlükəsiz hərəkətini təmin etmək məqsədilə bəzi istiqamətlərdə sürət həddi yenidən endirilib. 
Oxu.Az Report-a istinadən xəbər verir ki, Heydər Əliyev prospektinin hava limanına qədər olan hissəsində, eləcə də Zığ dairəsindən hava limanı istiqamətində və əks istiqamətlərdə hərəkət sürəti daha 10 km/saat həcmində aşağı endirilib.
E.Ə.
www.oxu.az
"
"Bakıda qar yollarda tıxaca səbəb olduPaytaxtda müşahidə edilən qarlı hava yollarda müəyyən problemlər yaradıb.
Oxu.Az Milli.Az-a istinadən xəbər verir ki, bəzi küçə və prospektlərdə nəqliyyatın hərəkət sürəti həddən artıq azalıb, bəzi ərazilərdə sıxlıq və tıxac yaranıb, hərəkət mümkünsüz olub.
O cümlədən şəhərin əsas yollarından olan Heydər Əliyev prospektində yaranmış tıxacda yüzlərlə avtomobilin hərəkəti çətinləşib.
E.Ə.
www.oxu.az
"
"Metronun “Nizami” stansiyası dəyişəcək – FOTO“Bakı Metropoliteni”nin “Nizami” stansiyasında əsaslı təmir və yenidənqurma işlərinin növbəti mərhələsi davam edir.
Qurumun mətbuat xidmətinin rəhbəri Nəsimi Paşayevin Oxu.Az-a verdiyi məlumata görə, təsdiqlənmiş tədbirlər planına uyğun olaraq, stansiyanın hər iki qatar yolunun divarları tam təmir olunaraq istifadəyə verilib. Hazırda platforma səviyyəsində və platformaaltı hissədə təmir işləri aparılır:
“Nizami” stansiyasında ilk dəfədir ki, bu miqyasda əsaslı təmir işləri aparılır. Qeyd edək ki, stansiya mürəkkəb hidrogeoloji şəraitdə tikilib. 1976-cı ildə istifadəyə verilmiş dərinözüllü stansiya, həmçinin aqressiv sularla əhatə olunub. Elə bu səbəbdəndir ki, axıntılar nəticəsində dəmir-beton konstruksiyalar korroziyaya məruz qalır. Korroziyaya məruz qalan ərazi, sadəcə, tunel deyil. Platforma divarlarında və platformaaltı sahələrdəki konstruksiyalarda da bu hal müşahidə edilir. Uzun müddətdir istifadədə olan platforma divarlarının mərmər örtüyü və stansiyanı bəzəyən Nizami Gəncəvinin əsərlərindən ibarət mozaik pannolarda da qopma təhlükəsi yaranıb. Bu, həm də sərnişinlər üçün təhlükə yaradırdı"".
N.Paşayev bildirib ki, stansiyada aparılan təmir işlərinin əsas məqsədi məhz Nizami Gəncəvinin əsərlərindən ibarət mozaik pannoların elementlərində əmələ gələn qopmaların və platforma divarlarındakı mərmər üzlüklərin düşmə təhlükəsinin qarşısını almaq, korroziyaya məruz qalan konstruksiyaların dəyişdirilməsindən ibarətdir:
""Mozaik pannoları divarlara birləşdirən dəmir konstruksiyalar tam korroziyaya uğradığı üçün onların dəyişdirilməsi və möhkəmləndirilməsi prosesi davam edir. Təbii ki, dünyanın ən gözəl, memarlıq baxımından göz oxşayan stansiyaları arasına düşən “Nizami” stansiyasındakı mozaik pannoların əvvəlki görkəminə qaytarılması, bərpası əsas məqsədlərdəndir. Bu pannolar, ilk olaraq, bütöv halda divardan ayrılır, daha sonra arxasındakı dəmir konstruksiyalar dəyişdirilir, xüsusilə pannonun arxa hissəsində korroziyaya və nəmişliyə qarşı qoruyucu maddələrdən istifadə olunur. Mozaik panno yerinə bərkidildikdən sonra onun üzərində bərpa və möhkəmləndirmə işləri aparılır"".
Stansiyadakı pannoların müəllifi boyakar, qrafik və teatr rəssamı, professor Mikayıl Abdullayevdir. Hazırda pannoların bərpası ilə məhz peşəkar rəssamlar - Mikayıl Abdullayevin tələbəsi olmuş Zöhrab Cabbarov, keramika üzrə mütəxəssis Elçin Cabbarov və mərmər üzrə mütəxəssis Nizami Vəliyev məşğul olurlar.
Bundan başqa, stansiyada havalandırmanı yaxşılaşdırmaq məqsədilə platformaaltı xidməti otaqların divarları sökülür. Stansiyanın baş tərəfində işçilər üçün daha yaxşı şəraitli xidməti otaqlar tikilir. Korroziyaya məruz qalmış bütün konstruksiyalar dəyişdiriləcək. Stansiyanın tavan hissəsi də sökülərək yenidən qurulacaq, divarlardakı mərmər örtük yenilənəcək.
Qeyd edək ki, işlər metropolitenin daxili imkanları hesabına QSC-yə daxil olan strukturlar tərəfindən aparılır.























E.Ə.
www.oxu.az
"
"Azərbaycana avtomobil idxalında kəskin – AZALMABu ilin yanvar-noyabr aylarında Azərbaycana xaricdən müxtəlif təyinatlı 4820 avtomobil idxal olunub. 
Oxu.Az-ın məlumatına görə, “Report” Dövlət Gömrük Komitəsinə istinadən xəbər verir ki, bu, ötən ilin eyni dövrü ilə müqayisədə 20 min 827 ədəd, yaxud 81,21% (5,32 dəfə) azdır.
Hesabat dövründə ölkəyə gətirilmiş avtomobillərin 4194-nü və yaxud 87,01%-ni əsasən adamların daşınması üçün nəzərdə tutulmuş minik avtomobilləri və digər mühərrikli nəqliyyat vasitələri təşkil edib. Son bir ildə bu növ avtomobillərin idxalı 5,42 dəfə azalıb.
Sürücü daxil olmaqla 10 nəfər və ya daha çox adam daşımaq üçün nəzərdə tutulmuş mühərrikli nəqliyyat vasitələrinin idxalı 10,04 dəfə azalaraq 80, yük avtomobillərinin idxalı 4,04 dəfə azalaraq 463, xüsusi təyinatlı mühərrikli nəqliyyat vasitələrinin idxalı isə 2,74 dəfə azalaraq 83 ədəd olub.
U.A.
www.oxu.az
"
"Paytaxt yollarında sürət həddi endirilibBakının əsas magistral avtomobil yollarında nəqliyyat vasitələri üçün müəyyən edilmiş sürət həddi 20 km/saat qədər endirilib.
Oxu.Az xəbər verir ki, bu barədə Bakı Nəqliyyat Agentliyinin (BNA) İctimai əlaqələr və maarifləndirmə şöbəsinin yaydığı məlumatda deyilir.
Bildirilir ki, bu addım Bakıda müşahidə edilən faktiki hava şəraiti ilə əlaqədar atılıb.
“Qeyd edək ki, axşama doğru yollarda buzlaşma olarsa, sürət həddi daha 20 km/saata qədər endirilə bilər”, - deyə məlumatda bildirilir.
E.Ə.
www.oxu.az
"
"DYP avtomobilini yandıran Qarabağ əlilindən danışdı – VİDEOBaş Dövlət Yol Polisi İdarəsinin şöbə rəisi Kamran Əliyev Qax rayon sakini, Qarabağ qazisi Bəxtiyar Bayramovun öz avtomobilini yandıraraq, yol polisini ittiham etməsinə münasibət bildirib.
Oxu.Az xəbər verir ki, K.Əliyev Ölkə.Az-a açıqlamasında bildirib ki, sözügedən şəxs avtomobili sürücülük vəsiqəsi olmadan idarə etdiyinə görə cərimə olunub.

“Nə avtomobili, nə də sürücülük hüququ onun əlindən alınmayıb. Çünki sürücülük vəsiqəsi yoxdur. Bu ilin yayında nəqliyyat vasitəsini idarə etmək hüququ olmadan yol-nəqliyyat hadisəsi törətdiyinə görə Qax Rayon Məhkəməsi tərəfindən 400 manat cərimə olunması barədə qərar çıxarılıb. Cəriməni vaxtında ödəmədiyinə görə həmin məbləğin üzərinə də dəbbə gəlib. Dəbbə pulu ilə birlikdə 640 manat məbləğ təşkil edib. Vətəndaşın hansı səbəbdən avtomobilini yandırdığını deyə bilmərəm. Bizim Qarabağ müharibəsi iştirakçılarına, veteranlarına, xüsusilə də əlillərə böyük hörmətimiz var. Amma Qarabağ əlili də düzgün hərəkət etməyib. Yol kənarında avtomobilə od vurmaqla digər hərəkət iştirakçılarının da həyatını təhlükədə qoyub. O avtomobil yanan vaxt istənilən an partlayışa səbəb ola bilərdi. Onun partlaması nəticəsində digər insanlar da xəsarət ala bilərdilər. Məsələ burasındadır ki, həmin şəxs məhkəmənin qərarıyla sürücülük hüququ olmadığına görə cərimə olunub. Məhkəmənin qərarı onda icra olunur ki, rəsmi qaydada həmin qərar yol polisinə daxil olsun. Bunu sivil formada da həll etmək olardı. Sadəcə, məhkəmənin qərarını gözləmək lazım idi”.
Xatırladaq ki, B.Bayramov idarə etdiyi 16-BA-253 dövlət qeydiyyat nömrə nişanlı “VAZ 2109” markalı avtomobilini yandırıb və bunu yol polisinin ona qarşı haqsızlığıyla əlaqələndirib. Qarabağ qazisi həmçinin Qax rayon DYP-nin rəisi Ayaz Məmmədovu və əməkdaşlarını rüşvətdə ittiham edib.

A.M.
www.oxu.az
"
"Havanın kəskin pisləşməsi Quba-Xaçmaz yolunda qəzalara səbəb olub – FOTOOndan çox avtomobil qəza törədib.Havanın kəskin pisləşməsi və qarın yağması Quba-Xaçmaz yolunda 10-dan çox avtomobil qəzasına səbəb olub.
Oxu.Az Report-a istinadən xəbər verir ki, qəzalar günün ikinci yarısından sonra, yolun buz bağlaması nəticəsində qeydə alınıb.
Qəza zamanı ciddi xəsarət alan olmasa da, avtomobillərə ciddi ziyan dəyib. Qəzaların əksəriyyəti zəncirvari olub. Ən çox qəza Quba-Xaçmaz yolunun Zərdabi və Alekseyevka ərazilərindən keçən hissəsində qeydə alınıb. Burada çinar ağacları yola yaxın olduğundan, yoldan çıxan maşınlar ağaclara dəyərək qəza törədiblər.
Quba rayon Polis şöbəsindən sürücülərə bununla bağlı xəbərdarlıq edildiyi bildirilib:
“Sürücülər diqqətli olmaları, mümkün qədər əyləc sistemindən az istifadə etmələri və nasaz avtomobil ilə yola çıxmamaları tövsiyə olunur”.
































A.M.
www.oxu.az
"
"Gəncədə 52 yaşlı qadını avtomobil vurubAxşam saatlarında Gəncədə 52 yaşlı piyadanı avtomobil vurub.
Oxu.Az Report-a istinadən xəbər verir ki, şəhərin Yeni Gəncə qəsəbəsində marşrut avtobusdan düşən 1964-cü il təvəllüdlü Gəncə şəhər sakini Arazova İmperial Firuddin qızı yolu keçmək istəyərkən onu avtomobil vurub.
Sürücü hadisə yerindən qaçıb. Müxtəlif bədən xəsarətləri alan piyada təcili tibbi yardım maşını ilə xəstəxanaya çatdırılıb. Həkimlər tərəfindən dərhal tibbi yardım alan yaralı Travmatologiya şöbəsinə yerləşdirilib. Hazırda zərərçəkənin vəziyyəti orta-ağırdır.
Faktla bağlı araşdırma aparılır.
A.M.
www.oxu.az
"
"Qarabağ qazisi etiraz edərək öz avtomobilini yandırdı – VİDEOQax sakini Dövlət Yol Polisi əməkdaşlarına etiraz edərək öz avtomobilini yandırıb.
Oxu.Az xəbər verir ki, hadisə səhər saatlarında baş verib.
Belə ki, rayon sakini Bəxtiyar Bayramov idarə etdiyi 16-BA-253 dövlət qeydiyyat nömrə nişanlı “VAZ 2109” markalı avtomobilini yandırmasına səbəb kimi ona qarşı edilən haqsızlıqla əlaqələndirib. 
B.Bayramov Qax rayon DYP-nin rəisi Ayaz Məmmədovu və əməkdaşlarını rüşvətdə ittiham edib.
O, görüntülərdə bildirib ki, Qarabağ döyüşlərində iştirak edib, gələn həftədə isə özünü etiraz olaraq yandıracaq.


















E.Ə.
www.oxu.az
"
"İri mühərrikli avtomobillərin gömrük rüsumu artırılırAzərbaycana idxal olunan minik avtomobillərinə, istirahət və ya idman üçün yaxtalara və bu məqsədlər üçün nəzərdə tutulan digər üzən vasitələrə görə aksiz dərəcəsi artırılır.
Oxu.Az “Qafqazinfo”ya istinadən xəbər verir ki, bu barədə Milli Məclisin İqtisadi siyasət, sənaye və sahibkarlıq, eləcə də Hüquq siyasəti və dövlət quruculuğu komitələrinin birgə iclasında vergilər naziri Fazil Məmmədov məlumat verib. 
Onun sözlərinə görə, bununla bağlı Vergi Məcəlləsinə dəyişikliyin edilməsi nəzərdə tutulur.
Belə ki, qanun layihəsinə əsasən, mühərrikin həcmi 2000 kubsantimetrədək olan minik avtomobilləri üçün aksiz dərəcəsi dəyişməyib.
Mühərrikin həcmi 3000 kubsantimetrədək olduqda 400 manat və əlavə olaraq mühərrikin həcminin 2001-3000 kubsantimetr hissəsi üçün hər kubsantimetrə görə 3 manat aksiz dərəcəsi müəyyənləşdirilib. 
Buna qədər belə avtomobillərin idxalı zamanı 400 manat və əlavə olaraq mühərrikin həcminin 2001-3000 kubsantimetr hissəsi üçün hər kubsantimetrə görə 1,5 manat aksiz dərəcəsi ödənilirdi.
Mühərrikin həcmi 4000 kubsantimetrədək olduqda 3400 manat və əlavə olaraq mühərrikin həcminin 3001-4000 kubsantimetr hissəsi üçün hər kubsantimetrə görə 8 manat aksiz dərəcəsi müəyyənləşdirilib.
Buna qədər belə avtomobillərin idxalı zamanı 1900 manat və əlavə olaraq mühərrikin həcminin 3001-4000 kubsantimetr hissəsi üçün hər kubsantimetrə görə 4 manat aksiz dərəcəsi ödənilirdi.
Mühərrikin həcmi 5000 kubsantimetrədək olduqda 11400 manat və əlavə olaraq mühərrikin həcminin 4001-5000 kubsantimetr hissəsi üçün hər kubsantimetrə görə 20 manat aksiz dərəcəsi müəyyənləşdirilib.
Buna qədər belə avtomobillərin idxalı zamanı 5900 manat və əlavə olaraq mühərrikin həcminin 4001-5000 kubsantimetr hissəsi üçün hər kubsantimetrə görə 8 manat aksiz dərəcəsi ödənilirdi.
Mühərrikin həcmi 5000 kubsantimetrdən çox olduqda 31400 manat və əlavə olaraq mühərrikin həcminin 5000 kubsantimetrdən çox olan hissəsi üçün hər kubsantimetrə görə 40 manat aksiz dərəcəsi müəyyənləşdirilib”.
Xatırladaq ki, buna qədər belə avtomobillərin idxalı zamanı 13900 manat və əlavə olaraq mühərrikin həcminin 5000 kubsantimetrdən çox hissəsi üçün hər kubsantimetrə görə 10 manat aksiz dərəcəsi ödənilirdi.
İstirahət və ya idman üçün yaxtalar və bu məqsədlər üçün nəzərdə tutulan digər üzən vasitələrin mühərrikinin həcminin hər kubsantimetrinə görə 6 manat aksiz dərəcəsi müəyyənləşdirilib. Buna qədər isə, belə avtomobillərin idxalı zamanı 3 manat aksiz dərəcəsi ödənilirdi.
U.A.
www.oxu.az
"
"Gömrük Komitəsi: Lüks avtomobillərin aksizlərinin artırılması vacibdirBu il Azərbaycana 198 ədəd lüks avtomobil idxal olunub.“İdxal mallarından buğda və buğda ununun, eyni zamanda daxil olan məmulatların ƏDV-dən 3 il müddətinə azad edilməsi bugünkü reallığa tam uyğundur”.
Oxu.Az APA-ya istinadən xəbər verir ki, bunu Milli Məclisin İqtisadi siyasət, sənaye və sahibkarlıq, eləcə də Hüquq siyasəti və dövlət quruculuğu komitələrinin birgə iclasında Dövlət Gömrük Komitəsinin Maliyyə Tarif və Valyuta Nəzarəti Baş İdarəsinin rəisi Mirqasım Vahabov deyib.
“Özümüzdə daxili istehsal olsa da, idxaldan müəyyən qədər asılılığımız var. Avtonəqliyyat vasitələrinə aksiz vergisinin tətbiq edilməsi də önəmli hallardan biridir. 
Ötən ilin 11 ayı ilə müqayisədə ümumilikdə ölkə ərazisinə idxal olunan avtonəqliyyat vasitələrinin say həcmi 82% azalıb. Yəni, cəmi 25 min ədəd avtonəqliyyat vasitəsi ötən ilin müvafiq dövrü ilə müqayisədə idxal olunmuşdusa, bu il isə 4800-dən bir qədər çox avtonəqliyyat vasitəsi idxal olunub. O cümlədən bu istiqamətdə vergi 94,5 milyon manat az toplanıb.  
Bu gün Azərbaycan ərazisində 2 milyona yaxın avtonəqliyyat vasitəsi var. Mühərrikinin həcmi daha yüksək olan lüks avtonəqliyyat vasitələrinin aksizlərinin qaldırılması məsələsi vacibdir. 
Ötən ilin 11 ayında mühərrikinin həcmi 5000 kubsantimetrdən yüksək olan 160 avtonəqliyyat vasitəsi idxal edilib, onun 10 ədədi güzəştli qaydada, yəni, diplomatik xidmətlərə görə gətirilib. 2016-cı ilin 11 ayında isə 198 ədəd lüks avtomobil idxal olunub.
Onun 1 ədədi güzəştli qaydada idxal olunub. Deməli, imkan var. Baxmayaraq ki, ümumi fonda avtonəqliyyat vasitələrinin idxalı 82% azalıb, ancaq lüks avtomobil baxımından istehlakçıların sayı daha da artıb”.
M.Vahabov əlavə edib ki, xəz dəri məmulatlarının da aksiz vergisinə cəlb olunması zəruridir:
“Ölkələr var ki, xalça məmulatlarını da aksiz vergisinə cəlb edirlər. Bu gün istehlak bazarında kifayət qədər xəz dəri məmulatları var. 
Ona görə də, bu malların aksiz vergisinə cəlb olunması zəruridir. Vergi Məcəlləsinə edilən dəyişiklik büdcənin gəlirlər hissəsinin formalaşmasına şərait yaradacaq”.
U.A.
www.oxu.az
"
"Metronun “Cəfər Cabbarlı” stansiyasının birinci yolu sabah açılacaqTəmir-bərpa işləri ilə əlaqədar bağlanan Bakı metrosunun “Cəfər Cabbarlı” stansiyasının birinci yolu sabah açılacaq.
Oxu.Az xəbər verir ki, bunu “Bakı Metropliteni”nin Mətbuat xidməti və ictimaiyyətlə əlaqələr şöbəsinin rəisi Nəsimi Paşayev bildirib. 
O bildirib ki, stansiyada iki həftəlik təmir işləri nəzərdə tutulsa da, təmir qısa müddətdə başa çatıb. 
Qeyd edək ki, dekabrın 7-dən Bakı metrosunun “Cəfər Cabbarlı” stansiyasının 1-ci yolu təmir-bərpa işlərinin aparılması ilə əlaqədar bağlanmışdı. 
E.Ə.
www.oxu.az
"
"Lökbatan-Qobu avtomobil yolu yenidən qurulurQaradağ rayonunun Lökbatan-Qobu avtomobil yolunun yenidən qurulması işlərinə başlanılıb. 
“Azəravtoyol”dan Oxu.Az-a verilən məlumata görə, yolun uzun müddət təmir edilməməsi səbəbindən asfalt-beton örtük dağılıb və qabarmış hissələr yaranıb. Bu isə xüsusən payız-qış mövsümündə gediş-gəlişi xeyli çətinləşdirir. Artıq bu problemin aradan qaldırılması istiqamətində işlərə başlanılıb.           
Lökbatan-Qobu avtomobil yolunun uzunluğu 7,2 km-dir. Layihəyə əsasən, yol 4-cü texniki dərəcəyə uyğun yenidən qurulur. 
Tikinti işləri çərçivəsində yolun torpaq yatağının yararsız qruntu qazılaraq çıxarılır, bunun əvəzinə karbonat materialı tökülərək kipləşdirilir və 10 m enində yeni torpaq yatağı inşa olunur. Daha sonra isə qum-çınqıl qarışığı və optimal qırmadaş qarışığından ibarət yeni yol əsasının tikintisi, hazır hissələrə isə 2 qat olmaqla (7sm+5sm) yeni asfalt-beton örtüyünün döşənməsi işləri aparılacaq. Ümumilikdə, 50 min m2 ərazinin asfaltlanması planlaşdırılır.
Layihəyə uyğun olaraq, yolun hərəkət hissəsinin eni bərkidici zolaqlarla birgə 7 m təşkil edir. Hər bir istiqamət üzrə 1,5 m enində çiyinlərin tikintisi işləri də aparılacaq. Hazırda yolun 1,6-2-ci km-lik hissəsində 450 m uzunluğunda istinad divarlarının inşası da aparılır. 
Yolun altından suların ötürülməsi üçün 3 yerdə 1200 mm diametrində borulardan istifadə edilməklə və ümumi uzunluğu 36 m olan dəmir-beton su keçidlərinin, həmçinin 2 yerdə 500 mm diametrində dəmir borulardan istifadə edilməklə suötürücü boruların tikintisi işləri aparılıb.
Yolda tikinti işləri bitdikdən sonra yol boyu avtonəqliyyat vasitələrinin normal hərəkətinin təşkili üçün piyada zolaqlarının, yol-göstərici və yol-cizgi xətlərinin çəkilişi işləri aparılacaq, zəruri olan yerlərdə yol nişanları və məlumatverici lövhələr quraşdırılacaq.
7,2 km-lik Lökbatan-Qobu avtomobil yolunun tikintisi “Azəravtoyol” ASC-nin rəhbərliyinin nəzarəti altında tərtib olunmuş qrafikə uyğun və texnoloji ardıcıllığa riayət olunmaqla aparılır.
Qeyd edək ki, sözügedən yolun tikintisi ilə 2 yaşayış məntəqəsinin 47 min nəfər əhalisinin gediş-gəlişi xeyli asanlaşacaq, yük və sərnişin daşıması yaxşılaşacaq.
E.Ə.
www.oxu.az
"
"Bakı-Qazax avtomagistralında təhlükə – FOTOBölgələrdəki bir sıra yolların kənarlarında balıq ticarəti ilə məşğul olan satıcılar sürücülər üçün təhlükə yaradırlar.
Oxu.Az xəbər verir ki, Report-un məlumatına görə, müxtəlif növ balıqları satışa çıxaran sakinlər onların diri qalması üçün müəyyən ölçülü qablara su doldurmalı olurlar.
Alqı-satqı yekunlaşdıqdan sonra isə balıqların saxlanıldığı mayelər magistral yollara axıdılır. Bakı-Qazax avtomagistralının Yevlax rayonun Aran qəsəbəsindən keçən hissəsində yaranan təhlükə sürücüləri ciddi narahat edir. Onlar bildirirlər ki, yolda tez-tez hərəkət edən avtomobil sahibləri əraziyə diqqət etsələr də, digərləri sürüşkən yoldan xəbərsiz olub minik vasitələrini qəzadan qaçıra bilmirlər.
Balıq ticarətinin Qarabağ kanalının üzərindəki körpüdə aparılması isə təhlükəni daha da artırır. Əgər şaxtalı havalarda yollar buz bağlasa, sükana hakim ola bilməyən sürücülər nəqliyyat vasitələrini kanala aşıra, qəza törədə bilərlər. Qarşıdakı günlərdə dəyişəcək hava şəraiti isə problemi daha da aktuallaşdırır. 























E.Ə.
www.oxu.az
"
"Yol Polisi hava şəraiti ilə bağlı sürücülərə müraciət edibEkologiya və Təbii Sərvətlər Nazirliyi dekabrın 14-15-də rayonlarda və Bakıda hava şəraitinin kəskin dəyişəcəyi, çovğun olacağı barədə xəbərdarlıq edib. Bununla əlaqədar yol polisi yolların buz bağlayacağını nəzərə alaraq sürücülərə müraciət edib.
Baş Dövlət Yol Polisi İdarəsindən Oxu.Az-a verilən məlumata görə, qarlı və şaxtalı havada sürücülərdən son dərəcə diqqətli olmaları tövsiyə olunub. 
Yol polisi sürücülərə xüsusi qış təkərlərindən istifadə etməyi, nəqliyyat vasitələrini texniki baxışdan keçirməyi, qış üçün təkər və işıq faralarını uyğun hala gətirməyi, avtomobillərində zəncir, dartı kəndiri və s. lazımi avadanlıqların olmasını təmin etməyi, təqib məsafəsinə diqqət edərək məcbur qalmadıqca ötmə hərəkəti etməməyi, dumanlı hava şəraitində gündüz saatlarında yaxını göstərən faraları yandırmağı məsləhət görüb.
E.Ə.
www.oxu.az
"
"“Azəravtoyol” sürücülərə xəbərdarlıq etdiDekabrın 14 və 15-də ölkədə gözlənilən hava şəraiti ilə əlaqədar olaraq “Azəravtoyol” ASC balansında olan avtomobil yollarında hərəkətin fasiləsiz təşkili üçün gücləndirilmiş iş rejimində çalışacaq.
“Azəravtoyol” ASC-dən Oxu.Az-a verilən məlumata görə, yolların qardan və buzdan təmizlənməsi üçün bütün texnika, maşın-mexanizmlər hazır vəziyyətə gətirilib, kifayət qədər duz və qum ehtiyatı toplanıb. 
Bakı şəhərində balansda olan yollarda, küçə və prospektlərdə, xüsusilə daha tez qar tutan və buzlaşan yollarda xidmət aparmaq üçün öncədən maşın-mexanizmlər əraziyə çıxarılacaq.
Analoji addımlar respublikanın avtomobil yollarında da atılacaq. Atılacaq qabaqlayıcı addımlara baxmayaraq, sürücülərin də bu cür hava şəraitinə hazır olması şərtdir. Onlardan xahiş olunur ki, nasaz avtomobillərlə, xüsusilə yay şinlər ilə (4 mövsüm) təchiz olunmuş avtomobillərlə yollara çıxmasınlar. 
Çünki həmin avtomobillərin hərəkətində problemlərin olması qaçılmazdır. Üstəlik, onlar digər nəqliyyat vasitələri üçün də maneə törədərək yollarda sıxlığın və tıxacın yaranmasına gətirib çıxaracaqlar. Belə olduqda isə yollarda yaranan sıxlıq və tıxac səbəbindən qar təmizləyən və duz-qum qarışığı səpən texnikaların da yollarda hərəkətində problemlər yaşanır. Nəticədə yolların vaxtında təmizlənərək hərəkətin fasiləsizliyini təmin etmək mümkün olmur.
Hər bir halda az təcrübəyə malik sürücülərin də yollara çıxması tövsiyə olunmur.
Bundan başqa, respublikanın avtomobil yollarının, xüsusən dağlıq ərazilərdə enişli-yoxuşlu sahələrin və sərt döngələrin kənarlarına öncədən duz-qum qarışığından ibarət ehtiyatlar toplanıb. Qeyri-sabit hava şəraitində idarə etdiyi avtomobilinin hərəkətinin çətinləşdiyini görən sürücülər, xüsusi maşın-mexanizmin əraziyə cəlb olunmasını gözləmədən sözügedən ehtiyatlardan istifadə etməklə yollarına davam edə bilərlər.
E.Ə.
www.oxu.az
"
"Yol polisi vəzifəli şəxslərin avtomobillərini cərimə meydançasına apardıBu gün Bərdə şəhərində yol polisi tərəfindən reyd keçirilib. 
Oxu.Az xəbər verir ki, Lent.az-ın məlumatına görə, reyd Bərdənin mərkəzi küçələrində dayanma-durma qaydalarını pozan sürücülərə qarşı keçirilib. 
Gün ərzində qaydaları pozan xeyli avtomobil Dövlət Yol Polisinin Bərdə rayon şöbəsinin cərimə meydançasına aparılıb.
Yol polisi reyd zamanı Bərdə Rayon Məhkəməsinin qarşısında dayanma-durma qaydalarını pozan avtomobilləri də cərimə meydançasına aparıb. Reyd zamanı məhkəmənin iki hakiminə məxsus “Toyota Prado” və “Hyundai Elantra” markalı minik avtomobilləri yol polisi tərəfindən cərimə meydançasına yerləşdirilib.
E.Ə.
www.oxu.az
"
"Azərbaycanda zəncirvarı qəza: Ölənlər var – YENİLƏNİBYevlax rayonunda baş verən yol-nəqliyyat hadisəsində qayınata və gəlin ölüb.
Oxu.Az xəbər verir ki, APA-nın Qarabağ bürosunun xəbərinə görə, “VAZ 2106”, “VAZ 2107” və “Mitsubishi” markalı avtomobillərin toqquşması nəticəsində “VAZ 2107” markalı avtomobilin sürücüsü İslam İsmayılov və 39 yaşlı gəlini Səadət İsmayılova hadisə yerində dünyasını dəyişib.
Mingəçevir Mərkəzi Şəhər Xəstəxanasından bildirilib ki, hadisə yerinə çağırılan həkim briqadası qəzada xəsarət alan bir nəfəri, “Mitsubishi” markalı avtomobilinin sürücüsü, Yevlax rayon Aşağı Bucaq kənd sakini, 1959-cu il təvəllüdlü Əhmədov Vəliyəddin Əhməd oğlu xəstəxanaya çatdırıb.
V.Əhmədovun vəziyyəti orta ağır qiymətləndirilir.
Faktla bağlı araşdırma aparılır.
11:10
Bakı-Qazax magistralında ağır yol qəzası baş verib.
Oxu.Az xəbər verir ki, Lent.az-ın məlumatına görə, magistralın 267-ci kilometrliyində - Yevlax rayonu ərazisində “VAZ 2106”, “Mitsubishi” və “VAZ 2107” markalı 3 minik avtomobili toqquşub. 
Zəncirvarı qəza nəticəsində “VAZ 2107”-nin sürücüsü İsmayılov İslam Məmməd oğlu və sərnişini, 1977-ci il təvəllüdlü İsmayılova Səadət Telman qızı vəfat edib.
Faktla bağlı cinayət işi açılıb, araşdırma aparılır.
E.Ə.
www.oxu.az
"
"Azərbaycanda iki ailə avtomobil qəzasına düşübŞəmkir rayonunda ağır yol-nəqliyyat hadisəsi baş verib. 
Oxu.Az xəbər verir ki, “Report”un Qərb bürosunun məlumatına görə, iki ailənin düşdüyü qəzada 7 nəfər xəsarət alıb.
Şəmkir rayon sakini, 1962-ci il təvəllüdlü Oruc Vəliyevin idarə etdiyi “VAZ -2106” markalı avtomaşın qarşı tərəfdən gələn rayonun Tatarlı kənd sakini, 1989-cu il təvəllüdlü Xaliq İsmayıl oğlu Bayramovun idarə etdiyi “VAZ-2105” markalı avtomobillə toqquşub. 
Nəticədə “VAZ-2106”-nın sürücüsü və onun həyat yoldaşı, 1971-ci il təvəllüdlü Səadət Ziyad qızı Vəliyeva, “VAZ-2105” markalı avtomaşının sürücüsü, onun qardaşı, 1994-cü il təvəllüdlü Xalis İsmayıl oğlu Bayramov, valideynləri İsmayıl Bayramov və Şəfiqə Bayramova müxtəlif dərəcəli bədən xəsarətləri alıblar. Yaralılar Şəmkir Rayon Mərkəzi Xəstəxanasına yerləşdiriliblər.
Xəstəxanadan S.Vəliyeva və X.Bayramovun vəziyyətlərinin ağır olduğu bildirilib. 
Qeyd edək ki, “VAZ-2106” markalı avtomobilin sürücüsü O.Vəliyev hərbçidir. 
Faktla bağlı Şəmkir Rayon Polis Şöbəsində Cinayət Məcəlləsinin 263.1 (nəqliyyatda bir və daha artıq şəxsin sağlamlığına ağır və az ağır zərər vurma) maddəsi ilə cinayət işi başlanıb.
E.Ə.
www.oxu.az
"
"Bu il Azərbaycanda baş verən yol-nəqliyyat hadisələrində ölənlərin sayı açıqlanıbAzərbaycanda bu ilin 11 ayında baş verən yol-nəqliyyat hadisələrinin statistikası açıqlanıb.
Baş Dövlət Yol Polisi İdarəsindən Oxu.Az-a bildirilib ki, 2016-ci ilin 11 ayı ərzində respublika ərazisində 1848 yol-nəqliyyat hadisəsi qeydə alınıb, nəticədə 695 nəfər həlak olub, 1887 nəfər yaralanıb.  2015-ci ilin müvafiq dövrü ilə müqayisədə qəzaların sayı 185 fakt (9,1%), həlak olanların sayı 121 nəfər (14,8%), yaralananların sayı 182 nəfər (8,8%) azalıb.
Bakı şəhəri ərazisində 621 yol-nəqliyyat hadisəsi qeydə alınmış, bunların nəticəsində 170 nəfər həlak olub, 640 nəfər yaralanıb. 2015-ci illə müqayisədə yol-nəqliyyat hadisələrinin, həlak olanların və yaralananların sayı uyğun olaraq 111 fakt (15,2%), 39 nəfər (18,7%), 138 nəfər (17,7 %) azalıb. Yol-nəqliyyat hadisələrinin 43%-ni (795) piyadaların vurulması təşkil edib, nəticədə 283 piyada həlak olub, 591-i yaralanıb.
A.M.
www.oxu.az
"
"İki avtomobil metrodan çıxanları vurubBu gün axşam saatlarında Bakının Sabunçu və Nəsimi rayonlarında piyada vurulması ilə nəticələnən yol qəzası baş verib.
Oxu.Az Ölkə.az-a istinadən xəbər verir ki, hər iki hadisədə zərər çəkən şəxslər xəstəxanaya yerləşdiriliblər.
Qəzalardan biri “28 may” metrosu yaxınlığında baş verib. Piyada keçidində, zolağın üstündə 51 yaşlı Ceyhun Əliyev vurulub. “Hyundai” markalı maşın tərəfindən vurulan piyada xəstəxanaya yerləşdirilib.
Digər hadisə isə metronun “Koroğlu” stansiyasının qarşısında baş verib. Metrodan çıxan, 22 yaşlı Cəmilə adlı qadın naməlum avtomobil tərəfindən vurulub. Qadın dərhal Sabunçu xəstəxanasına yerləşdirilib. Ağır kəllə-beyin travması alan yaralının vəziyyəti orta-ağır qiymətləndirilir.
Hər iki faktla bağlı araşdırma aparılır.
A.M.
www.oxu.az
"
"Azərbaycanda avtomobil sığortasının qiymətləri – CƏDVƏLİqtisadi vəziyyət insanları xərclərinə qənaət etməyə və əlavə xərcləri azaltmağa vadar edir. Amma hazırkı vəziyyətdə cibə qənaət etməyin ən yaxşı yolu gözlənilməyən əlavə riskləri sığortalamaqdır.
Buna, xüsusilə də ev sığortası, tibbi sığorta ilə yanaşı, ziyan dəymə riskinin daha çox olduğu avtomobil sığortasını misal göstərmək olar. Bəs hazırda avtomobili sığortalamaq neçəyə başa gəlir?
Oxu.Az məsələ ilə bağlı Azərbaycan sığorta bazarında qiymətləri və şərtləri araşdırıb. 
Şirkətlərdən verilən məlumata görə, avtomobilin istehsal tarixindən, bazar qiymətindən, azadolma məbləğindən, sürücülük təcrübəsindən və bir sıra amillərdən asılı olaraq sığorta haqqı arta və ya azala bilir. 
Ona görə də, bazar qiyməti 10 min manat olan avtomobil misalı üzərində qiymətlər müəyyən edilib. 
1994-ci ilin avtomobilini də kasko sığortalamaq olar
Sığorta bazarında “AtaSığorta” şirkəti 1994-cü ildən, “A Qroup Sığorta” isə istehsal tarixi 1996-cı ildən yuxarı olan avtomobilləri sığortalayırlar. Əksər şirkətlər isə istehsal tarixi 2000-ci ildən yuxarı olan avtomobilləri sığortalamağa razılıq verirlər. Azadolma məbləği isə əksər şirkətlərdə standart olaraq 100 manat nəzərdə tutulub. Şirkətlərin yalnız bəzilərində 200-250 manat franşiza mövcuddur. 
Ən ucuz kasko 200 manatdan başlayır
Sığorta bazarında kasko sığorta üzrə ən aşağı qiymət tam təminatla 2-2,5% tarifdən başlayır. Bu qiymətə kasko sığortanı müştərilərinə “PAŞA Sığorta” və “AzSığorta” şirkətləri təklif edir. 
“PAŞA Sığorta”da kasko qiymətləri 200 manatdan başlayır.
Şirkətdən verilən məlumata görə, istehsal tarixi 2002-ci ildən yuxarı 10 min manatlıq avtomobili sığortalamaq avtomobilin marka modelindən aslı olaraq 200-285 manata başa gəlir.
“AzSığorta” şirkəti isə ən aşağı tarifi krossover modellərinə və 3-dən artıq avtomobilini sığortalayan müştərilərə şamil edir. Belə ki, daxili statistikaya əsasən, krossover model avtomobillərdə qəza riski daha aşağıdır. Bu, həmin avtomobillərin nisbətən hündür olması nəticəsində hərəkətdə olarkən sürücülərin mümkün qəza risklərini əvvəlcədən görüb, yayına bilmələri ilə bağlıdır.
 Məsələn, 10 min manatlıq krossoveri sığortalamaq bu şirkətdə 250 manata başa gəlir. Digər avtomobillərdə isə tarif 2,8-2,9%-dən başlayır. Amma bu qiymətə olan kasko sığortaya avtomobilin yalnız adi servisdə təmiri daxildir. Əvvəlcədən avtomobilinin rəsmi servisdə təmir edilməsini istəyən müştərilər isə orta hesabla 10 min manatlıq avtomobilin könüllü sığortası üçün 350 manat ödəməli olacaqlar. 
Adi servisdə təmirlə kasko sığorta 260 manatdan başlayır
Kasko sığorta ilə bağlı növbəti aşağı qiyməti “Azərbaycan Sənaye Sığorta” şirkəti təklif edir. Şirkətdən fins.az-a verilən məlumata görə, kasko sığorta tarifi 2,6%-dən başlayır. Məsələn, 10 min manatlıq avtomobili bu şirkətdə 100 manat azadolma məbləği ilə 260 manata sığortalamaq olar. Bir şərt var ki, avtomobilin istehsal tarixi 2005-ci ildən yuxarı olmalıdır və təmir seçimini isə sığorta şirkəti edir.
Avtomobilinin rəsmi servisdə təmirini istəyən müştərilər isə bunun üçün 310 manat ödəməlidirlər. “Standard İnsurance” və “Günay Sığorta”da adi təmirlə kasko almaq istəyən müştəri 300 manat, “Atəşgah Sığorta”da 317 manat, “Xalq Sığorta”da 300-320 manat sığorta haqqı ödəməlidir.
Rəsmi servis seçimi ilə kasko sığorta 300 manatdan başlayır
Avtomobilinin rəsmi servisdə təmir edilməsini istəyən müştərilər isə kasko sığorta üçün daha çox ödəməli olacaqlar. Belə ki, bu seçimlə kasko sığorta 310 manatdan başlayır. 
Məsələn, istehsal tarixi 2000-ci ildən yuxarı 10 min manatlıq avtomobilin rəsmi servisdə təmirlə kasko sığortasını “Azərbaycan Sənaye Sığorta” 310 manata, “Atəşgah Sığorta”da 337 manata, “AtaSığorta” 340 manata, “AXA MBASK” istehsal tarixi 2012-ci ildən yuxarı avtomobilləri 385 manata təklif edir. Bazar üzrə digər şirkətlərin qiymətləri 350-460 manat arasındadır.
“AXA MBASK” kaskoda 15-20% endirim edir
Bəzi sığorta şirkətləri kasko sığortaya endirim və hissəli ödəniş də təklif edirlər. Məsələn, “Ulduzum” tarifinə qoşulan müştərilərə “AXA MBASK”da kasko sığorta alan zaman 15-20% endirim edilir. Məsələn, adi qaydada istehsal tarixi 2001-ci ildən yuxarı avtomobilin kasko sığortası 470 manata başa gəlirsə, endirimlə kasko sığorta 376-400 manata satıla bilər.
“İpək Yolu Sığorta” və “Günay Sığorta”dan hissəli ödəniş təklifi
“İpək Yolu Sığorta” şirkəti isə hətta 12 aya hissəli ödənişlə kasko sığorta təklif edir. 10 min manatlıq maşının kasko sığortası 350 manat təşkil edirsə, müştəri bu ödənişi hər ay 30 manat olmaqla ödəyə bilər.
Ödəniş müddətində qəza baş verərsə, sığorta hadisəsi qüvvədə olur. Yəni, sığorta şirkəti qəzada maşına dəyən ziyanı ödəyir. Müştəri də şirkətə borclu olduğu sığorta haqqını ödəməkdə davam edir. Hissəli ödənişi “Günay Sığorta”da təklif edir. 
Sığorta şirkətindən verilən məlumata görə, sığorta haqqını 3 dəfəyə ödəmək mümkündür. Yəni, sadalanan misal üzrə maşının qiyməti 10 min manatdırsa, 300 manat sığorta haqqı hesablanır. Bunu isə müştəri ayda 100 manat olmaqla ödəyə bilir.
Qeyd edək ki, avtomobilini sığortalamaq istəyən vətəndaşlar cədvələ əsasən daha ətraflı məlumat ala bilərlər:




N


 
Şirkətin adı


 
Sığorta təminatı


 
Sığorta haqqı


 
Franşiza


 Avtomobilin istehsal tarixi


 
Servis




1
 


 
Atəşgah Sığorta


 10 min manat


317 manat


 
100 manat
 
 


2001–ci ildən yuxarı
 


Adi




337 manat
 
 


rəsmi




 2
 


 
PAŞA Sığorta


200-285 manat


 
100 manat
 


 2002-ci ildən yuxarı


 Marka və modeldən aslı olaraq

 



10 min manat




3


Standard İnsurance


10 min manat


360 manat
 


100 manat


2005-ci ildən yuxarı


Rəsmi




300


adi




4


A Qroup Sığorta


10 min manat


300


100 manat


1996-cı ildən yuxarı


Şirkətin seçimi ilə




5


Xalq Sığorta


10 min manat


  300-320 manat


100 manat


2005-cı ildənyuxarı(ABŞ,Avropa,Yaponiya maşınları)


Şirkətin seçimi ilə




200 manat


2011-ci il dən yuxarı (digər maşınlar)


Adi servis




390 manat


Rəsmi servis




6


AzSığorta


 
10 min manat
 


 280-290 manat


100 manat


2005-ci ildən yuxarı


adi




  350  manat


100 manat


2012-ci ildən yuxarı və zəmanəti olanlar


rəsmi




7


AtaSığorta


10 min manat


 340 manat


100 manat
 


1994-ci ildən yuxarı


Rəsmi




300-320 manat


Adi




8


Günay Sığorta


10 min manat


 300 manat
3 hissele


100 manat


2000-ci ildən yuxarı


Adi




9


Meqa Sığorta


10 min manat


 320-380 manat


 100 manat


2006-ci ildən yuxarı


adi




 380-400 manat


Rəsmi




 10


Azərbaycan Sənaye Sığorta


 
10 min manat


 260 manat


 
100 manat


 
2005-ci ildən yuxarı


 Şirkətin seçimi ilə




  310 manat


Rəsmi




11


AXA MBASK


 
10 min manat


470 manat


250 manat


2001-2004-cü illər


    Adi




405   manat


100 manat
 


2005- 2010-cu illər




350 manant


2011-ci ildən
 




385 manat


2012-ci ildən yuxarı


Rəsmi




12


Rəvan Sığorta


10 min manat 


350 manat


100 manat


2000-ci ildən yuxarı


Məhdudiyyətisiz




13


Amrah Sığorta


10 min manat


300 manat


200 manat


2007-ci ildən yuxarı


Məhdudiyyətsiz




14
 


Başak İnam Sığorta


10 min manat


 
360 manat


 100 manat


 
2010-ci ildən yuxarı


adi




460 manat


Rəsmi




15


İpək Yolu


 10 min manat


350 manat


100 manat (şərtsiz)


2000-ci ildən yuxarı


Məhdudiyyətsiz




16


Azərsığorta


10 min manat


400 manat


200 manat


2000-ci ildən yuxarı


 




Mənbə: Fins.az
U.A.
www.oxu.az
"
"Bakıda avtomobillər ucuz qiymətə hərraca çıxarılacaq – SİYAHI
Əmlak Məsələləri Dövlət Komitəsi (ƏMDK) yanvarın 10-da Yeni ilin ilk avtomobil hərracını keçirəcək. 
Komitədən Oxu.Az-a verilən məlumata görə, həmin gün özəlləşməyə çıxarılan səhmdar cəmiyyətlər və kiçik müəssisələrlə yanaşı, ayrı-ayrı icra strukturlarının mülkiyyətində olan 12 avtomobil də satışa çıxarılacaq. 
Hərraca çıxarılan avtomobillərin ilkin satış qiyməti 1300 manatdan başlayır. Siyahıda 1900 manata, 2400 manata, 2800 manata və 5500 manata satılan avtomobillər də var. Satışa çıxarılan avtomobillər 1988-2006-cı illərdə istehsal edilib. 
Avtomobillərdən 6-sı Daxili İşlər Nazirliyinin, 4-ü Xüsusi Dövlət Mühafizə Xidmətinin, 1-i Dövlət Statistika Komitəsinin balansındadır.
Qeyd edək ki, hərracda iştirak etmək istəyən fiziki və ya hüquqi şəxslər həmin maşınların ilkin satış qiymətinin 10%-i məbləğində beh ödəməlidirlər. 
Sifarişlər və hərraca çıxarılan avtomobillərin tam siyahısı ilə buradan tanış ola bilərsiniz.
U.A.
www.oxu.az
"
"Bakının əsas yolları bağlandıBu gün ümummilli lider Heydər Əliyevin vəfatının 13-cü ildönümü ilə bağlı Fəxri xiyabana gələn vətəndaşların təhlükəsizliyinin təmin edilməsi məqsədilə paytaxtın bır sıra küçə və prospektlərində avtomobillərin hərəkəti məhdudlaşdırılır.
Oxu.Az xəbər verir ki, bu barədə Trend-ə Bakı Nəqliyyat Agentliyinin ictimaiyyətlə əlaqələr və maarifləndirmə şöbəsinin sektor müdiri Mais Ağayev deyib.
Onun sözlərinə görə, bu gün səhər saat 08:00-dan tədbir tam başa çatanadək Fəxri xiyaban istiqamətində Parlament prospekti boyu bütün nəqliyyat vasitələrinin hərəkətinə tam məhdudiyyət qoyulacaq. 
Həmçinin, ziyarət başa çatanadək Mikayıl Müşfiq küçəsi ilə Hüseyn Cavid prospektinin kəsişməsində, Mikayıl Müşfiq dairəsi ilə Mətbuat prospektinin kəsişməsində, Mehdi Hüseyn küçəsi 1, yəni Teleteatrın binasının yanından, eyni zamanda, Milli Məclisin arxasından Parlament prospekti istiqamətində nəqliyyatın hərəkəti məhdudlaşdırılaraq hərəkət istiqaməti dəyişdiriləcək.
M.Ağayev bildirib ki, sürücülərdən və avtomobil sahiblərindən xahiş edilir ki, bu istiqamətdə şəxsi avtomobillərindən mümkün qədər az istifadə etsinlər. Həmçinin, mənzil başına çatmaq üçün sürücülərə alternativ yollardan istifadə etmək tövsiyə olunur. 
Ulu öndərin məzarını ziyarətə gələnlərdən isə ictimai nəqliyyatdan istifadə etməyə üstünlük vermələri xahiş olunur.
E.Ə.
www.oxu.az
"
"Sürücülərin nəzərinə: Bakıda bəzi yollar bağlanacaqDekabrın 12-də ümummilli lider Heydər Əliyevin anım günü münasibəti ilə Bakı şəhərində bir sıra yollarda avtomobillərin hərəkəti məhdudlaşdırılacaq.
Oxu.Az xəbər verir ki, bu barədə “Report”a Bakı Şəhər BPİ Dövlət Yol Polisi İdarəsinin bölmə rəisi, polis polkovniki Vaqif Əsədov bildirib.
O qeyd edib ki, ümummilli lider Heydər Əliyevin anım mərasiminə qatılacaq vətəndaşların təhlükəsizliyini təmin etmək məqsədilə dekabrın 12-də səhər saat 08:00-dan tədbir tam başa çatanadək, Parlament prospekti Fəxri Xiyaban istiqamətində bütün nəqliyyat vasitələrinin hərəkətinə tam məhdudiyyət qoyulacaq.
Ziyarət başa çatanadək Mikayıl Müşfiq küçəsi ilə Hüseyn Cavid prospektinin kəsişməsində, Mikayıl Müşfiq dairəsi ilə Mətbuat prospektinin kəsişməsində, Mehdi Hüseyn küçəsi 1, yəni Teleteatrın binasının yanından, eyni zamanda, Milli Məclisin arxasından Parlament prospekti, İzzət Nəbiyev, Abbasqulu Abbaszadə istiqamətində nəqliyyatın hərəkəti məhdudlaşdırılaraq hərəkət istiqaməti dəyişdiriləcək.
“Sürücülərdən və avtomobil sahiblərindən xahiş olunur ki, bu istiqamətdə şəxsi avtomobillərdən mümkün qədər az istifadə etsinlər, ictimai nəqliyyata üstünlük versinlər”, - V.Əsədov əlavə edib. 
U.A.
www.oxu.az
"
"Goranboyda ağır qəza, üç nəfər ölübGoranboyda ağır yol qəzası baş verib.
Oxu.Az-ın APA-ya istinadən verdiyi məlumata görə, hadisə rayonun Qarqucaq kəndi yaxınlığından keçən avtomobil yolunda qeydə alınıb.
“NİVA” və “VAZ21011” markalı avtomobillərin toqquşması nəticəsində “Niva”nın sürücüsü hadisə yerində ölüb. Avtomobildə olan digər sərnişin və “VAZ21011” də olan bir nəfər ağır vəziyyətdə xəstəxanaya aparılarkən yolda ölüblər. İlkin məlumata görə, dünyasını dəyişən “Niva”nın sürücüsü Goranboy rayon İcra Hakimiyyəti başçısının köməkçisi Fuad Əliyevdir.
Faktla bağlı araşdırma aparılır.
S.B.
www.oxu.az
"
"Yol polisi qış mövsümündə səyahət təşkil edənlərə müraciət etdiBaş Dövlət Yol Polisi İdarəsi qış mövsümü ilə əlaqədar ayrı-ayrı regionlara avtobuslarla səyahət təşkil edən hüquqi və fiziki şəxslərə mürciət edib. 
Oxu.Az xəbər verir ki, Baş Dövlət Yol Polisi İdarəsindən APA-ya verilən məlumata görə, qış mövsümü ilə əlaqədar istirahət və tətil günlərində məktəblilərin, təhsil müəssisələrindəki azyaşlı uşaqların, eləcə də digər müəssisə və təşkilatlarda çalışan əməkdaşların övladları üçün avtobuslarla ölkənin ayrı-ayrı regionlarına səyahətlər təşkil olunur. 
Belə səfərlər zamanı adətən müxtəlif turizm şirkətlərinin, bəzi hallarda isə qeyri-müntəzəm şəkildə sərnişindaşıma fəaliyyəti ilə məşğul olan hüquqi və fiziki şəxslərə məxsus olan avtobus və mikroavtobuslardan istifadə edilir. 
Təəssüf ki, qeyri-müntəzəm şəkildə təşkil edilmiş daşımalar zamanı bəzən nəqliyyat vasitələrinin texniki vəziyyətinə, sürücülərin reysqabağı tibbi müayinəsinə, onların iş rejiminə riayət edilməsinə nəzarət olunmur, nəqliyyat vasitəsinin texniki xarakteristikasının keçdiyi ərazinin relyefinə uyğun olub-olmamasına, gedəcəyi ərazidəki meteoroloji şəraitə diqqət yetirilmir ki, bu da yollarda, xüsusilə, dağlıq ərazilərdə yol-nəqliyyat hadisələrinin başvermə ehtimalını artırır.
Baş verə biləcək ağır qəzaların qarşısının alınması və təhlükəsizliyin təmin olunması məqsədi ilə Daxili İşlər Nazirliyinin Baş Dövlət Yol Polisi İdarəsi sərnişindaşıma fəaliyyəti ilə məşğul olan hüquqi və fiziki şəxslərin nəzərinə çatdırır ki, qış mövsümü ilə əlaqədar məktəb şagirdlərinin avtobuslarla ölkənin ayrı-ayrı regionlarına səyahətlərini yalnız sərnişindaşıma sahəsindəki mövcud qanunvericiliyə uyğun olaraq, aşağıda qeyd olunan tələblərə ciddi riayət olunmaqla təşkil etməlidirlər;
- Uşaq qruplarının avtobuslarla daşınması yalnız “D” kateqoriyası üzrə avtomobil nəqliyyatı vasitəsinin idarə olunmasında üç il və daha çox fasiləsiz iş stajına malik olan sürücülər tərəfindən yerinə yetirilməlidir;
 - Uşaq qruplarının 400 km-dən artıq məsafəyə daşınması üçün uşaqları aparan hər avtobusa iki sürücü təhkim olunmalıdır;
 - Növbəarası istirahəti 12 saatdan az olan və ya reysqabağı tibbi müayinədən keçməyən sürücülər tərəfindən, yaxud texniki vəziyyətinin reysqabağı yoxlanılması aparılmayan avtonəqliyyat vasitələri ilə uşaqların daşınması üçün reysə çıxmasına yol verilməməlidir;
 - Avtobuslarla uşaq qruplarının daşınması yerinə yetirildikdə, daşınmanın sifarişçisi tərəfindən bir böyük müşayiətçi, aparılan uşaqların sayı iyirmidən çox olduqda isə iki böyük müşayiətçi təyin edilməlidir. Müşayiətçilər uşaq qruplarının təhlükəsiz daşınması məqsədi ilə müvafiq tədbirlərin görülməsini təmin etməlidirlər. İki müşayiətçilərdən biri baş müşayiətçi təyin edilməli, həmin müşayiətçi əsas avtobusda olmalı və daşınma zamanı daşıma qaydalarından irəli gələn tələblərin yerinə yetirilməsinə nəzarət etməlidir;
- Azərbaycan Respublikasının ərazisində uşaq qruplarının daşınması zamanı növündən asılı olmayaraq, avtobusların hərəkət sürəti saatda 70 kilometrdən artıq olmamalıdır. Yol hərəkəti qaydalarının tələblərinə uyğun olaraq uşaqların daşınmasını yerinə yetirən avtobusların yaxın məsafə üçün işıqları günün vaxtından asılı olmayaraq yandırılmalı və onlar “Uşaqların daşınması” tanınma nişanı ilə təchiz edilməlidir.
- Uşaq qruplarının saat 23.00-dan 05.00-dək olan vaxt ərzində, habelə yolun görünməsi məhdud olduğu şəraitdə (duman, yağış, qar və digər hallarda) daşınmasına yol verilmir. Müstəsna hallarda saat 23.00-dan 05.00-a qədər olan vaxt ərzində uşaqların dəmir yolu vağzallarına, hava və dəniz limanlarına və onların geriyə qaytarılmasına, habelə yolda ləngimə baş verdikdə, yaxındakı istirahət məntəqəsinədək (gecələmə yerinədək) daşınmasına yol verilir.
Belə daşımaların təhlükəsizliyinin təmin olunması məqsədilə xahiş olunur ki, səyahət təşkil edən müəssisə və təşkilat rəhbərləri uşaqları daşıyacaq nəqliyyat vasitələrinin gedəcəkləri istiqamətdə müşayiət olunmaları üçün səfərdən 5 gün əvvəl ərazi üzrə DYP bölümlərinə müraciət etsinlər.
E.Ə.
www.oxu.az
"
"Respublikanın yollarında son vəziyyət“Azəravtoyol” ASC-nin Bakı şəhərində balansında olan küçə və prospektlərdə, respublikanın avtomobil yollarında nəqliyyat vasitələrinin hərəkətində hər hansı bir problem müşahidə olunmur. 
Bunu Oxu.Az-a açıqlamasında “Azəravtoyol” ASC-nin Mətbuat katibliyinin rəisi Anar Nəcəfli bildirib.
A.Nəcəflinin sözlərinə görə, gecə və səhər saatlarında Bakı şəhərinin bəzi ərazilərində, o cümlədən respublikanın dağlıq ərazilərdən keçən avtomobil yollarında buzlaşma qeydə alınıb: 
“Nəticədə hərəkətdə müəyyən çətinliklər yaşanırdı. Ərazilərə cəlb olunmuş maşın-mexanizmlər vasitəsilə yollara duz-qum qarışı səpilərək rahat və maneəsiz hərəkət təmin olunub. Lakin bəzi sürücülərin yollara nasaz avtomobillərlə çıxması, nəqliyyat vasitəsini mövsümə uyğun olmayan şinlərlə idarə etməsi nəticəsində sözügedən avtomobillərin hərəkətində problemlər yaradıb”.
E.Ə.
www.oxu.az
"
"Bakıda dəhşətli qəza: Piyadanın başı avtomobilin salonuna girdiBakıda vurulan piyadanın boynu üzülüb.
Oxu.Az Report-a istinadən xəbər verir ki, hadisə Sabunçu rayonu Zabrat qəsəbəsi, Şəhər şosesində qeydə alınıb.
Belə ki, İsa Ağazadə idarə etdiyi 90 VL 279 dövlət qeydiyyat nişanlı “Hyundai” markalı avtomobillə hərəkət edən zaman piyada 48 yaşlı Səmədov İsmayıl Ağa oğlunu vurub. 
Zərbə o qədər güclü olub ki, İ.Səmədovun başı avtomobilin qabaq (alın) şüşəsini sındıraraq salona girib. 
Nəticədə onun boyun nahiyəsi kəsilib. Sürücü İ.Ağazadə piyadanı xəstəxanaya çatdırıb. Lakin İ.Səmədovun öldüyü müəyyən olunub.
E.Ə.
www.oxu.az
"
"Buzlu yollarda qəzaya düşməmək üçün məsləhət – VİDEOSəhər saatlarından başlayan qar yollarda avtomobillərin hərəkətini çətinləşdirir və qəzalara səbəb olur. Belə qəzalardan qorunmaq üçün mütəxəssislərin sürücülərə məsləhəti var. Qarın çox yağdığı bölgələrdə sürücülər zəncirdən istifadə etməlidirlər ki, onlarında qiymətini və istifadə qayadasını növbəti sujetdən biləcəksiniz.
Mütəxəssislə xəbərdarlıq edir, qış təkərləri ilə təchiz edilməyən, təkərlərinin protektorları 3 millimetrdən az olan və ABS, ESP kimi təhlükəsizlik sistemləri olmayan avtomobillərin yollara çıxarılmamasını məsləhət görürlər.
Bir çox sürücü elə düşünür ki, təkərlərinin havası az olduqda avtomobil daha az sürüşür. Ekspertlər isə bildirir ki, əksinə təkərin havası az olduqda sürüşmə məsafəsi artır. Buzlu havada yoxuşu düşməyin də xüsusi qaydası var.
Qarlı havada ara məsafəsi də çox olmalıdır. Lakin yolda həddindən çox qar varsa zəncirlərdən istifadə etmək lazımdır.
Belə zəncirləri sürücülər özləri də rahatlıqla avtomobilə taxa bilərlər.
Yol polisinin xəbərdarlığında deyilir ki, qarlı günlərdə sürücülər şəxsi minik avtomobillərindən mümkün qədər az istifadə etsələr yaxşıdır.
Oxu.Az Xezerxeber.az-a istinadən mövzu ilə bağlı daha ətraflı videomaterialı təqdim edir:

S.B.
www.oxu.az
"
"“Azəravtoyol” yollardakı vəziyyəti açıqladıHazırda Bakı şəhərinin “Azəravtoyol” ASC-nin balansında olan heç bir küçə və prospektində buzlaşma müşahidə olunmur. 
Bu barədə Oxu.Az-a açıqlamasında “Azəravtoyol” ASC-nin mətbuat xidmətinin rəhbəri Anar Nəcəfli məlumat verib.
Onun sözlərinə görə, yollarda buzlaşmanın axşam saatlarından başlayaraq yaranması gözlənilir:
“Yollarda yaranacaq problemlərin qarşısının alınması üçün texnika, maşın-mexanizmlər hazır vəziyyətdədir. Hazırda 20 Yanvar dairəsində, dairəyə gələn yollarda, Bakı-Sumqayıt yolunda tıxac müşahidə olunur. 
Tıxacın yaranmasına səbəb sürücülərin belə hava şəraitinə hazırlıqsız olması, sovet istehsalı maşınları ilə yola çıxmalarıdır. Həm də hələ də bəzi avtonəqliyyat vasitələri yay şinləri ilə idarə edilir. Nəticədə avtomobillər sürüşür, hərəkətində çətinliklər yaranır və bu da tıxaca səbəb olur. 
Qış şinləri ilə idarə olunan avtomobillərin hərəkətində hər hansı problem yoxdur. Yollar buzlaşdıqda, qarla örtüldükdə texnikalarımız yollara duz-qum qarışığı səpməyə, yolların qardan təmizləməyə başlayacaqlar”.
E.Ə.
www.oxu.az
"
"Penitensiar Xidmətin avtomobili şagirdi vurubBakıda Ədliyyə Nazirliyi Penitensiar Xidmətinə məxsus dustaq aparan zirehli mikroavtobus məktəb şagirdini vurub.
Oxu.Az Report-a istinadən xəbər verir ki, hadisə Sabunçu rayonu, Maştağa qəsəbəsi, Xanlar Yaşayış Massivi ərazisində qeydə alınıb.
Belə ki, 255 nömrəli orta məktəbin şagirdi 2008-ci il təvəllüdlü Nəbiyev Tural Faiq oğlu özündən yaşca böyük bacısını gözləmədən avtobusla təkbaşına evə getmək istəyib. 
T.Nəbiyev yolu keçərkən onu “Mercedes” markalı mikroavtobus vurub. 
Ağır xəsarət alan yaralı hadisəni törədən sürücünün iş yoldaşlarının köməkliyi ilə 3 saylı Şəhər Klinik Xəstəxanasına yerləşdirilib. Uşaq əməliyyat olunub. Onun vəziyyəti orta-ağır qiymətləndirilir.
Qeyd edək ki, hadisəni törədən “Mercedes” markalı zirehli avtomobil Penitensiar Xidmətinə məxsusdur. Yol-nəqliyyat hadisəsi zamanı avtomobildə dustaq aparılırmış.
Faktla bağlı araşdırma aparılır.
E.Ə.
www.oxu.az
"
"Uşaq ölümünə səbəb olan futbolçuya hansı cəza verilə bilər?“Qəzanı törədən futbolçuya hansı cəzanın tətbiq olunmağı ilə bağlı bəri başdan nəsə demək mümkün deyil. Əsas məsələ budur ki, digər avtomobili vuran avtomobilin sürücüsünün təqsiri varmı? Bunu müəyyənləşdirmək üçün isə hadisənin bütün detalları araşdırılmalıdır”.
Oxu.Az xəbər verir ki, bu sözləri apasport.az-a açıqlamasında hüquqşünas Ərşad Hüseynov deyib.
Hüseynov “Qarabağ”ın futbolçusu Emil Balayevin törətdiyi qəza ilə bağlı fikirlərini bildirib. Onun sözlərinə görə, ancaq yayılmış informasiyaya əsaslanaraq hadisəni törədən şəxsə hansı cəzanın tətbiq olunmalı olduğunu müəyyənləşdirmək mümkün deyil: 
“Nəzərə alaq ki, bəzən belə məlumatlar əslində informasiya yox, dezinformasiya olur, kimisə qorumaq, kiməsə bəraət qazandırmaq üçün dövriyyəyə buraxılır. Buna görə də, belə məsələ ilə bağlı ağlı başında olan heç bir hüquqşünas bəri başdan mülahizə yürüdə bilmir. 
Konkret olaraq, öndə və arxada olan avtomobillərin sürücülərinin ümumi hərəkətləri araşdırılmalıdır. Bundan sonra demək olar ki, arxada olan avtomobilin sürücüsünün təqsiri var idi, ya yox?”
Hüquqşünas qeyd edib ki, Emil Balayevin təqsiri sübut edilsə, hətta zərərçəkmiş tərəf şikayətçi olmasa belə, onu ağır cəza gözləyə bilər: 
“Əgər sübut olunsa ki, təqsiri var, onda həmin sürücü Cinayət Məcəlləsinin 263.2 maddəsi ilə cinayət məsuliyyətinə cəlb oluna bilər. Həmin maddədə də 6 ilə qədər azadlıqdan məhrum edilmək cəzası var. Sanksiyada 3 ildən 6 ilə qədər cəza göstərilir. 
Zərərçəkən tərəfin şikayətçi olmamağı o deməkdir ki, sanksiyanın aşağı həddində ona cəza tətbiq oluna bilər. Elə hallar var ki, məhkəmə sanksiyada göstəriləndən də aşağı həddə, fərqli, şərti cəza təyin edir. 
Cinayət Məcəlləsində çoxlu elementlər var. Sadəcə olaraq, demək istəyirəm ki, əgər təqsir varsa, orada zərərçəkmişin şikayətinin olmamağı onu cinayət məsuliyyətindən azad eləmir, yalnız cəzanın yüngülləşdirilməsinə səbəb ola bilər. 
Hətta bu “səbəb ola bilər” fikri məhkəmənin də nümayəndəsindən asılıdır. Bəlkə, elə şəraitdə qəza baş verib ki, şikayət olmasa belə, cəza yüngülləşdirilməməlidir. Ümumiyyətlə, yüngülləşdirmənin həddini qanun müəyyən etmir”. 
E.Ə.
www.oxu.az
"
"Bakıda hava şəraiti ilə bağlı qərargah yaradıldıDaxili İşlər Nazirliyinin Bakı Şəhər Baş Polis İdarəsinin Dövlət Yol Polisi İdarəsi və Bakı Şəhər İcra Hakimiyyətinin Qış Qarajı qeyri-sabit hava şəraiti ilə əlaqədar Bakıda Vahid Qərargah yaradıb.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin İctimai qurumlarla əlaqə bölməsinin rəisi, polis polkovniki Vaqif Əsədov məlumat verib.
Onun sözlərinə görə, qərargah əməkdaşları və yol polisləri texnikalar vasitəsilə yolların qar və buzdan təmizlənməsinə başlayıb:
“Səhər saatlarından yolların təmizlənməsi və buzlaşmanın qarşısının alınması üçün qum və duz səpintisi işləri davam etdirilir.
Buna baxmayaraq, paytaxtın yüksək əraziləri, əsasən də Yasamal rayonu, “20 Yanvar” metrosunun ətrafı, Günəşli qəsəbəsi və 3-cü kənar Dairəvi yollarda buzlaşma ehtimalı var. Həmin ərazilər və şəhərin enişli-yoxuşlu yolları, sərt döngələr nəzarətə götürülüb. Hava şəraiti artıq bəzi ərazilərdə sıxlıq yaradıb. Sürücülərdən xahiş edirik ki, hava şəraiti ilə əlaqədar şəxsi avtomobillərdən az istifadə etsinlər, əsasən ictimai nəqliyyata üstünlük versinlər”.
E.Ə.
www.oxu.az
"
"Azərbaycan yollarında son vəziyyət“Bakı-Sumqayıt-Quba-Rusiya sərhədi və Bakı-Şamaxı-Yevlax avtomobil yollarının bəzi hissələri buz bağlayıb”.
Oxu.Az xəbər verir ki, bu barədə Trend-ə Daxili İşlər Nazirliyi Respublika Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev məlumat verib.
Onun sözlərinə görə, Bakı-Sumqayıt-Quba-Rusiya sərhədi yolunun Gəndob kəndi yaxınlığında, Ceyranbatan ərazisindəki gölün yaxınlığındakı hissə buzlayıb:
“Bakı-Şamaxı yolunun da bəzi hissələrində buzlaşma müşahidə edilir. Digər yollar isə açıqdır, hələlik buzlaşma qeydə alınmayıb”.
K.Əliyev bildirib ki, Bakı-Şamaxı-Yevlax avtomobil yolundakı Ağsu dolaylarına da qar yağıb, amma hələlik həmin yolda buzlaşma qeydə alınmayıb:
“Ümumilikdə, bütün yollar avtomobillərin hərəkəti üçün açıqdır. Nəqliyyatın hərəkəti var. Sadəcə, bəzi yollarda buzlaşma var. Bakı-Sumqayıt üzrə hərəkət edən sürücülər Ceyranbatan qəsəbəsi ərazisindəki gölün yaxınlığında ehtiyatlı olsunlar, həmin ərazidə buzlaşma var. 
Bir də əsasən sürücülər yolardakı körpülərin üstündə ehtiyatlı olmalı, əyləcdən istifadə etməməlidirlər. Çünki yollar açıq olsa da, körpülərin üstündə buzlaşma olur, bəzi sürücülər də yüksək sürətlə hərəkət edərək körpülərin üstündə buzlaşmada əyləcdən istifadə edirlər. Bu da avtomobilin idarəetmədən çıxması deməkdir”.
E.Ə.
www.oxu.az
"
"Tam yeni “Porsche Panamera” artıq Azərbaycanda – VİDEOƏsl idman avtomobilinin dinamikası və “lüks” sinfə aid modelin rahatlığı: bu iki ziddiyyətli xüsusiyyət yeni “Porsche Panamera”da bu dəfə əvvəlkindən də daha çox uğurla birləşib. Demək olar ki, qran-turizmi anlayışı yenidən düşünülüb və yeni tərzdə təqdim olunub. 
Bunun üçün “Porsche” şirkəti “Panamera”nın konsepsiyasını ardıcıl surətdə təkmilləşdirərək yeni texnika və dizayna malik dörd qapılı avtomobil ərsəyə gətirmişdir. Mühərriklər və sürət qutusu yenilənmiş, şassı daha da təkmilləşdirilmiş, idarəetmə və indikasiya elementləri üçün isə gələcəyə tuşlanmış yeni konsepsiya yaradılıb həyata keçirilmişdir.
Yeni “Panamera” idman avtomobili və uzaq səfərlər üçün nəzərdə tutulmuş rahat sedan arasında fərqi yox etməyə qadir olan həlləri ilə seçilir. Onların arasında arxa təkərlərin idarə olunması sistemini, kuzovun yana əyilməsinə qarşı çalışan aktiv sistemi və üçkameralı pnevmoasqını qeyd etmək olar.
“Panamera”nın ikinci nəsli üçün nəzərdə tutulmuş bütün mühərriklər yenidən işlənib hazırlanmışdır. Daha güclü olmaqla yanaşı, onların həm də sərfiyyat və zərərli tullantılar göstəriciləri əhəmiyyətli sürətdə yaxşılaşdırılmışdır. 
Ən güclü benzin mühərrik “Panamera Turbo” üçün təklif olunur. 4,0-litrlik bu V8 biturbo aqreqat  404 kVt / 550 a.g. (dəqiqədə 5750 dövrə sayında) və maksimal 770 Nm (dəqiqədə 1960-dan 4500-dək dövrə sayında) fırlanma anı hasil edir. 
Sələfi ilə müqayisədə bu mühərrikin gücü 30 a.g., fırlanma anı isə 70 Nm artıb. Səkkiz silindrli mühərrik “Panamera Turbo”nu saatda 100 km sürətədək 3,8 saniyəyə çatdırır, “Sport Chrono” paketi ilə isə buna cəmi 3,6 saniyə tələb olunur. “Porsche”nin bu modelinin maksimal sürəti 306 km/s təşkil edir. Bir at gücünə cəmi 3,6 kq ağırlıq düşdüyünü nəzərə alsaq, valehedici göstəricilərin haradan qaynaqlandığı aydın olur.
Qeyr-adi sürmə xüsusiyyətləri sələfi ilə müqayisədə azalmış orta yanacaq sərfiyyatı ilə tamamlanır. Yeni model 100 km yola 1,1 litr daha az yanacaq sərf edərək cəmi 9,4-9,2 litr tələb edir (yeni Avropa sürmə dövrəsinə uyğun – NEDC); müvafiq CO2 tullantılarının həcmi 214-212 q/km təşkil edir.
“Panamera 4S” modeli 324 kVt / 440 a.g. (sələfi ilə müqayisədə +20 a.g.) hasil edən iki turbinli və həcmi 2,9 litr olan V6 mühərrikə malikdir; maksimal güc dəqiqədə 5650 dövrə sayında əldə olunur. Dəqiqədə 1750-dən 5500 dövrə sayında yeni altı silindrli aqreqat təsir bağışlayan 550 Nm (+30 Nm) hasil edir. Yerindən tərpəndikdən cəmi 4,4 saniyə (“Sport Chrono” paketi ilə isə 4,2) sonra “Panamera 4S” 100 km/s sürətə çatır.
Bu “Porsche”nin maksimal sürəti 289 km/s təşkil edir ki, bu da 300 km/s göstəricisinə çox yaxındır. Qarışıq rejimdə (NEDC) yanacaq sərfiyyatı 100 km yola 8,2-8,1 litr (CO2 tullantılarının həcmi 186-184 q/km) təşkil edir. Birinci nəsil “Panamera 4S” ilə müqayisədə bu 100 km yola 1,0 litr və ya 11 faiz yanacaq qənaəti deməkdir.
Yeni “Panamera” həmçinin yeni səkkiz silindrli dizel mühərriki ilə təchiz olunur. İlk dəfə olaraq, bu mühərrik daimi tam ötürmə ilə birgə təklif olunur. Seriya avtomobillərinə qoyulan, “Porsche” dizellərinin ən güclüsü 310 kVt / 422 a.g. (dəqiqədə 3500 dövrə sayında) hasil edir. Maksimal fırlanma anı vahimə doğuran 850 Nm təşkil edir – bu göstərici dəqiqədə 1000-3250 dövrə sayında dəyişilməz olaraq qalır. 285 km/s maksimal sürətə malik olan “Porsche Panamera 4S” hazırda dünyanın ən sürətli dizel mühərrikə malik avtomobilidir.
Yerindən saatda 100 kilometr sürətədək o, 4,5 (“Sport Chrono” paketi ilə isə 4,3) saniyəyə sürətlənir. Orta yanacaq sərfiyyatı isə (NEDC) 100 km yola 6,8-6,7 litr (CO2 tullantılarının həcmi 178-176 q/km) təşkil edir.  
Yeni “Panamera Turbo” və “Panamera 4S” avtomobilləri ilə Porsche Bakı Mərkəzində yaxından tanış ola bilərsiniz.
Mikayıl Əliyev küç., 7
Tel.: (012/050) 511 33 44
“Panamera Turbo”: qarışıq rejimdə yanacaq sərfiyyatı 9,4 – 9,3 litr/100 km, şəhərdə 12,9 – 12,8 litr/100 km, trasda 7,3 – 7,2 litr/100 km;
CO2 tullantıları 214 – 212 q/km.
“Panamera 4S”: qarışıq rejimdə yanacaq sərfiyyatı 8,2 – 8,1 litr/100 km, şəhərdə 10,2 – 10,1 litr/100 km, trasda 6,8 – 6,7 litr/100 km;
CO2 tullantıları 186 – 184 q/km.
“Panamera 4S Diesel”: qarışıq rejimdə yanacaq sərfiyyatı 6,8 – 6,7 litr/100 km, şəhərdə 7,9 litr/100 km, trasda 5,9 – 5,8 litr/100 km; 
CO2 tullantıları 178 - 176 q/km.





















E.Ə.
www.oxu.az
"
"“Qarabağ”ın futbolçusu qəza törətdi: 6 aylıq körpə öldü - YENİLƏNİB + FOTOTanınmış futbolçu, “Qarabağ”ın qapıçısı Emil Balayev qəza törədib.
Oxu.Az Qafqazinfo-ya istinadən xəbər verir ki, hadisə Suraxanı rayonunda, Ağdam klubunun bazasının yanında baş verib.
Belə ki, qolkiper idarə etdiyi “BMW X5” markalı 10 0H 111 nömrəli avtomobil ilə “Mercedes” markalı avtomobili vurub.
“Mercedes”də olan 6 aylıq körpə ölüb. Valideynlərinin vəziyyətinin ağır olduğu bildirilir.
Yol-nəqliyyat hadisəsindən sonra Emil Balayev polis tərəfindən saxlanılıb-saxlanılmadığı bilinmir.
Qeyd edək ki, Emil Balayev peşəkar karyerasına “Neftçi”də başlayıb. Daha sonra o, icarə əsasında “Sumqayıt” və “Mil Muğan” da çıxış edib. Balayev legioner həyatı yaşamağa da nail olub. 2015-ci ildə “Ayntraxt”a keçən futbolçu 1 il sonra Azərbaycana qayıdıb və “Qarabağ”la müqavilə imzalayıb. O, Azərbaycan milli komandasına da dəvət alıb.
“Qarabağ”ın mətbuat xidməti məlumatı təsdiq edib.
“Qarabağ” bu gün Avropa Liqasının qrup mərhələsində son oyununa çıxır. Qurban Qurbanovun komandası 1/16 finala adlamaq üçün italyanlarla oyunda sərfəli nəticə qazanmalıdır.














10:40
Bakıda bir ailənin bütün üzvləri qəzaya düşüb.
Oxu.Az Report-a istinadən xəbər verir ki, hadisə Suraxanı rayonu Əmircan qəsəbəsində qeydə alınıb.
Belə ki, Ə.Bağırov marketə daxil olmaq üçün idarə etdiyi “Mercedes” markalı avtomobilini yol kənarında saxlayıb. O, geri qayıdaraq maşınına əyləşmək istəyib. Bu zaman yüksək sürətlə gələn “BMW” markalı avtomobil Ə.Bağırovun yol kənarında hərəkətsiz vəziyyətdə dayanmış maşınına çırpılıb. Nəticədə piyada qismində Ə.Bağırov, o cümlədən “Mercedes” markalı avtomobildə olan onun həyat yoldaşı Bağırova Günel Məzahir qızı ağır xəsarət alıb. G.Bağırovanın qucağında olan 6 aylıq Bağırov Xalid Əbdulbağır oğlu isə avtomobildən bir neçə metr kənara düşərək ölüb.
Faktla bağlı Suraxanı Rayon Prokurorluğunda cinayət işi başlanılıb.
09:54
Bakıda bir ailənin bütün üzvlərini avtomobil vurub.
Oxu.Az Report-a istinadən xəbər verir ki, hadisə Suraxanı rayonu Əmircan qəsəbəsində qeydə alınıb.
Belə ki, yolu keçmək istəyən Bağırov Əbdulbağır Zərbi oğlu, Bağırova Günel Məzahir qızı və onun qucağındakı övladı 6 aylıq Bağırov Xalid Əbdulbağır oğlunu naməlum avtomobil vuraraq ərazidən uzaqlaşıb.
Onların üçü də xəstəxanaya çatdırılıb. Ə.Bağırov və G.Bağırova xəstəxanın reanimasiya şöbəsinə yerləşdirilib. X.Bağırovun isə hadisə yerində öldüyü müəyyən edilib.
Faktla bağlı Suraxanı Rayon Prokurorluğunda cinayət işi başlanıb.
E.Ə.
www.oxu.az
"
"Bakıda ağac hərəkətdə olan avtomobilin üstünə aşdı – FOTO + VİDEOXəsarət alan olmasa da, nəqliyyat vasitəsinə ciddi ziyan dəyib.Bakının Binəqədi rayonunda irigövdəli ağac hərəkətdə olan avtomobilin üzərinə aşıb.
Oxu.Az Kriminal.az saytına istinadən xəbər verir ki, Səttar Bəhlulzadə küçəsində Zaur Ağayev idarə etdiyi “Mercedes” markalı minik avtomobili ilə hərəkətdə olarkən irigövdəli ağac avtomobilin üzərinə düşüb.
Hadisə baş verən zaman sürücü avtomobildə tək olub. Xəsarət alan olmasa da, nəqliyyat vasitəsinə ciddi ziyan dəyib. Ağac yolun hərəkət istiqamətinə düşdüyündən gediş-gəliş dayanıb və ərazidə tıxac əmələ gəlib.
























A.M.
www.oxu.az
"
"Bakı küçələrində “Passat” və “Priora”nın yarışı – VİDEOSürücülər təhlükəli manevrlər edərək yarışa çıxıblar.Bakıda “Passat” və “Priora” markalı avtomobillərin yarışını əks etdirən video yayılıb.
Oxu.Az Avtosfer.az-a istinadən xəbər verir ki, videoda iki avtomobilin yarışa çıxdığı və avtoxuliqanlıq etdiyi açıq-aydın görünür.
Görüntüləri “Priora”da olan sərnişin çəkib. Körpüyə daxil olduqda belə təhlükəli manevrlərdən və sürət həddini aşmaqdan çəkinməyən sürücülər yarış keçiriblər.
Həmin görüntüləri təqdim edirik:

A.M.
www.oxu.az
"
"Qarın yağması tıxac və qəzalara səbəb olubSəhər saatlarında qarın yağması səbəbindən Bakı-Quba yolunun Sumqayıt şəhərindən paytaxta qədər olan hissəsində avtomobillərin hərəkətində sıxlıq yaranıb.
Oxu.Az Report-a istinadən xəbər verir ki, yolun buz bağlaması nəticəsində “Saray postu” yaxınlığında “Nissan X-Trail” və “Mercedes” markalı avtomobillər sürüşərək bir-birinə dəyib və yol kənarındakı dəmir maneəyə çırpılıb. Qəza nəticəsində hər iki maşına ziyan dəyib.
Bir az irəlidə isə digər “Mercedes” markalı maşın sürüşərək dəmir maneəyə çırpılıb.
A.M.
www.oxu.az
"
"DYP-dən xəbərdarlıq: Ödəniş terminalları ilə ödənilən cərimələrdə gecikmələr varAzərbaycanda yol-nəqliyyat hərəkəti qaydalarını pozan sürücülərə yazılan cərimələrin ödəniş terminalları vasitəsilə ödənilməsi zamanı ödənişin Baş Dövlət Yol Polisi İdarəsinin (BDYPİ) elektron sisteminə daxil olmasında gecikmələr yaranır.
Oxu.Az xəbər verir ki, bunu Report-a açıqlamasında gecikmələrin yaratdığı problemlərdən əziyyət çəkən sürücülər deyiblər.
Onlar qeyd ediblər ki, ödəniş terminal vasitəsilə ödənilən cərimələrin sistemə oturması üçün BDYPİ-yə gedərək, ödəniş barədə qəbzi təqdim edirlər, ərizə yazaraq cəriməni ödədiklərini yazılı formada DYP əməkdaşının diqqətinə çatdırmaq məcburiyyətində qalırlar.
Daxili İşlər Nazirliyi Baş Dövlət Yol Polisi İdarəsinin İctimaiyyətlə əlaqələr şöbəsinin rəisi, polis polkovniki Kamran Əliyev bildirib ki, problem ödəniş terminallar vasitəsilə həyata keçirilən ödənişlərin bank vasitəsilə sistemə köçürülməsi ilə bağlıdır. Onun sözlərinə görə, terminallar vasitəsilə olunan ödəniş bir neçə gün, bəzən daha çox vaxtdan sonra təyinatı üzrə hesaba köçürülür və bu səbəbdən də Baş Dövlət Yol Polisi İdarəsinin sisteminə gecikmə ilə daxil olur.
K.Əliyev deyib ki, bu məsələ bir sıra hallarda sürücü ilə yol-patrul xidməti əməkdaşları arasında problemə səbəb olur: “Sürücünün cərimə məbləğinin ödədiyi haqqında qəbzinin olmasına baxmayaraq, Dövlət Yol Polisinin sistemində cərimə məbləği ödənilməmiş kimi göstərilir. Bu, ödəniş terminalların bəzən onlayn ödəniş sistemi ilə ayaqlaşmaması səbəbindən baş verir”.
Yol təhlükəsizliyi məsələləri üzrə ekspert Ərşad Hüseynov bildirib ki, ödəniş terminallar vasitəsilə ödənilmiş cərimələrin BDYPİ-nin sisteminə gecikmə ilə çatmasının iki səbəbi ola bilər: “Birincisi bank, poçt, və ya ödəmə terminallarından ödəniş həyata keçirilərkən texniki problem yaranır. İkincisi isə, elektron informasiyanın dövriyyəsində olan çatışmazlıqdır. Yəni, yolda qayda pozunutusunu qeydə alan MMX və ya kameralar mərkəzə informasiya ötürsə də, bank sistemindən gələn məlumatlar gecikir”.
Ə.Hüseynov qeyd edib ki, bəzən sürət həddinin aşılmasına görə elektron protokol tərtib edilir, lakin şəxsə bildiriş gəlmir: “Avropa ölkələrində qayda pozuntusu aşkar edildikdən 4 dəqiqqə sonra sürücü cərimə ödəyə bilir. Azərbaycanda isə bu sistem hələ də işləmir”.
A.M.
www.oxu.az
"
"Gəncədə zəncirvarı qəzada 5 avtomobil toqquşubGəncədə zəncirvarı qəza baş verib.
Oxu.Az APA-ya istinadən xəbər verir ki, şəhərin Sadıx Rəhimov küçəsində “VAZ-21012” və “VAZ21099” markalı avtomobillər toqquşub.
Zərbənin gücündən həmin avtomobillər yolun kənarında dayanan “QAZ-24”, “Hyundai Sonata” və “QAZel” markalı avtomobillərə çırpılıb. Hadisədə 1936-cı il təvəllüdlü Yusif Məmmədov müxtəlif bədən xəsarətləri alaraq xəstəxanaya yerləşdirilib.
Faktla bağlı Baş Dövlət Yol Polisi İdarəsində araşdırma aparılır.
A.M.
www.oxu.az
"
"Tural Yusifov: Sürücülük vəsiqəsi üzrə imtahan sistemi kökündən dəyişilməlidir!Bakı şəhərində, ümumiyyətlə, qəza olmaya bilər, çünki bura Nyu-York, İstanbul və ya Stokholm deyil. Oxu.Az-ın budəfəki müsahibi tanınmış radioaparıcı, “AvtoStop” layihəsinin müəllifi DJ Tural Yusifovdur.
– Şəhərimizdə piyadaların yol qaydalarına dair bilik səviyyəsini 10 xallıq şkala ilə qiymətləndirmək imkanınız olsa, verdiyiniz qiymət neçə olardı? 
– İki!
– Mənfi ya müsbət və niyə bu qədər sərt?
– Müsbət 2 (gülür). Mən günahı valideynlərdə, məktəb və bağça müəllimlərində, mətbuatda görürəm. Fikrimi izah edim, yol hərəkəti qaydalarını pozan həmin insanlar ölkəyə göydən düşməyiblər, onların hamısı Azərbaycan vətəndaşlarıdır, məktəbə və bağçaya gediblər. Hamısı bizim televiziyaya baxır, radionu dinləyir və mətbuatı oxuyur.
– Yetərincə informasiyanın olmamağını düşünürsünüz?
– Bəli! İlk olaraq, valideynlərin yol verdiyi səhvlərdən başlamaq istərdim. Uşaqlar məktəbəqədər tərbiyəni ailədə alırlar. Onlar üçün nümunə ailə üzvləridir və əgər valideynlər yolu necə gəldi keçirsə, uşaq da gələcəkdə onun hərəkətini təqlid edəcək. Sovet dövründə bu halların tənqid edilməsi istiqamətində “Mozalan” kinojurnalı süjetlər təqdim edirdi. Həmin süjetlərə nəzər salsaq, 80-ci illərdə və 90-cı illərin əvvəllərində yol qaydalarının pozulması hallarını görmüş olarıq. Elə həmin süjetlərin qəhrəmanlarının övladları indi yol qaydalarını pozmaqda davam edirlər.
Nümunə olaraq, Nobel prospektindən danışmaq istərdim. Həmin ərazidə 5 dənə piyada keçidinin olmasına baxmayaraq, yolun o biri tərəfinə keçidin altından keçirlər. Nəzərə alın ki, bu piyadaların yanında övladları olur. Necə düşünürsünüz, o uşaqlar nə vaxtsa yolu keçiddən keçəcəklər? Birmənalı şəkildə YOX! 
Keçək növbəti mərhələyə - məktəbə. Təməli düzgün olan biliklərin üzərinə yanlış biliklər əlavə edilir. Efirdə dəfələrlə demişəm və yenə də deyirəm, məktəbdə yol hərəkəti qaydaları haqqında verilən məlumat yanlışdır. 
– Yanlışlıq nədədir? 
– Məktəbdə nə deyilir? Qırmızıda dayanırlar, sarıda hazırlaşırlar, yaşılda gedirlər. Bu səhvdir! Çünki bu avtomobillər üçün olan qaydalardır. Onlara başa salmaq lazımdır ki, yaşılda avtomobillər hərəkət edərkən sən dayanırsan, sarıda hazırlaşmaq lazımdır, avtomobillər üçün qırmızı işıq yananda keçə bilərsən. Sürücülərin yaşıl işığında keçən piyadaların sayı çoxdur, nəyə görə? Çünki elə öyrədilib. 
İkincisi, yolu keçmək üçün ən yaxın yoldan istifadə edilir. Piyada keçidindən deyil, yetişmək istədiyi məkana yaxın olan hissədən keçirlər. Ümumiyyətlə, hansısa ərazidə yaşayan insanlar haqqında fikir formalaşdırmaq istəyirsinizsə, orada yaşayan insanların avtomobil saxlama və yol keçmə vərdişlərinə diqqət edin. Ümumiyyətlə, yolu qaydalar üzrə deyil, necə gəldi keçən insanda özünü və ailəsini qoruma instinkti sıfır səviyyəsindədir. Bu adam bir mənalı şəkildə təhlükəlidir. Nə deyirsiz deyin, özünü qorumayan, ailə üzvlərini qorumayan insan pis adamdır. 


– Yerüstü, yeraltı piyada keçidlərinin sayının çox olmasına baxmayaraq, piyadalarla əlaqəli qəzaların sayı azalmır...
– Azalmır yox, əvvəlki illərə baxanda tendensiya olaraq azalmaya doğru gedir deyərdim. Ümumiyyətlə isə yolların və piyada keçidlərinin çox olması tıxacların olmayacağı və ya insanların məhz bu piyada keçidlərdən istifadə edəcəkləri anlamına gəlmir. 
Məsələn, Nizami Kino Mərkəzinin yanında, Bülbül prospekti ilə 28 May küçəsinin kəsişməsində yeraltı piyada keçidi var. 2011-ci ildən indiyə qədər polislər həmin ərazidə yol qaydalarını pozan piyadalara cərimə yazırlar. Təbii ki, bir adama 6 dəfə cərimə yazıla bilməz, deməli, biri gedir, o birisi gəlir, hamı yolun keçilməsinə icazə olmayan yerdən keçir. Elə bilirlər ki, kütləvi şəkildə qayda pozulanda cəza kəsilmir.
Bəli, Bakı Şəhər Dövlət Yol Polisi İdarəsi və Respublika yol polisinin əməkdaşları bu istiqamətdə iş aparırlar, amma böyük ölçüdə heç nə dəyişmir. 
Məktəblərdə təbliğat işi yalnız yol polisi idarəsinin təhlükəsizlik aylıqları çərçivəsində keçirilir. Niyə bizdə həmişə təhlükəsizlik aylıqları olmalıdı, illiklər olmamalıdır? Bakı şəhərində yol hərəkəti ilə bağlı olan bütün problemlər NİYƏ sualının verilməməsindən irəli gəlir. 
Bu il Şəmkirdə iki uşaq bir-birini bıçaqlayıb, səbəb isə məktəbin həyətində biri avtomobilini o birinin yerində saxlayıb. Əgər orada Şəmkir Rayon Polis İdarəsinin əməkdaşı müşahidə aparsaydı, bu bədbəxt hadisədən qaçınmaq olardı. 
Çünki yol polisinin birinci işi yol hərəkəti təhlükəsizliyini təmin etmək, ikinci tıxacın yaranmasının qarşısını almaq, yəni, yol hərəkətində fasilənin yaranmamasını təmin etməkdir, cərimə yazmaq isə ən sonuncu addımıdır. 
Əgər Şəmkir yol polisi əməkdaşları məktəbin həyətində dayanaraq avtomobillərin necə saxlanıldığını müşahidə etsəydilər, bu hadisə baş verməzdi. Müşahidə yalnız radara düşən sürücülərə protokol yazmaqdan ibarət deyil. 
– Hansısa xətanı aşkar etmək üçün müşahidə yetərlidir, ya görməməzlikdən gəlmək problemi də mövcuddur?
– Bəli, görməməzlikdən də gəlirlər. Bakıda məktəblərin qarşısında avtomobillərin park edilməsinə göz yumurlar. Piyadaların da qayda pozuntularına göz yumulur. Bu qayda pozuntularına görə ya efirdə həyəcan təbili çalınmalıdır, ya gərək bir faciə baş versin ki, ondan sonra yol polisi və ya aidiyyətli qurum reaksiya versin. İnandırım sizi, əgər Qala yolunda kütləvi bir faciə olsa, o ərazi ilə bağlı tədbir görüləcək. Mərdəkan yolu neçə illərdir tikilib, orada indiyə qədər piyada keçidi yoxdur. 
Başqa bir təəccüb doğuran və faciəyə yol açan faktı da qeyd edim. Bir zamanlar Bakı Şəhər İcra Hakimiyyəti axşam saat 8-dən sonra prospektlərdə işıqları söndürürdü. Nəticədə sürücülər uzaqvuran işığı yandırırdılar. Bu, adi texnikadır, uzaqvuran işıq yanarkən, onsuzda geniş görmə bucağına malik olmayan sürücülərimizin görmə imkanıları daha da məhdudlaşır, yəni, yaxını yox, yalnız uzağı görür və əgər yaxında qara paltarlı piyada varsa, qəza qaçınılmaz olacaq. 
Bizim piyadalarda da qəribə bir adət var, onlar gələn avtomobilə deyil, onun arxasında olan avtomobilə baxırlar. Deməli, piyada əmindir ki, onu görürlər. Bu əminliyin səbəbini bilmirəm, amma o səmimi qəlbdən inanır ki, onu görürlər və ona yol verəcəklər. Qaydalara görə isə piyada əmin olduqdan sonra yola çıxmalıdır. Sürətlə gələn avtomobilin sürücüsü onu görmür. Qəza baş verir, səbəblər isə hərəkət sürətinin yüksək olması, yol şəraitinin nəzərə alınmaması, işığın sönməsi, sol hərəkət zolağının seçilməsi, qarşıdan gələn avtomobilin uzaqvuran işıqlarını yandırması və s. 



– Qəzalardan qaçmaq üçün yalnız xarici faktorları aradan qaldırmaq yetərli deyil. Burada həm də texniki göstəricilərin rolu böyükdür… 
– Bakı şəhərində, ümumiyyətlə, qəza olmaya bilər, çünki bura Nyu-York, İstanbul və ya Stokholm deyil. Paytaxtımızın bir başından o biri başına getmək üçün cəmi 15 dəqiqə vaxt lazımdır. 
Təəssüf doğuran məqam sürücülərimizin öz nəqliyyat vasitələrini normal texniki baxışdan keçirməmələridir. Bu günlərdə efirdə mövzumuz qış təkərlərinə keçid idi. Bizim sürcülər öz avtomobillərinin nəyə qadir olduğunu bilmirlər. Məsələn, yağışlı hava şəraitində nəqliyyat vasitənizdə yaşaya biləcəyiniz problemlərə hazırlıqlı olmalısınız. Bəli, ola bilər ki, qar yağmasın, amma yağış yağar və gecə yol dona bilər. Nazik buz qatı yay təkərlərinin sürüşməsi üçün kifayətdir. 
Bircə gün qar yağır, şəhərdə hərəkət iflic olur. Çünki bizim sürücülərimiz ekstremal şəraitdə avtomobil sürməyi bacarmırlar, həmin şəraitdə nə etmək lazım olduğunu bilmirlər. Üstəgəl, avtomobilinin nəyə qadir olduğundan xəbərsizdirlər. 
Elementar olaraq çıxın şəhərə və sorğu keçirin ki, avtomobilinizin çəni nə qədər yanacaq tutur? 95% sürücü yanacaq çəninin nə qədər tutduğunu bilmir. Mən bunu məqalə yazan, veriliş aparan, süjet hazırlayan şəxs kimi deyirəm. Hər bir avtomobilin təlimat kitabçası var, amma onu heç kim oxumur. Verilişə ustalar gəlir, onlara sürücü sual verir ki, avtomobilə nə yağı töküm?
Avtomobilin motoru var, onun üstündə qapağı var, ən uzağı internet var, ona baxın (gülür). Avtomobilin təlimat kitabını oxumayan sürücünü, avtomobilinin dilini bilməyən, avtomobil sürməyi çimərlikdə öyrənən, özünü yolda qorumayan insanı sürücü hesab etmirəm.


– Məlumatsızlığın səbəbi fərdi tənbəllikdir, ya…
– Bunun günahı sürücü hazırlayan kurslardadır. Bizdə, ümumiyyətlə, sürücülük vəsiqəsi üzrə imtahan sistemi kökündən dəyişməlidir. Hazırkı proqram sovet dövründə tərtib edilmiş proqramdır. Prosesi izah edim, deməli, 10 suala cavab verilir, sonra sürücü vəsiqəsi almağa namizəd meydançaya çıxır. Avtomobili sürə bildisə, vəssalam, sürücülük vəsiqəsini alır.
– Bu qədər asan yəni... 
– Bəli! Dünyada sürücülük vəsiqəsi ən asan Azərbaycanda almaq mümkündür. Rüşvət faktorunu qoyaq bir kənara, çünki özünə hörmət edən adam sürücülük vəsiqəsini rüşvətlə almaz və ən əsası özünə hörmət edən adam sürücülük vəsiqəsinə görə rüşvət almaz. Burada bir faktor var, o da əzbərçilikdir. Bu isə həm sürücülük vəsiqəsini alan və gələcəkdə onun yolda qarşılaşacağı insanlar üçün potensial təhlükədir. Adam proqramı və qaydaları əzbərləyir, gəlir meydançaya, inersiya üzrə hərəkət edir və vəsiqəsini alır. Bu səbəbdən də öyrəşdiyi kimi sürən sürücülərimizin çoxu yolda, qarşısına başqa bir proses çıxanda öhtəsindən gələ bilmir.


– Çıxış yolunu nədə görürsünüz? 
– Təlim proqramına ekstremal şəraitdə nəqliyyat vasitəsinin idarə edilməsi salınmalıdır. Biz sürücülük vəsiqəsinin alınması üçün imtahan prosesinin üç hissədən ibarət olmasını təklif etmişik. Birinci, nəzəri 10 suala cavab verilir, bu mərhələdən keçən şəxs növbəti mərhələdə 50 sualdan ibarət testə cavab verir. Sürücü testlərdə qoyulmuş situasiyalara görə qərar verməlidir, onun məntiqi yoxlanmalıdır. Siz Əziz Talıbovun kitabını götürüb, 1200 sualın cavabını əzbərləsəniz, imtahandan keçəcəksiniz. Mühüm olan isə yaranan situasiyalarda doğru qərar verə bilməkdir. Çünki düzgün qərar vermək iqtidarında olan insan qəza vəziyyətinin yaranmasından qaça bilər.  
 
– Yəni, siz müəyyən situasiyalarda sürücünün reaksiyasının yoxlanılmasını istəyirsiniz?
– Bəli! Mütləq! Reaksiyalar yoxlanılmalıdır, onun hansı hərəkət rejimini seçəcəyi, nə edəcəyi öyrənilməlidir. Bizdə dünyada heç bir yerdə analoqu olmayan “çimərlik” və “qucaq” kursları mövcuddur. Yalnız bizdə uşaqlar atası, dayısı, əmisinin quçağında avtomobil sürməyi öyrənirlər. 
Biz kurslarımızda qəzadan sonra nə etmək və ya nə etməmək lazım olduğunu deyil, qəzaya düşməmək üçün nə etmək lazım olduğunu təbliğ edirik.
Qırmızı işıqda keçərkən cərimənin məbləğinin 60 manat olduğunu hamı bilir. Biz bir sürücünün yaşıl işıqda keçdiyi, digərinin qırmızı işıqda keçərkən təhlükə yaratdığı şəraitdə nə etmək lazım olduğunu öyrədirik. Dünyada ən ucuz sürücülük kursları Azərbaycandadır, cəmi 75 manat. 
Yolda sağ qalmaq və heç kimin həyatı üçün təhlükə yaratmamağın öyrədildiyi kursun qiyməti niyə bu qədər ucuz olmalıdır? Belə əzbərçilik üsulu ilə sürücülük vəsiqəsi alan sürücü çıxır yola, sürət həddinin 120 olduğunu görür və həmin sürətlə sürür. Yağışı, yol şəraitini nəzərə almır, qəza törətdikdə isə “yağış idi, görmədim” deyir, bəs yağışı ki görürdün!
Burada artıq yol polisinin günahı yoxdur, günah sürücülük kurslarının təlim proqramında olan boşluqlardadır. Avropada isə bu kurslar çox bahadır. 
– Avropa demişkən, 10 günə yaxın orda oldum, cəmi iki dəfə siqnal səsi eşitdim. Şəhərimizdə siqnal səsi adi haldır, bizim sürücülər siqnalın təyinatını nədə görür?
– “Yol nişanları və siqnalları haqqında” 1968-ci il Konvensiyasında göstərilib ki, siqnal bir qəzanın qarşısını almaq üçün son zərurət, şəhərdən kənar yollarda ötməni asanlaşdırmaq üçündür. Çünki işığı görməyə bilər, amma siqnalı eşidəcək. Amma Azərbaycanda sürücülər var ki, müsiqinin səsini elə verir ki, kənardakı səsləri eşitmir, belə insanları, ümumiyyətlə, başa düşə bilmirəm.  
Qayıdaq siqnala dair qayda pozuntusuna, burada abstrakt bir vəziyyət yaranır, necə sübut edəcəksiniz ki, siqnal məhz bu maşından verilib? (gülür) Kamerada bunu aşkar etmək mümkün deyil. 
Məsələn, Bakı Şəhər İcra Hakimiyyəti qarşısında “Siqnal vermək qadağandır” işarəsi var. Amma ən çox siqnal orada verilir. “Siqnal vermək mədəniyyətsizlikdir” tablosu qoyulsa və tabloda adam yerinə, siqnal verənin uzunqulaq kimi təsvir edilsə, orada sakitlik olar.

– Demək, çıxış yolunu qınaq obyektinə çevirməkdə görürsünüz?
– Bax problem ondadır ki, bizdə “başqası nə deyər?” kimi incə nüans var. Demişəm, deyirəm, deyəcəm də, günah TV-də və mətbuatda, sosial şəbəkə, sosial mediadadır. Sosial şəbəkələrdə məşhurların qayda pozuntlarına yol verdiklərinin əks olunduğu çarxlar paylaşılır, bu çarxlara reaksiya verilmir, həmin şəxs yol verdiyi xətaya görə cərimə edilmir. Axı ondan nümunə götürənlər var. Yəni, bilbordlar, qısa videoçarxlardır və ən əsası sosial şəbəkələrdə paylaşımlar edilməlidir. 
– Bu aidiyyətli qurumun sosial şəbəkə hesablarında edilməlidir...
- Bəli, amma problem ondadır ki, insanların kütləvi toplaşdığı sosial şəbəkələrin olduğu halda, DYP-nin “Facebook” səhifəsi yoxdur! Demək, bu qurum insanların kütləvi toplaşdığı yerlərdən təcrid edilib. “Fake” səhifələr var, amma rəsmi səhifə yoxdur. Yəni, insanlar üçün reaksiyalarını nümayiş edirmək, paylaşımlar etmək üçün təbliğat məkanı yaradılmalıdır. 
– Sosial şəbəkələrin rolundan danışdıq. Bu yaxınlarda təcili yardım maşınına yol verilməsilə bağlı hadisənin sosial şəbəkələrdə və xəbər saytlarında nümunəvi hadisə kimi dəyərləndirilməsinə münasibətiniz?
– Təvazökarlıqdan uzaq olsa da, deməliyəm ki, təcili tibbi yardıma necə yol verilməli olduğu barədə efirdə yeganə və ən çox mən danışmışam. “AvtoStop”da misallarla demişəm. Bununla bağlı bir videomuz da olub. Gəldik mən deyənə, təcili yardım maşınına yol verməyi sürücü hardansa öyrənməlidir...
– Yəni, qaydalar kitabında bu yoxdur?
- Yox! Qayıtdıq yenə söhbətimizin əvvəlinə, təlimin kökü yanlışdır, bu dəyişdiyi halda Polşada, Almaniyada görüb qibtə etdiyimiz o videolardan Azərbaycanda yüzlərlə olar. Bu isə sürücülük kurslarında təlimlərdə öyrədilir. Bizim kurslarda təlim alan tələbələrə baxanda, yollarımızda müəyyən sayda təhlükəsizliyə riayət edən sürücülərin hərəkət etdiyindən əmin oluruq.   
– Maraqlı söhbət üçün təşəkkür edirəm.
Səbinə Səmidxan
Foto: Nüsrət Abdullayev 
www.oxu.az
"
"Azərbaycana qar yağdı, yol bağlandı – VİDEOBu yoldan istifadə etməli olan sürücülərə diqqətli və ehtiyyatlı olmaq tövsiyə edilir.Hava şəraitinin kəskin dəyişməsi Şamaxını qarın əsirinə çevirib. Bu ərazidən keçən magistral yollar buz bağlayıb, bir neçə kəndə gediş-gəlişdə problemlər yaşanıb.
Oxu.Az ARB TV-yə istinadən xəbər verir ki, yolların qar-buz olması səbəbi ilə xeyli maşın yolda qalıb. Əsas magistrallarda axşam saatlarında vəziyyətin təhlükəli hal alacağı ehtimal olunur. Odur ki, bu yoldan istifadə etməli olan sürücülərə diqqətli və ehtiyyatlı olmaq tövsiyə edilir.
Bakı-Şamaxı-İsmayıllı magistralı, Şamaxı-Ağsu dolayları qar və şaxtalı hava səbəbindən buz bağlayıb. Magistrallarda səhər saatlarında yaranan buzlaşma yol idarəsinin köməkliyi ilə aradan qaldırılıb. Yolda avtomobillərin hərəkətində hələlik hər hansı bir problem yaşanmayıb. Axşam saatlarında şaxtalı hava səbəbindən yollar buz bağlayacaq. DYP idarəsi isə təhlükəli vəziyyətlə əlaqədar sürücülərə xəbərdarlıq edib. Qarın əsas çətinlik yaratdığı Şamaxı-Pirqulu yolu isə sürücülər üçün keçilməz olub. Sözügedən yolda səhər saatlarından buzlaşma müşahidə olunub. Yola qum duz qarışığı tökülsə də təkrar şaxtalı hava yolda buzlaşmaya səbəb olub.
Hazırda Qaleybuğurd, Dəmirçi, Zarat, Pirbəhli və Qızmeydan kəndlərinə gedən yolda buzlaşma səbəbindən hərəkətə qısa fasilələrlə məhdudiyyət qoyulub. Nağarxana kəndindən bəzi sürücülər geri qayıtmaq məcburiyyətində qalıb. Dağlıq kəndlərə 30-40 santimetr qar yağıb. Kənd yollarının bağlanmaması üçün yola qum-duz qarışığı səpilir.

A.M.
www.oxu.az
"
"Ağdamda vəzifəli şəxsin “gəlin maşını” piyadanı vurub – FOTOAğdam rayonunda gəlin gətirməyə gedən avtomobil qəza törədib. 
Oxu.Az xəbər verir ki, Report-un Qarabağ bürosunun məlumatına görə,  rayonun Səfərli kəndi ərazisində toy karvanında “gəlin maşını” piyadanı vurub. 
Ağdam rayon sakini Qabil İbadova məxsus 99- HS-066 dövlət qeydiyyat nömrə nişanlı “Lexus” markalı avtomobillə onun dostu Ruslan Hüseynov gəlin gətirməyə gedərkən idarəetməni itirib və dəmir hasarı aşaraq yolun kənarında yerləşən evin həyətinə girib.
 Nəticədə evin həyətində olan İlhamiz Quliyevi vurub. Yaralı təcili tibbi yardım maşını ilə Ağdam Rayon Mərkəzi Xəstəxanasına (RMX) çatdırılıb. 
Xəstəxanadan bildirilib ki, yaralının vəziyyəti orta-ağırdır.
Qeyd edək ki, “Lexus” marakalı avtomobilin sahibi Q.İbadov Qaçqınların və Məcburi Köçkünlərin İşləri üzrə Dövlət Komitəsinin (QMKİDK) Ağdam rayon şöbəsinin rəsidir.
Faktla bağlı araşdırmalara başlanılıb.











E.Ə.
www.oxu.az
"
"Bakıdan Şamaxı istiqamətində avtobus reyslərinə məhdudiyyət qoyulubBakı-Şamaxı istiqamətində avtobus reyslərinə məhdudiyyətlər qoyulub. 
Oxu.Az xəbər verir ki, bu barədə Nəqliyyat Nazriliyi Dövlət Avtomobil Nəqliyyatı Xidmətinin İctimaiyyətlə əlaqələr şöbəsinin müdiri Şəfa Mehmanqızı bildirib.
“Əlverişsiz hava şəraiti ilə əlaqədar və təhlükəsizlik səbəbindən Bakı Beynəlxalq Avtovağzalından Bakı-Şamaxı istiqamətində reyslərə məhdudiyyətlər qoyulub”, - deyə Ş.Mehmanqızı bildirib.
E.Ə.
www.oxu.az
"
" Bakıda qəza: “BMW” iki yerə bölündü – FOTOBakıda ağır yol-nəqliyyat hadisəsi baş verib.
Oxu.Az xəbər verir ki, hadisə Nobel prospektində, “Günəş” petrolun yanında baş verib.
Belə ki, yüksək sürətlə hərəkət edən “BMW X5” markalı avtomobil idarəetməni itirərək yolun kənarındakı dəmir dirəyə çırpılıb.
Qəza nəticəsində avtomobil iki hissəyə bölünüb. Nəqliyyat vasitəsinin ön hissəsi dəmir dirəyin yanında, digər hissəsi isə 15-20 metr kənara düşüb.
Yol-nəqliyyat hadisəsi zamanı avtomobilin sürücüsü ağır xəsarət alıb.














FOTO: Səfər Zahidli
E.Ə.
www.oxu.az
"
"“Xətai” stansiyasına gedəcək sərnişinlərin nəzərinəSabahdan, dekabrın 7-dən etibarən Bakı metrosunun “Cəfər Cabbarlı” stansiyasının 1-ci yolu təmir-bərpa işlərinin aparılması ilə əlaqədar qısamüddətli bağlanacaq.
Oxu.Az-ın xəbərinə görə, bu barədə “Bakı Metropliteni”nin Mətbuat xidməti və ictimaiyyətlə əlaqələr şöbəsinin rəisi Nəsimi Paşayev məlumat verib.
O bildirib ki, təmir-bərpa işlərinin təxminən 2 həftə davam etməsi planlaşdırılır: 
“Xətai” stansiyasına gedəcək sərnişinlər ”Cəfər Cabbarlı” stansiyasının ikinci yolundan istifadə edə bilərlər”.
“Bakı Metropoliteni” QSC yaranacaq narahatlığa görə sərnişinlərdən üzr istəyir!
Qeyd edək ki, 2-ci yol “28 May” stansiyasından “Cəfər Cabbarlı” stansiyasına keçərkən soldakı yoldur. Həmçinin “Cəfər Cabbarlı” stansiyasının eskalatorundan endikdən sonrakı sol istiqamət də 2-ci yola aparır.
E.Ə.
www.oxu.az
"
"Qışda avtomobili qızdırmaq olmaz – FƏSADLAR“Qışda avtomobilin mühərrikini mütləq qızdırın”. Bu avto mütəxəssislərin ən dəyərli məsləhətlərindən biridir.
Oxu.Az Publika.az-a istinadən xəbər verir ki, araşdırmalar müasir avtomobillərdə bu cür isitməyə ehtiyac olmadığını göstərir.
Əsas səbəblərdən biri budur ki, bir qram belə əlavə yanacağın küçəyə atılması ekoloji tarazlığı pozur. Bu, həm də qlobal istiləşmənin “dəyirmanına su tökmək” kimi bir şeydir.
Əslində ekoloqlar bu məsələdə haqlıdır. Çünki motorun qızdırılması üçün hər dəfə əlavə bir litr yanacaq sərf edilir. Hər səhər və axşam motorun 10-15 dəqiqə qızdırılmasının ekoloji və iqtisadi baxımdan nə qədər zərər verdiyini düşünün. Hər bir sürücü bilməlidir ki, əslində avtomobil hərəkət edəndə mühərrik daha sürətlə qızır, nəinki dayanıqlı vəziyyətdə. Üstəlik, dayanıqlı vəziyyətdə mühərrikin işləməsi həm qitisadi baxımdan itkilərə, həm də avtomobilin hissələrinin zərər görməsinə səbəb olur.
Müasir avtomobillərin əvvəldən qızdırılması motorun ömrünü qısaldır.
A.M.
www.oxu.az
"
"Avtomobillərin ehtiyat hissələri xeyli bahalaşıb – QİYMƏTLƏR“Dolların bahalaşmaqda davam etməsi Azərbaycanda avtomobillərin ehtiyat hissələrini son bir ayda xeyli bahalaşdırıb”.
Oxu.Az xəbər verir ki, bu barədə avtomobil ekspertləri və ehtiyat hissələri satıcıları bildirib. 
Ekspertlərin sözlərinə görə, kəskin məzənnə fərqi xaricdən dollarla gətirilən avtomobil ehtiyat hissələrinin qiymətlərinə xeyli təsir edib. Ehtiyat hissələri 40%-dən 2 dəfəyə qədər bahalaşıb.  
Dolların bahalaşması ehtiyat hissələrini də bahalaşdırıb
Avtomobillərin və ehtiyat hissələrinin satışı ilə məşğul olan Aley Şamilov bildirib ki, ehtiyat hissələrinin bahalaşmasının əsas səbəbi son bir neçə ayda dolların bahalaşmaqda davam etməsidir. 
Belə ki, may ayında dolların məzənnəsi 1,49 dollar idisə, daha sonra 1,63-1,64 manata yüksəldi. Hazırda isə 1,73 manat təşkil edir. Satıcının sözlərinə görə, sentyabrda dolların bahalaşması ilə yaranan ajiotaj qiymətlərin daha da artmasına təsir edib.
Amartizatorlar 75-80% bahalaşıb
Nəticədə mühərrik yağından tutmuş ən iri detallara qədər bütün avtomobil avadanlıqları bahalaşıb. Məsələn, amartizatorların qiymətləri 75-80% arasında artıb. Əvvəl 1998-2000-ci illərə aid “Mercedes C Class” modellərinə aid ön amartizatorlar 50 manat idisə, indi 90 manata kimi bahalaşıb. Avtomobilin arxa amartizatorlarının qiyməti isə 40 manatdan 70 manata yüksəlib.
30 manatlıq əyləc qəlibi indi 40 manatda satılır
Daha çox istifadə edilən detallar arasında əyləc qəlibləri 33-40% bahalaşıb. 25-30 manatlıq ön qəliblər 35-40 manata, arxa qəliblərin qiymətləri isə 20-25 manatdan 30-35 manata qədər artıb. 
“Tiyaqa rezin”ində 2 dəfə qiymət artımı
Satıcıların sözlərinə görə, ən böyük artım “tiyaqa rezin”lərindədir. Bu detallar 2 dəfəyə yaxın bahalaşıb. Bir ay əvvəl 7 manata satılan detal indi 12-14 manata təklif edilir.
Mühərrik yağlarında 40% bahalaşma
Qiymət fərqi daha çox istifadə edilən mühərrik yağlarında da hiss edilir. A.Şamilov deyir ki, əvvəl 30-32 manata satılan 5 litrlik mühərrik yağını indi almaq 45 manata başa gəlir. Bu isə 40% bahalaşma deməkdir.
3 manatlıq yağ filtri 6 manata satılır
Filtrlərin qiyməti isə 70-80%-dən 2 dəfəyə qədər artıb. Yağ filtirləri 3 manatdan 6 manata, hava filtirləri isə 10 manatdan 17-18 manata kimi bahalaşıb.
A.Şamilov bildirib ki, sadalanan qiymət artımı daha çox istifadə edilən avtomobillər üzrə göstərilib. Yeni və nisbətən bahalı avtomobillərdə qiymət artımı daha çoxdur.
Mənbə: Fins.az
U.A.
www.oxu.az
"
"İcbari sığortadan yenilik: Dəymiş ziyanı kim ödəyəcək? – VİDEOSürücülərin əksəriyyəti qəza baş verən zaman sığorta şirkətlərinin süründürməçiliyindən şikayətlənirlər. Artıq bu halların qarşısını almaq üçün yeni mexanizm hazırlanıb.
Oxu.Az Xəzər TV-yə istinadən xəbər verir ki, “İcbari sığortalar haqqında” qanuna edilən dəyişikliklə belə problemlərin qarşısını almaq mümkün olacaq.
Qəza zamanı zərərçəkən ödənişi qarşı tərəfdən yox, öz icbari sığortasından tələb edə biləcək. Qanun qüvvəyə minsə də, qarşılıqlı qaydalar tam müəyyən edilmədiyindən bir çox siğorta şirkəti bu xidməti göstərməkdən boyun qaçırır.
Hazırda yeniliyin sığorta şirkətləri arasında tətbiqi üçün qaydalar hazırlanır.
Bu qayda 2 avtomobil qəzası zamanı tətbiq edilə bilər. Toqquşan avtomobillərin sayı 2-dən çox olduqda bu qayda tətbiq olunmayacaq.

A.M.
www.oxu.az
"
"Polis mayorunun öldüyü qəzanın görüntüləri – VİDEOXəbər verdiyimiz kimi, Xaçmaz rayonunda ölümlə nəticələnən ağır yol qəzası baş verib.
Oxu.Az ARB TV-yə istinadən xəbər verir ki, hadisə Gəndob-Yalama yolunun 29-cu km-də qeydə alınıb. Xudat istiqamətində hərəkət edən 40-BE-882 dövlət nömrə nişanlı “VAZ 2106” markalı avtomobil əks istiqamətdə gələn 99-KF-374 dövlət nömrə nişanlı “VAZ 21015” markalı avtomobillə toqquşub.
Hadisə nəticəsində dünyasını dəyişənlərdən biri Xaçmaz rayonu, Müşkür kənd sakini 52 yaşlı Dəmir Yol Nəqliyyatında Baş Polis İdarəsinin Xaçmaz xətt polis şöbəsinin əməkdaşı, mayor Məmmədov Cəfər Abbas oğlu, digəri isə Ağdam rayon sakini, 45 yaşlı Yarəliyev Allahverən Zülfüqar oğlu olub.
Qəza zamanı “VAZ 21015” də olan sərnişinlər Masallı rayon Ərkivan kənd sakinəri 28 yaşlı Cavid və 34 yaşlı Samir Cəfərov qardaşları müxtəlif bədən xəsarətləri ilə Xaçmaz Rayon Mərkəzi Xəstəxanasının travmatologiya şöbəsinə yerləşdiriliblər.
Faktla bağlı Baş Dövlət Yol Polis İdarəsinin İstintaq və Təhqiqat bölməsində araşdırmalar aparılır.

S.B.
www.oxu.az
"
"Bakıda avtobus 1-ci sinif şagirdini vuraraq öldürübBakıda piyadanın ölümü ilə nəticələnən yol-nəqliyyat hadisəsi baş verib.
Oxu.Az xəbər verir ki, APA-nın məlumatına görə, hadisə bu gün günorta saatlarında Maştağa qəsəbəsində qeydə alınıb. 168 saylı xətt üzrə hərəkət edən marşrut avtobusu 2010-cu il təvəllüdlü Nəzir Bəhruz oğlu Xuduyevi vuraraq öldürüb.
Məlumata görə, N.Xuduyev orta məktəbin birinci sinfində oxuyur. Hadisə anası onu məktəbdən evə aparan zaman baş verib. Uşaq qəfildən anasının əlindən çıxaraq yola qaçıb, nəticədə avtobus onu vurub.
Faktla bağlı Sabunçu Rayon Polis İdarəsi tərəfindən cinayət işi başlanıb, araşdırma aparılır. 
E.Ə.
www.oxu.az
"
"Şabranda yüklə dolu “KamAZ” dərəyə aşıb – FOTOFaktla bağlı araşdırmalara başlanılıb.Şabran rayonunda mişar daşı ilə dolu olan “KamAZ” markalı yük maşını dərəyə aşıb.
Oxu.Az Report-a istinadən xəbər verir ki, hadisə Bakı-Quba magistralının Şabran rayonu ərazisindən keçən hissəsində baş verib.
Belə ki, Xaçmaz rayon sakini 1978-ci il təvəllüdlü Samir Əsədulla oğlu Abbasov idarə etdiyi 27-BU-951 dövlət qeydiyyat nömrə nişanlı, “KamAZ” markalı yük maşını ilə hərəkətdə olan zaman idarəetməni itirib və dərəyə aşıb.
Qəza nəticəsində sürücü deformasiyaya uğrayan yük maşınında sıxılaraq qalıb. Ətrafdakıların köməyi ilə sürücü maşından çıxarılıb və təcili tibbi yardım maşını ilə Şabran Rayon Mərkəzi Xəstəxanasına (RMX) çatdırılıb. Xəstəxanadan bildirilib ki, yaralı Travmatologiya şöbəsinə yerləşdirilib və onun vəziyyəti orta-ağır qiymətləndirilir.
Faktla bağlı Baş Dövlət Yol Polisi İdarəsi (BDYPİ) tərəfindən araşdırmalara başlanılıb.



































A.M.
www.oxu.az
"
"Bakı-Quba yolunda avtomobil saatda 320 km sürətlə sürüldü – VİDEOAvtomobili sürətlə sürüb videosunu paylaşanların sayı artıb.Saatda 320 km sürətlə avtomobil sürür, həm də gecə vaxtı... İlk baxışdan hansısa “Formula 1” yarışını xatırlatsa da, görüntülər Bakı-Quba yolunda çəkilib.
Oxu.Az Xəzər TV-yə istinadən xəbər verir ki, avtomobili sürətlə idarə edərək həyatını təhlükəyə atmağı azmış kimi, bir əli ilə də bunu telefonla çəkir.
Son zamanlar internetdə belə görüntülərin sayı həddindən çox artaraq təhlükəli bir trendə çevrilib. Belə videolar adətən şəhəriçi yolların boş olduğu gecə vaxtları və avtomagistrallarda çəkilir.
Yol hərəkəti üzrə ekspert Ərşad Hüseynov bu cür avtomobil idarə edənlərin sonunun heç yaxşı olmadığını deyir.
Maraqlısı burasındadır ki, “trend”ə uyub, “Yol hərəkəti haqqında” qanunun eyni vaxtda bir neçə bəndini kobud şəkildə pozan bu şəxslərin əksəriyyəti isə yeniyetmə və gənclərdir.
Məsələ ilə bağlı açıqlama verən Bakı Şəhər Dövlət Yol Polisi İdarəsinin İctimaiyyətlə əlaqələr şöbəsinin rəisi Vaqif Əsədov bu cür halların artdığını etiraf edir. Onun sözlərinə görə, həmin şəxslər inzibati məsuliyyət daşıyır və belə hallar araşdırılaraq müəyyən edildikdə müvafiq tədbirlər görülür.
Polisin və kameraların nəzarətindən kənar yerdə bu cür adrenalin həvəskarlarının axırı isə heç də yaxşı olmur. Elə sonu dəhşətli bitən bu videodakı gənclər kimi.

A.M.
www.oxu.az
"
"Bakıda avtomobillər yenidən bahalaşır – QİYMƏTLƏRDolların bahalaşmaqda davam etməsi avtomobil bazarında son bir ayda yenidən durğunluq yaradıb. 
Oxu.Az xəbər verir ki, avtomobil satıcıları bildirirlər ki, bir ay əvvəl az da olsa bazarda avtomobil satışı var idi. Məzənnə artımı ilə valyuta bazarında yaranan gərginlik yenidən avtomobil bazarına təsir göstərib. 
Nəticədə bazarda satışların tamamilə dayanmasına baxmayaraq, qiymətlər də artır. İkinci əl avtomobillərin qiyməti oktyabrın sonundan etibarən 15-20% bahalaşıb. 
Bazara çıxarılan avtomobillər 2 dəfə azalıb
Badamdar avtomobil bazarından satıcı Aley Şamilov bildirib ki, hazırda avtomobil satışında tamamilə səssizlikdir: “Avtomobil satışı şənbə və bazar günləri təşkil edilirdi. İndi yalnız bazar günləri satış olur”. 
O bildirib ki, satışların dayanması bazara çıxarılan avtomobillərin də sayının 2 dəfəyə yaxın azalmasına səbəb olub. Əvvəl bir gündə bazara 1500-2000 avtomobil çıxarılırdı. İndi bazarda 700-800 avtomobil olanda, bu, böyük rəqəm hesab edilir.
Nağd pulu olanlar gözləyir, kreditlə almaq isə mümkün deyil
Satıcının sözlərinə görə, durğunluğun əsas səbəbi dolların məzənnəsinin sabit olmaması və avtokreditlərin dayanmasıdır. Belə vəziyyətdə nağd pulu olan müştərilər gözləmə vəziyyətində qalırlar. Nağd pulu olmayan, kreditlə avtomobil almaq istəyən alıcı kütləsi üçünsə əlverişli şərait yoxdur. 
“Mercedes”, “Kia”, “Chevrolet” və “Hyundai”larda 1500-2500 manat bahalaşma olduğunu deyən
A.Şamilov bildirib ki, satışların dayanmasına rəğmən dolların bahalaşmaqda davam etməsi qiymətlərə də təsir göstərib. Ən çox satılan köhnə avtomobillərin 300-6000 manat arasında bahalaşıb. 
1998-2000-ci illərə aid “Mercedes C Class” modelləri 6-7 min manatdan 8 min - 8500 manata kimi bahalaşıb. 2000-2002-ci il model “Mercedes E Class”lar isə 8-9 min manatdan 11 min-11500 manata kimi bahalaşıb. 
Satıcı bildirib ki, “Hyundai” və “Kia” markalarına aid ikinci əl avtomobillər 2 min manat həcmində bahalaşıb.  
Əvvəl 7-8 min manata satılan 2.4 l mühərrikli  “Hyundai Sonata” indi 9-10 min manata təklif edilir. 2010-2013-cü il “KİA Rio” model avtomobilləri isə 8-9 min manatdan 10-11 min manata kimi bahalaşıb. “Chevrolet Aveo”  avtomobillərində 1500-2500 manat qiymət artımı var. 11-12 min manatdan 13500 manata kimi bahalaşıb. 
“Toyota Prado”larda 6 min manatlıq qiymət artımı
Qiymət artımı digər ikinci əl modellərdə də müşahidə edilir. Məsələn, 2008-ci il model “Toyota Prado”lar 18-20 min manatdan 24-25 min manata kimi qalxıb. 
“Lada” və “Opel”lər də 700-1000 manat bahalaşıb
Köhnə “Lada” və “Opel”lər də bahalaşmaqda davam edir. Rusiya istehsalı olan avtomobillər 700-1000 manata kimi bahalaşıb. Satıcı deyir ki, əvvəl 4200-4300 manata olan  “Lada 21012” avtomobilləri indi 5000-5200 manata təklif edilir.  
2001-2002-ci il model “Opel Astra”lar 5000 manatdan 5800-6000 manata kimi, “Vectra” avtomobilləri isə 3000-4500 manatdan 4500-5500 manata kimi bahalaşıb. 
Satıcı bildirir ki, qiymət artımına baxmayaraq, real alıcıya avtomobil köhnə qiyməti ilə satılır. 
Mənbə: Fins.az
U.A.
www.oxu.az
"
"Azərbaycanda taksi fəaliyyəti ilə bağlı yeni qadağa tətbiq ediləcəkAzərbaycanda taksi fəaliyyəti ilə bağlı yeni qadağa tətbiq ediləcək.
Oxu.Az “Report”-a istinadən xəbər verir ki, bununla bağlı Milli Məclisin Hüquq siyasəti və dövlət quruculuğu komitəsinin bu gün keçirilən iclasında İnzibati Xətalar Məcəlləsinə dəyişiklik edilməsi təklif edilib.
Məcəlləyə əlavəyə əsasən, taksilərin xüsusi olaraq müəyyən edilmiş və 5.14 nişanı ilə işarələnmiş duracaq yerlərindən kənar yerlərdə sifariş qəbul etmək məqsədi ilə durması qadağan edilir. Bu qaydanı pozanlar 40 manatdan 50 manata qədər cərimə ödəməli olacaqlar.
Layihə Milli Məclisin plenar iclasına tövsiyə olunub.
E.Ə.
www.oxu.az
"
"Şirvanda 18 yaşlı oğlan faciəvi şəkildə öldüŞirvanda 18 yaşlı gənc bədbəxt hadisə nəticəsində ölüb.
Oxu.Az xəbər verir ki, APA-nın Mil-Muğan bürosunun məlumatına görə, Şirvan sakini, 1998-ci il təvəllüdlü Kazımov Fuad Tələt oğlu avtoyuma məntəqəsində avtomobillə divar arasında sıxılaraq xəsarət alıb.
Ağır vəziyyətdə Şirvan Şəhər Xəstəxanasında əməliyyat olunan gənc bu gün səhər saatlarında reanimasiya şöbəsində ölüb.
Faktla bağlı araşdırma aparılır.
E.Ə.
www.oxu.az
"
"“OO” seriyalı avtomobillərin dövlət rüsumu neçəyədir? – VİDEOAzərbaycanda “OO” seriyalı super avtomobillərin videoçarxı marağa səbəb olub.Avtomobil həvəskarlarının marağına səbəb olan “OO” seriyasını hər kəs ala bilmir.
Oxu.Az Avtosfer.az-a istinadən xəbər verir ki, sosial şəbəkələrdə yayılan videodan da məlum olur ki, bu seriyalı nömrəsi olan avtomobillərin sayı get-gedə artır.
Amma onların arasında elə də ucuz avtomobillər yoxdur. Bu nəqliyyat vasitələrinin ən ucuzunun dəyəri 100 min manatdır.
“Bentley”, “Rolls Royce”, “Ferrari”, “Galendevagen”, “Mercedes” (müxtəlif super modellər), “BMW”, “Range Rover”, “Audi”, “Lamborghini” və “Lexus” kimi markaların üzərində olan “OO” seriyalı nömrələrin əksəriyyətinin dövlət rüsumu 22 manat olsa da, buna inanlar elə də çox deyil…
Oxu.Az “OO” seriyalı maşınların əks olunduğu həmin videoçarxı təqdim edir.

A.M.
www.oxu.az
"
"Xaçmazda baş verən qəzada ölən və yaralının kimliyi məlum olub - YENİLƏNİBXaçmazda baş verən yol nəqliyyat qəzasında ölən və xəsarət alanların kimlikləri məlum olub.
 
Oxu.Az APA-ya istinadan xəbər verir ki, hadisə nəticəsində Xaçmaz rayonu, Müşkür kənd sakini 1964-cü il təvəllüdlü Məmmədov Cəfər Abbas oğlu və Ağdam rayon sakini, 1971-ci il təvəllüdlü Yarəliyev Allahverən Zülfüqar oğlu ölüb.
 
Qəza zamanı həmçinin Masallı rayonu, Ərkivan kəndinin sakinləri 1988-ci il təvəllüdlü Cəfərov Cavid Cəfər oğlu və onun qardaşı, 1982-ci il təvəllüdlü Cəfərov Samir Cəfər oğlu xəsarət alıblar.
 
Faktla bağlı araşdırma aparılır.
21:38
Xaçmazda ağır yol qəzası baş verib.
Oxu.Az APA-ya istinadan xəbər verir ki, yol nəqliyyat hadisəsi Qəndob-Yalama yolunun 29-cu km-də baş verib.
İlkin məlumata əsasən, “VAZ 2106” və “VAZ 21015” minik avtomobillərinin toqquşması nəticəsində 2 nəfər ölüb, daha 2-si xəsarət alıb. Ölənlərdən birinin polis mayoru olduğu bildirilir.
Faktla bağlı araşdırma aparılır. Ölən və yaralananların şəxsiyyəti müəyyənləşdirilir.
www.oxu.az
 
"
"Bakıda toy karvanında hoqqabazlıq – VİDEOBakıda daha bir toy karvanında sürücülərdən biri hoqqabazlıq edərək diqqət çəkməyə çalışıb.
Oxu.Az Avtosfer.az-a istinadən xəbər verir ki, Bakıxanov qəsəbəsində baş verən bu hadisədə “BMW” markalı avtomobilin sürücüsü şou göstərir.
Avtomobillə toy karvanının qarşısında təhlükəli manevrlər edən sürücü asfaltı “yazmağa” başlayıb. Təkərlər alovlanana qədər şou göstərən sürücünün idarə etdiyi avtomobilin üzərində dövlət nömrə nişanı yoxdur, şüşələrin hamısı tündləşdirilib, avtomobilin üzərinə isə sayrışan işıq qoyulub.
Həmin görüntüləri təqdim edirik:

A.M.
www.oxu.az
"
"Rosberq karyerasını bitirdi“Formula 1” üzrə son dünya çempionu Niko Rosberq karyerasını bitirib. O, bu qərarını Vyanada keçirilən FİA-nın mətbuat konfransında açıqlayıb.
Oxu.Az F-1.az-a istinadən bildirir ki, Niko buna əsas səbəb kimi ailəsinə daha çox vaxt ayırmaq istəməsini göstərib.
Niko Rosberq: “Mən 25 illik yarış karyeramın sonunda, nəhayət ki, ən böyük xəyalımı reallaşdırdım – “Formula 1” üzrə dünya çempionu oldum. Buna çox işləyərək, çox çətinliklər görərək nail oldum. Mən istədiyim zirvəyə çatdım. Mənə bu yolda dəstək olan hər kəsə çox təşəkkür edirəm. Mən demişdim ki, bu mövsüm çətin olacaq.
İki çətin mövsümdən sonra bu il hər trasda, hər döngədə daha diqqətli və sürətli oldum. Ailəm də mənə çox mənəvi dəstək verdi. Xüsusilə də həyat yoldaşım Viviana təşəkkür edirəm və ona minnətdarlığımı bildirmək üçün söz tapa bilmirəm. O da başa düşürdü ki, bu mövsüm çempion olmağım üçün ən real şanslı mövsüm idi. O, hər yarışdan əvvəl və sonra mənə əlavə motivasiya verirdi.
Suzukada qalib gələndə başa düşmüşdüm ki, titul artıq əlimdədir. O andan sonra üzərimdəki təzyiq artdı və çempion olacağım təqdirdə, karyeramı bitirmək barədə düşünməyə başladım. Əbu-Dabidə bilirdim ki, bu, mənim sonuncu yarışım ola bilər və yarışdan həzz almağa çalışdım. İşıqlar söndü və həyatımın ən həyəcanlı 55 dövrəsi başladı. Yarışdan sonrakı gün qərarımı verdim və bunu ilk olaraq Viviana, Corca və Totoya bildirdim.
Mənim qərarım komandanı çətin vəziyyətdə qoysa da, Toto bunu anlayışla qarşıladı. Qürur duyuram ki, “gümüş oxlar”la dünya çempionu oldum. Bundan sonra məni yarışsız bir həyat gözləyir…”.
Qeyd edək ki, “Formula 1”-də 206 yarış keçirən Niko 23 qələbə, 30 poul qazanıb və 57 dəfə podiuma yüksəlməklə yanaşı, 20 yarışda ən sürətli dövrəyə imza atıb. O, geridə qoyduğumuz mövsümdə karyerasının yeganə “Formula 1” titulunu qazanıb.
E.Ə.
www.oxu.az
"
"Nikola Motor ilk hidrogen yük avtomobilini təqdim etdi Amerikanın “Nikola Motor Company” şirkəti hidrogen yanacaqlı batareyalarla işləyən dünyada ilk elektirk yük avtomobilini təqdim edib. 
Oxu.Az TASS-a istinadən xəbər verir ki, bu barədə istehsalçının saytında məlumat yayılıb. 
Model “Nikola One” adını alıb. Bu, litium-ion akkumlyatorlarla işləyən tamamən elektrik yük avtomobilidir. Hərəkət zamanı hidrogen yanacaq elementlərindən qidalanırlar. 
“Nikola One” uzaq məsafələrə səfərlər üçün nəzrədə tutulub. Hərəkət ehtiyatı 1287-dən 1931 km qədər, gücü isə 1000 a.g., avtomobilin altı təkəri var, çəkisi 8,2 tondan 9,5 tona qədərdir. 
İstehsalçı bəyan edib ki, ilk yük avtomobilləri konveyerdən 2020-ci ildə buraxılacaq. Lizinq proqramına məhdudiyyətsiz hidrogen yanacağı və 72 ay ərzində müntəzəm xidmət daxildir. 
Bundan başqa “Nikola Motor” yanacaq doldurma stansiyası şəbəkəsinin inşaası planlaşdırılır. 
E.Ə.
www.oxu.az
"
"Bakıdan ikinci əl “Cip”lər sürətlə xaricə daşınır – YENİLİKAzərbaycanda dolların bahalaşması iri mühərrikli və çox yanacaq işlədən avtomobillərin bazarını da “vurmuşdu”. 
Oxu.Az xəbər verir ki, iqtisadi durğunluq nəticəsində gəlirləri azalan əhali artıq çox yanacaq işlədən iri mühərrikli SUV modellərə deyil, qənaətcil və yığcam ölçülü avtomobillərə üstünlük verməyə başladılar. 
Nəticədə ilin əvvəlindən etibarən çox yanacaq işlədən böyük “Cip”lərin bazara kütləvi axını başladı. Alıcı tapılmaması isə bu avtomobillərin 50-60 min manatdan, hətta 15-20 min manata kimi ucuzlaşmasına gətirib çıxarmışdı. Son bir ayda isə bu avtomobillərlə bağlı vəziyyət dəyişib. Yerli bazarda satış olmamasına baxmayaraq, qiymətlərdə nisbi canlanma müşahidə edilir.
Bu avtomobillər Bakıda manatla bahalaşır
Avtomobil eksperti German Quliyev bildirib ki, köhnə krossoverlərin xaricə daşınması yerli bazarda qiymətlərdə nisbi artım yaradıb. Avtomobillər dollarla ucuzlaşsa da, manatla satış qiymətləri artıb. Qiymətlərdə 3-4 min manat fərq yaranıb. Məsələn, əvvəl 18 min manata satılan “Prado” indi 22 min manata təklif edilir. Səbəb isə Azərbaycanda satılan böyük mühərrikli avtomobillərə xaricdə tələbat yaranmasıdır.
Köhnə “Prado”ları Mərkəzi Asiya ölkələri alır
Məzənnə fərqinə görə manatla satılan avtomobilin dollarla ucuzlaşması xarici ölkələrdə Azərbaycanda satılan ikinci əl “Cip”lərə marağı artırıb. Məsələn, bir il əvvəl avtomobilin qiyməti dollarla 20 min təşkil edirdisə, indi 11 min dollara düşüb. Nəticədə, sentyabr ayından başlayaraq ikinci əl böyük avtomobillər Azərbaycandan Mərkəzi Asiya ölkələrinə, xüsusilə də Qazaxıstan, Qırğızıstan və Türkmənistana daşınır.
Bir ayda 50 avtomobil qonşu ölkələrə satılıb
Avtomobil ekspertinin sözlərinə görə, bu ölkələrdən olan alıcılar daha çox istehsal tarixi 2007-ci ildən yuxarı 2,7 l və 4.4 l mühərrikli “Toyota Prado” modellərini alırlar. O bildirib ki, son bir ayda Azərbaycandan 50-60 ikinci əl avtomobil bu şəkildə qonşu ölkələrə aparılıb.
Köhnə Avropa “Cip”ləri yenidən geri qayıdır
Bakıda satılmayan Avropa istehsalı olan köhnə krossoverlər isə yenidən Avropaya daşınır. Ekspert bildirir ki, dollar və avronun bahalaşması Azərbaycanda böyük həcmi Avropa avtomobillərini də kəskin ucuzlaşdırıb:
“Avropalı alıcı avtomobil üçün Bakıya gəlməsə də, yerli avtomobil satıcıları köhnə avtomobilləri Avropaya daşıyırlar”. Azərbaycanda 20 min manatlıq köhnə avtomobilə Avropada 20-30 min avroya rahat şəkildə alıcı tapmaq mümkündür. Nəticədə yerli satıcılar da avtomobilləri xarici bazara çıxarırlar. 
G.Quliyevin sözlərinə görə, avtomobillər Avropa bazarında daha çox Almaniyaya aparılır. Avropada 3.6 - 6.3 litr mühərrikli böyük krossoverlər, yəni istehsal tarixi 2000-ci illərə aid “Hummer”, “Galendevagen”, “BMW X5”, “Rage Rover”, “Mercedes ML”lər daha çox alınır. Almaniya avtomobil alıcıları, hətta 1990-95-ci illərə aid 6.3 litr mühərrikli “Mercedes S Class” sedanlarını da sifariş edirlər.
Ölkəyə valyuta qazandırma imkanı
G.Quliyev hesab edir ki, yerli bazardakı köhnə avtomobillərin xaricə daşınması həm avtomobil bazarında canlanmaya səbəb ola bilər, həm ölkəyə əlavə valyuta cəlbində müsbət rol oynaya bilər. 
Amma avtomobillərin xaricə çıxarılması üçün qoyulan gömrük xərcləri azaldılmalıdır. Məsələn, Gürcüstandan avtomobilin ekspert xərci 80-100 lari (50-60 manat) təşkil edir. Azərbaycanda isə bu rəqəm 500-1000 manatdır. 
Eksport xərclərinin azaldılması ilə Azərbaycan regionda avtomobil satışları üzrə mərkəzə çevrilə bilər. Son nəticədə xarici müştəri avtomobil almaq üçün dollar ödəməli olacaq. Bu da əlavə valyuta axını imkanı deməkdir.
Mənbə: Fins.az
U.A.
www.oxu.az
"
"Bakıda iki avtomobil yolunda sürət həddi endirilibYağmurlu hava şəraitində hərəkətin təhlükəsizliyinin təmin edilməsi məqsədi ilə paytaxtda iki avtomobil yolunda sürət həddi aşağı salınıb.
Oxu.Az APA-ya istinadən xəbər verir ki, Böyükşor–Hava limanı istiqamətində avtomobil yolunda sürət həddi iki zolaqda 120 km/saatdan 100 km/saata, bir zolaqda 100 km/saatdan 80 km/saata və axırıncı zolaqda 80 km/saatdan 60 km/saata endirilib.
Eyni zamanda, Zığ dairəsi–Hava limanı istiqamətində avtomobil yolunda isə sürət həddi iki zolaqda 120 km/saatdan 100 km/saata və axırıncı zolaqda 100 km/saatdan 80 km/saata endirilib.
E.Ə.
www.oxu.az
"
"Nigar Arpadarai “Formula-1”-ə ayrılmış vəsaiti şərh etdi Bakı Şəhər Halqasının Marketinq şöbəsinin rəhbəri Nigar Arpadarai “Formula-1” yarışlarına ayrılmış vəsaiti şərh edib. 
Oxu.Az xəbər verir, Nigar Arpadarai bildirib ki, keçən il xərclər iki yerə bölünmüşdür.
 
Onun sözlərinə görə, birinci infrastruktur işləridir:
“Yolun çəkilişi, tribunaların alışı, təhlükəsizlik baryerlərinin alınıb quraşdırılmasıdır. Bu xərclər növbəti il azalacaq. 
İkinci xərclər əyləncə proqramı, konsertin təşkili ilə bağlı işlərdir. Bu işlərə ayrılmış vəsait azalmayacaq”. 
O qeyd edib ki, Bakı Şəhər Halqası daha çox əyləncə sevən insanları cəlb etmək istəyir.
Xatırladaq ki, Azərbaycan Qran Prisi 2017-ci ilin 23 - 25 iyununda keçiriləcək. 











Elvin Əhmədov
Foto : İsmayıl Nur
www.oxu.az
"
"Arif Rəhimov: Biz “Formula-1”-in Bakıya qayıtmasını səbirsizliklə gözləyirik “Biz “Formula-1”-in Bakıya qayıtmasını gələn ilin iyununda qeyd etməyi səbirsizliklə gözləyirik”. 
Oxu.Az xəbər verir ki, bu barədə “Baku City Circuit” Bakı Şəhər Halqasının icraçı direktoru Arif Rəhimov bildirib. 
Bununla yanaşı, o, tədbirin rəsmi adının “Azərbaycan Qran Prisi” adı ilə dəyişdirilməsinə vasitəçi olan səbəbləri şərh edib.  
“Yarışı “Avropa Qran Prisi” adlandırmaqla biz ölkəmizi Avropanın bir hissəsi, yarışları isə Avropa yarışları kimi təqdim etmək istəyirdik. Beləliklə də dünya ictimaiyyətinə Avropa mentalitetimizi və ölkəmizin xarici qonaqlar üçün açıq olduğunu nümayiş etdirmək istəyirdik”.
Qeyd edək ki, bu gündən etibarən “Formula-1”-in “Azərbaycan Qran Prisi”nə biletlər satışa çıxarılıb. 
Elvin Əhmədov
www.oxu.az
"
"Bakıda yolu keçmək istəyən Türkiyə vətəndaşını avtomobil vurubBakıda Türkiyə vətəndaşını avtomobil vurub.
Oxu.Az “Report”a istinadən xəbər verir ki, hadisə Nərimanov rayonunda baş verib. 
Orada yerləşən restoranlardan birindən çıxaraq yolu keçmək istəyən Türkiyə vətəndaşı Özkurt Mehmedi avtomobil vurub. Nəticədə M.Özkurt ağır bədən xəsarətləri alıb. O, təcili yardım maşını ilə xəstəxanaya çatdırılıb. Həkimlər M.Özkurtun vəziyyətini ağır kimi qiymətləndiriblər.
Hadisəni törədən sürücünün izahatı alınıb və avtomobili cərimə meydançasına aparılıb.
Faktla bağlı Nərimanov Rayon Polis İdarəsində araşdırmalar davam edir. 
U.A.
www.oxu.az
"
"Bakıda sürücüləri çaşdıran taxta yol nişanı – VİDEOPaytaxtın Nəsimi rayonu Salatın Əsgərova və Mərdanov qardaşları küçəsinin kəsişməsindəki yolda olan ağacın üzərinə nişana bənzər lövhə vurulub.Oxu.Az xəbər verir ki, bu lövhəni elə yaxınlıqda yaşayan sakinlərin özləri vurublar. Səbəb kimi ərazidə tez-tez baş verən yol-nəqliyyat hadisəsini göstərirlər.
Yolda avtomobillərin bir-birilərinə yol verməkdə çətinlik çəkdiklərinin şahidi olmaq mümkündür. Sürücülərin sözlərinə görə, əraziyə nişana bənzər lövhənin vurulması onları çaşdırır. Çünki uzaqdan sürücülər bu lövhəni görüb əyləcə basmaq məcburiyyətində qalırlar. Ancaq yaxınlaşdıqda sürəti artırırlar ki, bu da piyada zolağından keçən insanların həyatını təhlükəyə atır.
Məsələyə münasibət bildirən Bakı Şəhər Baş Dövlət Yol Polisi İdarəsinin bölmə rəisi Vaqif Əsədov deyib ki, problem tez bir zamanda həll olunacaq. Həmin lövhənin yerinə yeni nişan qoyulacaq. Lövhəni ağaca özbaşına vuran şəxs də cərimə olunacaq.
Xatırladaq ki, belə şəxsləri 30-50 manat arasında cərimə gözləyir.
Oxu.az Xezerxeber-in mövzu ilə bağlı videomaterialını təqdim edir:

E.Ə.
www.oxu.az
"
"Bakıda ölən tanınmış iş adamının oğlu ilə bağlı – YENİ FAKTLARXəbər verdiyimiz kimi, Bakıda tanınmış iş adamı, hazırda həbsdə olan Nəriman Əliyevin gənc oğlu qəfildən dünyasını dəyişib. 
Oxu.Az femida.az-a istinadən xəbər verir ki, hadisə Sabunçu rayonu Bakıxanov qəsəbəsində körpünün üzərində qeydə alınıb. 
20 yaşlı Əliyev Asim Nəriman oğlu qardaşı Şəhriyar Əliyev ilə birlikdə 10 SL 222 dövlət qeydiyyat nişanlı avtomobillə hərəkət edərkən qəfildən halı pisləşib. A.Əliyev hava almaq üçün qardaşından avtomobili saxlamasını xahiş edib.
O, körpünün üzərində dayanarkən qəfildən yıxılıb. A.Əliyev dərhal xəstəxanaya çatdırılsa da, onun həyatını xilas etmək mümkün olmayıb. 
İş adamı Nəriman Əliyevin qəfil dünyasını dəyişən oğlu Asim Əliyevlə bağlı bəzi faktlar məlum olub. Belə ki, infarkt keçirən 20 yaşlı Asim Əliyev peşəkar idmançı olub. O universal döyüş üzrə dünya çempionatında iştirak edib. Həkimlərin dediyinə görə, o, infarkt keçirib. A.Əliyev “Qarabağ Broyler MMC”-nin və “Şəhriyar” şadlıq sarayının sahibi Nəriman Əliyevin oğludur. 
Dekabrın 10-da A.Əliyevin toy məclisi olacaqmış. Onun nişanlısı yüksək vəzifəli polis əməkdaşının qızıdır.
N.Əliyev bir müddət əvvəl qanunsuz silah gəzdirmə və narkotiklə bağlı həbs edilib. İş adamı bir müddət əvvəl vəkili vasitəsilə ona məxsus şadlıq sarayının yandırılmasının videosunu yaymışdı. İddia edirdi ki, şadlıq sarayı Bakı Şəhər Baş Polis İdarəsinin polkovnikinin sifarişi ilə yandırılıb.  
































E.Ə.
www.oxu.az
"
"Bakıda “Təcili yardım” avtomobili qəzaya uğrayıb: Ölən varBakıda “Təcili yardım” avtomobili qəzaya uğrayıb, xəstə ölüb.
Oxu.Az “Report”-a istinadən xəbər verir ki, hadisə Suraxanı rayonu ərazisində, Hövsan yolunda baş verib.
Belə ki, Suraxanı rayonu 11 saylı Təcili Yardım Stansiyasının 24 nömrəli “Təcili yardım” avtomobili çağırış əsasında Hövsan qəsəbəsi Koorporativ ev 14 ünvanından kəskin mədə ağrısı ilə 61 yaşlı Əliyev Faiq Qədir oğlunu xəstəxanaya çatdırmaq istəyib. 
Hövsan yolunda “Azsamand” markalı avtomobil qəfildən “Təcili yardım” maşınına çırpılıb. Əraziyə digər “Təcili yardım” avtomobili cəlb edilib. Lakin qəza nəticəsində yaralanan F.Əliyevin həyatını xilas etmək mümkün olmayıb. Onun yanındakı tibb bacısı isə qəza zamanı xəsarət alıb.
Faktla bağlı Suraxanı Rayon Polis İdarəsində cinayət işi başlanıb.
E.Ə.
www.oxu.az
"
"Fidel Kastro “UAZ”-da son mənzilə yola salınıbKuba inqilabının lideri Fidel Kastro SSRİ istehsalı olan əfsanəvi “UAZ-469” markalı avtomobildə son mənzilə yola salınıb.Oxu.Az APA-ya istinadən xəbər verir ki, Kastronun külü dəfn olunması üçün avtomobillə Santyaqo-de-Kuba şəhərinə yola salınıb. Dəfn mərasimi dekabrın 3-də keçiriləcək.
Kubada çox populyar olan “UAZ” markalı avtomobil dörd gün ərzində 400 kilometrdən çox məsafəni qət edəcəyi dövrdə yüz minlərlə insan Fidel Kastro ilə vidalaşacaq. 

 
E.Ə.
www.oxu.az
"
"Bıçaqlanan şəxs xəstəxanaya gedərkən qəzaya düşdü – FOTOBakı sakini əvvəlcə bıçaqlanıb, xəstəxanaya getmək istəyərkən isə qəza törədib.
Oxu.Az Report-a istinadən xəbər verir ki, hadisə Xəzər rayonu, Binə qəsəbəsi Təzə Sahə adlanan ərazidə Natavan küçəsində qeydə alınıb.
Belə ki, 1983-cü il təvəllüdlü Mirzəliyev Fəxri Aydın oğlu qonşuluğunda tək yaşayan qadının evinə gələn qonaqlarla mübahisə edib.
O, qonaqları qadının evində əxlaqsızlıq yuvası təşkil etməkdə günahlandırıb. Bu zaman qonaqlardan biri F.Mirzəliyevə iki bıçaq zərbəsi vurub.
F.Mirzəliyev anası 59 yaşlı Mirzəliyeva Elmira Əliməmməd qızının köməkliyi ilə “Kia” markalı avtomobilinə əyləşib.
F.Mirzəliyev xəstəxanaya gedərkən Aeroport yolunda huşunu itirib. O, sükan arxasında idarəetməni itirərək avtomobili dəmir arakəsməyə çırpıb. Nəticədə E.Mirzəliyeva kəllə-beyin travması alıb. Yaralılar “Təcili yardım” maşını ilə 3 saylı Şəhər Klinik Xəstəxanasına çatdırılıb. Ana və oğlunun vəziyyəti ağırdır.
Faktla bağlı Xəzər Rayon Polis İdarəsinin (RPİ) 2-ci Polis Bölməsinin əməkdaşları araşdırmalara başlayıb. Xəzər RPİ-də cinayət işi başlanılıb.
Qeyd edək ki, F.Mirzəliyev Bakı Abadlıq MMC-də suvarma işləri üzrə mütəxəssis vəzifəsində çalışır.








E.Ə.
www.oxu.az
"
"Bakı metrosunda kişi özünü qatarın altına atdıBakı metrosunda daha bir insident olub.
Oxu.Az xəbər verir ki, APA-nın məlumatına görə, hadisə “Bakı Metropoliteni”nin “Nəriman Nərimanov” stansiyasında qeydə alınıb. 30-35 yaşlarında kişi özünü qatarın altına atıb.
Maşinistlər qatarı vaxtında dayandıra bildiyindən ona heç nə olmayıb.
Özünü qatarın altına atan şəxs xilas edilib.
“Bakı Metropoliteni” QSC-nin mətbuat katibi Nəsimi Paşayev bildirib ki, araşdırmalar zamanı özünü qatarın altına atan şəxsin 1989-cu il təvəllüdlü Sadıxov Murad Məhəmməd oğlu olması müəyyən edilib.
Qeyd edək ki, Bakı metrosunda dünən də analoji hadisə baş vermişdi.
E.Ə.
www.oxu.az
"
"Bakıda sürücü bıçaqlandı: Özünü xəstəxanaya çatdırarkən qəza törətdi – FOTOBakının Xəzər rayonununda bıçaqlanma hadisəsi baş verib.
Oxu.Az musavat.com-a istinadən xəbər verir ki, Binə qəsəbəsi ərazisində taksi sürücüsü işləyən Fəxri Mirzəliyev tanışı ilə mübahisəsi edib.
Mübahisə sonradan davaya çevrilib və tanışı Fəxrini bıçaqlayıb. Hadisə zamanı Fəxrinin anası Elmira Mirzəliyeva da yanında olub. Bıçaqlanan Fəxri Mirzəliyev avtomobilinə əyləşərək özünü xəstəxanaya çatdırmaq istəyib. Lakin yaralı yolda qəza törədib. Binə qəsəbəsindən Aeroport yoluna daxil olan zaman huşunu itirən Fəxri idarə etdiyi “Kia” markalı avtomobili dəmir arakəsmələrə çırpıb. Fəxri Mirzəliyev qəza zamanı əlavə xəsarətlər də alıb. Avtomobildə olan Elmira Mirzəliyeva da zədələnib. Daha sonra Elmira Mirzəliyeva kürəkəninə zəng edərək onu hadisə yerinə çağırıb. Kürəkən qayın və qayınanasını xəstəxanaya çatdırıb. Bıçaq və sınıq xəsarətləri olan Fəxri Mirzəliyev əməliyyat olunub. Elmira Mirzəliyeva isə ilkin tibbi yardımdan sonra ambulator müalicəyə buraxılıb. Hadisə barədə polisə məlumat verilib.
Faktla əlaqədar cinayət işi başlanıb, araşdırma aparılır.











A.M.
www.oxu.az
"
"Kürdəmirdə avtomobil traktorla toqquşub: Ölən varKürdəmirdə ölümlə nəticələnən yol-nəqliyyat hadisəsi baş verib.
Oxu.Az APA-ya istinadən xəbər verir ki, Ağsu-Kürdəmir-İmişli yolunun 27-ci kilometrliyində, Kürdəmir rayonunun Qaraqocalı kəndindən keçən hissəsində Ağsu rayon sakini, 1981-ci il təvəllüdlü Vüsal Nadir oğlu Əhmədovun idarə etdiyi “VAZ-2107” markalı minik avtomobili ilə eyni istiqamətdə hərəkətdə olan Kürdəmir rayon sakini, 1993-cü il təvəllüdlü Əşrəf Müslüm oğlu İsmayılovun idarə etdiyi qoşqulu traktor toqquşub.
Nəticədə minik avtomobilində olan sərnişin Məhəmməd Nadir oğlu Əhmədov ağır xəsarətlərlə Kürdəmir Mərkəzi Rayon Xəstəxanasına aparılıb. Həkimlərin səyinə baxmayaraq, M.Əhmədov xəstəxanada ölüb.
Faktla bağlı Kürdəmir Rayon Polis Şöbəsində araşdırma aparılır.
A.M.
www.oxu.az
"
"Bakıda qadın polis qəza törədib: İş yoldaşları yaralanıbBakının Qaradağ rayonunda qadın polis idarə etdiyi avtomobillə qəza törədib.
Oxu.Az Report-a istinadən xəbər verir ki, hadisə Səngaçal qəsəbəsində qeydə alınıb.
Belə ki, 1977-ci il təvəllüdlü Abdullayeva Mətanət Çapay qızı idarə etdiyi “Nissan” markalı avtomobili aşırıb. Nəticədə sürücü də daxil olmaqla 3 nəfər xəsarət alıb.
Xəsarət alanlar 1 saylı Şəhər Klinik Xəstəxanasına yerləşdiriliblər. Onlardan 2-si ilkin yardım göstərildikdən sonra evə buraxılıb. M.Abdullayevanın vəziyyəti isə ağırdır.
Qeyd edək ki, M.Abdullayeva Qaradağ Rayon Mühafizə İdarəsinin əməkdaşıdır. Xəsarət alan digər 2 nəfərin də M.Abdullayevanın iş yoldaşı olduğu bildirilib.
Faktla bağlı araşdırma aparılır.
A.M.
www.oxu.az
"
"Bakıda rəisin oğlu “Gelandewagen”lə qəza törədib? – YENİLƏNİB“Bir neçə gün öncə Bakıda ABŞ səfirliyinin avtomobilinin qəzaya uğraması və hadisənin Səbail Rayon Dövlət Yol Polisi Şöbəsinin (DYPŞ) rəisi, polis polkovnik-leytenantı Cəmşid Hənifəyevin oğlu tərəfindən törədilməsi barədə xəbər yalandir”.
Oxu.Az “Report”-a istinadən xəbər verir ki, bunu Bakı Şəhər Dövlət Yol Polisi İdarəsinin bölmə rəisi, polis polkovniki Vaqif Əsədov deyib.
O bildirib ki, Nəsimi rayonu Azadlıq prospektində üç ay əvvəl bir hadisə baş verib: 
“Amma o hadisənin indi yayılan məlumatla heç bir əlaqəsi yoxdur. İdarə tərəfindən araşdırma aparıldı və yazılanlar təsdiqini tapmadı. Amma çox maraqlıdır ki, bir neçə gün əvvəl mənə jurnalistlər zəng edib bu barədə sual vermişdilər. Mən də bildirdim ki, belə bir hadisə baş verməyib. Lakin üstündən bir həftə keçəndən sonra bunu yayıblar. Görəsən, burada məqsəd nədir? Qəribədir ki, belə bir hadisə baş vermədiyi halda, bəzi jurnalistlər heç bir dəqiqləşdirmə aparmadan xəbər yayıblar”.
DYP rəisi Cəmşid Hənifəyev özü də bildirib ki, yayılan xəbərin ona və ailəsinə heç bir adiyyəti yoxdur: “Birincisi, mənim oğum balacadır. Maşın sürmür. İkincisi isə bizim “Gelandewagen” markalı maşınımız yoxdur. Düşünurəm ki, yayılan bu informasiya yol polisinin fəaliyyətinə kölgə salmağa hesablanıb. Lakin bunun heç bir əsası yoxdur”.
09:07
Bir neçə gün öncə Bakıda ABŞ səfirliyinin avtomobili qəzaya uğrayıb.
Oxu.Az Azadliq.info-ya istinadən xəbər verir ki, hadisə Nəsimi rayonu Azadlıq prospektində baş verib.
Hadisə şahidlərinin verdiyi məlumata görə, prospektlə hərəkət edən “Gelandewagen” markalı avtomobil ABŞ səfirliyinə məxsus GMC markalı avtomobilə çırpılıb. Qəza zamanı ABŞ səfirliyinin əməkdaşının yüngül xəsarət aldığı deyilir.
Missiya.az-ın xəbərinə görə isə qəzanı törədən “Gelandewagen” markalı avtomobil polis rəisinin oğluna məxsus olub. Nömrə nişanı 777 olan avtomobilin Səbail Rayon Dövlət Yol Polisi Şöbəsinin rəisi Cəmşid Hənifəyevin oğlu İdris Hənifəyevə məxsus olduğu bildirilir.
Qəzaya səbəb sürət həddin aşılması və ara məsafəsinin qorunmaması olub.
E.Ə.
www.oxu.az
"
"Bakının mərkəzində “avtoş”luq etdi: Hər kəsi heyrətləndirdi – VİDEOBakıda “Beşmərtəbə”dəki dairəvi yolda “avtoş”ların görüntüsü qeydə alınıb.
Oxu.Az baku.ws-ə istinadən xəbər verir ki, Lada “Priora” markalı avtomobil axşam saatlarında yolda driftlər edərək əsl şou göstərib.
Avtomobillərin hərəkətinə mane olan “avtoş”, hətta qəzalı vəziyyət yaradıb.
Həmin görüntüləri təqdim edirik:

A.M.
www.oxu.az
"
"“Formula 1”-in yeni çempionu: Niko Rosberq“Mercedes AMG” komandasının almaniyalı sürücüsü Niko Rosberq Əbu-Dabi Qran Prisini ikinci yerdə başa vuraraq karyerasında ilk titulunu qazanıb.
Oxu.Az F-1.az-a istinadən xəbər verir ki, Əbu-Dabiyə mövsümboyu titul uğrunda mübarizə apardığı Luis Hamiltondan 12 xal öndə gələn Niko Rosberq bu üstünlüyünü mövsümün son yarışında da qoruyub.
Bununla da Niko Rosberq Əbu-Dabi Qran Prisində ikinci olsa da, “Formula 1” üzrə 2016-ci ilin dünya çempionatını qələbə ilə başa vurub.
Yarışa pouldan başlayan Luis startda mövqeyini qoruyub. Yarışın sonuna qədər tempini artırmayan britaniyalı Nikonu ləngidərək rəqiblərin ona çatıb keçməsi üçün çalışsa da, buna nail olmayıb.
Niko Rosberq “Formula 1” tarixində titul qazanan 33 sürücüdən biri olub.
E.Ə.
www.oxu.az
"
"Məşhur futbolçu “Ferrari”si ilə qəza keçirdi – FOTO“Barcelona”nın braziliyalı futbolçusu Neymar avtomobil qəzasına düşüb.
Oxu.Az Qafqazinfo-ya istinadən xəbər verir ki, “Ferrari” markalı maşını ilə qəzaya uğrayan 24 yaşlı futbolçunun yaralanmadığı bildirilir.
Klub rəsmiləri hadisənin baş verdiyi əraziyə gedərək ona kömək ediblər.











A.M.
www.oxu.az
"
"Azərbaycanlı məmurun qohumu qəzada öldü - FOTO + VİDEO + YENİLƏNİBİsveçrədə 23 yaşlı azərbaycanlı gənc, Rusiya hökumətinin yüksək vəzifəli məmuru Sübhi Şıxlinskinin qohumu Azər Yaqubovla birlikdə qəzada həlak olan Diana Lebedeva vaxtilə Paris yaxınlığında qəzada həlak olan şahzadə Diananın adını özünə ləqəb seçibmiş.
Oxu.Az virtualaz.org-a istinadən xəbər verir ki, Mixail Xodorkovskinin ortağı olan və 10 ildən çox həbsdə yatan biznesmen Platon Lebedevin nəvəsi olan Diana Lebedevanın İnstaqram psevdonimi “Ladydd11” (Ledi Diana) olub. İndi sosial şəbəkə iştirakçıları kədərlə qeyd edir ki, 19 yaşlı bu gözəl qız şahzadə Diananın taleyini təkrarladı.
İsveçrə KİV-lərinin xəbərlərinə görə, qəza Luqano gölü sahilindən Cenevrəyə gedən dağ yolunda baş verib. Azər Yaqubovun idarə etdiyi elit krossrover (BMW X6) yolun kənarındakı dəmir baryeri sındıraraq gölə düşüb. Ehtimal olunur ki, qəzaya yüksək sürətlə yanaşı yolun buz bağlaması da səbəb olub və avtomobil idarəetmədən çıxıb.
“Baş sağlığı verirəm...ancaq akkauntu avtoqəzada həlak olan şahzadə Diananın adından götürmək!?!...dərk etmədən həmin finala doğru gedib”, - İnstaqram istifadəçilərindən biri Diana Lebedeva ilə bağlı yazır.
İstifadəçilər daha bir mistik detala diqqət çəkirlər: şahzadə Diananın 1997-ci ildə sevgilisi ilə birlikdə qəzada həlak olmasından düz 19 il keçmiş 19 yaşlı “Lady Diana” eyni ssenari ilə həlak oldu.
14:55
İsveçrədə tanınmış rusiyalı biznesmen Platon Lebedovun 19 yaşlı qızı azərbaycanlı ilə birgə ağır yol qəzasında həlak olub.
Oxu.Az znak.com-a istinadən xəbər verir ki, hadisə Kastanyol yaşayış məntəqəsi yaxınlığında baş verib. 
Diananın dostu olaraq təqdim edilən azərbaycanlı 23 yaşlı Azər Yaqubovun idarə etdiyi avtomobil körpüdən Luqano gölünə aşıb. Batan avtomobili tapmaq üçün xilasedicilərə kran lazım olub. 
Life.Ru-nun məlumatına görə, A.Yaqubov Rusiya hökumətinin hüquq departamentinin idarə rəisi Sübhi Şıxlınskinin yaxın qohumudur. Gənc adam son 9 ili isveçrədə yaşayır. Həlak olan Yaqubovun qohumları artıq İsveçrədədirlər. 
Baş verən qəzanın səbəbləri müəyyənləşdirilir. Qeyde dək ki, Lebedyevanın ölümü rsmi olaraq təsdiqlənməyib. 
























A.S.
www.oxu.az
"
"Ağsuda yük avtomobili aşıb – FOTOAğsu rayonu ərazisində yük avtomobili aşıb. 
Oxu.Az APA-ya istinadən xəbər verir ki, hadisə bu gün saat 12:00 radələrində Muğanlı-İsmayıllı avtomobil yolunun 6-cı kilometrliyində, Ağsu rayonu ərazisində qeydə alınıb. 
Madaqaskar vətəndaşı, 1965-ci il təvəllüdlü Ramanari Jaona Andryaninanın idarə etdiyi, Belarus Respublikasındakı özəl şirkətə məxsus Aİ7452-3 nömrə nişanlı, “MAN” markalı yük avtomobili qəflətən qarşısına çıxan maneə səbəbindən yolun kənarına aşıb.
Hadisə zamanı sürücü xəsarət almayıb, avtomobilin yük yerindəki qutularda olan tütün məhsulunun bir hissəsi yola dağılıb. Yükün Şəkidən Belarusa aparıldığı bildirilir.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  

















E.Ə.
www.oxu.az
"
"Bir gündə 5 nəfər yol qəzalarında ölübAzərbaycanda noyabrın 24-də baş verən yol qəzalarında 5 nəfər ölüb.
Daxili İşlər Nazirliyindən Oxu.Az-a verilən məlumata görə, ötən gün respublikanın avtomobil yollarında 4 yol-nəqliyyat hadisəsi baş verib. 
Nəticədə 5 nəfər ölüb, 5 nəfər yaralanıb.
E.Ə.
www.oxu.az
"
"Gələn il Formula-1 Almaniya Qran Prisi keçirilməyəcəkYarışın keçirilib-keçirilməyəcəyi bilinmirdi və FİA-nın sentyabrda dərc etdiyi təqvimin ilkin versiyasındakı tarixi dəqiq təsdiq olunmamışdı.
Oxu.Az F-1.az saytına istinadən xəbər verir ki, Əbu Dabidə Formula-1 yarışları üzrə 2017-ci ilin təqviminin yeni versiyası müzakirə olunub. 
Yeni təqvimin əvvəlki təqvimdən fərqi Almaniya Qran Prisinə yer verilməməsi olub – yarışın təşkilatçıları Berni Ekklstounla maliyyə məsələsində razılığa gələ bilməyiblər. Lakin belə görünür ki, Kanada və Braziliya yarışlarının taleyi hələ də sual altındadır.
Yeni təqvimdə Macarıstan Qran Prisi Almaniya Qran Prisi üçün təyin olunmuş günlərdə – 28-30 iyul tarixlərində keçiriləcəyi əks olunub. Digər bir fərq isə Sinqapur və Malayziya yarışları ilə bağlıdır – sentyabrda Sepanqdakı yarışın Sinqapurdakı yarışdan əvvəl keçiriləcəyi qeyd edilmişdisə də, bu dəfə onların yerləri dəyişdirilib. Cari mövsümdə olduğu kimi, Sinqapur yarışı əvvəl keçiriləcək.
Mövsümöncəsi testlərin tarixlərində isə dəyişiklik yoxdur. Əvvəl də bildirildiyi kimi, mövsümöncəsi ilk testlər 27 fevral – 2 mart aralığında, ikinci testlər isə 7-10 mart tarxilərində Barselonada keçiriləcək. Mövsümün gedişində daha dörd test günü olacaq, lakin harada keçiriləcəyi barədə hələ ki, bir razılıq əldə edilməyib.
Qeyd edək ki, Almaniya Qran Prisinin təqvimdən çıxması, Avropa Qran Prisi üçün yaxşı ola bilər. Beləki, Kanada Qran Prisindən sonra hər bir yarış bir həftə gec keçirilə bilər. Ona görə də Bakı Şəhər Halqasında növbəti yarışın daha rahat və Le Man yarışı ilə üst-üstə düşməməsi bu dəfə real görünür.
E.Ə.
www.oxu.az
"
"Bakıda “Lexus” yandı, tıxac yarandı – FOTOBakıda minik avtomobili yanıb.
Oxu.Az xəbər verir ki, Trend-in hadisə yerində olan əməkdaşının verdiyi məlumata görə, hadisə paytaxtın Ziya Bünyadov prospektində baş verib.
90 KU 667 dövlət nömrə nişanlı ""Lexus"" markalı avtomobil prospektdə hərəkətdə olarkən qəfil alışıb. Hadisə yerinə Fövqəladə Hallar Nazirliyinin 3 yanğınsöndürən briqadası gəlib. Avtomobil söndürülüb.
Hadisə Z.Bünyadov prospektində böyük tıxaca səbəb olub.











S.B.
www.oxu.az
"
"“Mercedes AMG GTR”in qiyməti açıqlandı – FOTO + VİDEO“Mercedes-AMG” şirkəti GT ailəsinə məxsus üç yeni modelin qiymətlərini açıqlayıb.
Oxu.Az Avtosfer.az-a istinadən xəbər verir ki, artıq GT modellərini sifariş etmək olar.
Üçlüyə daxil olan modellər arasında GT Roadster modeli ən maraqlısıdır.
GT Roadster daxili bazar üçün 129.180 avro qiymətə təklif ediləcək.
GT C Roadster modeli isə daha baha, yəni 160.650 avroya satılacaq.
GT R modeli kuzov tipli təklif ediləcək və qiyməti 165.410 avrodan başlayacaq.
Qeyd edək ki, bu model “Porsche 911” Turbo modelindən 9.300 avro, “Audi R8” modelindən 590 avro ucuzdur. Şirkət rəsmiləri qeyd ediblər ki, GT R Coupe modeli məhdud sayda, yəni cəmi 2.000 ədəd istehsal ediləcək.





















A.M.
www.oxu.az
"
"Bakıda maraqlı sosial eksperiment: Qızlar oğlanları aldatdılar – VİDEOBakıda çəkilən sosial çarx sosial şəbəkələrdə böyük marağa səbəb olub. 
Oxu.Az baku.ws-ə istinadən xəbər verir ki, Xəzər TV-də yayımlanan “Diqqətli ol” verilişində yayımlanan video insanların diqqətini çəkib.
Çarxda gənc oğlan bahalı avtomobilini yoldan keçən oğlanlara əmanət edir və işinin olduğunu deyir. Qısa vaxtdan sonra avtomobilin yanına bir qız yaxınlaşır. Əmanət avtomobil hesabına qızla münasibət qurmağa çalışan gənclər isə sonradan çətin vəziyyətlə üzləşirlər. 

E.Ə.
www.oxu.az
"
"Qobustanda qəza: Üç nəfər ölüb – YENİLƏNİBBu gün Bakının Qaradağ rayonunda - Bakı-Ələt magistralının 48-ci kilometrliyində baş vermiş dəhşətli yol qəzasında ölən şəxslərin kimliyini müəyyənləşdirilir. 
Oxu.Az xəbər verir ki, Lent.az-ın məlumatına görə, ilkin araşdırma zamanı “Shacman” markalı yük maşınına çırpılan “Opel”də vəfat edən şəxslərin Masallı rayonundan olduğu məlum olub. 
Bəlli olub ki, ölən şəxslərdən ikisi 24 yaşlı qadınla 7 aylıq körpəsidir.
Hazırda onların şəxsiyyətinin dəqiqləşdirilməsi istiqamətində iş aparılır.
Qəzada ağır yaralanan daha bir şəxs xəstəxanaya yerləşdirilib
10:11
Fövqəladə Hallar Nazirliyinin (FHN) Böhran Vəziyyətlərində İdarəetmə Mərkəzinə Bakı-Ələt magistral avtomobil yolunun 48-ci kilometrliyində, Qaradağ rayonu Qobustan qəsəbəsində “Opel” markalı minik avtomobilinin dayanmış vəziyyətdə olan “Shacman” markalı yük avtomobilinə çırpılması nəticəsində yol-nəqliyyat hadisəsinin baş verməsi barədə məlumat daxil olub.
Oxu.Az-ın FHN-in saytına istinadən verdiyi məlumata görə, Nazirliyin Xüsusi Riskli Xilasetmə Xidmətinin xilasediciləri hadisə yerinə cəlb olunaraq minik avtomobilində sıxılmış vəziyyətdə qalmış 3 nəfərin cəsədini çıxararaq, aidiyyəti üzrə təhvil veriblər.
Ölənlərdən biri kişi, biri qadın, biri isə uşaqdır.
E.Ə.
www.oxu.az
"
"Avtomobil alarkən diqqətli olun: Etibarnaməniz ləğv oluna bilər – VİDEOBakıda mülki etibarnamə ilə nəqliyyat vasitəsi alan şəxs avtomobilindən olub. Çünki 2011 -ci ildə ona verilən mülki etibarnamə bir müddət əvvəl ləğv edilib. Sürücü isə bundan yalnız yol polisi onu saxladıqdan sonra xəbər tutub.
Oxu.Az Xəzər TV-yə istinadən xəbər verir ki, məsələ ilə bağlı Baş Dövlət Yol Polisi İdarəsinin şöbə rəisi Kamran Əliyev bildirib ki, 10-MO-709 dövlət qeydiyyat nişanlı maşınının sahibi Mirağa Kərimov adlı şəxs hazırda avtomobili idarə edənlə yanaşı, Nazim Zeynalov adlı sürücüyə də mülkü etibarnamə verib.
Həmin şəxs isə avtomobili idarə etmək üçün İrşad Zeynalova etibarnamə verib. Beləlikə, sonuncu etibarnamə İrşad Zeynalova verildiyindən bütün elektron protokollarda ona göndərilib.
Maraqlısı budur ki, bizə müraciət edən şəxs avtomobili etibarnamə ilə idarə etsə də, əslində, həmin sənəddə qüvvədən düşüb. Üstəlik, həmin nəqliyyat vasitəsi saxlanıldığı yerdə cərimə meydançasına qoyulacaq və mülki etibarnamə ilə maşını idarə edən Elman Nəcəfov hətta cərimələri ödəsə belə avtomobil ona verilməyəcək.
Bu fakt bir daha göstərir ki, mülkü etibarnamə ilə avtomobil alan şəxslərdən idarə etdikləri nəqliyyat vasitələri hər an alına bilər.

A.M.
www.oxu.az
"
"“İnter”in futbolçularını aparan avtobus yandıBakı-Quba yolunda avtomobil yanıb.
Oxu.Az APA-ya istinadən xəbər verir ki, hadisə magistralın Siyəzən rayonu ərazisindən keçən hissəsində qeydə alınıb.
“İnter” futbol klubunun futbolçularının olduğu mikroavtobus qəfildən alışıb.
Məşqçi Zöhrab Mahmudov bildirib ki, avtobusda olan 20 futbolçudan xəsarət alan olmayıb.
Mikroavtobusa tüstü dolan kimi futbolçular maşından düşürülüb.
Hadisə yerinə yanğınsöndürənlər cəlb olunub, yanğın söndürülüb.
A.M.
www.oxu.az
"
"Planşet ölçüsündə şəxsi nəqliyyat vasitəsi – VİDEOBatareyası 3 saat doldurulduqdan sonra 12 kilometr yolu qət edə bilir.Yaponiyanın “Cocoa Motors” şirkəti çəkisi 2-3 kiloqram olan “şəxsi konveyer” hazırlayıb.
Oxu.Az avtosfer.az saytına istinadən xəbər verir ki, mühəndislər bu il satışa çıxarılacaq yeni qurğunu təkərli “WalkCar ipad” adlandırırlar.
Görünüşü skeytbordu xatırladan WalkCar kiçik ölçüdə olsa da 120 kiloqrama tab gətirir və saatda 10 kilometr sürətlə hərəkət edir. Alüminiumdan hazırlanan qurğu litium batareyaları ilə hərəkətə gəlir. Eyni zamanda, batareyası üç saat müddətində doldurulduqdan sonra 12 kilometr yolu qət edə bilir. Yeni innovasiyanı hazırlayan Kunaiko Sayto bildirib ki, alıcılar bundan yalnız nəqliyyat vasitəsi kimi yox, həm də ağır yükün daşınmasında istifadə edə biləcəklər.

A.M.
www.oxu.az
"
"Azərbaycanda qarlı havada tırtıllı təcili yardım fəaliyyət göstərəcəkBakı Şəhər Təcili və Təxirəsalınmaz Tibbi Yardım Stansiyası qışda qarlı hava şəraitində çağırışlara vaxtında yetişmək üçün xüsusi təcili və təxirəsalınmaz tibbi yardım avtomobillərindən istifadə edəcək.
Oxu.Az xəbər verir ki, bu barədə Bakı Şəhər Təcili və Təxirəsalınmaz Tibbi Yardım Stansiyasının baş həkimi Rauf Nağıyev movqe.az-a məlumat verib.
R.Nağıyev hazırkı hava şəraiti ilə bağlı təcili yardıma çağırışların artmadığını söyləyib: “Hələki yollarımızda vəziyyət normaldır. Ona görə də sürüşərkən xəsarət alma ilə bağlı müraciət daxil olmayıb. Amma biz hər zamankı kimi gücləndirilmiş iş rejimində çalışırıq.
Bakı Şəhər Təcili və Təxirəsalınmaz Tibbi Yardım Stansiyasının hətta qar örtüyü 40 sm-ı keçdikdə belə çağırışlara vaxtında yetişməsi üçün xüsusi avtomobilləri var. Onlardan 3-ü ehtiyat saxlanılır. Xüsusi nəqliyyat vasitələri tırtıllı olduğundan, xüsusi başmaqlarla təhciz olunduğundan 40 sm-dən artıq qalınlıqa qarda hərəkət etmək imkanına malikdir. Bundan əlavə stansiyalara hər iki oxu çəkən avtomobillər paylanılıb ki, qarlı, buzlu yollarda rahatlıqla ucqar nöqtələrdə çağırışa vaxtında yetişmək imkanına malikdir. Gündəlik çağırışlara yollanan təcili tibbi yardım avtomobillərimiz də müasir avtomobillərdir. Bakı Şəhər Təcili və Təxirəsalınmaz Tibbi Yardım Stansiyası qışa tam hazır vəziyyətdədir”.
A.M.
www.oxu.az
"
"Azərbaycanda kombayn istehsalı başladı – FOTO“Gəncə Avtomobil Zavod”unda “Belarus” traktorlarının bazasında mini pambıqyığan kombaynların istehsalı üçün sınaq işlərinə başlanılıb.
Oxu.Az-ın “Marja”ya istinadən verdiyi xəbərə görə, zavodun direktoru Kamran Nəzərov bildirib ki, bu kombaynlar fermer üçün olduqca əlverişli olacaq:
“Pambıq yığımı cəmi 2 ay davam edir və ilin qalan 10 ayı ərzində kombaynlar istifadəsiz qalır. Nəzərə alsaq ki, Avropa ölkələrindən alınan pambıqyığan kombaynların qiyməti təxminən 400 min manatdan bahadır, görün nə qədər vəsait lazım olur.
Odur ki, belə qərara gəldik ki, “Belarus” traktorlarının bazasında mini kombaynların yığımına başlayaq. Bunun üçün Belarusun “QomSelmaş” zavodundan gətirdiyimiz kombaynın pambıqyığan aqreqatını “Belarus” traktorunun arxa hissəsinə uyğunlaşdırdıq. İlk sınaq uğurlu oldu və fermerlər kombayınların keyfiyyətindən razılıqlarını ifadə etdilər.
Pambıq yığımı başa çatdıqdan sonra pambıqyığan aqreqat sökülərək növbəti yığıma saxlanılacaq və traktor digər kənd təsərrüfatı işlərinə cəlb ediləcək”.











U.A.
www.oxu.az
"
"Şaxtalı hava avtomobillərin yolda qalmasına səbəb olub – VİDEOŞamaxının dağlıq ərazilərdə yerləşən yaşayış məntəqələrinə 10-15 sm-dən çox qar düşüb.
Oxu.Az ARB TV-yə istinadən xəbər verir ki, Pirbəhli, Qızmeydan, Dəmirçilər, Zarat, Ərçiman kəndləri istiqamətində gediş-gəliş çətinləşib.
Xəbərdə bildirilir ki, sürücülər yolda qalıb. Günorta saatlarına doğru yollara səpilən qum-duz qarışığı rahat hərəkəti bərpa edib.
Bakı-Şamaxı-Yevlax yolunun isə 25-65- ci kilometrliyindəki gərgin vəziyyət hələ də qalmaqdadır. Gün ərzində Şamaxı yol idarəsinin texnikası və canlı qüvvəsi Bakı-Şamaxı-Yevlax yolunun Şamaxıdan keçən hissəsinin təmizliyini həyata keçirib. Yola qum duz qarışığı səpilib. Əgər axşam saatlarında yolda təkrar buzlaşma yaşanarsa, sözü gedən yolda təhlükə arta bilər.
Muğanlı-İsmayıllı avtomobil yolunda da hərəkət çətinləşib. Yolda təmizlik işi aparılsa da təkrar buzlaşma hərəkətə mane olub. Baş dövlət yol Polisi idarəsi buzlaşma səbəbindən bu yoldan istifadə edən sürücülərə ehtiyatlı olmaları barədə çağırış edib.

A.M.
www.oxu.az
"
"Binəqədidə 240 alman avtomobili niyə çürüyür?Alman turistlərin azərbaycanlı məcburi köçkünlərə hədiyyə etdiyi avtomobillər bu qış da yağışın, qarın altında sahibini gözləyəcək.
Oxu.Az Virtual Azərbaycan saytına istinadən xəbər verir ki, artıq 4 ildir bu maşınlar Binəqədi rayonu ərazisində dayanacaqda saxlanılır. Maşınlar çürüsə də, ehtiyat hissələrindən istifadəyə belə icazə verilmir.
Qeyd edək ki, “Eurovision-2012” mahnı yarışmasını izləməyə gələn bir qrup Almaniya vətəndaşı gəldikləri şəxsi avtomobillərini Bakıda qoyaraq ölkələrinə təyyarə ilə dönüblər.

Mühafizəçi dayanacaqda 240 avtomobilin olduğunu bildirsə də, kənardan maşınların sayı çox az görünürdü.
“Bu dayanacaqdakı maşınlara Qaçqın və Məcburi Köçkünlərlə İş üzrə Dövlət Komitəsi, bir də Şuşa Rayon İcra Hakimiyyətinin başçısı, Dağlıq Qarabağ Bölgəsinin Azərbaycanlı İcması İctimai Birliyinin sədri Bayram Səfərov nəzarət edir. Dayanacağa giriş qadağandır, yalnız onlar icazə verdikləri halda maşınlar ərazidən çıxarıla bilər”,–nəzarətçi deyib.
Təxminən 1980-ci ildə istehsal olunmuş avtomobillər qaçqınlara verilmir, çünki maşınlar gömrükdə qeydiyyatdan keçirilməyib. Maşınların birinin qeydiyyatı üçün tələb olunan rüsum maşının qiymətindən bahadır. Buna görə də illərdir avtomobillərlə bağlı qeyri-müəyyənlik davam edir.

Avtodayanacağın nəzarətçisi maşınlara “Qaçqınkom”un nəzarət etdiyini təsdiqləsə də, komitədən maşınların gələcək taleyi ilə bağlı açıqlama vermək istəmirlər. “Bu maşınlar haqda mətbuatda oxumuşuq, amma yəqin ki, qaçqınlara verilməyəcək”-komitədən yalnız bunu söyləməklə kifayətləniblər.
Bəs maşınların açarları kimdədir?
Komitə bu suala dəqiq cavab vermir.
Qeyd edək ki, bir müddət əvvəl avtomobillərin dayanacaqdan çıxarılaraq Bayram Səfərovun Novxanıdakı boş torpaq sahəsinə aparıldığı haqda məlumatlar yayılmışdı. Elə açarların da onda olduğu söylənilirdi. Amma icra başçısı maşınların onlarda olmadığını deməklə kifayətlənmişdi.

Fotolarda da maşınların sayının az olduğu görünür.
Xatırladaq ki, “Eurovision – 2012” yarışması ərəfəsində Bakıya gələn və maşınlarını qaçqınlara bağışlayan almanlar xeyriyyə aksiyasının iştirakçısıdırlar. Belə ki, “Allgeau-Orient” adlı avtoralliyə 20 ölkədən 111 komanda (355 avtomobil və 666 iştirakçı) qoşulub ki, onlar Almaniyanın cənubundakı Oberstaufen şəhərindən Azərbaycan paytaxtı Bakıya doğru (9000 km məsafə) dünyanın ən böyük avtomobil yürüşünü ediblər.
Yol hərəkəti üzrə ekspert, hüquqşünas Ərşad Hüseynov hesab edir ki, bu avtomobilləri o halda sənədləşdirmək çətinlik törədə bilər ki, bu avtomobillərin ya xaricdən gətirilərkən ilkin sənədləri olmasın, ya idxal zamanı “Avro 4” standartına cavab verməsin, ya da gömrük ödənişi həyata keçirilməsin.

Avtomobillərin heç olmasa ehtiyat hissələrindən istifadə edilməsinə gəldikdə isə, ekspert bunun yalnız maşın sahibinin razılığı əsasında ola biləcəyini deyir. “Qanun “Avro 4” standartına cavab verməyən avtomobillərin ölkəyə gətirilməsini qadağan edir. Bu baxımdan qanuna hörmət olunmalıdır. Hər kəs bunu anlayışla qarşılamalıdır və burada istisna ola bilməz. Ümumiyyətlə, bu avtomobillər köhnədirsə, yararsız avtomobil kimə lazımdır? Məsələnin digər tərəfi isə onunla bağlıdır ki, əgər bu avtomobillər istifadəyə yararsız idisə, aidiyyəti dövlət rəsmiləri onları qəbul etməməli, geri qaytarmalı idilər. Gömrük Bəyannaməsinə görə, Azərbaycana daxil olan istifadəyə yararsız bütün avtomobillər geri qaytarılmalıdır”, - deyə ekspert bildirib.

Bir müddət əvvəl avtomobillərin kəndlərdə əkin-biçinlə məşğul olan köçkünlərə verilməsi təklif olunurdu. Lakin təkliflər havada qaldı. Görünür, maşınlar tam çürüyənə qədər yağışın, qarın altında saxlanılacaq və son yeri zibillik olacaq.

A.M.
www.oxu.az
"
"Yol Polisi sürücülərə müraciət edibHava şəraitinin kəskin dəyişməsi ilə əlaqədar Dövlət Yol Polisi (DYP) sürücülərə və avtomobil sahiblərinə təkrar müraciət edib.
Oxu.Az xəbər verir ki, DYP-nin mətbuat xidmətindən Trend-ə verilən məlumata görə, hava şəraitinin kəskin dəyişməsi ilə əlaqədar yollarda meydana gələ biləcək yol qəzaları və müxtəlif xoşagəlməz halların qarşısının alınması məqsədilə,
Baş DYP İdarəsi sürücülərin nəzərinə çatdırır ki, istifadə etdikləri nəqliyyat vasitələrinin texniki vəziyyətinə, xüsusilə avtomobillərin şinlərinə bir daha diqqət yetirsinlər, günün axşam və səhər saatlarında yolların buz bağlama ehtimalının daha çox olmasını nəzərə alaraq, avtomobil şinlərinin protektorundakı naxışların qalmış hündürlüyü normaların tələbinə (minik avtomobilləri üçün 1,6 mm, yük avtomobillərində 1 mm, avtobuslarda 2 mm, motosiklet və mopedlərdə isə 0,8 mm-dən az olmamalıdır) uyğun olmayan nəqliyyat vasitələrinin istismarına yol verməsinlər.
Sürücülərə şaxtalı, qarlı hava şəraitində qış mövsümünə uyğun şinlərlə təchiz edilməmiş, eləcə də istismar müddəti çox olan, “ABS” tormoz sistemləri ilə təchiz olunmayan köhnə avtomobillərdən mümkün qədər az istifadə etmələri, idarə etdikləri nəqliyyat vasitələrinin hərəkət sürüətini hava şəraitinə uyğun seçmələri, zərurət olmadan ötmə əməliyyatı aparmamaları, qəfil manevrlər və kəskin tormazlama etməmələri tövsiyə olunur.
Mexaniki nəqliyyat vasitələrinin sürücüləri yola çıxmazdan əvvəl avtomobilin şüşə silgəclərinin və şüşəyuyanların, habelə xarici işıq cihazlarının işlək vəziyyətdə olmasına əmin olmalı, mühərrikin soyuducu sisteminin və şüşəyuyanın donmayan mayelərlə, bunlardan əlavə avtomobillərin zəncir və dartı kəndiri ilə də təchiz olunmasını təmin etməlidirlər.
Qarlı, buzlu yollarda nəqliyyat vasitələrini idarə etmə vərdişləri, eləcə də ümumi sürücülük təcrübəsi 3 ildən az olan sürücülərin belə hava şəraitində avtomobil edarə etmələrinin onların özləri və digər hərəkət iştirakçılarının həyat və sağlımlığı üçün təhlükə yaratma ehtimalının yüksək olması nəzərə alınaraq, qeyd olunan hava şəraitində həmin sürücülərin sükan arxasına əyləşməmələri xahiş olunur.
E.Ə.
www.oxu.az
"
"Bakı-Şamaxı-Yevlax magistralında nəqliyyatın hərəkəti məhdudlaşıb – VİDEOBu gün səhər saatlarından yağan qar və havanın temperaturunun aşağı düşməsi səbəbindən Bakı-Şamaxı-Yevlax magistralında nəqliyyatın hərəkətində çətinliklər yaranıb.
Oxu.Az xəbər verir ki, Report-un Şirvan bürosunun məlumatına görə, magistralın 38, 40 və 48-ci kilometrliklərində nəqliyyatın hərəkəti məhdudlaşıb. 
Belə ki, yağan qardan sonra, yolların buz bağlaması sürücüləri çətin duruma salıb.
Daha çox çətinlik isə magistralın Abşeron rayonu Təzəkənd kəndi ərazisindən keçən hissəsində qeydə alınıb.
Daxili İşlər Nazirliyinin (DİN) Baş Dövlət Yol Polisi İdarəsinin (BDYPİ) əməkdaşları səhər saatlarından başlayaraq sözügedən ərazidə gücləndirilmiş iş rejiminə keçib.
Bundan başqa, yolun qardan təmizlənməsi üçün Yol İstismar İdarəsinin texnika və canlı qüvvəsi əraziyə cəlb edilib. Magistral qar və buzdan qismən təmizlənib, nəqliyyatın hərəkəti bərpa olunub.
Hazırda sözügedən ərazilərdə qar yağmaqda davam edir, havanın tempuraturu -4 dərəcədir.

 
 
E.Ə.
www.oxu.az
"
"Traktor sürücüsü yol polisini “qovdu” – VİDEOAzərbaycanda qəribə olay baş verib. Sosial şəbəkələrdə yayılan bu video geniş müzakirələrə səbəb olub.
Oxu.Az Avtosfer.az-a istinadən xəbər verir ki, traktor sürücüsü yol polisinin “saxla” əmrinə tabe olmadığı üçün DYP əməkdaşları onun qarşısına keçərək dayandırmağa çalışıblar.
Lakin traktor dayanmaq bilməyib. DYP əməkdaşları da risk edərək traktorun qarşısında dayanmayıblar. Xeyli məsafə qət etdikdən sonra qarşıda daha bir DYP avtomobilinin olduğunu görən traktor sürücüsü sükanı döndərərək əkin sahələrinə girib və polisdən qaça bilib.
Onun yol boyu qaçmağa cəhd etməsi, təhlükəli vəziyyət yaratması belə düşünməyə əsas verir ki, sürücü heç də günahsız deyil. Sadəcə, tabe olmur və traktorun əkin sahələrində rahat hərəkət edə bilməsi onun aradan çıxmasına imkan verir.

A.M.
www.oxu.az
"
"Tanınmış bloqer Mehman Hüseynov qəzaya düşdüTanınmış bloqer Mehman Hüseynov avtoqəzaya düşüb. 
Oxu.Az qaynarinfo.az-a istinadən xəbər verir ki, bu barədə məlumatı bloqerin özü yayıb:
“Səhər tezdən fotoaparatlarımı, avadanlığımı sumkaya yığıb çıxdım rayona. Mənə xəbər eləmişdilər ki, hava pisdir, rayon yolları buzlayıb, bəlkə, bu gün çıxmayasan yola? Amma dəcəllik elədim, dayanmadım, qərara gəldim ki, gedirəm!
Gedirdim adını çəkmədiyim gözəl rayonlarımızın birinə.
Mindik maşına və yola düşdük. Elə də oldu, rayona gedən yolları buz bağlayıb, maşın bir az özünü pis aparıb deyə sürüşüb ağır avtoqəzaya düşdük. Şükürlər olsun, sürücü və maşında olan digər dostlarım yaxşıdırlar, sağ-salamatdılar. Götürdüyüm kameralar zədələnib, bəziləri isə sınıb”.
E.Ə.
www.oxu.az
"
"Hansı avtomobilləri almaq sərfəlidir? – ARAŞDIRMASon bir ildə Azərbaycanda avtomobillərə münasibət xeyli dəyişib. İqtisadi durğunluq insanları daha ucuz, kiçik ölçülü, az yanacaq işlədən, sığortası və ehtiyat hissələri ucuz, ustası hər yerdə tapılan avtomobillərə üstünlük verirlər. 
Oxu.Az xəbər verir ki, avtomobil ekspertləri Fins.az-a bildirirlər ki, hazırda iqtisadi şəraitdə avtomobil alıcılarını bir neçə qrupa bölmək olar. Belə ki, bəzi alıcılar dizellə işləyən köhnə krossover alırlar, bəziləri kiçik avtomobil, bəziləri də rus avtomobillərinə üstünlük verirlər.
Bölgələrə və xaricə gedənlər köhnə “Cip”ləri alırlar
Avtomobil eksperti Fərid Məlikov bildirib ki, hazırda bir qrup alıcı iri mühərrikli olmasına baxmayaraq köhnə “Cip” seqmentində olan avtomobillərə üstünlük verirlər:
“Belə alıcılar əsasən bölgələrə və xaricə avtomobillə tez-tez səfər edənlərdir. Söhbət 2000-ci il model “Prado”, 2007-2008-ci illərə aid “Mitsubishi Pajero”, “Hyundai ix35”, “Hyundai Santafe” kimi qiyməti 8-20 min manat olan modellərdən gedir. Avtomobillərin dizellə işləməsi yanacaq xərci baxımından narahatlığı aradan qaldırır. 
Digər tərəfdən salonun və baqajının geniş olması rahat ailəvi səyahətə imkan verir. Alıcıların diqqət yetirdikləri əsas məsələlərdən biri avtomobilin hündür olmasıdır. Belə olan halda yolu yaxşı olmayan yerlərdə avtomobili idarə etmək çətinlik törətmir. Avtomobillərin böyük ölçülü və hündür olması qəza hallarında ölüm və xəsarət rikslərini də xeyli azaldır”.
F.Məlikov deyir ki, avtomobil qəzalarında ölüm və xəsarət halların daha çox “Sedan” tipli modellərdə müşahidə olunur. Ekpertin sözlərinə görə, avtomobilin hündür olması sürücüləri avtomobili daha rahat idarə etməsinə şərait yaradır:
“Yəni, sürücü öndəki bir neçə avtomobilin hərəkətini rahatlıqla görə bilir və manevr imkanlarına əvvəlcədən sahib olur”. “Sedan” avtomobillərdə isə sürücü yalnız qarşısındakı avtomobili görür və ona uyğun hərəkəti tənzimləyir. Gözlənilmədən öndəki avtomobilin qəzaya düşməsi və ya əyləci basması son nəticədə arxada gələn avtomobilin də qəzaya düşməsinə səbəb olur”.
Qadınlarla yanaşı, kişilərdə kiçik avtomobillər sürməyə başlayırlar
“Şəhərdəki sıxlıq və gəlirlərin azalması isə paytaxt sakinlərinin Avropada olduğu kimi kiçik modellərə marağının artmasına səbəb olub. Bakı sakinləri 1,2-1,6 litr mühərrikli, tıxacda maksimum 6-7 litr yanacaq işlədən qiyməti 9-14 min manata olan avtomobillərə üstünlük verirlər”.
F.Məlikov bildirib ki, bunlar əsasən kiçik ölçülü Çin və Cənubi Koreya avtomobilləridir:
“Söhbət “Changan”, “Baic”, “Cherry” “Hyundai” və “Kia” kimi markalardan gedir”, - deyə ekspert əlavə edib.
Ekspert bildirir ki, bu avtomobillər şəhər tıxaclarında az yanacaq işlədir. Mexaniki sürət qutulu versiyalar isə 2 litr daha az yanacaq sərf edir:
“Maşınların kiçik ölçülü olması şəhər tıxaclarında daha rahat hərəkət etməyə imkan verir. Avtomobili saxlamaq üçün parklama yeri tapmaq daha asan olur. Avtomobillərin kiçik mühərrikli olması sığorta xərcini də 2 dəfə azaltmış olur.
Məsələn, 2,5-3,0 litr mühərrikli avtomobillərə görə sığorta xərci 125-150 manatdırsa, 1,4-1,6 litr mühərrikli avtomobil üçün sığorta haqqı 50-75 manat hesablanır” .
F.Məlikovun sözlərinə görə, avto kreditlərin dayanması avtomobil alıcılarının işinə əngəl törətmişdi:
“Təzə modellərlə yanaşı, ikinci əl Çin avtomobillərinin lizinqlə də satışı alıcıları həvəsləndirib. Nəticədə “kiçik avtomobilləri ancaq qadınlar sürür” stereotipi aradan qalxır. Artıq kişilər də kiçik ölçülü avtomobillər almağa başlayıblar”.
Rayon sakinləri könhə sovet avtomobillərinə üstünlük verirlər
Ekspert bildirir ki, bölgələrdə rus avtomobillərinə maraq hələ də qalıb və bunun bir neçə səbəbi var: “Birincisi köhnə Rusiya istehsallı avtomobillər çox ucuzdur. 1000-3000 manat arasında işlək vəziyyətdə olan rus avtomobili almaq olar.
Bununla yanaşı, onların ehtiyat hissələri və servisi də ucuzdur. Məsələn, 2000-ci il model “Mercedes” avtomobilinin yan güzgüzü 100 manatdırsa, “Lada 21015” modelinin 2 yan güzgüsü cəmi 16 manata satılır. 
Yağdəyişmə digər modellərdə orta hesabla 80-100 manatdırsa, “Lada”larda 40 manatdır. Bundan əlavə, bu avtomobillərin ustası hər yerdə var: “Bir az avtomobildən məlumatı olan adamda maşında hər hansı problem yaranarsa onu düzəldə bilər”. 
U.A.
www.oxu.az
"
"Respublika yollarında son vəziyyətAzərbaycanda şaxtalı hava şəraiti nəticəsində respublikanın yollarında ciddi problemlər yaranmayıb. 
Oxu.Az xəbər verir ki, bu barədə Trend-ə “Azəravtoyol” Açıq Səhmdar Cəmiyyətinin mətbuat xidmətinin rəhbəri Anar Nəcəfli deyib.
A.Nəcəfli bildirib ki, bir az dağlıq rayonlarda, Ağsu aşırımı, Muğanlı-İsmayıllı yolunda buzlaşma var idi: 
“Görülən tədbirlər nəticəsində həmin problemlər aradan qaldırılıb”.
A.Nəcəfli Bakı yollarında da ciddi problemlərin omadığını diqqətə çatdırıb. O bildirib ki, buzlaşmanın qarşısını almaq üçün xüsusən körpülərə, enişli-yoxuşlu yollara duz-qum qarışığı səpilib: 
“Ancaq bu, tam olaraq sürüşmənin qarşısının alınacağı demək deyil. Sürücülər özləri də bu havalara hazır olmalıdırlar. Sürücülərin idarə etdiyi avtonəqliyyat vasitələri qış rejiminə hazır olmalıdır. Avtomobillərin şinləri qış şinləri olmalıdır. Əgər sürücü avtomobili yay şini ilə sürürsə, sürüşmə ehtimalı yoxdur, deyə bilmərik və bu halda əlbəttə ki, sürüşmə ehtimalı var”.
E.Ə.
www.oxu.az
"
"Cərimə faizləri necə hesablanır? – VİDEOAzərbaycanda əksər sürücü yol polisi tərəfindən yazılan və ödənilməyən cərimələr üçün faizlərin hesablanma qaydasından xəbərsizdir. Mütəxəssislər bildirirlər ki, belə cərimələrə faizlər protokol tərtib edildiyi gündən bir ay sonra hesablanmağa başlayır və əlavə dəbbə pulu iki ay müddətinə hesablanır. 
Sürücü cəriməni beş iş gün ərzində ödəsə 10 faizlik güzəşt tətbiq edilir. 
Əgər sürücü bütün tədbirlərə baxmayaraq cəriməni ödəməkdən boyun qaçırırsa bu zaman o məhkəməyə verilir və cərimənin icra orqanları vasitəsi ilə ödənməsi təmin olunur. 
Bəzi sürücülərə elektron avadanlıqlar vasitəsi ilə protokol tərtib edilsə də, onlar bundan xəbərsiz olurlar. Bununla bağlı qanunda deyilir ki, hətta elektron protokollar da sürücüyə kağız formada təqdim edilməlidir. Polis belə protokolu, evə və yaxud iş yerinə məktub göndərməklə və ya yolda saxlanılan zaman sürücüyə təqdim edə bilər. Bu zaman isə sürücüyə 10 iş gün şikayət hüququ verilir, növbəti 10 iş gündən sonra isə qərar qüvvəyə minmiş hesab olunur.
Oxu.Az “Xəzər Xəbər”ə istinadən mövzu ilə bağlı daha ətraflı videomaterialı təqdim edir:

S.B.
www.oxu.az
"
"Bakıda ikinci əl avtomobillər sürətlə bahalaşırAzərbaycanda ikinci əl avtomobil bazarı təşviş içindədir. Belə ki, hazırda ikinci əl avtomobil bazarında alıcı tapılmır.
Amma buna baxmayaraq avtomobillər sürətlə bahalaşır. Avtomobil bazarında durğunluq elan saytlarında da hiss olunur. 
Oxu.Az xəbər verir ki, Alsat.az saytının rəhbəri Vaqif Hüseynov Fins.az-a bildirib ki, oktyabr ayının 15-dən etibarən avtomobillərin internet üzərindən satışları da demək olar ki dayanıb.
İkinci əl avtomobillər 20-30% bahalaşdı
Sentyabrda ikinci əl avtomobil satışlarında nisbi canlanma yaranmışdı. Dolların bahalaşması yenidən vəziyyəti dəyişib. V.Hüseynov bildirir ki, oktyabr ayının ortalarına kimi bir həftədə 1200-1500 avtomobil elanı yerləşdirilirdi. Onun 90%-i ikinci əl avtomobil modelləri ilə bağlı olurdu. 
Bir həftədə 200-300 avtomobil satılırdı. İndi bu rəqəm cəmi 5-10 avtomobilə qədər düşüb. Buna baxmayaraq, avtomobillər 20-30% civarında bahalaşıb. Ekspert bildirir ki, adi qaydada satışlar artdığı zaman avtomobillərin qiymətində bahalaşma müşahidə edilir.
1,70 manata kimi bahalaşan dollar qiymətləri artırır
Bu dəfə isə dolların 1,70 manata qədər bahalaşması qiymət artımına səbəb olub. Onun sözlərinə görə, adətən belə vəziyyətlərdə heç kim avtomobil almağa tələsmir və alıcılar gözləmə mövqeyində qalırlar. V.Hüseynov hesab edir ki, avtomobillərin satış qiymətlərinin artımı isə təbiidir. 
Məsələn, sentyabrda 10 min manatlıq avtomobil 6 min dollar idisə, eyni avtomobili müştəri indi satdığı halda bu məbləğ 4 min dollar təşkil edəcək. Belə olan halda isə satışı itirmiş olur. Ekpert bildirir ki, ikinci əl avtomobillərin böyük hissəsi dollarla satılır. Avtomobili manatla satıb həmin pula dollarla satılan avtomobil almaq istəyən müştəri də qiyməti artırmalı olur.
10 min manatlıq avtomobili 11-12 min manata kimi bahalaşdırırlar
V.Hüseynov deyir ki, nəticədə  elanla avtomobil satanlar sürətlə qiymətləri yeniləməyə başlayıblar. Əgər əvvəl bir həftədə 1200-1500 avtomobil elanı yerləşdirilirdisə, indi yeni elanların əvəzində həmin müştərilər avtomobillərin qiymətlərini dəyişirlər. 
Məsələn, bir neçə ay əvvəl yerləşdirilən satılmayan avtomobillərin qiymətləri yenilənir. Əvvəl 10 min manata satışa çıxarılan avtomobilin qiyməti yenilənərək 11-12 min manat edilir. 
Bu avtomobilləri hələ də alırlar
Ekpert bildirir ki, hazırda satılan avtomobillər qiyməti 10 min manata kimi 1998-2000-ci illərə aid “Mercedes”, “Opel” modelləri, 2006-2013-cü illərə aid “KİA” və “Hyundai” modelləridir. 
Belə ki, yerli avtomobil alıcıları köhnə “Mercedes” və “Opel”lər qiymət baxımından daha məqsədəuyğun hesab edir. Ekonom klass “Kia Rio”, “Kia Cerato”, “Hyundai Accent” modellərini isə daha çox taksi kimi sürmək üçün alırlar.
Durğunluq dekabrda da davam edəcək
Ekpert hesab edir ki, ilin sonuna kimi dolların 2 manata kimi bahalaşması gözləntisi hələ uzun müddət avtomobil bazarında durğunluğun davam edəcəyindən xəbər verir.
Onun sözlərinə görə, yerli iqtisadi səbəblərlə yanaşı, FED-in  uçot dərəcəsini qaldıracağı ilə bağlı gözləntilər bunun deməyə əsas verir:
“Avro dollar qarşısında möhkəmlənə bilmirsə, manatın möhkəmlənə biləcəyi hazırda ağla batan deyil”. Belə olan halda isə heç kim avtomobil almağa maraq göstərməyəcək. 
U.A.
www.oxu.az
"
"Yol polisi sürücülərə xəbərdarlıq etdiSon günlər ölkədə hava şəraiti xeyli soyuq keçir. Ölkənin bəzi yerlərində şaxta müşahidə edilir, Bakıda da havanın temperaturu 1-2 dərəcəyədək enib. Baş Dövlət Yol Polisi İdarəsi havaların şaxtalı keçməsi ilə bağlı sürücülərə müraciət edib. 
Oxu.Az xəbər verir ki, idarənin ictimaiyyətlə əlaqələr şöbəsinin rəisi Kamran Əliyev Lent.az-a bildirib ki, sürücülər qışa hazırlıq görməlidir və avtomobillərinin texniki sazlığını hərtərəfli yoxlamalıdırlar: 
“Xüsusi ilə dağlıq və dağətəyi rayonlarda hava şəraitinin qarlı-çiskinli keçməsi axşamlar yolların səthinin buz bağlaması ilə nəticələnir. Həmin ərazilərdən keçən sürücülər xüsusi ilə diqqətli olmalıdırlar. Çalışmalıdırlar ki, qış şinləri ilə təmin olunmamış avtomobillərdən həmin ərazilərdə istifadə etməsinlər”.
K.Əliyev bildirib ki, hazırda hava şəraiti ilə bağlı hər hansı yolda narahatlıq yoxdur: 
“Şamaxı, İsmayıllı, Kürdəmir, Qusar zonalarında xırda qar yağır. Yollarda qar yoxdur və hərəkət normaldır. Balakən-Zaqatala istiqamətində bir qədər çiskin var. Ümumilikdə isə sürücülər axşam saatlarında yolun yaş hissəsinin buzlaşa biləcəyini nəzərə alaraq buna uyğun sürət həddi seçməlidirlər. Əsasən səhərlər sürücülər körpülərin üzərində problem yaşayırlar. Körpülər daha tez buzlaşdığından və daha gec burada buz əridiyindən sürücülər ehtiyatlı olmalıdırlar. 
Adətən körpünün üzərində yolun buz bağladığını görən sürücülər əyləci basırlar və bu zaman nəqliyyat vasitəsi idarəedilməz vəziyyətə gəlir. Çalışmaq lazımdır ki, yolun buz bağlamış hissəsində ümumiyyətlə əyləcdən istifadə edilməsin”.
E.Ə.
www.oxu.az
"
"Bakıda müştəri ustanı ölümcül döydüAvtomobil təmiri servisində sürücü ustanı döyüb.
Oxu.Az Report-a istinadən xəbər verir ki, hadisə Binəqədi rayonu, Biləcəri qəsəbəsində yerləşən “VER” avtomobil servisində qeydə alınıb.
Belə ki, servisdə usta işləyən 1990-cı il təvvəllüdlü Babayev Xəqani Qüdrət oğlu 6 ay əvvəl avtomobilini təmir etdiyi müştərisi ilə mübahisə edib.
Müştəri 6 ay əvvəl avtomobilini X.Babayevə təmir etdirdiyini və ustanın əl işindən narazı qaldığını, avtomobilinin hələ də nasaz olduğunu bildirib. X.Babayev isə başqa vaxt gəlməsini təklif edib. Bundan hiddətlənən müştəri X.Babayevin baş nahiyəsinə dəmir alətlə vurub.
X.Babayev xəstəxanaya çatdırılıb. Həkimlərin verdiyi məlumata görə, onun vəziyyəti ağırdır.
Faktla bağlı Binəqədi Rayon Polis İdarəsinin 5-ci Polis Bölməsinin əməkdaşları tərəfindən araşdırma aparılır.
E.Ə.
www.oxu.az
"
"Abşeron yarımadasında yeni avtomobil yolu inşa olunur“Azəravtoyol” ASC tərəfindən Abşeron yarımadasının şimal hissəsində, sahil boyu 12,7 km uzunluğunda yeni avtomobil yolunun inşasına start verilib.
Oxu.Az-a ASC-dən verilən məlumata görə, yeni avtomobil yolu Novxanı və Pirşağı qəsəbələrini birləşdirəcək.
Bildirilib ki, sözügedən sahil yolu bəzi ərazilərdə mövcud yolu genişləndirməklə, bəzi ərazilərdə isə yeni tras üzrə inşa olunur: “Bunun üçün yeni yolun keçdiyi ərazilərdə çökəklik sahələrə karbonat materialı tökülüb kipləşdirilərək yeni yol yatağı inşa olunur, yol boyu maneələr sökülür, kommunikasiya xətləri köçürülür. Layihəyə uyğun olaraq, 2 hərəkət zolaqlı yolun hərəkət hissəsinin eni 7,5 metr, hər bir istiqamət üzrə bərkidici zolaqların eni 0,75 metrdir”. 
Bildirilib ki, avtomobil yolunun kənarı ilə vətəndaşların rahat və təhlükəsiz hərəkətini təmin etmək məqsədi ilə 1,5 metr enində piyada səkilərinin də tikintisi aparılacaq: 
“Hazırda yolda torpaq işləri həyata keçirilir, yol yatağının inşası işləri aparılır. Daha sonra yol əsasının tikintisi və buna paralel olaraq asfaltlanma işləri aparılacaq. Ümumilikdə, 115 min kv.m əraziyə yeni asfalt-beton örtüyünün döşənməsi, 50 min poqon metr səki daşının düzülməsi nəzərdə tutulub. Tikinti işləri bitdikdən sonra zəruri olan yerlərə yol nişanları quraşdırılacaq, yolun üfiqi nişanlama xətlərinin çəkilişi işləri aparılacaq. Əraziyə lazımi sayda canlı qüvvə və texnika cəlb olunub”.
Məlumata görə, yeni avtomobil yolu Sumqayıt şəhəri-Corat-Novxanı avtomobil yolunu yeni Dənizkənarı dairəvi yola birləşdirməklə Sumqayıt şəhərindən Abşeron yarımadasının şimal və şimal-şərq hissəsinə rahat və maneəsiz gediş-gəliş təmin olunacaq. Bu isə öz növbəsində paytaxt Bakının avtonəqliyyat sıxlığının azalmasına müsbət təsir edəcək.
Xatıqladaq ki, Sumqayıt şəhəri-Corat-Novxanı avtomobil yolunun yenidən qurulması yenicə yekunlaşıb, Binəqədi-Novxanı yolunun tikintisi isə hazırda davam etdirilir.
E.Ə.
www.oxu.az
"
"Kral avtomobilləri: Test-drive – VİDEODeyirlər Rolss-Royce sahibi yalnız arxa sırada səyahət etməlidir, sükan arxasında isə mütləq onun sürücüsü olmalıdır. 
Lakin iqtisadi çətinliklər təhlükəsi qarşısında hətta öz adən-ənənələrinə ən sadiq olan istehslçılar belə bazarda yeni boşluqlar axtarır, hələ dünən qeyri ciddi saydıqlqarı seqmentlərə ayaq açırlar. 
Belə ki, illər boyu konstitusion monarxlar, konservativ zadəganlar, ərəb şeyxləri, çin milyonçuları, rep ulduzları, Oskar laureatları üçün superdəbdəbəli limuzinlər yaradan Rolls-Royce kompaniyası yeni və imkanlı müştərlilər cəlb etmək üçün kupe-qran turizmo istehsalatına start verdi.
Yeni Wraith və Ghost modellərinin testləri üçün jurnalistlər Rusiya paytaxtı Moskva yaxınlığındakı Zavidovo əyalətinə dəvət olunmuşdular. Bu həmən məkandır ki, İvan Qroizniydan başlamış bütün Rusiya hökmdarları, daha sonra isə kommunist pattiyası Baş katibləri ova çıxmış, istirtahətlər etmişlər. 
Əlbəttə krallar avtomobili məhz belə məkanda təqdim olunmalıdır. Əməkdaşımız Natiq Zərbəliyevin qısa video-reportajını təqdim edirik.
Daha ətraflı hesabatları Autograph.az onlayn jurnalında və Autograph-TV Facebook səhifəsində izləylə bilərisz.   

E.Ə.
www.oxu.az
"
"Bakıda iki sərnişin avtobusu qəzaya düşdüBakıda iki sərnişin avtobusunun iştirakı ilə zəncirvarı qəza baş verib.
Oxu.Az xəbər verir ki, APA-nın məlumatına görə, hadisə ötən gecə paytaxtın Nizami rayonu, Qara Qarayev prospektində qeydə alınıb. 
57 saylı marşrut xətti ilə hərəkət edən “İsuzu” markalı sərnişin avtobusunun sürücüsü dayanacağa yaxınlaşdıqda idarəetməni itirib.
Nəticədə avtobus “Mercedes” markalı minik avtomobilinə çırpılıb. Zərbənin təsirindən “Mercedes” qarşısındakı “Daewoo” markalı 40 saylı marşrut avtobusuna, həmin avtobus da “Toyota” markalı minik maşınına dəyib.
Qəza nəticəsində xəsarət alan 2 nəfər - 1989-cu il təvəllüdlü Əliyev Ruslan Mənsur oğlu və Mənsurova Elmira Şirəli qızı hadisə yerinə çağırılan təcili tibbi yardım briqadaları tərəfindən 3 saylı Şəhər Klinik Xəstəxanasına aparılıb. Daha bir nəfərə isə hadisə yerində tibbi yardım göstərildikdən sonra buraxılıb.
E.Ə.
www.oxu.az
"
"Yol polisi cərimənin məbləğini belə artırır – VİDEOSeymur Aslanov iyul ayında təhlükəsizlik kəmərini taxmadığı üçün cərimə olunub. Elə yerindəcə protokol tərtib olunub. Amma sürücü cəriməni ödəmək üçün dəfələrlə banka müraciət etsə də onun adında heç bir cərimənin göstərilmədiyini deyiblər. İndi isə Seymur Aslanov öyrənib ki cəriməsi 40 manatdan artaraq 64 manat olub. Üstəlik avtomobilinə də həbs qoyulub.
Oxu.Az Xəzər TV-yə istinadən xəbər verir ki, maraqlısı budur ki, onun cəriməsi yenə də sistemdə yoxdu. O, banklar vasitəsi ilə cəriməni ödəyə bilmir.
Məsələylə bağlı yol hərəkəti qaydaları üzrə ekspert Ərşad Hüseynov bildirib ki, yerindəcə yazılmış cərimələrdə bu kimi problemlər çox olur və ümumiyyətlə, cərimələrin ən qısa zamanda istənilən bankda ödənilməsi təmin edilməlidir.
Belə olan halda sürücü cəriməni 3 gün ərzində ödəyib 10 faiz güzəşt hüququndan da istifadə edə bilmir. Ekspert deyir ki, sürücü cəriməni hər hansısa bankda ödəyə bilmədikdə ona heç bir əlavə cərimə yazıla bilməz. Əgər faiz yazılıbsa belə, bu, qanunsuzdur.

A.M.
www.oxu.az
"
"Yol polisindən sürücülərə müraciət: Könüllü gələnlər cərimələnməyəcəkNoyabrın 1-dən bu günə qədər texniki baxışdan keçməyən 300-dən artıq avtomobil cərimələnib.
Oxu.Az xəbər verir ki, bu barədə Trend-ə Bakı Şəhər Baş Polis İdarəsinin Dövlət Yol Polisi İdarəsinin ictimai qurumlarla əlaqə bölməsinin rəisi, polis polkovniki Vaqif Əsədov məlumat verib.
V.Əsədov bildirib ki, noyabrın 1-dən avtomobillərin növündən və markasından asılı olmayaraq texniki baxış müddəti bitib. O bildirib ki, texniki baxışdan keçməməyə görə fiziki şəxslər 50 manat, vəzifəli şəxslər 100 manat, hüquqi şəxslər isə 300 manat məbləğində cərimə olunublar.
Bölmə rəisi sürücülərə müraciət edib: “Texniki baxışdan keçmə müddətinin bitməsinə baxmayarq, idarə etdiyi nəqliyyat vasitəsini könüllü şəkildə Bakı-Zabrat-Maştağa yolunun 1-ci kilometrliyində yerləşən diaqnostika şöbəsinə təqdim edənlər inzibati məsuliyyətə cəlb olunmayacaq. Həmin yerdə fasiləsiz olaraq avtomobillərə baxış keçirilir və texniki cəhətdən saz olan avtomobillərə birka verilir. Ancaq yolda saxlanılsa, güzəşt olunmur”.
A.M.
www.oxu.az
"
"Xəstə sürücülərlə bağlı yeni təklif“Azərbaycanda sürücülük vəsiqəsi əldə etdikdən sonra müəyyən xəstəlikləri aşkarlanan sürücülər haqqında məlumatların yol polis idarələrinə ötürülməsini, yaxud da sürücülərin dövrü olaraq tibbi müayinədən keçmələrini nəzərdə tutan təkliflər paketi hazırlanıb”.
Oxu.Az xəbər verir ki, bunu Trend-ə Bakı Şəhər Təcili və Təxirəsalınmaz Tibbi Yardım Stansiyasının baş həkimi Rauf Nağıyev deyib.
Onun sözlərinə görə, təkliflərin 2017-2021-ci illər üzrə yol təhlükəsizliyi ilə bağlı dövlət səviyyəsində hazırlanan proqrama daxil edilməsi nəzərdə tutulur.
R.Nağıyev qeyd edib ki, xəstəliyi olan sürücülər haqqında məlumatların yol polisi idarələrinə ötürülməsi daha uyğun variantdır.
R.Nağıyev əlavə edib ki, bu qaydaların bütün sürücülərə şamil edilməsi təklif olunur.
Nəqliyyat vasitələrinin idarə olunması üçün sürücülük vəsiqəsinin 10 il müddətinə verildiyini xatırladan R.Nağıyev bildirib ki, həmin müddət ərzində sürücülərin səhhətində dəyişikliklər baş verə bilər. Bu isə yol təhlükəsizliyi ilə bağlı hər hansı problemlərin yaranmasına səbəb ola bilər: 
“Ola bilsin ki, vətəndaş öz səhhətini düzgün qiymətləndirmir, sükan arxasına əyləşir və nəticədə problemlərin yaranmasına səbəb olur. Gərgin vəziyyətdə sükan arxasında əyləşən sürücü artıq potensial hadisə törədicisidir”.
R.Nağıyev onu da əlavə edib ki, sürücünün həm emosional, həm fizioloji vəziyyətində problemlər olduqda onun xüsusilə ictimai nəqliyyatda işləməsinə icazə verilməməlidir: 
“Təəssüflər olsun ki, belə hallar qeydə alınır. Hər hansı xəstəliyin ağırlaşması ucbatından hadisələr baş verir. Vaxtilə reys həyata keçirən sürücülərin tibbi müayinəsi aparılmasa da, hazırda bəzi idarə və müəssisələr tərəfindən bu işlər həyata keçirilir”.
R.Nağıyev deyib ki, əvvəlki illərdə ictimai nəqliyyatda baş verən qəzaların və bundan zərərçəkənlərin sayı daha çox olub. Lakin artıq ictimai nəqliyyatda, yəni Bakıda və Bakı ətrafı qəsəbələrə, eləcə də rayonlara sərnişinlərin daşınması ilə məşğul olan nəqliyyat vasitələrində baş verən qəzaların sayı getdikcə azalır. Bunun səbəbləri nəqliyyat vasitələrinin müasirləşməsi, avtoparkların yenilənməsi, sürücülərin işinə nəzarətin artırılması ilə izah oluna bilər.
E.Ə.
www.oxu.az
"
"Sürücülərə yazılan cərimə faizlərinin hesablanma qaydası açıqlandıYol-hərəkəti qaydalarını pozan sürücülər inzibati tənbeh tətbiqetmə haqqında qərar qüvvəyə mindiyi gündən etibarən cəriməni bir ay ərzində ödəməsələr hər gün 1 faiz dəbbə pulu ödəməlidirlər. Bu, “Yol hərəkəti haqqında” qanunda əksini tapmış bir məsələdir. Cərimənin üzərinə isə yalnız iki ay müddətinə faiz hesablana bilər. Bəzən sürücülər bildirirlər ki, 6 ay gecikmiş cəriməyə görə həmin ayların da faizini ödəyib və ya ödənilməsi tələb olunub. 
Oxu.Az xəbər verir ki, Avtosfer.az bildirir ki, bu, qanunsuzdur və qanunda cəmi 2 ay müddətinə faiz hesablanması nəzərdə tutulur. 
Əvvəllər bu müddət 3 ay, faiz isə 2 faiz idi. Bəs, cərimələrin faizi hesablanmalıdır? İlkin məbləğ 2 ay faiz hesablandıqdan sonra nə qədər ola bilər?
Bu və digər suallara cavab tapmaq üçün cədvəl tərtib edilib. Cədvəldə daha çox tətbiq olunan cərimələrin ilkin və dəbbə pulu ilə birlikdə məbləği əksini tapıb.
Qeyd edək ki, ilkin cərimə məbləği qərar qəbul edildikdən sonrakı 5 gün ərzində ödənilərsə, sürücülərə həmin məbləğin 10 faizi güzəşt olunur. Məsələn, 100 manatlıq cərimə 90, 50 manatlıq cərimə 45, 20 manatlıq cərimə 18 manat məbləğində ödənilir. Bir aydan sonra üzərinə faiz gəldikdə isə məbləğ aşağıda cədvəldəki kimi hesablanır.








E.Ə.
www.oxu.az
"
"Azərbaycanda yol qəzalarının ən çox baş verdiyi rayonların adları açıqlandı – SİYAHISon doqquz ildə “113” xidmətinin dispetçer mərkəzinə yol-nəqliyyat hadisələri ilə bağlı 9394 müraciət qəbul edilib.
Oxu.Az Report-a istinadən xəbər verir ki, bu barədə Səhiyyə Nazirliyinin təşkilatçılığı ilə Bakı Şəhər Təcili Təxirəsalınmaz Tibbi Yardım Stansiyasında ölkədə yol-nəqliyyat hadisələri zamanı zərərçəkənlərə göstərilən tibbi yardıma həsr edilən tədbirdə bildirilib.
Qeyd olunub ki, bu hadisələr zamanı 12223 zərərçəkənə yüksək səviyyəli tibbi xidmət göstərilib. Bu pasientlərdən 7866 (64%) nəfər xəstəxanaya yerləşdirilib. Ölkədə yol-nəqliyyat hadisələri zamanı zərərçəkənlərin sayı azalmağa doğru gedir. Belə ki, bu ilin yanvar-oktyabr aylarında yol-nəqliyyat hadisələri ilə bağlı 794 müraciət qeydiyyata alınıb. Bu isə keçən ilin analoji göstəricisindən 15% azdır. Bu hadisələrdə 1140 zərərçəkən qeydə alınıb, bu isə keçən ilin analoji göstəricisindən 7% azdır. Ümumilikdə, zərərçəkənlərin 758 (66%) nəfəri xəstəxanaya yerləşdirilib.
Tədbirdə o da bildirilib ki, yol-nəqliyyat hadisələri ilə bağlı çağırışlar ən çox Şirvan, Kürdəmir, Yevlax, Siyəzən, Gəncə və İmişli məntəqələrinin xidmət göstərdiyi ərazilərdə baş verib.
Bundan başqa, Bakı Şəhər Təcili Təxirəsalınmaz Tibbi Yardım Stansiyasına 2009-2016-cı illər ərzində yol-nəqliyyat hadisələri ilə bağlı daxil olan müraciətlərin və zərərçəkənlərin sayı, həmçinin son 2 il ərzində azalmağa doğru gedir. Son zamanlar ictimai nəqliyyat vasitələrinin iştirakı ilə baş verən yol-nəqliyyat hadisələrinin sayı da azalıb.
Belə ki, bu ilin yanvar ayından noyabr ayınadək yol-nəqliyyat hadisələrində xəsarət alanların sayı 1984, xəstəxanaya yerləşdirilənlərin sayı 1677 nəfər təşkil edib. BŞTTYS-nin 21 bölməsi üzrə aparılan araşdırmalar göstərmişdir ki, yol-nəqliyyat qəzaları daha çox Bakı şəhərinin Sabunçu, Yasamal, Binəqədi və Nərimanov rayonlarının payına düşür.
A.M.
www.oxu.az
"
"İstirahət günlərində avtomobil qəzalarında ölənlərin sayı açıqlanıbŞənbə və bazar günlərində (noyabrın 19-da və 20-də) respublika yollarında 11 yol-nəqliyyat hadisəsi qeydə alınıb.
Oxu.Az Report-a istinadən xəbər verir ki, bu barədə məlumat Daxili İşlər Nazirliyinin (DİN) rəsmi saytında yerləşdirilib.
əlumata görə, şənbə və bazar günlərində respublikanın avtomobil yollarında baş verən yol qəzalarında 6 nəfər ölüb.
18 nəfər isə müxtəlif bədən xəsarətləri alıb.
A.M.
www.oxu.az
"
"Rusiyada yol qəzası: 6 ölü, 3 yaralıRusiyanın Rostov vilayətində “KamAZ” və “QAZel” markalı yük avtomobili toqquşub.
Bu barədə Oxu.Az RİA Novosti-yə istinadən məlumat verir.
Məlumata əsasən, yol qəzası nəticəsində 6 nəfər ölüb, 3 nəfər isə yaralanıb.
N.О.
www.oxu.az
"
"Varşavada yeni “Porsche” testləri – VİDEODünya şöhrətli avtomobil istehsalçıları hər hansı yeni modeli diler salonlarına göndərməzdən qabaq, adətən, press-testlər təşkil edir. 
Belə ki, müxtəlif ölkələrdən dəvət olunmuş jurnalistlərə avtomobilləri ən azı 400-500 kilometrlik marşrutda sürüb, sınaqlardan çıxarmaq, onun eksteryerini, interyerini, mühərrik və sürət qutusunu, dinamik xarakteristikalarını, təchizatını, rahatlığını və s. dəyərləndirmək üçün tam sərbəst şərait yaradırlar. 
2017-ci model ilinə aid edilən “Porsche Panamera”nın sınaq yürüşləri Polşa Respublikasının paytaxtı Varşava şəhəri yaxınlığında həyata keçirildi. 
Azərbaycanı bu testlərdə Oxu.Az-ın “Avto-Moto” rubrikasının aparıcısı Natiq Zərbəliyev təmsil edirdi. Qeyd etməliyik ki, “Porsche Panamera”nın 2-ci nəsli xarici görünüş baxımından sərt fərqlənməsə də, avtomobilin salonu tamamilə yenidən qurulub, yeni mühərriklər və sürət qutusu ilə təhciz olunub, eləcə də təhlükəsizlik və comfort baxımından ən müasir texnologiyalarla zənginləşdirilib. 
Videoreportajı diqqətinizə təqdim edirik. 
Daha ətraflı hesabatları Autograph.az onlayn jurnalında və Autograph-TV Facebook səhifəsində izləylə bilərisz.

E.Ə.
www.oxu.az
"
"Deputat avtomobillərin park edilməsi qiymətinə kəskin etiraz etdiBakıda avtomobillərin park edilməsi ilə bağlı problemlər səngimir. Həm qiymətlərin yüksək olması, həm də park edilərkən tıxacların yaranması haqlı narazlığa səbəb olur.
Oxu.Az bildirir ki, Milli Məclisin deputatı Çingiz Qənizadə modern.az-a açıqlamasında avtomobillərin park edilməsi zamanı bəzi sürücülərin məsuliyyətsizliyinə diqqət çəkib. 
“Qanunsuz yerlərdə avtomobilləri saxlamaq düzgün deyil. Bu, başqa avtomobillərin hərəkət etməsinə mane olur, eləcə də tıxac yaradır. Bir də görürsüz ki, hansısa ticarət mərkəzinin, iri marketlərin qarşısında avtomobilləri saxlayıb, çıxıb gediblər. 
Bu da yüzlərlə avtomobillərin hərəkətinə mane olur. Həm avtomobilin necə saxlanmasında, həm də hərəkətin idarə edilməsində sürücülük mədəniyyəti olmalıdır. Demirəm ki, bizdə sürücü mədəniyyəti yoxdur. Sadəcə, çox aşağıdır. Mandarini yeyib, qabığını küçəyə atan sürücüdən yaxşı nə gözləyə bilərik?!  
Bilməlidirlər ki, onların etdikləri yanlış hərəkət başqalarının həyatı, hərəkəti üçün təhlükədir. Bəzi iri marketlər nizamlı şəkildə avtomobillərin saxlanması üçün yer ayırıblar. Dəfələrlə şahidi olmuşam. Amma elə yerlər var ki, avtomobili küçənin ortasında saxlayırlar. Biri minir, biri düşür. Birinin nizamsızlığına görə arxada nə qədər avtomobil gözləməli olur”, – deyə o bildirib.
Deputat avtomobillərin park edilməsi qiymətinə də kəskin etirazını bildirib: 
“Parkinqlərin qiyməti çox bahadır. Guya bir az azaldılmalı idi. Dövlət müəssisələrində çalışan əməkdaşlar səhər saat 9-dan axşam saat 7-yə, 8-ə qədər iş yerində olur. 6 saatdan artıq müddətə avtomobil saxlamaq çox bahadır. Maaşımızın dörddə bir hissəsini avtomobilin park edilməsinə veririk. 
Bir dəfə bu qiymətlərin haradan tənzimlənməsi barədə fikirlərimi demişəm. Belə qiymətlər qoymaq kimin ağlının məhsuludur?! Niyə baha qiymətlər qoyulur? İnsanların təhlükəsizliyi və rahatlığı ilə bağlıdırsa, burada qazanc güdməyin nə mənası var?!
Parlamentin iclasında səsləndirdiyim fikirləri yenə də təkrar edirəm. Avtomobillərin park edilməsi zamanı qoyulan qiymətlər o qədər aşağı olmalıdır ki, insanlar bundan bəhrələnə bilsinlər. Bir dəfə mağazaya düşüb nəsə almaq üçün avtomobili saxlayanda 3-5 manat verməli oluruq. Gündəlik parkinqdən istifadə edən insanlar varsa, bu, insanların ailə büdcəsinə və qazancına müəyyən qədər problem yaradan hallardır”.
E.Ə.
www.oxu.az
"
"Bakıda əsgəri avtomobil vurubBakıdakı 11 saylı cəzaçəkmə müəssisəsində hərbi xidmətdə olan əsgəri avtomobil vurub.
Oxu.Az Report-a istinadən xəbər verir ki, hadisə Abşeron rayonu Mehdiabad qəsəbəsində baş verib.
Burada yolu keçmək istəyən 1996-cı il təvvəllüdlü Əsədzadə Ərşad Müşfiq oğlunu naməlum avtomobil vuraraq ərazidən uzaqlaşıb.
Ağır bədən xəsarətləri alan Ə.Əsədzadə təcili yardım maşını ilə 1 saylı Şəhər Klinik Xəstəxanasına çatdırılıb. Onun vəziyyəti ağırdır.
Qeyd edək ki, Ə.Əsədzadə 11 aydır Ədliyyə Nazirliyinin tabeçiliyində hərbi xidmətdədir. Onu avtomobil vurarkən əynində hərbi forma olub.
Faktla bağlı cinayət işi başlanıb, araşdırma aparılır.
A.M.
www.oxu.az
"
"Bakıda yeni biznes-sedan avtomobili təqdim edildiDolların bahalaşmasından sonra bir çox insanlar üçün avtomobil almaq əlçatmaz olub. Təxminən iki dəfə qalxan qiymətlər alıcıların imkanlarına uyğun deyil. Bir sıra avtomobil modelləri elə bir qiymətə satılır ki, o qədər pulu həmin modellərə ödəməyə də dəymir.
Belə bir vaxtda Çinin avtomobil nəhəngi “Lifan” və onun Azərbaycandakı tərəfdaşı “Naxçıvan Avtomobil Zavodu” (NAZ) alıcıları sevindirdi.
Noyabrın 20-də “Ganjlik Mall” ticarət mərkəzində “NAZ Lifan 820” modelinin rəsmi təqdimatı keçirildi.
Bildirildi ki, “NAZ Lifan 820” modeli istehsalçının “şah əsəridir”. Görünüşcə ecazkar, təchizat baxımdan “full” olan bu biznes-sedan Çinin “Lifan” avtomobil şirkətinin dəstəyi ilə “Naxçıvan Avtomobil Zavodu” tərəfindən yığılır.
“RƏQİBLƏRİNİN QATİLİ”
Çinli istehsalçı “Lifan 820” modelini Pekin Avtomobil Sərgisində təqdim etmişdi. Avtomobil bazarının ekspertləri “Lifan 820” modelinə “rəqiblərinin qatili” adını veriblər. “Lifan 820” avtomobilinin populyarlığına görə, öz sinfindəki rəqiblərini geridə qoyacağı gözlənilir. Rəqibləri təchizat və qiymət baxımından “Lifan 820”-dən geri qalırlar.
Avtomobildən yüksək gözləntilər əsassız deyil. “NAZ Lifan 820” modelində eksteryerin dizaynı müasir və nəfisdir. “Lifan 820”-nin xarici görünüşü Avropanın məşhur dizayn şirkəti tərəfindən hazırlanmışdır. Avtomobilin salonu - sadə, yığcam və rahatdır.
GÜCLÜ MÜHƏRRİK, AŞAĞI YANACAQ SƏRFİYYATI
1920 kq çəkiyə malik olan “NAZ Lifan 820” lüks biznes-sedanı 2,4 litr, 4 silindr, 16 klapan və161 at gücündə injektor mühərrik ilə təchiz olunur. 6 pilləli avtomatik sürətlər qutusu ilə hərəkətə gələn avtomobil 100 km məsafəyə 8.2 litr yanacaq sərf edir. Avtomobil 100 km/saat sürətinə 15,8 saniyəyə qədər çata bilir və maksimum sürət 180 km/saat ilə məhdudlaşdırılıb.
4865 mm uzunluq, 1835 mm en və 1480 mm hündürlük ölçülərinə malik olan “NAZ Lifan 820” modelinin yerdən hündürlüyü 121 mm təşkil edir ki, buda biznes sinif avtomobilləri üçün yaxşı göstəricidir. Adətən Çin avtomobillərində təkərlər kiçik olur. “NAZ Lifan 820” modelində şinlər xeyli böyük - 215/60R16 95V ölçüsündədir.
ZƏNGİN TƏCHİZAT,  YÜKSƏK TEXNOLOGİYA, QABAQCIL TƏHLÜKƏSİZLİK SİSTEMLƏRİ
“NAZ Lifan 820” modeli Azərbaycan bazarı üçün zəngin komplektdə təqdim edilir: Elektrik panorama lyuk, elektrik idarə olunan şüşələr, elektrik idarə olunan və qatlanan yan güzgülər, dəri oturacaqlar, klimat kontrol, qabaq oturacaqların qızdırıcısı, rəngli sensor ekran (musiqi, telefon, naviqator, arxa görünüş kamerası), müasir multimedia sistemi, şaquli tənzimlənən sükan, hidravlik sükan gücləndirici, məsafədən idarə olunan qapı kilidi, mərkəzi qapanma sistemi, sürücü  və sərnişin üçün təhlükəsizlik yastıqları, ESP daxil ABS əyləc sistemi və s.
“NAZ Lifan 820” modelinin baqaj bölməsini məsafədən açmaq mümkündür. Avtomobilin yük bölməsinin həcmi 510 litr təşkil edir ki, bu da seqmentindən yüksək göstəricilərdən biridir.
QİYMƏT VƏ KEYFİYYƏTDƏ RƏQABƏT QABİLİYYƏTLİDİR
“NAZ Lifan 820” bazarda ən rəqbətçi biznes-sedan avtomobilidir. Hazırda Azərbaycan bazarında biznes-sedan avtomobillərinin qiyməti 45-50 min manatdan yüksəkdir. Keyfiyyəti və təchizatına görə, Koreya, Yaponiya və Avropa istehsalçılarının modellərinə çatan “NAZ Lifan 820” avtomobili cəmi 32500 manata təklif edilir. 
“NAZ Lifan 820” modelinin Bakı şəhərində yerləşən “Badamdar” avtomobil bazarındakı 10-cu salondan əldə etmək olar. “Lifan” servis mərkəzi və ehtiyat hissələri mağazaları fəaliyyət göstərir. Avtomobillərə 3 il və ya 100000 km zəmanət verilir.
Təqdimat mərasimində “Lifan Motors” və Naxçıvan Avtomobil Zavodunun nümayəndələrinin çıxışından və avtomobilin xüsusiyyətləri haqında məlumat verildikdən sonra musiqiçilərin ifaları, rəqslər, şoular olub, viktorinalar təşkil edilib, aktiv iştirak edən şəxslərə müxtəlif hədiyyələr paylanılıb.
Satış salonu 
Telefon: +994 70 492 13 13
Ünvan: Azərbaycan, Bakı, Badamdar, Maşın Bazarı, 10-cu salon,
E-mail: sales@naz.az
Web: www.lifan.az

























































































E.Ə.
www.oxu.az
"
"Bakıda avtomobillər yeni üsulla kreditə verilir – VİDEOAvtomobilin nağd satışı 8000 manatdır. Lakin ilkin ödəniş 4000 manat etməklə, 24 aylıq kreditlə də avtomobili almaq mümkündür. Söhbət hər hansı bankla bağlanmış kredit müqaviləsindən getmir. Bu krediti avtomobil sahibləri özləri təklif edirlər.
Oxu.Az Xəzər TV-yə istinadən xəbər verir ki, avtomobil satışı saytlarında kifayət qədər bu cür kredit elanları görmək mümkündür. Məsələ bundadır ki, belə halda alıcı ilə satıcı arasında heç bir rəsmi sənədləşmə getmir. Satıcı ilkin məbləği aldıqdan sonra alıcıya sadəcə müvəqqəti etibarnamə verəcəyini deyir.
Müvəqqəti etibarnamə isə heç də avtomobilə mülkiyyət hüququ vermir. Sahibi istənilən vaxt onu ləğv elətdirə bilər. Hüquqşünas Asif Abdullayev qeyd edir ki, nəqliyyat vasitəsi ilə əlaqəli istənilən müqavilə Bakı Şəhər Yol Polisi İdarəsində qeydiyyatdan keçməlidir.

A.M.
www.oxu.az
"
"Goranboyda dəhşətli qəza: Ölən və yaralananlar var – FOTOBakı-Qazax magistral yolunun Goranboy rayonunun Dəliməmmədli qəsəbəsi ərazisindən keçən hissəsində baş verən qəzada ölən və yaralıların kimlikləri məlum olub.
Oxu.Az APA-ya istinadən xəbər verir ki, ölən şəxs “Mercedes” markalı avtomobilin sürücüsü, Kəlbəcər rayon sakini, 1982-ci il təvəllüdlü Murad Nəzərovdur.
Goranboy Rayon Mərkəzi Xəstəxanasına yerləşdirilən yaralılar isə Kəlbəcər rayon sakinləri - 1986-cı il təvəllüdlü Rövşən Şahnəzərov, 1976-cı il təvəllüdlü Aftandil Şahverdiyev və 8 yaşlı Azad Nəzərovdur. Yaralılardan A.Şahverdiyevin vəziyyəti normal, digər iki nəfərinki isə orta ağır qiymətləndirilir.
Qeyd edək ki, noyabr ayının 21-də saat 01:30 radələrində Bakı-Qazax magistral yolunun Goranboy rayonu Dəliməmmədli qəsəbəsi ərazisindən keçən hissəsində hərəkətdə olan “KamAZ” yolun hərəkət hissəsində dayanan “Mercedes” markalı avtomobilə çırpılıb. Qəza zamanı minik avtomobili yanıb. Hadisə yerinə FHN-nin yanğınsöndürənləri cəlb edilib.
Faktla bağlı Baş Dövlət Yol Polisi İdarəsində araşdırma aparılır.

















A.M.
www.oxu.az
"
"Rusiyaya ticarət üçün gedən azərbaycanlının avtomobili yandırılıbAzərbaycandan ticarət etmək üçün Rusiyanın Arxangelsk şəhərinə gedən şəxsin furqon avtomobili yandırılıb.
Oxu.Az “Report”-a istinadən xəbər verir ki, hadisə gecə saat 04:00 radələrində şəhərin Lomonosov prospektində, mərkəzi bazar yaxınlığında baş verib.
Hadisə yerində aparılan müayinə zamanı məlum olub ki, “Ford Tranzit”in sağ şüşəsi sındırılıb, yanğın salonun ön hissəsində baş verib. Alov yaxınlıqdakı “Nissan Qashqai”yə də keçib. “Ford”a ciddi ziyan dəyib.
www.oxu.az
"
"Xaçmazda 4 yaşlı uşağı maşın vurubXaçmaz rayonunda yol nəqliyyat hadisəsi baş verib. 
Oxu.Az APA-ya istinadən xəbər verir ki, rayon sakini 2012-ci il təvəllüdlü Nəsrullayev Şahmar Azər oğlunu maşın vurub.
Azyaşlı müxtəlif bədən xəsarətləri ilə Xaçmaz Mərkəzi Rayon Xəstəxanasının travmatologiya şöbəsinə yerləşdirilib, vəziyyəti ağırdır.
Faktla bağlı araşdırma aparılır.
www.oxu.az
"
"Masazırda ağır yol qəzası baş verib, ölən və yaralananlar var – FOTOBu gün Abşeron rayonu, Masazır qəsəbəsində ağır yol qəzası baş verib.
Oxu.Az APA-ya istinadən xəbər verir ki, Masazır qəsəbəsindən Bakı istiqamətində olan yolda, 50 CZ 847 dövlət nömrə nişanlı VAZ 2106 markalı minik avtomobili ilə 90 DE 760 markalı Mercedes minik avtomobili toqquşub.
Qəza nəticəsində 1 nəfər ölüb, 2 nəfər yaralanıb.
Ölən və yaralı gənclərdən biri xalaoğludur.
A.M.
www.oxu.az
"
"Bakı-Quba yolunda dəhşətli qəza, ölən və yaralananlar varSumqayıt şəhəri, Bakı-Quba yolunun 19-cu kilometrliyində “RENAULT” markalı minik avtomobili idarəetməni itirərək ağaca çırpılıb.
Oxu.Az Fövqəladə Hallar Nazirliyinin saytına istinadən verdiyi məlumata görə, dərhal nazirliyin Sumqayıt Regional Mərkəzinin xilasediciləri hadisə yerinə cəlb olunub.
Xilasedicilər deformasiyaya uğramış avtomobilin içərisində sıxılmış vəziyyətdə qalan 2 nəfəri və 1988-ci il təvəllüdlü Elşən Qismət oğlu Əliyevin meyidini çıxararaq aidiyyəti üzrə təhvil veriblər.
A.M.
www.oxu.az
"
"Qəbələdə dəhşətli qəza, ölən və yaralanan var – VİDEO“Mersedes” yüksək sürətlə hərəkətdə olarkən sürücü qəflətən idarəetməni itirib.Qəbələdə bir nəfərin ölümü, bir nəfərin isə ağır xəsarət alması ilə nəticələnən yol qəzası baş verib.
Oxu.Az ARB TV-yə istinadən xəbər verir ki, hadisə gecə saat 1:30 radələrində Qəbələ-Oğuz avtomobil yolunda, Nic qəsəbəsi ərazisində qeydə alınıb.
1992-ci il təvəllüdlü Qaracayev İntiqam Abdulla oğlunun idarə etdiyi 99-EK-352 dövlət nömrə nişanlı “Mersedes” markalı minik avtomobili yüksək sürətlə hərəkətdə olarkən sürücü qəflətən idarəetməni itirib və avtomobil yoldan çıxaraq ağaca çırpılıb. Hadisə zamanı 24 yaşlı sürücü İntiqam Qaracayev aldığı ağır xəsarətlər səbəbindən dünyasını dəyişib.
Fövqəladə Hallar Nazirliyinin Şimal-Qərb Regional Mərkəzinin xilasetmə qüvvələri hadisə yerinə cəlb olunaraq minik avtomobilində sıxılmış vəziyyətdə qalmış İntiqam Qaracayevin meyitini çıxarıb və aidiyyətı üzrə təhvil veriblər.
Qəza zamanı avtomobildə olan sərnişin, 1985-ci il təvəllüdlü Abbasova Esmira Əsədəli qızı müxtəlif dərəcəli bədən xəsarətləri ilə Qəbələ rayon Mərkəzi Xəstəxanasına çatdırılıb.
Faktla bağlı araşdırma aparılır.

A.M.
www.oxu.az
"
"Azərbaycanda sürücülük vəsiqəsi ilə bağlı yenilikAzərbaycanda avtomatik transmissiyalı minik avtomobillərini idarə etmək üçün xüsusi sürücülük vəsiqəsi veriləcək.
Oxu.Az xəbər verir ki, APA-nın məlumatına görə, bu, Azərbaycan prezidenti İlham Əliyevin 18 noyabr 2016-cı il tarixli sərəncamı ilə qüvvəyə minən “Yol hərəkəti haqqında” qanununda dəyişikliklər edilməsi barədə” 2016-cı il 11 noyabr tarixli qanunda əksini tapıb.
Qanuna edilən əlavəyə əsasən, “B” kateqoriyasına aid nəqliyyat vasitələrini idarə etmək hüququ verən sürücülük vəsiqəsini almaq istəyən şəxsin seçiminə əsasən nəqliyyat vasitələrini idarəetmə vərdişləri üzrə təcrübi imtahan mexaniki və ya avtomatik transmissiyalı nəqliyyat vasitəsində verilə bilər.
Mexaniki transmissiyalı nəqliyyat vasitəsində idarəetmə vərdişləri üzrə təcrübi imtahanı müvəffəqiyyətlə vermiş şəxsə mexaniki və avtomatik transmissiyalı nəqliyyat vasitələrini idarə etmək hüququ verilir. Avtomatik transmissiyalı nəqliyyat vasitəsində idarəetmə vərdişləri üzrə təcrübi imtahanı müvəffəqiyyətlə vermiş şəxsə isə yalnız avtomatik transmissiyalı nəqliyyat vasitələrini idarə etmək hüququ veriləcək.
Başqa sözlə, nəqliyyat vasitələrini idarəetmə vərdişləri üzrə təcrübi imtahan zamanı avtomatik transmissiyalı nəqliyyat vasitəsindən istifadə edilmişdirsə, sürücülük vəsiqəsində yalnız “B” kateqoriyasına aid avtomatik transmissiyalı nəqliyyat vasitələrini idarə etmək hüququnun verildiyinə dair qeyd olacaq.
Qeyd edək ki, “B” kateqoriyasına aid nəqliyyat vasitələri “A” (motosiklet) kateqoriyasına aid edilməyən, icazə verilən maksimum kütləsi 3.500 kq-dan, oturacaq yerlərinin sayı sürücü oturacağından əlavə 8-dən artıq olmayan avtomobillərdir.
E.Ə.
www.oxu.az
"
"Bakıda YPX avtomobilini çəkiclə əzən şəxsdən xəbər varBakıda Yol Patrul Xidməti (YPX) avtomobilinin müxtəlif hissələrini çəkiclə sındıran Şahin Bəylərovun ibtidai istintaqı yekunlaşıb.
Oxu.Az bildirir ki, bu barədə report-a zərərçəkmişin etibarnamə əsasında nümayəndəsi Nicat Ələkbərzadə məlumat verib.
Onun sözlərinə görə, Nərimanov Rayon Polis İdarəsinin İstintaq Şöbəsində Ş.Bəylərovun iş materialları ilə tanış olma mərhələsi başlayıb. Nümayəndə işin yaxın günlərdə Bakı Ağır Cinayətlər Məhkəməsinə göndəriləcəyini deyib.
N.Ələkbərzadə, həmçinin bildirib ki, vurulumuş zərərin ödənilməsi ilə bağlı mülki iddia irəli sürülüb və istintaq dövründə zərər ödənilməyib.
Qeyd edək ki, bu il fevral ayının 18-də Daxili İşlər Nazirliyinin yaydığı məlumata görə, Nərimanov rayonunun G.Qədirbəyova küçəsində əvvəllər məhkum edilmiş Ş.Bəylərov həmin ərazidə xidmət aparan ""BMW"" markalı 99-YP-423 dövlət qeydiyyat nişanlı YPX avtomobilinin alın şüşəsini, yan güzgülərini, mayak sistemini, yük və dam hissəsini, ön və arxa faralarını çəkiclə sındırıb. Daha sonra Nərimanov Rayon Polis İdarəsinin 18-ci Polis Bölməsinin əməkdaşları tərəfindən saxlanılan şəxsin sərxoş halda olması müəyyən edilib. Ondan 302,477 qram heroin götürülüb.
O, Cinayət Məcəlləsinin 186.1-ci (özgənin əmlakını qəsdən məhv etmə və ya zədələmə zərərçəkmiş şəxsə xeyli miqdarda ziyan vurmaqla törədildikdə), 221.3-cü (xuliqanlıq, silahdan və ya silah qismində istifadə edilən əşyaları tətbiq etməklə törədildikdə) və 234.4.3-cü (qanunsuz olaraq narkotik vasitələri saxlama, daşıma, göndərmə və ya satma, külli miqdarda törədildikdə) maddələri ilə ittiham olunur.

E.Ə.
www.oxu.az
"
"Bakının mərkəzində motosiklet qaçırıldı - VİDEOBakının mərkəzində motosiklet qaçırıldı.
Oxu.Az BAKU.WS-a istinadən xəbər verir ki, “Yamaha Ray Z - 115” motosikleti sahibinin yaşadığı evin həyətindən gecə saatlarında oğurlanıb. 
Oğurluq anı müşahidə kameralarına düşüb. 

E.Ə.
www.oxu.az
"
"Azərbaycanda elektrobus istehsal olunacaqGəncə Avtomobil Zavodunda 2017-ci ilin yanvarından “Eurabus” elektrik avtobuslarının yığılmasına başlanılacaq. 
Oxu.Az xəbər verir ki, bu sözləri bu gün Trend-ə “Gəncə Avtomobil Zavodu” İB-nin müşahidə şurasının sədri Xanlar Fətiyev deyib.
Onun sözlərinə görə, zavodun ilkin istehsalat gücü ildə 350-400 avtobus olaraq planlaşdırılıb.
Almaniyanın “Eurabus” şirkətinin baş direktoru Kristian Zayts iki şirkət arasında müqavilənin yaxın iki ay ərzində imzalanacağını deyib.
O, artıq ilk elektrobusun test sınağından keçirildiyini də bildirib. Gəncədə yığılacaq elektrobusların xarici ölkələrə, xüsusilə Gürcüstana ixrac olunması da planlaşdırılır.
E.Ə.
www.oxu.az
 
"
"Azərbaycanda sürücü uşaqları baqajda daşıdı – VİDEOMinik avtomobilinin yük yerində sərnişin daşınır, hətta uşaqlar... Görüntülər Göygöl rayonunda Toğana yolunda çəkilib. Hərəkətdə olan minik avtomobilinin yük yerində uşaqlar oturub. Baxmayaraq ki, bu cür sərnişin daşımaq qanunla qadağandır. Çünki bu hərəkət yük yerində əyləşən insanın həyatı bahasına başa gələ bilər.
Bu hal sərnişindaşıma qaydalarının pozulmasıdır və belə sürücülər barəsində cərimə nəzərdə tutulub.
Oxu.Az “Xəzər Xəbər”-ə istinadən mövzu ilə bağlı daha ətraflı videomaterialı təqdim edir:

E.Ə.
www.oxu.az
"
"Məsuliyyətsiz sürücülərə qarşı reyd keçirildi – VİDEOAzərbaycan Nəqliyyat Nazirliyinin Dövlət Avtomobil Nəqliyyatı Xidmətinin əməkdaşları Tovuzda reyd keçiriblər. 
Oxu.Az Xəzərxəbər-ə istinadən xəbər verir ki, fərdi sahibkar kimi fəaliyyət göstərən taksi, sərnişin və yük avtomobili sürücülərinə qarşı təşkil edilən reydin məqsədi vergidən yayınan şəxsləri aşkar etmək olub. 
Yoxlamalar zamanı taksi fəaliyyəti və yükdaşıma ilə məşğul olan onlarla sürücünün sənədlərinin qaydasında olmadığı və vergidən yayındığı ortaya çıxıb. 
Həmin sürücülər barəsində inzibati protokol tərtib olunub.

E.Ə.
www.oxu.az
"
"Bakıda səfirlik avtomobili qəzaya düşdüBakıda səfirlik avtomobili qəzaya düşüb.
Oxu.Az xəbər verir ki, Nəsimi Rayon Polis İdarəsindən APA-ya verilən məlumata görə, hadisə rayonun A.Əliyev küçəsi 3 ünvanında qeydə alınıb. 
İndoneziyanın Azərbaycandakı səfirliyinə məxsus “Honda” markalı avtomobil “Hyundai” markalı avtomobillə toqquşub. Qəza nəticəsində xəsarət alan olmasa da, hər iki avtomobilə ciddi ziyan dəyib.   
Polisdən həmçinin bildirilib ki, qəzaya düşən “Honda” markalı avtomobil İndoneziyanın Azərbaycandakı hərbi attaşesinə məxsus olub.
Avtomobili isə Ferdi Cokogyanda adlı şəxs idarə edib.
E.Ə.
www.oxu.az
"
"Deputat: Polis xüsusi nömrəli avtomobillərə yaxınlaşmağa qorxur“Biz əgər yollarda ölümün qarşısını almaq istəyiriksə, sürücülük vəsiqəsinin satılmasının qarşısını alımalıyıq”.
Oxu.Az “Qafqazinfo”ya istinadən xəbər verir ki, bunu millət vəkili Araz Əlizadə Milli Məclisin Əmək və sosial siyasət komitəsinin bu gün keçirilən iclasında yollarda qəza hadisələrinin sayının çox olması probleminə toxunarkən deyib. 
O qeyd edib ki, hazırda yollarda cavanlar tüğyan edirlər: “Bizdə xüsusi avtomobil nömrələri var ki, onlara polis yaxınlaşmağa qorxur. Onlar ləğv edilməlidir. Bəzi region nömərləri var ki, polis onlara da yaxınlaşmağa qorxur. Onlar da ləğv edilməlidir. Bunlar ləğv edilmədikcə, necə yol çəkilir çəkilsin, qəzalar yenə də baş verəcək”.
Millət vəkili Elmira Axundova da həmkarının fikrini dəstəkləyib. O qeyd edib ki, bu qədər işlər görülməsinə baxmayaraq, yollarımızda biabırçı vəziyyət müşahidə olunur:
“Bu, dəhşətdir. Bizdə Qarabağ müharibəsində 30 minə yaxın adam həlak olub. Həmin bu ildən sonra isə 50 min nəfər yollarda ölüb. Bu yaxınlarda 3 nəfər turist həlak olub. Camaat bura ölməyə gəlmir ki... Mən çox həyəcan keçirirəm. Bizim yollarımızda pis vəziyyət var. Bununla bağlı qanun layihəsi hazırlanmalıdır”.
E.Ə.
www.oxu.az
"
"Dövlət “Gəncə Avtomobil Zavod”unu satır“Gəncə Avtomobil Zavod”u özəlləşdirməyə çıxarılıb.
Oxu.Az “Marja”ya istinadən xəbər verir ki, bu, Nazirlər Kabinetinin müvafiq qərarında nəzərdə tutulub. 
Qərara görə, zavod səhmdar cəmiyyət kimi investisiya müsabiqəsi yolu ilə özəlləşdiriləcək.
Qeyd edək ki, hazırda fəaliyyətini dayandırmış və ya qismən davam etdirən müəssisələrdən fərqli olaraq “Gəncə Avtomobil Zavod”u fəaliyyətdədir və ölkə daxilində və xaricə ixrac üçün avtomobil və traktorlar istehsal edir.
U.A.
www.oxu.az
"
"Avtomobil idxalında altı dəfəyə yaxın – AZALMABu ilin yanvar-oktyabr aylarında Azərbaycana xaricdən müxtəlif təyinatlı 4349 avtomobil idxal olunub. 
Oxu.Az-ın məlumatına görə, “Report” Dövlət Gömrük Komitəsinə istinadən xəbər verir ki, bu, ötən ilin eyni dövrü ilə müqayisədə 5,67 dəfə azdır.
Hesabat dövründə ölkəyə gətirilmiş avtomobillərin 3775-ni və yaxud 86,8%-ni əsasən adamların daşınması üçün nəzərdə tutulmuş minik avtomobilləri və digər motorlu nəqliyyat vasitələri təşkil edib. Son bir ildə bu növ avtomobillərin idxalı 5,7 dəfə azalıb.
Sürücü daxil olmaqla 10 nəfər və ya daha çox adam daşımaq üçün nəzərdə tutulmuş motorlu nəqliyyat vasitələrinin idxalı 10,09 dəfə azalaraq 75, yük avtomobillərinin idxalı 4,18 dəfə azalaraq 419, xüsusi təyinatlı motorlu nəqliyyat vasitələrinin idxalı isə 2,69 dəfə azalaraq 80 ədəd olub. 
U.A.
www.oxu.az
"
"“Azərsu”nun avtomobili qəza törədib: Ölənlər və yaralananlar varİsmayıllı rayonunda ağır yol qəzası baş verib.
Oxu.Az Report-a istinadən xəbər verir ki, hadisə Bakı-Şamaxı-Yevlax avtomobil yolunun 170-ci kilometrliyində, rayonun Eyyubəyli kəndi ərazisində qeydə alınıb.
Belə ki, “Niva” və “Mercedes” markalı minik avtomobilləri toqquşub. Nəticədə “Mercedes” yoldan çıxaraq aşıb və zərbənin gücündən iki hissəyə ayrılıb. Hər iki avtomobildə ölənlər və yaralananlar var.
Faktla bağlı araşdırma aparılır.
Qeyd edək ki, “Niva” markalı avtomobil “Azərsu” ASC-nin balansındadır və qəza zamanı ölən sürücü də bu qurumun işçisidir.








A.M.
www.oxu.az
"
"Ölkədə avtomobillərin qiyməti bahalaşıb“Azərbaycanın avtomobil bazarında satış qiymətlərinin artım tendensiyası müşahidə olunur. Xüsusilə də, köhnə avtomobillərin qiymətində daha ciddi artım baş verib”.
Oxu.Az xəbər verir ki, bu barədə “Report”a Əmlak Ekspert Mərkəzinin direktoru Ramil Osmanlı məlumat verib.
O deyib ki, bunun səbəbləri məlumdur: “İdxal azalıb, təklif məhdudlaşırsa, bazara çıxarmağa avtomobil yoxdursa, onun qiyməti də artmalıdır. Artım müxtəlif markalar üzrə fərqlidir.
Təqribən qiyməti 10 min manatadək olan avtonəqliyyat vasitələrində 500-1000 manat, 10-20 min manatlıq avtomobillərdə 1500-2000 manat artım var”.
Onun sözlərinə görə, avtomobil bazarında vəziyyət çox gərgindir: “Xüsusilə də nəzərə alsaq ki, maliyyə bazarında vəziyyət dəyişkəndir. Yəni, manatın dollara qarşı məzənnəsi çox tez-tez dəyişir. Bu sahədə fəaliyyət göstərən sahibkarlar da çətinlik çəkirlər.
Təbii ki, onlar həm alıcı qismində çıxış edirlər, əvvəl alıb, sonra satırlar. Bu sahədə vəziyyət o qədər də ürəkaçan deyil”.
R.Osmanlı gələcəklə bağlı proqnoz verməyin düzgün olmadığını deyib: “Proqnozlar bazarı bərbad vəziyyətə qoyur. Onun üçün də proqnoz verməyin tərəfdarı deyiləm”.
U.A.
www.oxu.az
"
"Rekord qiymətə satışa çıxarılan avtomobilBritaniyada iki qapılı “Ferrari 250” modeli satışa çıxarıb.
Oxu.Az Publika.az-a istinadən xəbər verir ki, avtomobil 1962-ci il modelidir.
Onun dəyəri isə 45 milyon funt sterlinq (96 milyon AZN) təşkil edir.
Öz dövrünə görə avtomobilin çox yaxşı xüsusiyyətləri var. Onun V12 mühərriki 300 at gücünə malikdir. 100 km/s sürəti isə 6 saniyədə yığa bilir.
Bundan əvvəlki, rekord qiymət isə yenə də “Ferrari 250 GTO”ya aiddir. 2013-cü ildə ispan kolleksiyaçı tərəfindən anonim müştəriyə 52 milyon qiymətə satılıbmış.
A.M.
www.oxu.az
"
"Bərdə yollarında film kimi səhnə – VİDEOBelə görüntüləri ancaq filmlərdə görmək mümkündür deməyin. Bura Yevlax Bərdə yoludur.
Oxu.Az Xəzər TV-yə istinadən xəbər verir ki, qoşqusundakı ot bağlamaları yanan traktor yoluna davam edib. Daha dəhşətlisi isə budur ki, od tutmuş bağlamalar yola tökülüb.
Təxminən yarım kilometrə qədər məsafədə yolun bir hissəsi sanki od tutub yanıb. Təbii ki bu yolla heç bir avtomobil hərəkət edə bilməz. Bu səbəbdən qarşı yola çıxmaq məcburiyyətində qalan sürücülər qəza təhlükəsi ilə üz üzə qalıb.
Yola tökülən ot bağlamaları yanar vəziyyətdə olduğundan ətrafdakı ağaclar üçün də təhlükədir. Alov hər tərəfə yayıla bilər.
Maraqlıdır ki, traktorun sürücüsü belə vəziyyətdə hərəkətə niyə davam edir? Bu məsuliyyətsizliyin hüquqi qiyməti nədir? Hüquqşünas Asif Abdullayev məsələylə münasibətini bildirib.

A.M.
www.oxu.az
"
"Ərəb dünyasına ilk dəfə elektriklə işləyən avtomobil təqdim edildiMərakeşdə keçirilən iqlim dəyişmələri konfransı çərçivəsində, yerli mühəndis İmad Mürşid 100 faiz ekoloji təmiz, elektrik mühərriki ilə çalışan avtomobil təqdim edib. Mərakeşdə və ərəb dünyasında ilk dəfə hazırlanmış bu tip avtomobilin adı “Jadeite”dir.
Oxu.Az bu barədə AZƏRTAC-a istinadla xəbər verir.
Mühəndis yerli mətbuata məlumat verib ki, müəllifi olduğu avtomobil 650 at gücünə malikdir və saatda 320 kilometr sürətlə hərəkət edə bilər. Bunun müqabilində avtomobilin batareyalarını tam doldurmağa 3 saat kifayətdir.
A.S.
www.oxu.az
 
"
"Bakıda qadın sürücünün səhvi: Üç avtomobil toqquşdu – VİDEOBakıda 31 yaşlı qadın sürücünün yol hərəkəti qaydasını pozması üç avtomobilin toqquşması ilə nəticələnib.
Oxu.Az Report-a istinadən xəbər verir ki, hadisə Nəsimi rayonu, Hüseyn Seyidzadə küçəsi ilə Cavadxan küçəsinin kəsişməsində, 4-cü mikrorayon dairəsi kimi tanınan ərazidə baş verib.
Belə ki, Əliyeva Günay Füzuli qızı idarə etdiyi “Hyunday” markalı avtomobillə yol nişanının “Yol verin” tələbini pozaraq dairədə hərəkəti davam etdirmək istəyib. Bu zaman dairədə hərəkətdə olan “Mercedes” markalı digər maşın “Hyundai” markalı minik avtomobilinə, o da “Nissan” markalı digər avtomaşına çırpılıb.
Nəticədə G.Əliyeva xəsarət alıb. O, “Təcili yardım maşını” ilə xəstəxanaya aparılıb.
“Mercedes” markalı avtomobil deformasiyaya uğrayıb.
Hadisə yerinə Yol Patrul Xidmətinin (YPX) əməkdaşları cəlb edilib. Hadisənin törədilməsinə səbəb kimi qadın sürücünün yol hərəkəti qaydasını pozması göstərilib.

E.Ə.
www.oxu.az
"
"Cəlilabad sakini bahalı maşınların modelini hazırlayıb – VİDEOCəlilabad sakini 31 yaşlı Elçin Quliyev ilk belə təcürbəsini 2013-cu ildə sınaqdan keçirib.Bahalı maşınların yeni modeli üçün layihə hazırlayır, sonra maketini düzəldir...
Oxu.Az Xəzər TV-yə istinadən xəbər verir ki, Cəlilabad sakini 31 yaşlı Elçin Quliyev ilk belə təcürbəsini 2013-cu ildə sınaqdan keçirib. “Cadillacats” avtomobilinin yeni modelini dizayn edən gəncbueskizi şirkətin Moskva filialına göndərib.
Bu, şirkət nümayəndələrinin diqqətini cəlb etsə də eskizin 3D formatında görüntüsü tələb olunub. Amma Elçin kompüter proqramını bilmədiyindən eskizi 3D formatında  hazırlaya bilməyib.
Bu yaxınlarda isə o, kartondan “Lamborghini” avtomobilinin də yeni modelini hazırlayıb. 4 aya ərsəyə gətirdiyi maket forması ilə yanaşı mühərrikinin həcmi və gücünə görə də fərqlənir.
Əsasən bahalı sürət avtomobil modellərini hazırlamağa üstünlük verən Elçin hazırda digər brendlərin də yeni modelləri üzərində çalışır. Sonra hazırladığı modeli “Lamborghini” avtomobil şirkətinə göndərəcək.

A.M.
www.oxu.az
"
"Avtomobil alverçilərinin növbəti fırıldağı – VİDEOİşlənmiş avtomobil alan zaman bəzi nüanslara diqqət etmək lazımdır, çünki aldana bilərsiz. Bəzi alverçilər satdıqları avtomobilin detallarını ucuz və keyfiyyətsizlərlə dəyişdir. Hətta bəzi detallar var ki, onda sıxmalar aparmaqla ömrünü uzatmaq mümkündür.
Oxu.Az Xəzər TV-yə istinadən xəbər verir ki, bir çox avtomobil sahibləri də tezliklə satmağı planlaşdırdığı üçün təmir etdirərkən xərci az olsun deyə dublikat ehtiyyat hissələrinə üstünlük verir. Ehtiyyat hissələri satıcıları isə orginal və dublikat arasında böyük qiymət fərqi olduğunu deyir.
Mütəxəssislər bildirir ki, avtomobil alanlar həmin vaxt aldanmamaq üçün nasazlıq müşahidə edilməsə də mütləq güvəndikləri ustaya müraciət etməlidirlər.

A.M.
www.oxu.az
"
"“Mitsubishi Azərbaycan” fəaliyyətinin 10 illiyini qeyd edir: Sərfəli satış və servis kampaniyaları iləÖlkəmizdə 10 ildir fəaliyyət göstərən “Mitsubishi Azərbaycan” yubileyini qeyd edir.
Avtomobillərinin yüksək keyfiyyət standartları, komfortu və etibarlılığı, eləcə də texniki xidmətinin səviyyəsi ilə “Mitsubishi” qısa zaman ərzində böyük rəğbət qazanmağa nail olub.
Hazırda “Mitsubishi” alıcıların seçim zamanı tez-tez üstünlük verdiyi avtomobil markalarından biri hesab olunur.
Bu diqqəti hər zaman dəyərləndirən brend 10 illiyi ilə əlaqədar olaraq yeni sərfəli satış və servis kampaniyalarına start verərək öz yubileyini müştərilər ilə birgə qeyd etmək niyyətindədir.
Belə ki, indi müştərinin “Mitsubishi”dən istənilən avtomobili seçməklə onu daha münasib qiymətə əldə etmək şansı var. Hazırda “Mitsubishi Azərbaycan” seçilən modeldən asılı olaraq alıcıya 5500 AZN-ə qədər qənaət etmək imkanı verir. 
Yubiley kampaniyasında texniki xidmət də iştirak edir. Servisin xüsusi təklifləri çərçivəsində “Mitsubishi” sahiblərinə elektron diaqnostika və hərəkət hissəsinin diaqnostikası hədiyyə olunur.
Bununla bərabər, xidmət haqqı və ehtiyat hissələrinə də 15% endirimdən faydalanmaq fürsəti verilir. Qeyd edək ki, servisin yubiley kampaniyası noyabrın 30-dək keçirilir və buraya kuzovun təmiri də daxildir.
“Mitsubishi Azərbaycan”ın Bakı şəhərində 3 dileri və həmçinin Gəncə şəhərində dileri fəaliyyət göstərir. Kampaniyalar haqqında ətraflı məlumatı brendin saytından əldə etmək mümkündür:
www.mitsubishi-motors.az














U.A.
www.oxu.az
"
"Dünyanın ən qeyri-adi parklanma kompleksləri – FOTO Dünyanın iri şəhərlərində avtomobillərin sayı artdıqca, onları rahat və təhlükəsiz yerdə saxlamaq sürücülərin ən başlıca problemlərindən birinə çevrilir. Bu məqsədlə də memarlar kreativ parklanma pavilyonları hazırlayır.
Oxu.Az Avtosfer.az-a istinadən dünyada ən qeyri-adi 7 avtomobil parklanma komplekslərinin fotolarını təqdim edir.
1. Wolfsburg’s Volkswagen Autostadt

2. Michigan Theatre

3. 1111 Lincoln Road

4. Cheesegrater

5. Bat caves

6. Santa Monica Civic Center

7. Umihotaru

A.M.
www.oxu.az
"
