"Lənkəranda Formula-1 həyəcanı – FOTO Bakı Şəhər Halqası Əməliyyat Şirkətinin (BŞH) və Azərbaycan Avtomobil Federasiyasının (AAF) birgə təşkilatçılığı ilə “Sənin sürət formulan” devizi ilə keçirilən simulyatorda Formula-1 çempionatının Lənkəran mərhələsinin qalibi müəyyənləşib.
Oxu.Az-ın məlumatına görə, Lənkəran şəhərinin 2, 4, 7 və 10 nömrəli tam orta məktəblərinin yuxarı sinif şagirdlərinin mübarizə apardığı çempionatda şəhər 10 nömrəli tam orta məktəbin 9-cu sinif şagirdi Azər Məmmədli yarışda fərqlənib. 15 yaşlı məktəbli simulyatorda Bakı Şəhər Halqasını 1 dəqiqə 49 saniyəyə (1:49:206) dövrə vuraraq iştirakçılar arasında ən sürətli nəticə göstərib.
Novruz bayramı ərəfəsində Bakıda keçiriləcək final mərhələsində yarışmağa vəsiqə qazanan A.Məmmədliyə sertifikat təqdim olunub.
O, qələbəyə görə böyük sevinc hissi keçirdiyini bildirərək deyib: “Yarışın qalibi olduğum üçün çox həyəcanlıyam və sevinc hissi keçirirəm. Yarış bir qədər çətin oldu. Çünki Bakı Şəhər Halqasında yarışmağın müəyyən çətinlikləri var. Təlimlərin keçirildiyi gün simulyatorlarda bir neçə dəfə sınaq yürüşləri etdim və qələbə qazanacağıma inanırdım. Nəhayət, qələbə qazandım. Lənkəranı Bakıda keçiriləcək final yarışında yüksək səviyyədə təmsil edərək orada da qalibiyyət əldə etmək istəyirəm. Hər il rayonumuzda belə yarışlar keçirilsə, çox yaxşı olar. Bu yarışa qatılan hər bir məktəbli çox sevinir və onlar növbəti illərdə bu yarışlarda iştirak etməyi indidən səbirsizliklə gözləyirlər”.
Qeyd edək ki, çempionata fevralın 19-da Lənkəranda start verilib. İlk gün şəhər orta məktəblərinin 200-dək yuxarı sinif şagirdi Azərbaycan Avtomobil Federasiyasının mütəxəssisləri tərəfindən keçirilmiş yol hərəkətinin təhlükəsizliyinə dair təlimlərdə iştirak edib. Simulyatorlar isə gün ərzində şəhər sakinlərinin istifadəsinə açıq olub. Fevralın 20-də isə təlimdə iştirak edən məktəblilər simulyatorda yarışıblar.
Çempionatla əlaqədar növbəti təlimlər və yarışlar Şirvan, Füzuli, Mingəçevir, Qax və Qubada keçiriləcək.
Simulyatorları daşıyan treyler fevralın 21-də Lənkərandan Şirvana yola düşəcək. Çempionatın bu şəhərdəki mərhələsi fevralın 22-23-də təşkil olunacaq.









































A.M.
www.oxu.az
"
"“Sumqayıt” klubu “Azərikimya”nın işçisinə tapşırıldıBu gün “Sumqayıt” Futbol Klubunun Müşahidə Şurasının növbəti iclası keçirilib. 
Oxu.Az xəbər verir ki, iclasda əvvəlki prezident Kamran Quliyevə klubdakı fəaliyyətinə görə təşəkkür olunub, gələcək işlərində uğurlar arzulanıb. 
Klubun prezidentinin səlahiyyətlərinin icrası vitse-prezident Vaqif Ömərova tapşırılıb. Beş gün sonra 66 yaşını qeyd edəcək Vaqif Ömərov “Sumqayıt”ın Müşahidə Şurasının üzvü olmaqla bərabər, eyni zamanda klubun əsas sponsorlarından olan “Azərikimya” İstehsalat Birliyinin Həmkarlar İttifaqı Komitəsinin sədridir.
Xatırladaq ki, Kamran Quliyev AFFA-nın tapşırığı ilə “Sumqayıt”dakı prezident postunu turnir cədvəlindəki vəziyyəti pis olan “Neftçi”də analoji vəzifəyə dəyişib.
S.T.
www.oxu.az
"
"Rafael Ağayev: Yapondan qisasımı onun vətənində alacağamDubayda keçirilən Premyer Liqa yarışında çempion olmuş karateçi Rafael Ağayevin iştirakı ilə mətbuat konfransı keçirilib.
Oxu.Az xəbər verir ki, beş qat dünya çempionumuz əvvəlcə yarış haqda fikirlərini bildirib:
“Bu turnirdə yeganə çətin görüşüm iranlı idmançı ilə oldu. Onunla dünya çempionatının finalında da qarşılaşmışdım.
2018-ci ilə yaxşı başlamışam. Artıq iki yarışdan iki medalla qayıtmışam. Azərbaycan üçün bundan sonra da əlimdən gələni edəcəyəm ki, yenə bayrağımızı yüksəldəm”.
R.Ağayev Parisdəki yarışda yapon idmançısına uduzmasından da danışıb:
“Bunda nə məşqçilərin, nə hakimlərin rolu oldu. Öz səhvimdən yapon idmançıya uduzdum. Qələbə üçün son saniyəm çatmadı. Bu, mənə dərs oldu. Son saniyəyə kimi ehtiyatı əldən vermək olmaz.
Əgər yarışın bitməsinə 1 saniyə yox, yarım dəqiqə, 10 saniyə qalsaydı, uduzmazdım. O, Dubaya gəlməmişdi. Ümid edirəm ki, gələn ay Rotterdamda keçiriləcək Premyer Liqa yarışına gələcək. Amma mən yapondan revanşı onun vətənində, Tokio Olimpiadasında alacağam”.
Səbuhi TOFİQOĞLU
www.oxu.az
"
"“Beşiktaş”ın oyunçusu matçöncəsi sərxoş yaxalandı – FOTOBütün gözlər Türkiyənin “Beşiktaş” klubunun bu axşam Çempionlar Liqasında Almaniyanın “Bayern” komandası ilə keçirəcəyi oyuna çevrilmişkən, İstanbul təmsilçisinin futbolçusu Cermeyn Lens sərxoş halda paparazzilərə tuş gəlib.
Oxu.Az xəbər verir ki, İngiltərənin “Sanderlend” klubundan icarəyə götürülmüş “Fənərbaxça”nın sabiq futbolçusu dostları ilə əylənərkən içkinin qədərini qaçırıb.
Hollandiyalı futbolçu bir gecədə üç gecə klubu gəzib. Lens Arnavutköydə sərxoş halda gedərkən fotoqraflara tuş gəlib və dərhal paltosu ilə üzünü gizlətməyə çalışıb. Onun dostları bu işdə futbolçuya kömək ediblər.
Məşhur futbolçunun təkcə üzünü deyil, döymələrini də gizlətməyə çalışan dostları jurnalistlərə “Komanda onsuz da pis gedir. Çəkməyin! Buraxın, evə gedək”, – deyə reaksiya veriblər.
Qeyd edək ki, “Beşiktaş” bu gün Bakı vaxtı ilə saat 23:45-də Münhenin “Alyans Arena” stadionunda “Bayern”lə ilk matçına çıxacaq.  


























Səbuhi TOFİQOĞLU
www.oxu.az
"
"Premyer Liqa və ölkə kubokunun təqvimində dəyişikliklər edilibPeşəkar Futbol Liqası 2017/18 mövsümünün təqvimində müəyyən dəyişiklik edib. 
Oxu.Az xəbər verir ki, bu, Azərbaycan milli komandasının mart toplanışı və yoxlama görüşləri, eləcə də 11 aprel Prezident seçkisi ilə əlaqədardır.
Premyer Liqa və Azərbaycan Kubokunun təqvimində aşağıdakı dəyişikliklər gerçəkləşib:
XIX turun “Kəpəz” – “Qəbələ” və “Keşlə” – “Neftçi” matçları martın 9-da, “Səbail” – “Sumqayıt” və “Qarabağ” – “Zirə” matçları isə martın 10-da keçiriləcək.
XX turun “Keşlə” – “Qəbələ” matçı martın 13-də, turun digər üç oyunu isə martın 14-də olacaq.
Azərbaycan Kubokunun 1/2 final mərhələsinin ilk oyunları aprelin 11-dən aprelin 12-nə, XXIII turun “Zirə” – “Neftçi” matçı isə aprelin 14-dən aprelin 15-nə keçirilib.
Qeyd edək ki, Azərbaycan kubokunun final matçının əvvəlki kimi 28 May - Respublika Günündə keçirilməsi olduğu kimi saxlanılıb. Baxmayaraq, həmin oyundan bir gün sonra millimiz Bakı Olimpiya Stadionunda Qırğızıstan yığması ilə yoldaşlıq görüşü keçirəcək.
S.T.
www.oxu.az
"
"Ramil Quliyev Türkiyədə qadın voleybolçumuzla görüşdü – FOTOTürkiyənin atletika yığmasında çıxış edən Ramil Quliyev voleybol millimizin üzvü Polina Rəhimova ilə görüşüb.
Oxu.Az xəbər verir ki, idmançılar Türkiyənin “Fənərbaxça” klubunun fitnes zalında görüşüb, şəkil çəkdiriblər.
Qeyd edək ki, hər iki idmançı “Fənərbaxça” klubunun üzvləridir.

S.T.
www.oxu.az
"
"Olimpiadada nadir hadisə: İki ölkəyə qızıl medal verildiCənubi Koreyanın Pyanqçanq şəhərində keçirilən XXIII Qış Olimpiya Oyunlarında bobsley üzrə kişilərin qoşa mübarizəsinə yekun vurulub.
Oxu.Az xəbər verir ki, Olimpiya çempionluğunu iki ölkə əldə edib.
Kanadanı təmsil edən Castin Krips və Aleksander Kopaç, eləcə də, Almaniyadan olan Françesko Fridrix və Torsten Marqis 3 dəqiqə 16,86 saniyə nəticə göstərib. Nəticədə hər iki duet qızıl medal qazanıb. 
Bürünc medala isə 3 dəqiqə 16,91 saniyə göstərici ilə Oskar Melbardis – Yanis Strenqa (Latviya) cütlüyü yiyələnib.
Qeyd edək ki, müasir Olimpiada tarixində bobsley yarışlarında bunadək cəmi iki belə hadisə olub.
1998-ci ildə qızıl medalı Kanada və İtaliya idmançıları “bölüşdürüb”.
1968-ci ildə isə İtaliya və Almaniya Federativ Respublikası idmançıları eyni nəticəni göstərib. Lakin həmin vaxt qızıl medal italyanlara verilib.
S.T.
www.oxu.az
"
"“Qarabağ”ın futbolçusu “Fənərbaxça”ya transfer olundu19 yaşadək futbolçulardan ibarət Azərbaycan millisinin üzvü Turan Vəlizadə karyerasını yenidən Türkiyədə davam etdirəcək.
Oxu.Az xəbər verir ki, 17 yaşlı yarımmüdafiəçi “Fənərbaxça” ilə anlaşıb.
“Qarabağ”ın futbolçusu “sarı-lacivərdlilər”in bu ay aşağı yaş qrupuna cəlb etdiyi səkkiz oyunçudan biri olub.
Turan Vəlizadə “Fənərbaxça”nın U-17 komandasında oynayacaq. O, U-19 yığmamızın ötənaykı Antalya toplanışında iştirak edib.
Qeyd edək ki, Turan Vəlizadə 2015-ci ildə də “Əlincə” klubundan “Fənərbaxça”ya gedib. Lakin sonradan vətənə dönən yarımmüdafiəçi “Qarabağ”ın aşağı yaş qruplarına cəlb olunub.
S.T.
www.oxu.az
"
"ABŞ himnini həddindən artıq “seksual” ifa ediblər – VİDEOABŞ-da sosial şəbəkə istifadəçiləri, NBA All-Star Oyununda Amerika himninin çox “seksual” performansından sonra, populyar müğənni Ferqi haqqında müzakirələr aparırlar.
Oxu.Az-ın məlumatına görə, ifaçı ABŞ himnini “blyuz” şəklində oxumağa qərar verib.
Lakin o bunu çox “vulqar” bir şəkildə edib.
Belə qənaətə hətta oyunu şərh edən aparıcılar da gəliblər.

Keçmiş basketbolçu Çarlz Barkli eşitdiklərindən sonra siqaretə ehtiyac duyduğunu etiraf edib.


""Damn right it was different. I needed a cigarette after that"" - Charles Barkley on Fergie's national anthem 😂😂😂

CHUCK. GOAT. 🐐 pic.twitter.com/CjmEJ5Gl0b
— Daren Stoltzfus (@DarenStoltzfus) 19 февраля 2018 г.



Amerikalı musiqiçi Bou Bokan (Bowe Bocan) “Twitter”də Ferqinin performansını Haski itlərinin ulaması ilə müqayisə edib.


You’re doing amazing sweetie #Fergie#NBAAllStarGame

😭⚰️⚰️📸 pic.twitter.com/tPlxZG1qRh
— Boo Bacon (@beauknows) 19 февраля 2018 г.



Sosial şəbəkə istifadəçiləri bildirib ki, “Golden State Warriors”un oyunçusu Dreymond Qrin hamının əvəzinə reaksiyasını ifadə edib.


Draymond is all of us 😂😂😂😂😂 pic.twitter.com/ClWCmY4tfh
— Jemele Hill (@jemelehill) 19 февраля 2018 г.




A.M.
www.oxu.az
"
"Norveç Olimpiadada hegemonluğunu davam etdirirCənubi Koreyanın Pyançanq şəhərində keçirilən Qış Olimpiadasında Norveç hegemonluğunu davam etdirir.
Oxu.Az xəbər verir ki, indiyə olan duruma görə, Norveç 11 qızıl medalla liderdir. Almaniya 10 qızıl medalla II, Kanada isə III sıradadır. Kanadalılar 6 qızıl medal qazanıb.
Medal sayında da norveçlilər aşkar liderdir. Onlar ümumilikdə 28 medal qazanıb. Rusiya atletləri 11 medalla XX sırada qərarlaşıb. Onların aktivində 3 gümüş və 8 bürünc medal var. 
Səbuhi TOFİQOĞLU
www.oxu.az
"
"ABŞ idmançısı öz qardaşının külünü Olimpiadaya gətirib23 yaşlı Conatan, 19 yaşlı Kris və 17 yaşlı Maykinin eyni vaxtda Olimpiya oyunlarında xizəklə hündürlükdən tullanma yarışlarında iştirak etməsi Lilis ailəsinin ən böyük arzusu olub.
Oxu.Az xəbər verir ki, ötən ilin dekabrında ailənin kiçiyi Maykinin qəflətən yuxuda olarkən ölməsindən sonra bu arzu valideynlərin ürəyində qalıb. 
İdmançının ölüm səbəbi indiyə kimi dəqiq müəyyənləşməyib. Böyük oğul və dünya çempionu Con fəxri kürsüyə düşə bilməsə də, bazar günü Pyanqçanqda final çıxışında böyük iradə sərgiləyib. 
O, təsirli jest olaraq, mərhum qardaşının əvvəllər çıxış etdiyi ABŞ komandasına aid formanı Cənubi Koreyaya gətirib və onun xatirəsinə həmin formanı geyinib. Conatan qardaşının külünü şüşə breloka yerləşdirərək açılış mərasimində boynundan taxıb.
“Olimpiya Oyunlarında birgə yarışmaq hamımızın arzusu olub. O, bu imkandan məhrum olduğundan... Onun iştirakını təmin etmək üçün bunun ən yaxşı vasitə olduğunu düşündüm.
Son bir neçə ayda mən həyatın nə qədər çətin olduğunun fərqinə vardım, hər gün əlimizə düşən imkanlardan tam şəkildə yararlanmalı olduğumuzu başa düşdüm... Lilis komandası çıxışlarını davam etdirəcək və dörd ilə siz tam fərqli qardaşları görəcəksiniz”, – deyə Con verdiyi açıqlamada bildirib.
Səbuhi TOFİQOĞLU
www.oxu.az
"
"“Şahdağ”da “Xalçaların şahı” müəyyənləşib – FOTO + VİDEOFevralın 18-də “Şahdağ” Turizm Mərkəzində artıq üçüncü dəfə keçirilən “Red Bull Shakh Carpet” idman yarışının qalibləri müəyyənləşib.

Oxu.Az xəbər verir ki, münsiflər heyətində olan Cəfər Axundzadə, Dilarə Kazımova, Nazim Babayev və Tunzalə Ağayeva “Ən yaxşı tullanma” nominasiyasında “Super Liqa” komandasını, “Ən kreativ komanda” nominasiyasında isə “Kalambur” komandasını qalib təyin ediblər. 


Tamaşaçılar onlayn səs vermə ilə “Tamaşaçı simpatiyası” nominasiyasında “Hit Parad” komandasını qalib seçiblər. 

Əyləncəli müsabiqədə ümumilikdə 18 komanda iştirak edib.

Yarışmanın mahiyyəti ondan ibarətdir ki, maskarad kostyumu geyinən iştirakçılar, hazırladıqları qeyri-adi qurğularla dağdan eniş edərək sonda soyuq su ilə dolu hovuza giriblər.

İştirakçılar sonu 80 sm hündürlüyə malik tramplinlə bitən 80 metr məsafəni qət edirlər. Müsabiqə üçün xüsusi olaraq hazırlanan nəqliyyat vasitələrində əsas element – xalçadır.

E.Ə.
www.oxu.az
"
"Azərbaycanlı idmançı Türkiyədə rekord qırıbDünən Türkiyənin İstanbul şəhərində keçirilən İstanbul İndoor Cup turnirində həmyerlimiz Zəkiyyə Həsənova Azərbaycan rekorduna imza atıb. 
Oxu.Az xəbər verir ki, o, 60 metr məsafəyə qaçışda 7.45 nəticə göstərərək III yeri tutub. 
Nəzərinizə çatdıraq ki, bu nəticə ilə Zəkiyyə Həsənova ötən ay özü tərəfindən qoyulan Azərbaycan rekordunu (7.48) yeniləyərək yeni ölkə rekorduna imza atıb.
S.T.
www.oxu.az
"
"Rusiyaya medal qazandırmış idmançıda dopinq çıxıbCənubi Koreyanın Pyanqçanq şəhərində keçirilən XXIII Qış Olimpiya Oyunlarında körlinq növü üzrə bürünc medal qazanmış rusiyalı idmançı Aleksandr Kruşelnitskinin B dopinq-testi müsbət nəticə verib.
Oxu.Az xəbər verir ki, A nümunəsində də dopinq aşarkarlanan idmançının ikinci nümunəsi bu gün səhər saatlarında Seuldakı Anti-Dopinq Laboratoriyasında açılıb. 
İdmançının B nümunəsində də meldonium maddəsi aşkarlanıb. Artıq onun akkreditasiyası əlindən alınıb. İdmançı Olimpiya Kəndini tərk etməli olub.
Qeyd edək ki, Olimpiadada Aleksandr Kruşelnitski həyat yoldaşı Anastasiya Brızqalova ilə birgə çıxış edib. Onlar qarışıq qoşa yarışda bürünc medal qazanıblar.
Kişi körlinqçinin dopinq-testinin müsbət nəticə verməsi üzündən Rusiya Olimpiadada qazandığı ilk medaldan məhrum edilmə təhlükəsi ilə üzləşib.
S.T.
www.oxu.az
"
"Hakim on futbolçunu meydandan qovdu, oyun dayandı – VİDEOBraziliyada meydandan on futbolçunun kənarlaşdırılmasından sonra hakim matçı dayandırıb.
Oxu.Az xəbər verir ki, bu barədə “Reuters” agentliyi məlumat yayıb.
Kuryoz hadisə Baya ştatının çempionatı çərçivəsində “Vitoria” və “Baia” komandaları arasında keçirilən matçda qeydə alınıb.
Penaltinin təyin olunmasından sonra ot örtüyü döyüş meydanına çevrilib. Kütləvi dava nəticəsində beş futbolçu geyinib-soyunma otağına göndərilib.
Matç ərzində əsəblər tarıma çəkilib, bəzi futbolçuların hirsi soyumayıb. Bir neçə dəqiqədən sonra daha iki futbolçu (hər klubdan bir futbolçu) oyundan kənarlaşdırılıb.
Əsas vaxtın başa çatmasına 13 dəqiqə qalmış “Vitoria” iki futbolçusunu itirib və meydanda cəmi altı futbolçusu qaldığından, hakim matçı dayandırmaq məcburiyyətində qalıb.

www.oxu.az
"
"Rafael Ağayev çempion olduBirləşmiş Ərəb Əmirliklərinin Dubay şəhərində keçirilən karate üzrə Premyer Liqa seriya yarışı başa çatıb.
Oxu.Az xəbər verir ki, beşqat dünya və onqat Avropa çempionumuz olan Rafael Ağayev bu gün başa çatan yarışda çempion olub.
75 kq çəki dərəcəsində mübarizə aparan idmançımız finalda macarıstanlı Qabor Harşpatakini 5:2 hesabı ilə məğlub edib.
Qeyd edək ki, Rafael Ağayev ötən ay Fransanın paytaxtı Parisdə keçirilmiş ilin ilk Premyer Liqa yarışında da finala kimi irəliləmiş, lakin həlledici görüşün son saniyəsində aldığı zərbə ilə yaponiyalı Ken Nishimuraya 1:2 hesabı ilə uduzaraq gümüş medalla kifayətlənmişdi.



Səbuhi TOFİQOĞLU
www.oxu.az
"
"Qurbanov: Nadir hallarda bu cür oyun izləyirikAzərbaycan Premyer Liqasının 16-cı turunda səfərdə “Səbail”ə qalib gələn (1:0) “Qarabağ” futbol klubunun baş məşqçisi Qurban Qurbanov oyundan sonra mətbuat konfransında jurnalistlərin suallarını cavablandırıb.
Oxu.Az xəbər verir ki, öz futbolçularını təbrik edən məşqçi, qazandıqları 3 xalın “vacib” olduğunu vurğulayıb.
“Azarkeşlərimizə təşəkkür edirəm. Samir Əliyev yaxşı komanda yaradıb. Bizim üçün çətin oldu. Çox nadir hallarda bu cür tempdə oyun izləyirik. Bu qarşılaşmadan açığı həzz aldım. Rəqib çox hücuma keçirdi. Çox nadir hallarda bu qədər az topa sahib oluruq”.
Qeyd edək ki, hazırda 16 oyundan 41 xal toplayan “Qarabağ” turnir cədvəlinə başçılıq edir. İkinci pillədə 35 xalla “Qəbələ”, üçüncü pillədə isə 31 xalla “Zirə” qərarlaşıb.
www.oxu.az
"
"Azərbaycan Avropada birinci oldu – YENİLƏNİBAvstriyanın Obervart şəhərində cüdo üzrə Avropa açıq çempionatına yekun vurulub.
Oxu.Az xəbər verir ki, yarışın ikinci günü də Azərbaycan millisi medalsız qalmayıb. 90 kq çəki dərəcəsində mübarizə aparan Firudin Dadaşov beynəlxalq turnirin bürünc medalını qazanıb.
Kanada, Avstriya, Rusiya, İtaliya cüdoçularına qalib gələn millimizin üzvü yalnız çempionatda birinci yeri tutan Yaponiya təmsilçisinə uduzub.
Beləliklə Azərbaycan cüdoçuları Obervart turnirini 2 qızıl, 1 gümüş və 2 bürünc medalla başa vurublar.
Yarışların ilk günü Orxan Səfərov, Mehman Sadıqov qızıl, Telman Vəliyev gümüş, Vüqar Şirinli isə bürünc medala sahib olub.
Yekun nəticədə cüdo üzrə milli komandamız medalların sayı və əyarına görə bütün ölkələri qabaqlayaraq 1-ci yeri tutub.
20:39 (17 fevral 2018)
Avstriyanın Obervart şəhərində start götürən cüdo üzrə Avropa açıq turnirinin ilk günü Azərbaycan milli komandası üçün uğurlu olub. 
Oxu.Az xəbər verir ki, cüdoçularımız beynəlxalq yarışda 2 qızıl, 1 gümüş və 1 bürünc medal qazanıblar. 
Azərbaycan millisinin üzvləri Mehman Sadıqov(60 kq) və Orxan Səfərov(66 kq) Avstriya turnirində bütün rəqiblərinə qalib gələrək çempion olublar. 73 kq çəki dərəcəsində mübarizə aparan Telman Vəliyev yalnız finalda uduzaraq gümüş medala layiq görülüb. 66 kq çəki dərəcəsində yarışan cüdoçumuz Vüqar Şirinli isə bürünc medal qazanıb.
Beləliklə milli komandamız Obervart  turnirinin birinci yarış günündən sonra medalların sayı və əyarına görə bütün rəqiblərini qabaqlayaraq 1-ci yerdə gedir. 
Qeyd edək ki, Avstriyada keçirilən Avropa açıq turnirində 42 ölkənin 285 cüdoçusu mübarizə aparır. Beynəlxalq yarışa fevralın 18-də yekun vurulacaq.
E.Ə.
www.oxu.az
"
"Azərbaycan təmsilçisi start xəttinə çıxmadıCənubi Koreyanın Pyanqçanq şəhərində keçirilən XXIII Qış Olimpiya Oyunlarında Azərbaycanı təmsil edən idmançı Patrik Braxner start xəttinə çıxmayıb. 
Oxu.Az xəbər verir ki, “Ağ Olimpiada”da yeganə təmsilçimiz ilk cəhdini bu gün etməli olsa da, bu, baş tutmayıb. 
Belə ki, nəhəng slalom yarışları keçirilsə də, Braxner mübarizəyə qoşulmayıb. O, 110 iştirakçı arasında olmayıb. 
Xatırladaq ki, milliləşdirilmiş avstriyalı legionerimiz slalom yarışlarında isə fevralın 22-də qüvvəsini sınayacaq.
S.T.
www.oxu.az
"
"Rəşad Sadiqov futbolçunun atasını söydü və meydandan qovuldu – VİDEO“Sumqayıt” və “Neftçi” komandaları arasındakı keçirilən Azərbaycan Premyer Liqasının XVI tur matçı qalmaqalla yadda qalıb.
Oxu.Az xəbər verir ki, oyunun 59-cu dəqiqəsində baş verənlər “Kapital Bank Arena”dakı azarkeşləri özündən çıxarıb. 
Top uğrunda mübarizə zamanı qonaq komandanın müdafiəçisi İlkin Qırtımovla meydan sahiblərinin hücumçusu Ehtiram Şahverdiyev toqquşub. Hasarın arxasında duran Ehtiram Şahverdiyevin atası Etibar Şahverdiyev isə epizoda sərt reaksiya verərək, Qırtımovun ünvanına söyüşlər yağdırmağa başlayıb. Baxmayaraq ki, baş hakim İnqilab Məmmədov bunadək Qırtımovu sarı vərəqə ilə cəzalandırmışdı. 
Bu zaman əsəblərinə hakim ola bilməyən “Neftçi”nin digər futbolçusu Rəşad Sadiqov ata Şahverdiyevə nalayiq ifadə ilə cavab verib. Referi isə Sadiqovu qırmızı vərəqə ilə meydandan qovub. 
“Sumqayıt”ın baş məşqçisi Samir Abbasov “Neftçi”nin ehtiyat oyunçular skamyası tərəfə gələrək, Ehtiram Şahverdiyevin atasına sərt şəkildə iradını çatdırıb. Polislər həmin şəxsi hasarın arxasından çətinliklə uzaqlaşdırıblar.
Qeyd edək ki, bu da oyunda yekun insident olmayıb. Oyundan əvvəl “Sumqayıt”ın prezidenti Kamran Quliyev “Neftçi”yə prezident təyin olunduğundan, prinsipial matçda Samir Abbasov da meydandan qovulub. O topa zərbə vurduğu üçün İnqilab Məmmədovun göstərişi ilə texniki zonadan uzaqlaşdırılıb.
Xatırladaq ki, görüşü “Sumqayıt” 2:0 hesabı ilə qalib başa vurub.

S.T.
www.oxu.az
"
"Rusiyanın hokkey yığması ABŞ-ı darmadağın edibRusiyanın kişilərdən ibarət hokkey yığması Cənubi Koreyada keçirilən Qış Olimpiya Oyunlarında ABŞ millisini darmadağın edib.
Oxu.Az xəbər verir ki, Rusiya millisi 4:0 hesabı ilə ABŞ yığması məğlub edib.
Olimpiada - 2018, Hokkey, Kişilər
B Qrupu
Rusiya - ABŞ - 4:0 (1:0, 2:0, 1:0)
E.Ə.
www.oxu.az
"
"“Qəbələ” – “Zirə” oyunundan sonra kütləvi dava – VİDEOAzərbaycan Premyer Liqasının XVI turu çərçivəsində keçrilən “Qəbələ”-“Zirə” matçından sonra futbolçular arasında insident baş verib.
Oxu.Az-ın məlumatına görə, baş hakimin final fitindən meydan sahiblərindən Cavid Hüseynov və Vitali Vernidub, qonaq komandadan isə Riçard Qadze və Sadio Tounkaranın iştirakı ilə dava düşüb.
Məşqçilər və digər şəxslərin də müdaxiləsindən sonra aranı sakitləşdirmək mümkün olub.
 
Qeyd edək ki, görüş “Qəbələ”nin 2:1 hesablı qələbəsi ilə nəticələnib.

www.oxu.az
"
"Daha bir azərbaycanlı futbolçu Çexiya klubuna transfer olunduDaha bir azərbaycanlı futbolçu legioner həyatı yaşayacaq.
Oxu.Az xəbər verir ki, bu barədə futbol meneceri Vaqif Heydərli sosial şəbəkə vasitəsilə məlumat yayıb. 
O, “Qəbələ” Futbol Akademiyasının yetirməsi Rövlan Muradovun Avropaya yollanmasına müvəffəq olub. Gənc yarımüdafiəçi mövsümün sonuna kimi icarə əsasında Çexiyanın məşhur klublarından olan “Slavia”da (Praqa) çıxış edəcək. Digər futbolçumuz Amin Seydiyev isə bəyənilməyib.
Qeyd edək ki, Vaqif Heydərlinin vasitəçiliyi ilə “Slavia”da daha bir futbolçumuz çıxış edir. Bu, Fərid Nəbiyevdir.
S.T.
www.oxu.az
"
"FİFA “qış transfer pəncərəsi”ni ləğv edə bilərFİFA prezidenti Canni İnfantino qış transfer pəncərəsini ləğv etməyi təklif edib.
Oxu.Az xəbər verir ki, bu barədə “Football Italia” xəbər verib.
Məlumata əsasən, qurumun rəhbəri həmçinin klublarda oyunçuların sayının azaldılması və futbolçulara məvacib məhdudiyyətinin tətbiq edilməsi təşəbbüsü ilə çıxış edib.
Təklif edilən islahatlara fevralın 28-də FİFA-nın icraiyyə komitəsində baxılacaq.
A.M.
www.oxu.az
 
"
"Məşhur futbolçu “Qalatasaray”a keçir“Mançester Yunayted”in yarımmüdafiəçisi Maruan Fellaini karyerasını Türkiyədə davam etdirəcək.
Oxu.Az saytının qonşu ölkə mətbuatına istinadən məlumatına görə, Belçika millisinin üzvü “Qalatasaray”la ilkin müqavilə bağlayıb.
Maliyyə problemləri üzündən azad agent statusu daşıyan oyunçularla maraqlanan “cim-bom”un “qırmızı şeytanlar”la müqavilə müddəti mövsümün sonuna qədər olan 31 yaşlı oyunçu ilə danışığı müsbət nəticələnib. Futbolçunun meneceri Türkiyəyə gələrək, klub rəsmiləri ilə bu keçidi müzakirə edib. İngilislərlə yeni saziş bağlamayan Fellaini uzunmüddətli müqavilə təklifinə görə, “sarı-qırmızılılar”a “hə” cavabını verib.
Onun yayda “Qalatasaray”la 4+1 illik müqavilə imzalaması gözlənilir.
A.M.
www.oxu.az
"
"Avrokuboklarda həftənin ən yaxşı futbolçuları məlum olubÇempionlar Liqası (ÇL) və Avropa Liqasında (AL) həftənin ən yaxşı futbolçusu bəlli olub.
Oxu.Az-ın məlumatına görə, UEFA-nın azarkeşlər arasında keçirdiyi səsvermənin qalibləri “Liverpul”un hücumçusu Sadio Mane və Moskva “Lokomotiv”inin yarımmüdafiəçisi Manuel Fernandeş olub.
“Liverpul”un ÇL-in 1/8 final mərhələsində “Porto” ilə keçirdiyi səfər qarşılaşmasında (5:0) het-trikə imza atan Mane 57% səslə qalib gəlib. O, bu mükafat uğrunda Marselo (“Real”), Kristian Eriksen (“Tottenhem”) və İlkay Gündoğanla (“Mançester Siti”) yarışıb.
Fernandeş isə “Lokomotiv”in AL-in 1/16 final mərhələsi çərçivəsində “Nitsa” ilə səfər qarşılaşmasında 3:2 hesablı qələbəsinin memarı olub. Belə ki, görüşdə komandasının hər 3 qolunun müəllifi olan portuqaliyalı respondentlərin 73% səsini toplayıb. Dortmund “Borussiya”sının hücumçusu Mişi Batşuayi 11%, “Arsenal”ın yarımmüdafiəçisi Məsut Özil isə 10% səs toplayıb.
A.M.
www.oxu.az
"
" “Qarabağ” Avropada gerilədiAvrokubokların 2018-ci il üçün ilk həftəsindən sonra klubların UEFA reytinqi açıqlanıb. 
Oxu.Az xəbər verir ki, keçirilən 20 qarşılaşma son 5 mövsümün nəticələrinə əsasən tərtib edilən cədvəldə müəyyən dəyişikliklərə səbəb olub.
Avropanın 442 komandasının yer aldığı siyahıdakı ən yaxşı Azərbaycan klubunun da mövqeyi dəyişib. Belə ki, “Qarabağ” 1 pillə geriləyib.
İlk “yüzlük”dəki yeganə təmsilçimizi “Marsel” keçib. Fransa klubu Avropa Liqasının 1/16 finalında “Braqa”nı 3:0 hesabı ilə yenib və 67-ci pilləyə yüksəlib. Nəticədə “Qarabağ” və onunla eyni xala malik BATE və “Yanq Boyz” 69-cu yerə düşüb. Bu üç komandaya daha bir şərik çıxıb. Moskva “Lokomotiv”i “Nitsa”nı 3:2 məğlub etməsi sayəsində Qurban Qurbanovun yetirmələrinə çatıb.
Digər komandalarımızın mövqeləri dəyişməz qalıb. “Qəbələ” aktivindəki 5,250 xalla “Voyvodina” ilə 191-ci pilləni bölüşür. Azərbaycanın digər 5 klubunun öz əmsalı aşağı olduğundan ölkə reytinqindən aldıqları payla kifayətlənib. Nəticədə “Neftçi, “Xəzər Lənkəran”, “Keşlə”, “Zirə” və “Kəpəz” 3,825 xalla 244-cü yeri bölüşən 13 komanda arasında yer alıb.
Qeyd edək ki, siyahıya 150,000 xala malik “Real” başçılıq edir.
İlk “onluq”
1. “Real” – 150,000
2. “Barselona” – 126,000
3. “Bayern” – 125,000
4. “Atletiko” – 124,000
5. “Yuventus” – 121,000
6. PSJ – 109,000
7. “Sevilya” – 108,000
8. “Mançester Siti” – 99,000
9. “Borusia” Dortmund – 87,000
10. “Portu” – 85,000
“Qarabağ” və qonşuları
65-66. “Feyenoord” – 21,500
“Rapid” Vyana – 21,500
74. “Marsel” – 21,000
67. “Astana” – 20,750
69-72. “Qarabağ” – 20,500
“Yanq Boyz” – 20,500
BATE – 20,500
“Lokomotiv” Moskva – 20,500
73-73. “Selta” – 20,285
“Real Sosyedad” – 20,285
“Betis” – 20,285
76. “Trabzonspor” – 18,000
Digər Azərbaycan klubları
191. “Qəbələ” – 5,250
244-256. “Neftçi” – 3,825
“Keşlə” – 3,825
“Zirə” – 3,825
“Kəpəz” – 3,825
“Xəzər Lənkəran” – 3,825
S.T.
www.oxu.az
"
"Millimizə tanış hakim Belarusla oyunumuzu idarə edəcəkMartın 23-də Bakı Olimpiya Stadionunda keçiriləcək Azərbaycan – Belarus yoldaşlıq oyununu idarə edəcək hakimlər müəyyənləşib. 
Oxu.Az xəbər verir ki, qarşılaşmanın baş hakimi Andris Treymanis olacaq. 
Ona Harald Gudermanis və Aleksey Spasyonnikov kömək edəcəklər. Hər üç FIFA referisi latviyalıdır.
33 yaşlı latviyalı referi bizə tanış hakimdir. O cəmi 4 ay öncə də millimizin matçında fit çalıb. Treymanis DÇ-2018-in seçmə mərhələsinin Almaniya – Azərbaycan oyununu idarə edib. Ötən il oktyabrın 8-də keçirilən görüşdə Bundestim 5:1 hesabı ilə qələbə qazanıb. Görüşdə 1 sarı vərəqə göstərən Treymanis Riçard Almeydanı cəzalandırıb.
2011-ci ildən FİFA referisi olan Treymanısin təmsilçilərimizlə ilk qarşılaşması da həmin ilə təsadüf edib. Latviyalı 7 il öncə Bakıya gəlib. O, Avropa Liqasının 2011/12 mövsümünün AZAL – “Minsk” görüşündə fit çalıb. FİFA referisi 1:1 hesablı heç-heçə bitən matçda meydan sahiblərinə 1, qonaqlara 3 sarı vərəqə göstərib.
Həmin il U-17-nin Avropa çempionatının seçmə oyunlarında da baş hakim olan latviyalı yığmamızın Xorvatiyanı 2:1 hesabı ilə yenməsi və Ukrayna ilə qolsuz heç-heçəsinə də şahid olub. Futbolçularımız ilk görüşdə 2, sonrakı oyunda 1 xəbərdarlıq alıb.
2014-cü ildə U-21 millimiz İsraillə görüşüb. Seçmə oyunda yığmamız 3:0 hesablı qələbə qazanıb. Treymanıs futbolçularımıza 2 sarı vərəqə göstərib.
S.T.
www.oxu.az
"
"Daha bir idmançımız Olimpiadaya vəsiqə qazanıbDünən Rusiyanın paytaxtı Moskvada Gənclər arasında Yay Olimpiya Oyunlarına lisenziya xarakterli yarış baş tutub.
Oxu.Az xəbər verir ki, bütün diqqətlərin yönəldiyi bu turnirdə təmsilçimiz Dərya Farşbafşəhriyari Azərbaycanın gimnastika tarixində ilk dəfə olaraq məhz bu oyunlara lisenziyanı əldə edib. 
Gimnastımız böyük uğura hər dörd çıxışına görə ümumilikdə 53.30 xal toplamaqla nail olub.
Yarışlarda ölkəmizi digər bədii gimnastımız Yelizaveta Luzan da təmsil edərək, 43.60 xal toplayıb.
Xatırladaq ki, qaydalara əsasən, hər ölkədən yalnız bir gimnastın lisenziya qazanmaq şansı olub.
Millimizin baş məşqçisi Mariana Vasilevanın sözlərinə görə, bu il bədii gimnastika üzrə qaydalara yeni dəyişikliklər əlavə olunub və bu turnir yeni düzəlişlər əsasında baş tutub. Buna görə də həm gimnastlar, həm də məşqçilər üçün yarışlar çətin və həyəcanlı keçib.
“Gənclər arasında Yay Olimpiya Oyunlarına ilk Azərbaycan gimnastının lisenziya qazanması bizi çox sevindirir. Nəzərə almalıyıq ki, ölkəmizi təmsil edən hər iki gimnastımız öz həmyaşıdlarından daha az təcrübəyə malik idi.
Buna baxmayaraq, Dərya bu işin öhdəsindən layiqincə gəldi. Əlbəttə, yarışlardan sonra hər iki gimnastla çıxışlarını analiz etdik və özümüz üçün qeydlər apardıq. Əsas odur ki, onların yaxşı çıxışları layiqli xallarla qiymətləndirildi”, – deyə bolqarıstanlı məşqçi bildirib.
Bu uğurun gimnastlarımız üçün böyük stimul olduğunu qeyd edən Vasileva qarşıda onları daha məsuliyyətli yarışların gözlədiyini vurğulayıb.
Qeyd edək ki, qalibləri həmyerlimiz, Avropa Gimnastika İttifaqının prezidenti Fərid Qayıbov mükafatlandırıb. 
Xatırladaq ki, Dərya Farşbafşəhriyariyədək Fatimə Alkərimova (üzgüçülük) və Ninq Jinq (stolüstü tennis) də oktyabrın 6-18-də Argentinanın paytaxtı Buenos Ayresdə təşkil olunacaq Yeniyetmələrin III Yay Olimpiya Oyunlarına lisenziya qazanıb.
S.T.
www.oxu.az
"
"Altı şəhərdə simulyatorlarla çempionat keçiriləcək – FOTOBu gün Bakı Şəhər Halqası Əməliyyat Şirkəti (BŞH) və Azərbaycan Avtomobil Federasiyasının (AAF) təşkilatçılığı ilə “Sənin sürət formulan” regionlarda avtoidman üzrə maarifləndirmə ayı ilə əlaqədar mətbuat konfransı keçirilib.
Oxu.Az xəbər verir ki, Bakı Kristal Zalında baş tutan tədbirdə BŞH-nin Marketinq və Kommunikasiya şöbəsinin rəhbəri Nigar Arpadarai və AAF-ın mobillik üzrə koordinatoru Zafiq Xəlilov iştirak edib.
Konfransda çıxış edən Nigar Arpadarai sözügedən layihənin təşəbbüskarları barədə danışıb:
“Bu layihənin təşəbbüsü Bakı Şəhər Halqası tərəfindən olub. Qarşı tərəf də bunu müsbət qarşılayıb”. 
AAF-ın nümayəndəsi Zafiq Xəlilov isə bildirib ki, layihə çərçivəsində məktəblilərə yol hərəkətinin təhlükəsizliyinə dair seminarlar keçiriləcək.

Fevralın 19-dan martın 10-dək davam edəcək layihə çərçivəsində keçiriləcək çempionat və seminarlarda Lənkəran, Şirvan, Füzuli, Mingəçevir, Qax və Qubada olan yuxarı sinif şagirdləri iştirak edəcəklər. Növbəti illərdə bu layihə başqa şəhərlərdə keçirilə bilər.
Çempionatın ilk mərhələsində hər regiondan bir qalib seçiləcək və həmin qaliblər Bakıda Novruz bayramı ərəfəsində baş tutacaq final mərhələsində mübarizə aparacaqlar. Yarışın sonunda qaliblə yanaşı, final mərhələsinin digər iştirakçılarına da sertifikat və dəyərli hədiyyələr təqdim olunacaq.
Mətbuat konfransından sonra yuxarı sinif şagirdlərinin istifadə edəcəyi simulyatorlar KİV nümayəndələrinə nümayiş etdirilib.























S.T.
www.oxu.az
"
"“Neftçi”yə yeni prezident təyin olundu – YENİLƏNİBKamran Quliyev “Neftçi” futbol klubunun prezidenti vəzifəsinə təyin olunub. 
Oxu.Az xəbər verir ki, bu barədə klubun rəsmi saytı məlumat yayıb. 
K.Quliyev bu gün istefa verən Orxan Hüseynzadəni əvəzləyib. 
Qeyd edək ki, Kamran Quliyev bu təyinatadək “Sumqayıt” klubunun prezidenti vəzifəsində çalışıb.
***
13:05
“Sumqayıt” Futbol Klubunun prezidenti Kamran Quliyev tutduğu vəzifədən istefa verib. 
Oxu.Az-ın xəbərinə görə, bu barədə klubun rəsmi saytında məlumat yerləşdirilib.
K.Quliyev şəxsi istəyi ilə vəzifəsindən ayrılıb. 
S.T.
www.oxu.az
"
"“Neftçi”nin prezidenti istefa verdi“Neftçi” Peşəkar Futbol Klubunun prezidenti Orxan Hüseynzadə şəxsi istəyi ilə tutduğu vəzifədən istefa verib. 
Oxu.Az-ın klubun rəsmi saytına istinadən verdiyi məlumata görə, O.Hüseynzadə bu gün istefa ərizəsi ilə klubun təsisçisinə müraciət edib.
O.Hüseynzadənin istefası qəbul olunub.
Qeyd edək ki, Orxan Hüseynzadə həm də AFFA Klublar Komitəsinin sədridir. 
www.oxu.az
"
"Avropa Liqasında 1/16 finalın nəticələri – VİDEO + YENİLƏNİBAvropa Liqasında 1/16 final həyəcanı davam edir.
Oxu.Az-ın məlumatına görə, bu gün mərhələnin ilk oyunları çərçivəsində 15 görüş keçiriləcək.
Oxu.Az keçirilmiş oyunlarının nəticələrini təqdim edir.
15 fevral
Avropa Liqası
1/16 final mərhələsi, ilk oyunlar
“Astana” (Qazaxıstan) – “Sportinq” (Portuqaliya) 1:3
Qollar: Tomasov, 7 (1:0), Fernandes, 48-pen (1:1), Martinş, 50 (1:2), Dumbiya, 55 (1:3)

“Borussiya” (Dortmund, Almaniya) – “Atalanta” (İtaliya) 3:2
Qollar: Şürle. 31 (1:0), İliçiç, 51 (1:1); 56 (1:2), Batşuayi, 65 (2:2); 90+1 (3:2)

“Ludoqorets” (Bolqarıstan) – “Milan” (İtaliya) 0:3
Qollar: Kutrone, 45, Rodrigez, 62-pen, Borini, 90+2

“Marsel” (Fransa) – “Braqa” (Portuqaliya) 3:0
Qollar: Germain, 4; 69, Thauvin, 74

“Nitsa” (Fransa) – “Lokomotiv” (Rusiya) 2:3
Qollar: Balotelli, 4 (1:0); 28-pen (2:0), Fernandes, 45-pen (2:1); 69; 77

“Ostersund” (İsveç) – “Arsenal” (İngiltərə) 0:3
Qollar: Monreal, 13, Papaqiannopoulos, 24-avtoqol, Özil, 58 

“Real Sosyedad” (İspaniya) – “Zalsburq” (Avstriya) 2:2
Qollar: Oyarzabal, 27-pen (0:1), Odriozola, 63 (1:1), Yanuzay, 80 (2:1), Minamino, 90+4 (2:2)



“Spartak” (Moskva, Rusiya) – “Atletik” (İspaniya) 1:3
Qollar: Aduriz, 22 (0:1); 39 (0:2), Riko, 45+1 (0:3), Adriano, 61 (1:3)

AEK (Yunanıstan) – “Dinamo” (Ukrayna) 1:1 
Qollar: Tsyqankov, 19 (0:1), Ajdareviç, 80 (1:1)

“Seltik” (Şotlandiya) – “Zenit” (Rusiya) 1:0 
Qol: MkQreqor, 78

“Kopenhagen” (Danimarka) – “Atletiko” (İspaniya) 1:4 
Qollar: Fişer, 15 (1:0), Niquez, 21 (1:1), Qameiro, 37 (1:2), Qrizmann, 71 (1:3), Vitolo, 77 (1:4) 

“Styaua” (Rumıniya) – “Latsio” (İtaliya) 1:0 
Qol: Qnohere, 29

“Lion” (Fransa) – “Vilyarreal” (İspaniya) 3:1 
Qollar: Ndombele, 46 (1:0); Fekir, 50 (2:0), Fornals 63 (2:1), Depay, 82 (3:1)

“Napoli” (İtaliya) – “Leypziq” (Almaniya) 1:3
Qollar: Ounas, 52 (1:0), Verner, 61 (1:1), Bruma, 74 (1:2), Verner, 90+3 (1:3)

“Partizan” (Serbiya) – “Viktoriya” (Çexiya) 1:1 
Qollar: Tavamba, 58 (1:0), Reznik, 81 (1:1)

A.M.
www.oxu.az
"
"“Astana” – “Sportinq” oyununda 4 qol – VİDEOAvropa Liqasının 1/16 final mərhələsinin ilk oyunu keçirilib.
Oxu.Az-ın məlumatına görə, “Astana” – “Sportinq”-lə qarşılaşıb.
Oyun 1:3 hesabı ilə başa çatıb.
“Astana” (Qazaxıstan) – “Sportinq” (Portuqaliya) - 1:3
Qollar: Tomasov, 7 - Fernandez, 47, Martinş, 50, Dumbia, 55.



A.M.
www.oxu.az
"
"Azərbaycan klubu azarkeş yığmaq üçün maraqlı üsula əl atıb – FOTOAzərbaycanın I divizionunda mübarizə aparan və növbəti mövsüm elitaya yüksəlməyi qarşısına hədəf qoymuş “Xəzər” klubu azarkeş yığmaq üçün maraqlı üsula əl atıb.
Oxu.Az xəbər verir ki, 90 dəqiqə ərzində Bakı komandasını dəstəkləyənlərə beş manat verilir.
Bu elan bu gün keçirilmiş I divizionun XIV turunun “Xəzər” - “Sabah” oyunundan əvvəl verilib. “İnter Arena”da keçirilmiş görüşdə meydan sahibləri Təhsil Nazirliyinə məxsus “Sabah”a 3:0 hesabı ilə qalib gəlib.

Səbuhi TOFİQOĞLU
www.oxu.az
"
"Azərbaycanın “Formula-1”dən qazancı açıqlandı“PricewaterhouseCoopers” beynəlxalq audit şirkəti Azərbaycanın “Formula-1”dən əldə etdiyi qazancı hesablayıb.
Oxu.Az-ın xəbərinə görə, hesabata əsasən, Azərbaycanın yarışlardan gəlirləri 277,3 milyon dollar təşkil edib.
Hesabat Bakıda 2016-cı ilin iyununda baş tutmuş ilk Formula-1 yarışından bu günədək olan müddətdə Qran-Priyə ev sahibliyinin şəhərimizə faydalarının iqtisadi qiymətləndirilməsini əks etdirir. 
Hesabatda göstərilən yekun məbləğ yarışlar ərəfəsində Formula-1 ilə əlaqədar Bakıya gələnlərin xərcləri əsasında yaranmış birbaşa və dolayı gəlirləri əhatə edir. 
Məsələ ilə bağlı “Bakı Şəhər Halqası” Əməliyyat Şirkətinin marketinq və kommunikasiya departamentinin rəhbəri Nigar Arpadarai bilidirib ki, bu rəqəmə Formula-1 ilə əlaqədar Bakıya gələn qonaq və yarış iştirakçılarına mehmanxana, restoran və nəqliyyat istiqamətləri üzrə təqdim olunmuş məhsul və xidmətlər, həmçinin bu məhsul və xidmətlərlə birbaşa əlaqədə yaranmış digər gəlirlər daxildir.
Qeyd edək ki, üçüncü Azərbaycan Qran-Prisi 27-29 aprel tarixlərində keçiriləcək.
www.oxu.az
"
"Millilərimiz Kiyev turnirinə türkmənlərlə hazırlaşır – VİDEOGüləş üzrə ölkə yığma komandaları təqvim planında nəzərdə tutulan qrafik üzrə qarşıdan gələn beynəlxalq turnirlərə və Avropa çempionatına hazırlıqları davam etdirir. 
Oxu.Az xəbər verir ki, Olimpiya Güləş Mərkəzində məşqləri davam etdirən yunan-Roma və sərbəst güləş üzrə böyüklərdən ibarət yığma komandaların toplanışı fevralın 5-dən başlayıb və 20-dək davam edəcək.
Sərbəst güləşçilərimizlə birgə təlim-məşq toplanışında Türkmənistan yığma komandasının üzvləri də iştirak edir.
Qadın güləşçilər isə hazırlıqları Ukraynanın paytaxtı Kiyevdə Konça Zaspa təlim-məşq bazasında davam etdirir. Fevralın 10-dan Ukraynaya yollanan qadın güləşçilərimiz ayın 22-dək bu ölkənin yığma komandası ilə birgə hazırlıqları davam etdirəcək. 
Sərbəst, yunan-Roma və qadın güləşi üzrə yığma komandaların üzvləri təlim-məşq toplanışı başa çatdıqdan sonra 23-25 fevral tarixlərində Kiyevdə bu ölkənin görkəmli məşqçi və idmançılarının xatirəsinə həsr olunan 22-ci beynəlxalq turnirdə qüvvələrini sınayacaq. 
Sərbəst güləşçilərin təlim-məşq prosesindən videoreportajı təqdim edirik:

S.T.
www.oxu.az
"
"Millimiz gerilədi, rəqiblərimiz irəlilədiFIFA dünya yığmalarının yeni reytinq siyahısını açıqlayıb.
Oxu.Az xəbər verir ki, Azərbaycan milli komandası ötən ayla müqayisədə bir pillə geriləyib. 
Yanvarın 27-də Türkiyədə Moldova yığması yoldaşlıq oyununda qolsuz heç-heçə edən Qurban Qurbanovun rəhbərlik etdiyi kollektiv hazırda 275 xalla 119-cu sıradadır.
UEFA Millətlər Liqasında Azərbaycan millisi ilə eyni qrupda yer alan Farer adaları 364 xalla 96-cı, Kosovo 97 xalla 177-ci, Malta isə 66 xalla 185-ci sıradadır. Farer adaları və Kosovo bir pillə irəlilədiyi halda, Malta yerində qalıb.
Reytinqdə ilk 17 komandanın mövqeyində dəyişiklik olmayıb. Siyahıya 1602 xalla Almaniya başçılıq edir. Braziliya 1484 xalla 2-ci, Portuqaliya isə 1358 xalla 3-cü sıradadır.
S.T.
www.oxu.az
"
"Neymar “Real”a keçəcəkBraziliya millisinin və Fransanın PSJ klubunun hücumçusu Neymar Madridin “Real” komandasına keçəcək.
Oxu.Az xəbər verir ki, bu iddia ilə Mundo Deportivo çıxış edib.
Bu nəşrin iddiasına görə, İspaniya klubunun prezidenti Florentino Peres Neymarın atası ilə danışıqlar aparır və daha bir mövsüm gözləməyə hazırdır. Keçidin 2019-cu ilin yayında baş tutacağı deyilir.
Qeyd edək ki, Neymar Fransa çempionatında 18 matçda iştirak edib və 19 qola imza atıb. O, Çempionlar Liqasında keçirdiyi altı matçda isə altı dəfə rəqib qapıçıları məyus edib.
S.T.
www.oxu.az
"
"AFFA-nın mərhum prezidentinin oğlu yol qəzasında öldü – FOTOSabirabad rayonunun Həşimxanlı kəndində bir nəfərin ölümü ilə nəticələnən yol-nəqliyyat hadisəsi baş verib.
Oxu.Az xəbər verir ki, bu barədə məlumat FHN-in Böhran Vəziyyətlərində İdarəetmə Mərkəzinə daxil olub.
Məlumata əsasən, “Cip” markalı avtomobil su kanalına aşıb.
Hadisə yerinə cəlb olunmuş Dövlət Yanğından Mühafizə Xidmətinin yanğınsöndürən-xilasediciləri avtomobildə olan sərnişin, 1985-ci il təvəllüdlü Mirzəyev Anar Ramiz oğlunun cəsədini deformasiyaya uğramış nəqliyyat vasitəsindən çıxarıb və aidiyyəti üzrə təhvil veriblər.

Qeyd edək ki, Anar Mirzəyev 2007-ci ilin oktyabrın 30-da dünyasını dəyişmiş AFFA-nın mərhum prezidenti Ramiz Mirzəyevin yeganə övladı olub.
S.T.
www.oxu.az
"
"Millimizin Millətlər Liqasına kimi dördüncü rəqibi bilindiAzərbaycan milli komandasının Bakıda daha bir yoldaşlıq oyunu keçirəcəyi dəqiqləşib. 
Oxu.Az xəbər verir ki, millimiz mayın 29-da Bakı Olimpiya Stadionunda Qırğızıstan yığması ilə qarşılaşacaq.
Xatırladaq ki, UEFA Millətlər Liqasının D zonasının A qrupunda mübarizə aparacaq yığmamız martın 23-də Bakıda Belarus, həmin ayın 27-də Antalyada Makedoniya, eləcə də, iyunun 9-da Riqada Latviya millisi ilə qarşılaşacaq.
Qeyd edək ki, yığmamız sentyabrda başlayacaq Millətlər Liqasında Kosovo, Farer adaları və Malta yığmaları ilə bir qrupda mübarizə aparacaq.
S.T.
www.oxu.az
"
"Ronaldudan növbəti rekord“Real”ın portuqaliyalı futbolçusu Kriştyanu Ronaldu növbəti rekorda imza atıb. 
Oxu.Az xəbər verir ki, 33 yaşlı hücumçu Çempionlar Liqasında (ÇL) bir klubda 100 qol vuran ilk futbolçu olub.
Ronaldu bunu PSJ ilə 1/8 final matçının 45-ci dəqiqəsində penaltidən hesabı 1:1 etməklə reallaşdırıb. O, 83-cü dəqiqədə etdiyi dublla komandasını hesabda irəli çıxarıb. Madridlilər yekunda 3:1 hesabı ilə qalib gəlib.
Ona 100 qol həddinə çatmaqla bağlı tarixi rekorda imza atmaq üçün doqquz ildir çıxış etdiyi Madrid klubunun heyətində ÇL-də 95 oyun keçirmək lazım gəlib. O, bu matçlarda 30 məhsuldar ötürmə edib.
Qeyd edək ki, Kriştyanu Ronaldu ÇL-də ölkəsinin “Sportinq” və İngiltərənin “Mançester Yunayted” klublarının heyətində də oynayıb və ümumilikdə 147 matçda 116 qol vurub, 39 məhsuldar ötürmə edib.  
S.T.
www.oxu.az
"
"ÇL-in bu gün keçirilmiş oyunlarında 9 qol vurulub - VİDEOÇempionlar Liqasında 1/8 final mərhələsinin ilk oyunları çərçivəsində daha iki qarşılaşma keçirilib.
Oxu.Az-ın məlumatına görə, növbəti matçlar İspaniya və Portuqaliyada baş tutub.
Turnirin son qalibi və Çempionlar Liqasının kubokunu ən çox (12 dəfə) qazanmış “Real” PSJ ilə münasibətlərinə aydınlıq gətirib. 
Görüş meydan sahiblərinin 3:1 hesablı qələbəsi ilə yekunlaşıb. “Real”ın heyətində Kriştyanu Ronaldu dubl etdiyi halda, digər qola Marselo imza atıb. PSJ-nin qolunun müəllifi isə Adrien Rabio olub.   

Günün digər matçında “Portu” və “Liverpul” üz-üzə gəlib. Qonaqlar rəqibə göz açmağa imkan verməyiblər. 5:0 hesablı qələbə qazanan “Liverpul” növbəti mərhələyə vəsiqəni böyük ölçüdə təmin edib.

A.M.
www.oxu.az
"
"“Qarabağ” və Ramil Quliyev Türkiyədə “ilin ən yaxşısı” seçilə bilərTürkiyənin “Milliyyət” qəzeti “ilin ən yaxşıları” mükafatına namizədləri açıqlayıb. 
Oxu.Az xəbər verir ki, 8 nominasiya üzrə keçiriləcək sorğuda “Qarabağ”a da səs vermək mümkün olacaq. 
Belə ki, Azərbaycan çempionu 64-cü dəfə təşkil edilən səsvermə zamanı “ilin ən yaxşı komandası” adına namizəddir. Ötən il ölkə çempionu olan və Çempionlar Liqasının qrup mərhələsinə vəsiqə qazanan Ağdam təmsilçisinin futbol komandaları arasında rəqibləri “Beşiktaş” klubu və Avropa çempionu olmuş əlillərdən ibarət Türkiyə yığmasıdır.
Bundan başqa, azərbaycanlı atlet Ramil Quliyev də mükafat əldə edə bilər. 200 m məsafəyə qaçışda dünya çempionu olan həmyerlimiz həm “ilin idmançısı”, həm də “ilin yüksəlişdə olan idmançısı” nominasiyasında namizədlərdəndir.
Qeyd edək ki, qaliblərin adlarına apreldə aydınlıq gələcək.
S.T.
www.oxu.az
"
"BOK idmançılara medal əvəzinə oyuncaq verməsinə aydınlıq gətirdi – FOTOCənubi Koreyanın Pyançanq şəhərində keçirilən Qış Olimpiadasında qaliblərin ağ rəngli ayı oyuncaqları ilə təltif edilməsi narazılığa səbəb olub.
Oxu.Az xəbər verir ki, mükafatçılar podiumda şəkil çəkdirərkən medallarla yox, məhz bu görüntülərlə yadda qalırlar.
Tamaşaçılar isə sosial şəbəkələrdə bunu kəskin şəkildə tənqid etməyə başlayıb. 
Beynəlxalq Olimpiya Komitəsi (BOK) buna aydınlıq gətirməyə çalışıb. Əvvəla, bildirilib ki, bu, ağ ayı yox, ağ pələngdir. Ağ pələng Koreya mifologiyasında qoruyucu heyvan simvoludur və məhz buna görə Olimpiadanın maskotu seçilib.
BOK-un Kommunikasiyalar üzrə direktoru Mark Adams qeyd edib ki, əvvəllər mükafatlandırma mərasimlərində gül verilirdisə, indi bunu oyuncaqlar əvəzləyib. Medallar isə hava soyuq olduğundan axşam qapalı zalda ayrıca keçirilən mükafatlandırma mərasimində verilir.
Qeyd edək ki, əvvəllər də hava soyuq olduğundan belə kiçik mükafatlandırma mərasimləri keçirilib. İlk dəfə bu praktikadan 2006-cı ildə İtaliyanın Turin şəhərində keçirilmiş Qış Olimpiadasında istifadə olunub.
Sonda onu da bildirək ki, bu oyuncaqlar Çində hazırlanır və onların oxşar versiyası rəsmi Olimpiya mağazasında 25 min vona (40 manat) satılır.

Səbuhi TOFİQOĞLU
www.oxu.az
"
"Güclü qasırğa Olimpiya Oyunlarına mane olur – FOTO + VİDEOBu gün Qış Olimpiya Oyunlarının keçirildiyi parkı güclü qasırğa bürüyüb.
Oxu.Az Sports.ru-ya istinadən xəbər verir ki, insanlar təcili şəkildə təxliyyə edilir, zərərçəkənlərin olduğu bildirilir.
Əlverişsiz hava şəraiti ilə əlaqədar 11:00-a nəzərdə tutulan qadınlar üzrə fərdi biatlon yarışı təxirə salınıb.  
Qasırğa digər yarışların da keçirilməsinə əngəl ola bilər. Rusiya-Slovakiya arasında hokkey matçının keçirilməsi sual altındadır. Arenanın yerləşdiyi rayonda sərt külək əsir, küləyin təsiri nəticəsində arenanın həyətindəki çəpərlər və lövhələr aşıb.
Pyanqçanqda Olimpiya Oyunlarının start götürdüyü ilk gündən hava soyuq və küləkli olub. Şənbə günü isə temperatur mənfi 23 dərəcəyə düşdüyündən dağ xizəkçilərinin yarışının vaxtı dəyişdirilib.
İdmançılar soyuqdan qurtulmaq üçün hər vasitəyə əl atır. Qalın geyimlərə bürünür, dərinin şaxtadan donmaması üçün üzlərinə məlhəm vurur, fitə bənzəyən qeyri-adi qadcetlərdən istifadə edirlər.
Bu cihaz bir növ qızdırıcı rolunu oynayır. İstehsalçıların bildirdiyinə görə, açıq havada temperatur mənfi on beş dərəcə olduqda bu cihaz müsbət 20 dərəcədə olduğu kimi rahat tənəffüsü təmin edir.


Olympic Park in #PyeongChang has been evacuated due to high winds of 4️⃣0️⃣+ MPH. Here’s some video from earlier. #RoadtotheOlympics pic.twitter.com/dKF4a3YeJI
— Aaron Nolan (@AaronNolanNews) February 14, 2018














www.oxu.az
"
"Millimizin Dünya Kubokundakı rəqibləri bilindi - FOTO7-8 apreldə Amerika Birləşmiş Ştatlarının Ayova şəhərində sərbəst güləş üzrə Dünya Kuboku yarışları keçiriləcək. 
Oxu.Az xəbər verir ki, bu gün Dünya Güləş Birliyinin mənzil qərargahında yarışın püşkatma mərasimi keçirilib.  
Yığma komandamız Kuba, Qazaxıstan və Rusiya idmançıları ilə B yarımqrupunda mübarizə aparacaq. ABŞ, İran, Gürcüstan və Yaponiya komandaları isə A yarımqrupunda yarışacaq. 
Yığmamız aprelin 7-də Kuba və Qazaxıstanla, aprelin 8-də isə Rusiya ilə yarımqrup görüşlərinə qarşılaşacaq. 
Məlumat üçün bildirək ki, ötən il keçirilən analoji yarışı sərbəst güləşçilərimiz III yerdə başa vurub. Buna qədər isə sərbəst güləş yığmamız iki dəfə - 2004 və 2009-cu illərdə Dünya Kubokunun sahibi olub.



S.T.
www.oxu.az
"
"Futbolçumuzla voleybolçumuz evlənir – FOTOFutbol üzrə millimizin sabiq hücumçusu Fərid Quliyev və voleybol üzrə qadınlardan ibarət yığmamızın üzvü Oksana Kiselyova evlənəcək.
Oxu.Az xəbər verir ki, bir neçə vaxtdır sevgili olan cütlük evlənmək qərarına gəliblər. Artıq onların nikah mərasimi keçirilib.
“Qafqazinfo”nun məlumatına görə, onlar fevralın 24-də ailə həyatı quracaqlar. Toy Bakıda baş tutacaq.

Qeyd edək ki, Fərid Quliyev 2016-cı ildə Türkiyənin “Yozqatspor” klubundan ayrıldıqdan sonra hər hansısa peşəkar klubda çıxış etməyib. Oksana Kiselyova isə noyabrda əməliyyat olunduğundan, 6 aylıq karyerasını məcburi “dondurub”.
S.T.
www.oxu.az
"
"“Azəri Qardaşları” Rusiyada dünya rekordu qırdılar – FOTORusiyanın “Birinci” kanalında efirə gedən “Ya moqu!” yarışmasında çıxış edən “Azeri Brazers” (“Azəri Qardaşları”) yenə münsiflər heyətini və tamaşaçıları təəccübləndirib.
Oxu.Az-ın əldə etdiyi məlumata görə, qardaşlardan Hüseyn Pəhləvanoğlu boğazının üstünə qoyulmuş beldə çəkisi 56 kq-dan çox olan adamı 10 saniyədən çox saxlayıb.
Daha sonra o, iki mismarın üzərinə uzanıb və qarın boşluğuna qoyulan yabanın üzərinə çıxan 82 kiloluq adamı 30 saniyə saxlayıb.
Digər qardaş Laçın Pəhləvanoğlu isə kəsici iti baltanın üzərinə üzüaşağı – boğazı üstə uzanıb. Öz çəkisi 85 kq olan Laçının eyni vaxtda boyun hissəsinə iki ağır daş qoyulub. Ümumi çəkisi 114 kq olan yükü boynunda beş saniyə saxladıqdan sonra iki zərbə ilə qırıblar.
Ümumilikdə onlar 10 nömrə nümayiş etdiriblər. Lakin bu nömrələr təhlükəli olduğundan hamısının efirə gedəcəyi gözlənilmir. Lakin göstərilən nömrələr üzrə azərbaycanlı pəhləvanlar dünya rekordu qırıblar.
Bunun nəticəsində onlara Rusiya Rekordlar Federasiyası tərəfindən sertifikat və 50 min rubl məbləğində pul mükafatı təqdim olunub.

Qeyd edək ki, onların son çıxışı efirdə fevralın 23-ü buraxılışında olacaq.
Səbuhi TOFİQOĞLU
www.oxu.az
"
"Çempionlar Liqasının 1/8 finalı bol qollu başladı - VİDEOUEFA Çempionlar Liqasında 1/8 final mərhələsinə start verilib.
Oxu.Az xəbər verir ki, “Mançester Siti” səfərdə “Bazel”ə böyük hesabla qalib gəlib.
“Yuventus” isə öz meydanında “Totenhem”lə matçda bərabərə qalıb.
“Yuventus” (İtaliya) – “Totenhem” (İngiltərə) - 2:2
Qollar: İquayn, 2, 9 (pen.) - Keyn, 35, Eriksen, 72

“Bazel” (İsveçrə) – “Mançester Siti” (İngiltərə) - 0:4
Qollar: Gündoğan, 14, 53; Silva, 18; Aquero, 23

Qeyd edək ki, bu gün Çempionlar Liqasında daha iki oyun keçiriləcək. “Portu” Portuqaliyada “Liverpul”u, “Real” İspaniyada PSJ-ni qəbul edəcək.
Hər iki oyun Bakı vaxtı ilə saat 23:45-də başlayacaq.
S.T.
www.oxu.az
"
"Almaniya Olimpiadada liderliyini davam etdirir – SİYAHICənubi Koreyanın Pyanqçanq şəhərində keçirilən XXIII Qış Olimpiya Oyunlarında beşinci gün arxada qalıb. 
Oxu.Az indiyə olan nəticəyə görə medal qazanan ölkələrin siyahısını təqdim edir:




N


Ölkə


Q


G


B


Cəmi




1


Almaniya


5


   2   


   2    


9




2


Hollandiya


4


4


2


10




3


ABŞ


4


1


2


7




4


Norveç


3


5


3


11




5


Kanada


3


4


3


10




6


Fransa


2


1


2


5




7


İsveç


2


1


0


3




8


Avstriya


2


0


0


2




9


İtaliya


1


1


1


3




10


Cənubi Koreya


1


0


1


2




11


Yaponiya


0


2


2


4




12


 Rusiyanın Atletləri 


    0     


1


4


5




13


Avstraliya


0


1


1


2




14


Çexiya


0


1


1


2




15


Çin


0


1


0


1




16


Slovakiya


0


1


0


1




17


İsveçrə


0


1


0


1




18


Finlandiya


0


0


2


2




19


Qazaxıstan


0


0


1


1




www.oxu.az
"
"Amerikalı idmançı 100 km/s sürətlə hərəkət edən kirşədən çıxıb – VİDEOAmerikalı kirşəçi Emili Suini olimpiya trasından eniş zamanı xətaya yol verib və kirşədən yıxılıb.
Oxu.Az xəbər ki, hadisənin görüntüsü “Twitter”də yayılıb.
100 km/s-dan çox sürətlə aşağı yuvarlanan idmançını trasın kənarında olan nov xilas edib. 
Amerikalı müstəqil şəkildə özünü finişə çatdırıb və sonradan xəstəxanaya yerləşdirilib. İdmançının hər hansı ciddi xəsarət almadığı bildirilir.

 www.oxu.az
"
"Rusiya klubunun futbolçusu kağız pulla burnunu sildi – VİDEORusiyanın “Tosno” klubunun futbolçusu Stanislav Manayev azarkeşlərin qəzəbinə tuş gəlib.
Oxu.Az Lenta.ru saytına istinadən xəbər verir ki, buna səbəb 19 yaşlı yarımmüdafiəçinin komanda ilə birgə uçuş zamanı 5 min manatlıq kağız pulla burnunu silməsi və bu davranışının videosunu “Instagram” səhifəsində paylaşmasıdır.
Eyni zamanda sosial şəbəkə istifadəçiləri Manayevi həmin görüntüyə “Bu pulu ehtiyacı olanlarla verə bilərdim, amma verməyəcəyəm, çünki qripəm” formasında şərh yazmasına görə də qınayıblar. Habelə onun üzr istəməsini tələb ediblər.
Futbolçu isə videonu silib və pulun saxta olduğunu bildirib.
Qeyd edək ki, Manayev “Tosno”nun əsas heyətində oyun keçirməyib. O, əvəzedici komanda ilə 18 qarşılaşmada iştirak edib və 1 qol vurub.

A.M.
www.oxu.az
"
"Azərbaycan idmançısının Olimpiadada debüt vaxtı bilindi Azərbaycanı təmsil edəcək idmançı Patrik Braxnerin Cənubi Koreyanın Pyanqçanq şəhərində keçirilən XXIII Qış Olimpiya Oyunlarında start xəttinə çıxacağı gün məlum olub. 
Oxu.Az xəbər verir ki, “Ağ Olimpiada”da yeganə təmsilçimiz ilk cəhdini fevralın 18-də edəcək.
Həmin gün nəhəng salolom yarışları baş tutacaq. Milliləşdirilmiş avstriyalı slalom yarışlarında isə fevralın 22-də qüvvəsini sınayacaq. Hər iki halda idmançılar start xəttinə səhər saatlarında çıxacaqlar.
Xatırladaq ki, Patrik Braxner Azərbaycan millisinin heyətində Soçi-2014-də də yer alıb.
S.T.
www.oxu.az
"
"Əl-Jadeyaui: Azərbaycana gedənədək ingiliscə bircə söz də bilmirdim“Qarabağ”ın sabiq futbolçusu Əlhərbi Əl-Jadeyaui Fransa mətbuatına keçmiş komandası haqda danışıb.
Oxu.Az xəbər verir ki, Fransa doğumlu, Mərakeş əsilli yarımmüdafiəçi Ağdam klubunu tərifləyib:
“Qarabağ” əla klubdur. Bu, karyeram ərzində oynadığım ən güclü komandadır. Azərbaycana getməklə çox şey qazandım. “Qarabağ”da oynamaq təcrübəsi gözlərimi açdı. Məhz bu keçidin hesabına Çempionlar Liqasının təsnifat mərhələsində oynamaq imkanı qazandım.
Daha sonra isə Avropa Liqasının qrup mərhələsində iştirak etdim. “Qarabağ”da ölkə çempionu oldum, titul qazandım. Bu, həm futbolçu, həm də insan kimi inkişafıma təkan verdi. Halbuki ora gedənədək ingiliscə bircə söz də bilmirdim”.
Qeyd edək ki, Əlhərbi Əl-Jadeyaui 2015/2016 mövsümündə “Qarabağ”ın formasını geyinib. O, Azərbaycan Premyer Liqasında 10 oyun keçirib və bir qola imza atıb. Yanvarın 5-dən etibarən bu futbolçu Fransanın “Qrenobl” klubunun şərəfini qoruyur.
S.T.
www.oxu.az
"
"Ronaldu uşaq geyim brendini oğlu vasitəsilə reklam etdi – FOTOPortuqaliya millisinin və Madrid “Real”ının futbolçusu Kriştyanu Ronaldu özünün yeni uşaq geyimləri brendini təqdim edib.
Oxu.Az xəbər verir ki, Ronaldu bu geyim brendində özünün yeddi yaşlı oğlu Kriştyanu Juniorun şəkillərini paylaşıb.




Qeyd edək ki, Kriştyanu Ronaldunun dörd övladı var. Onun surroqat olan Eva və Mateo adlı əkizləri, həmçinin Alana adlı qızı var.


Səbuhi TOFİQOĞLU
www.oxu.az
"
"Messi “Qızıl Top”a namizədlərini açıqladı“Barselona”nın və Argentina millisinin hücumçusu Lyonel Messi bu il üçün “Qızıl Top” mükafatı uğrunda rəqiblərini açıqlayıb.
Oxu.Az xəbər verir ki, son 10 ildə mükafatı “Real”ın hücumçusu Kriştyanu Ronaldu ilə bölüşən Leo xarici mətbuata açıqlamasında bu il mükafat uğrunda mübarizənin daha gərgin keçəcəyini bildirib:
“Hazırda dünyada “Qızıl Top”u qazana biləcək çox oyunçu var. Son illərdə iki futbolçu arasında bölüşdürüldü, ancaq indi Neymar, Kilyan Embape və Luis Suares kimi oyunçular da əsas namizədlərdir”.
Messi cari mövsümdə şans qazandığı 36 oyunda 27 qol vurub, 14 məhsuldar ötürmə edib.
Xatırladaq ki, son 10 ildə “Qızıl Top” mükafatını ancaq Lyonel Messi və Kriştyanu Ronaldu qazanıb. Argentinalı və portuqaliyalı hücumçular hərəyə beş dəfə bu mükafata yiyələniblər.
S.T.
www.oxu.az
"
"UEFA nümayəndələri BOS üçün Bakıya gəldiAvropa Liqası turnirinin 2019-cu ildə Bakı Olimpiya Stadionunda (BOS) keçiriləcək final oyununa hazırlıq prosesi çərçivəsində UEFA nümayəndələrinin Bakıya növbəti işgüzar səfəri başlayıb.
Oxu.Az xəbər verir ki, həftə sonuna qədər davam edəcək səfər müddətində Avropa futbol qurumunun təmsilçiləri Bakı Olimpiya Stadionu ilə yanaşı, paytaxtımızdakı bir sıra digər aidiyyəti infrastruktura baxış keçirəcəklər.
Bu gün BOS-da AFFA-nın baş katibi Elxan Məmmədovla UEFA nümayəndələri arasında görüş keçirilib, hazırlıq prosesi barədə ətraflı müzakirələr aparılıb.
Xatırladaq ki, 2018/2019 mövsümündə UEFA Avropa Liqasının finalı Bakıda keçiriləcək. Avropanın ikinci səviyyəli turnirinin qalibinin adı mayın 29-da Bakı Olimpiya Stadionunda müəyyənləşəcək.
S.T.
www.oxu.az
"
"Millilərimizə baş məşqçilər təyin olundu – FOTOBu gün Azərbaycan Milli Karate Federasiyasında (AMKF) İdarə Heyətinin, məşqçilərin və böyüklərdən ibarət milli yığmasının üzvlərinin iştirakı ilə iclas keçirilib. 
Oxu.Az xəbər verir ki, iclasda bir neçə məsələ müzakirə olunub və müəyyən qərarlar verilib. Böyüklərdən ibarət milli komandanın məşqçilər heyətində yeni təyinatlar olub.
AMKF İdarə Heyətinin qərarı ilə Şahin Xudaverdiyev kişilərdən ibarət seçmə komandanın baş məşqçisi səlahiyyətlərini müvəqqəti icra edəcək. Qurban Tağıyev böyük məşqçi, Seymur Hüseynov və Rəşad Hüseynov isə baş məşqçinin köməkçiləri təyin olunub. Qadınlardan ibarət milli komandanın baş məşqçisi səlahiyyətlərini isə yeniyetmə və gənclər üzrə baş məşqçi Anar Allahverdiyev icra edəcək.
Bu barədə federasiya rəhbərliyinin milli komandanın məşqçi və idmançı heyəti ilə yığıncağında açıqlanıb. Federasiya prezidenti Yaşar Bəşirov, I vitse-prezident Fərid Əsgərov, vitse-prezident Rəhman Hətəmov, baş katib Mirhəsən Seyidov, eləcə də İdarə heyətinin üzvü Fizuli Musayev yeni təyinatlarla bağlı məşqçilər heyəti və milli komanda üzvlərini təbrik edərək, onlara uğurlar arzulayıblar.
Baş məşqçi vəzifəsinin icrasına başlayan əməkdar məşqçi Şahin Xudaverdiyev rəhbərlik tərəfindən ona göstərilən etimada görə təşəkkürünü bildirərək, bundan sonra da təcrübəsini yüksək nailiyyətlər qazanmaq uğrunda yönəldəcəyini söyləyib.

Yığıncaqda həmçinin milli komandanın 2018-ci il ərzində keçiriləcək olan nüfuzlu yarışlara hazırlıq işləri, idmançıların vitaminləşdirmə prosesi, dopinqə qarşı nəzarətinin gücləndirilməsi və digər məsul öhdəliklər müzakirə olunub. Sabah BƏƏ-nin Dubay şəhərində keçiriləcək olan Premyer Liqa 1-də iştirak üçün yola düşən komanda üzvlərinə tövsiyələr verilib və qərarlar qəbul olunub.
S.T.
www.oxu.az
"
"Yaponiyalı idmançı ölkəsinin tarixində “ilk”ə imza atdıCənubi Koreyanın Pyanqçanq şəhərində keçirilən Qış Olimpiya Oyunlarında ilk dəfə dopinqdən istifadə hadisəsi qeydə alınıb.
Oxu.Az xəbər verir ki, buz üstə sürətli konkisürmə yarışının iştirakçısı, yapon idmançısı Kei Saitö dopinq testindən keçib.
21 yaşlı yapon idmançısında qadağan edilmiş dərman preparatı aşkar olunub. İdmançının özü isə açıqlamasında bundan şoka düşdüyünü, heç vaxt stereoid qəbul etmədiyini bildirib.
O, çəkisini azaltmaq üçün bu dərmandan istifadə etmədiyini və günahsızlığını sübuta yetirmək istədiyini qeyd edib.
Komandanın rəhbəri Yasuo Saitö isə bildirib ki, ondan yanvarın 29-da Beynəlxalq Konkisürmə İttifaqı test götürüb və bu, neqativ çıxıb. Ona görə də bu testin müsbət çıxması “izahedilməzdir”.
O əlavə edib ki, idmançının yarışdan kənarlaşdırılması ilkin addım idi. Çünki onun adının təmizə çıxarılması üçün hazırda vaxt yoxdur.
Qeyd edək ki, Kei Saitö Qış Olimpiya Oyunlarında dopinq testində “ilişən” ilk yapon idmançısı olub.
Səbuhi TOFİQOĞLU
www.oxu.az
"
"Çempionlar Liqasında 1/8 final həyəcanı başlayırÇempionlar Liqasında (ÇL) 1/8 final həyəcanı başlayır.
Oxu.Az xəbər verir ki, bu gün mərhələnin ilk iki oyunu keçiriləcək.
Çempionlar Liqası
1/8 final mərhələsi, ilk oyunlar
13 fevral
23:45. “Yuventus” (İtaliya) – “Tottenhem” (İngitərə)
Baş hakim: Feliks Brix (Almaniya)
23:45. “Bazel” (İsveçrə) – “Mançester Siti” (İngiltərə)
Baş hakim: Yonas Eriksson (İsveç)
E.Ə.
www.oxu.az
"
"Ən bahalı futbol klubları – SİYAHI Beynəlxalq İdman Araşdırmaları Mərkəzi (CİES) Avropanın “böyük beşlik” ölkələrinin (İspaniya, İngiltərə, İtaliya, Almaniya, Fransa) yüksək liqalarında mövcud heyətinə ən çox yatırım edən klubların siyahısını açıqlayıb.
Oxu.Az qurumun rəsmi saytına istinadən məlumatına görə, bu baxımdan liderlik “Mançester Siti”yə məxsusdu.
“Şəhərlilər” ixtiyarındakı oyunçuların transferlərinə ümumilikdə 878 milyon avro ödəniş edib.
“Mançester Siti” bununla futbol tarixinin ən bahalı klubuna çevrilib. Premyer Liqaya liderlik edən komanda Pep Qvardiolanın gəlişindən sonra transferlərə 500 milyondan avrodan çox xərc çəkib.
98 klubun yer aldığı siyahıda ikinci yeri 805 milyonla PSJ tutur. İlk “üçlüy”ü isə Mançester şəhərinin digər təmsilçisi “Mançester Yunayted” (747 milyon) qapayır.
98 klubdan 42-si indiki oyunçularının transferlərinə 100 milyon avrodan çox pul xərcləyib. Heyətini ən ucuz oyunçularla quran klub “Trua”dı. Fransızlar hazırkı kollektiv üçün cəmi 2 milyon avro ödəyiblər.
Transferlərə ən çox pul sayan klublar Premyer Liqa təmsilçiləridi. İngilislərin 20 komandası orta hesabla 291 milyon avroluq oyunçular alıb. Növbəti yerləri müvafiq olaraq La Liqa (131 milyon), A seriyası (124 milyon), Bundesliqa (113 milyon) və Liqa 1 (97 milyon) tuturlar.
Heyətindəki oyunçuların transferlərinə ən çox pul xərcləyən klublar:
1. “Mançester Siti” (İngiltərə) - 878 milyon avro
2. PSJ (Fransa) - 805 milyon
3. “Mançester Yunayted” (İngiltərə) - 747 milyon
4. “Barselona” (İspaniya) - 725 milyon
5. “Çelsi” (İngiltərə) - 592 milyon
6. “Real” (İspaniya) - 497 milyon
7. “Liverpul” (İngiltərə) - 461 milyon
8. “Yuventus” (İtaliya) - 448 milyon
9. “Arsenal” (İngiltərə) - 403 milyon
10. “Everton” (İngiltərə) - 365 milyon
11. “Bavariya” (Almaniya) - 363 milyon
12. “Tottenhem” (İngiltərə) - 358 milyon
13. “Milan” (İtaliya) - 305 milyon
14. “Atletiko” (İspaniya) - 298 milyon
15. “Monako” (Fransa) - 286 milyon
16. “Borussiya” (Dortmund, Almaniya) - 268 milyon
17. “Roma” (İtaliya) - 262 milyon
18. “Sauthempton” (İngiltərə) - 229 milyon
19. “Kristal Pelas” (İngiltərə) - 225 milyon
20. “İnter” (İtaliya) - 217 milyon
A.M.
www.oxu.az
"
"Formula-1-in hazırkı müqaviləsi Azərbaycanı qane etmir – RƏSMİFormula-1 üzrə Azərbaycan Qran-Prisinin təşkilatçıları, bu ilin yayına qədər “kral yarışı”nın rəhbərliyinə, onlarla müqaviləni 2025-ci ilədək uzadıb-uzatmacaqlarına dair cavab verməlidir.  
Oxu.Az-ın məlumatına görə, bunu TASS-a Azərbaycan Qran-Prisinin promouteri Arif Rəhimov bildirib.
Onun sözlərinə görə, hazırkı müqavilə 2020-ci ildə bitir.
Gənclər və İdman naziri Azad Rəhimov, bu yarışların Azərbaycanda 2016-ci ildən etibarən keçirildiyini xatırladaraq, bildirib ki, bu yarışların keçirilməsi üçün çəkilən xərcin 80 faizini Azərbaycan ödəyir.
“Bir neçə ay ərzində, biz Formula-1 rəhbərliyinə müqavilənin daha 5 il müddətinə, 2025-ci ilədək uzadılması ilə bağlı cavab verməliyik. Hamı başa düşür ki, hazırki müqavilə qəbuledilməzdir. Mənə elə gəlir ki, bunu Formula-1-in yeni rəhbərliyi də başa düşür. Burada söhbət bizim ödədiyimiz məbləğdən, bəzi kommersiya şərtlərindən gedir. Amma onu deyim ki, bizim eyni zamanda bu “kral yarışları”nı Azərbaycanda saxlamaq niyyətimiz var”.  
Qeyd edək ki, Azərbaycan Qran-Prisi 27-29 aprel tarixlərində keçiriləcək.
A.M.
www.oxu.az
"
"“Qarabağ”ın sabiq hücumçusu Çin klubunda qol hesabını açdıQış fasiləsində “Qarabağ”ı Çinin “Jecianq Qrintaun” klubuna dəyişən Dino Ndlovu bu komandada ilk qolunu vurub.
Oxu.Az xəbər verir ki, cənubi afrikalı hücumçu “Şenjen Eyrlayns Kap” turnirinin finalında “Jecianq Yitenq”lə görüşdə hesabı açan futbolçu olub. Sonradan daha 2 qol vuran Ndlovunun komandası turnirin qalibi olub.
Qeyd edək ki, Dino Ndlovu qış fasiləsində 750 min avro qarşılığında “Qarabağ”dan Çin klubuna keçib.
S.T.
www.oxu.az 
"
"Rəşad Sadıqovun rəsmi debüt matçının vaxtı açıqlandı21 yaşadək futbolçulardan ibarət milli komandamızın Avropa çempionatının seçmə mərhələsində Kosovo ilə keçirəcəyi səfər oyununun vaxtı və yeri müəyyənləşib. 
Oxu.Az xəbər verir ki, martın 22-də Mitrovitsa şəhərində keçiriləcək görüş Bakı vaxtı ilə saat 22:00-da başlayacaq.
Qarşılaşma Adem Yaşari adına Olimpiya Stadionunda olacaq.
Qeyd edək ki, bu, millimizin yeni baş məşqçisi Rəşad Sadıqov üçün rəsmi debüt matçı olacaq. Beş oyuna 1 xal toplamış millimiz turnir cədvəlinin sonuncu pilləsində qərarlaşıb.
S.T.
www.oxu.az
"
"“Çılğın” koreyalı azarkeşlər gündəm oldu – VİDEOOlimpiya Oyunlarında iştirak edən idmançılarına azarkeşlik etmək üçün Pyanqçanqa gəlmiş Şimali Koreyalı çılğın azarkeşlər “Twitter”də geniş müzakirə mövzusuna çevrilib.
Oxu.Az Lenta.ru-ya istinadən xəbər verir ki, sosial şəbəkə istifadəçilərinə görə, qırmızı formada olan fanat qızlardan ibarət komandanın ucadan xorla oxuduğu mahnılar hər kəsi qıcıqlandırır.
“Bir ağızdan” mahnı oxuyan, milli rəqsləri ifa edən və bayraqları yelləyən KXDR fan-qrupunun çıxışlarının görüntüsü, tribunada onlarla yanbayan əyləşən azarkeşlər tərəfindən sosial şəbəkələrə yerləşdirilib.  
Hokkey və xizək yarışlarında qızların komandalarını həddindən artıq çılğın şəkildə dəstəkləməsi, tribunada olan digər tamaşaçıları qıcıqlandırıb.
“Şimali Koreyanın Olimpiya salamlaması həyatımda öz gözlərimlə gördüyüm ən vəhşi davranışlardan idi”, - deyə “Twitter” istifadəçilərindən biri bildirib.
Azarkeşləri oyunlarda fasilələr zamanı ucadan səslənən pop-musiqi belə dayandıra bilmir.
Qeyd edək ki, Cənubi Koreyanın Pyanqçanq şəhərində keçirilən Qış Olimpiya Oyunlarında Şimali Koreya 10 idmançı ilə təmsil olunur. Açılış mərasimində KXDR və Cənubi Koreya vahid bayraq altında meydana çıxıb.


This is one of the wildest things I have ever witnessed with my own two eyes!! A North Korean cheer sqaud at the Olympics 😱😱😱 pic.twitter.com/ijJysVGLXf
— Matt Stopera (@mattstopera) 10 февраля 2018 г.





When you sit next to #NorthKorea’s cheering squad at speedskating.#PyeongChang2018 #olympics @NBCOlympics pic.twitter.com/e3TRP7NYiL
— Carl Quintanilla (@carlquintanilla) 10 февраля 2018 г.





Collaboration with @BTS_twt ? North Korean cheering squad shows off Korean ballet moves while BTS' mega hit song Blood, Sweat & Tears is playing pic.twitter.com/TLveHdCQuC
— Sohee Kim (@soheefication) 10 февраля 2018 г.



www.oxu.az
"
"Afrikalı futbolçu “Qarabağ”a keçmədiyi üçün meneceri ilə yollarını ayırıb – FOTO“Qarabağ”ın transfer hədəfində olmuş Zimbabve millisinin hücumçusu Xama Biliat öz meneceri Siyabulela Loyilane ilə yollarını ayırıb.
Oxu.Az xəbər verir ki, CAR mətbuatı buna səbəb kimi onun qış “transfer pəncərəsi” dönəmində klubunu dəyişə bilməməsini göstərir.
Belə ki, qışda onu “Qarabağ”, eləcə də, CAR-ın iki nəhəng klubu – “Kayzer Çifs” və “Orlando Pireyts” istəsə də, xanım menecer ona komandasını dəyişməkdə kömək edə bilməyib. Xama Biliat ən azı yayadək yenə CAR-ın “Mamelodi Sandaunz” klubunda çıxış etməli olacaq.
Biliatın meneceri Siyabulela Loyilane də artıq ondan ayrıldığını təsdiqləyib:
“Biliat daha mənim müştərim deyil. Bir neçə gün əvvəl münasibətlərimizə son qoymuşuq. İndi onun kiminlə işlədiyini bilmirəm. Bəli, münasibətlərimizə son qoymağımızın əsas səbəbi siz qeyd etdiyiniz kimidir. Ancaq bundan artıq nə deyəcəyimi bilmirəm”.

Xatırladaq ki, “Qarabağ” bu transferin baş tutması üçün adıçəkilən CAR klubuna iki milyon dollar təklif edib. 
Səbuhi TOFİQOĞLU
www.oxu.az
"
"Böyükağa Hacıyevin oğlu: Atamın durumunda irəliləyiş var“Neftçi”nin sabiq baş məşqçisi, Azərbaycan Məşqçilər Komitəsinin üzvü Böyükağa Hacıyev Mərkəzi Klinik Xəstəxanada palataya köçürülüb.
Bu barədə Oxu.Az-a onun kiçik oğlu Rüstəm Hacıyev məlumat verib.
Onun sözlərinə görə, atası hələ iki gün də bu xəstəxanada yatacaq:
“45 dəqiqə əvvəl xəstəxananın Kardiologiya şöbəsinin müdiri Firdovsi İbrahimovla danışmışam. Deyib ki, hələ iki gün də burda qalacaq. Onun durumunda nisbətən irəliləyiş var. Artıq bizi tanıya bilir və 2-3 söz deyə bilir.
Onun evə buraxılmasından söhbət gedə bilməz. Çünki atamın ürəyindən başqa, beynində şiş də var. Mütləq bundan əməliyyat olunmalıdır. Yəqin ki, buradan çıxarıldıqdan sonra yenidən “Modern Hospital”a yerləşdiriləcək”.
Xatırladaq ki, Böyükağa Hacıyev beynindəki şişlə əlaqədar müalicə olunduğu bir vaxtda, fevralın 7-də qəflətən infarkt keçirib və dərhal Mərkəzi Klinik Xəstəxanaya aparılıb. 
Səbuhi TOFİQOĞLU
www.oxu.az
"
"Millimizin baş məşqçi postunda dəyişiklikÇimərlik futbolu üzrə Azərbaycan milli komandasının baş məşqçisi vəzifəsində dəyişiklik baş verib. 
Oxu.Az xəbər verir ki, baş məşqçi İlham Əzizzadənin müqavilə müddəti başa çatıb. 
Komandanın baş məşqçisi vəzifəsi Zeynal Zeynalova həvalə olunub.
Qeyd edək ki, Zeynal Zeynalov əvvəllər futbol, futzal, eləcə də, çimərlik millimizin üzvü olub. O, 2016-cı ilin mayından 2017-ci ilin yanvarınadək çimərlik millimizdə baş məşqçi işləyib.
Daha sonra Zeynal Zeynalov şəxsi işlərini əsas gətirərək yığmadan ayrılıb. Ötən ilin martında isə İlham Əzizzadə bu posta təyin edilmişdi. 
S.T.
www.oxu.az
"
"Evi qarət edilən idmançımız: Oğrulardan digərinin üzünü yaxşı görmək olmurAzərbaycanlı taekvondoçu Fəridə Əzizovanın Yasamal rayonu, Zivərbəy Əhmədov küçəsi, 28 ünvanındakı evini qarət edən oğrulardan biri yaxalanıb.
Bunu Oxu.Az-a idmançının özü bildirib.
O qeyd edib ki, tutulan oğrulardan biri - Nicat İsrafilov onun evinə gəlib-gedən adam olub:
“Bir neçə gün əvvəl oğrulardan biri polislər tərəfindən tutulub. O, rəfiqəmin sevgilisidir. Onlar iki nəfər olub. Kameraya düşən adamlardan digərinin üzünü yaxşı görmək olmur. Həmin adamlar həmin gün evdə olmadığımı biliblər.
Onlar evimə girən günü mən rayonda - Qusarda olmuşam. Hazırda digər oğrunun tapılması üçün əməliyyat tədbirləri davam etdirilir. Oğrular evimdən içərisində 35 min manat və 18800 dollar olan seyfi aparıblar”.
Qeyd edək ki, qarət hadisəsi ötən ilin sentyabrın 4-6-sı aralığında törədilib.
Xatırladaq ki, Fəridə Əzizova taekvondoda dünya və Avropa üçüncüsü olub. O, Bakıda keçirilmiş I Avropa Oyunları və IV İslam Həmrəylik Oyunlarında 67 kq çəki dərəcəsində gümüş medallara sahib çıxıb.
Səbuhi TOFİQOĞLU
www.oxu.az
"
"Cüdoçumuz “Böyük Dəbilqə”də bürünc medal qazandıFransanın paytaxtı Parisdə cüdo üzrə “Böyük Dəbilqə” yarışı keçirilib. 
Oxu.Az-ın məlumatına görə, beynəlxalq turnirdə 71 ölkədən 399 cüdoçu mübarizə aparıb.
Milli komandamız mötəbər çempionatda bir bürünc medal qazanıb. 
Qadın cüdoçumuz İrina Kindzerska (+78 kq) Paris turnirində 3-cü yeri tutub. 
ABŞ, Belarus və Fransa idmançılarına qalib gələn Azərbaycan cüdoçusu yalnız Yaponiya təmsilçisinə uduzaraq ölkəmizə bürünc medal qazandırıb.
www.oxu.az
"
"“Neftçi” ikinci dövrəyə qələbə ilə başladı – VİDEOAzərbaycan Premyer Liqasında XV tura yekun vurulub.
Oxu.Az-ın xəbərinə görə, “Keşlə” doğma meydanda debütant “Səbail”i qəbul edib.
Qarşılaşma 1:1 hesablı bərabərliklə yekunlaşıb. 34-cü dəqiqədə Fəhmin Muradbəyli qonaqları hesabda irəli çıxarıb. Matçın 55-ci dəqiqəsində isə Pərdis Fərcad-Azad meydan sahiblərinin bərabərlik qolunu vurub.

Turun son oyununda “Neftçi” “Bakcell Arena” Kəpəzi qəbul edib. Matç “flaqman”ın minimal hesablı qələbəsi ilə başa atıb. 86-cı dəqiqədə Mirabdulla Abbasov adına tabloya yazdıraraq komandasına üç xal qazandırıb.

Turnir cədvəli




1.


Qarabağ


15


12


2


1


25-6


38




2.


Qəbələ


15


10


2


3


28-14


32




3.


Zirə


15


9


4


2


24-12


31




4.


Sumqayıt


15


6


3


6


18-18


21




5.


Neftçi


15


6


1


8


18-16


19




6


Səbail


15


4


2


10


10-22


14




7.


Keşlə


15


2


3


10


10-25


9




8.


Kəpəz


15


2


1


12


10-30


7




www.oxu.az
"
"“Qarabağ” “Qəbələ” ilə bacarmadı – VİDEOAzərbaycan Premyer Liqasında mövsümün ikinci yarısına start verilib. 
Oxu.Az-ın məlumatına görə, XV turun ilk oyun günündə iki matç keçirilib.
“Qarabağ” “Azərsun Arena”da “Qəbələ”ini qəbul edib. Qarşılıqlı hücumlar əsasında keçən matç qolsuz bərabərliklə başa çatıb.

“Zirə” isə doğma meydanda “Sumqayıt”la heç-heçə edib - 1:1.

Turnir cədvəli




1.


Qarabağ


15


12


2


1


25-6


38




2.


Qəbələ


15


10


2


3


28-14


32




3.


Zirə


15


9


4


2


24-12


31




4.


Sumqayıt


15


6


3


6


18-18


21




5.


Neftçi


14


5


1


8


17-16


16




6


Səbail


14


4


1


9


9-21


13




7.


Keşlə


14


2


2


10


9-24


8




8.


Kəpəz


14


2


1


11


10-29


7




www.oxu.az
"
"Kristyan Karanbö İlham Əliyevlə görüşündən danışdıDünya Kuboku ilə birgə dünən ölkəmizdə olmuş Kristyan Karanbö Azərbaycan Respublikası prezidenti İlham Əliyevlə görüşündən danışıb.
Oxu.Az xəbər verir ki, Fransa millisi ilə dünya və Avropa çempionu olmuş qonaq ölkə başçısı ilə futbol haqda söhbət etdiklərini bildirib:
“O, futbolu çox sevir. Prezidentiniz idmanı dəyərləndirən bir şəxsdir. Onunla dünya kubokunun simvolik rolundan danışdıq. Bilirik ki, bu kuboka ancaq dünya çempionları və ölkə başçıları toxuna bilər. Ona görə də ölkə başçısı qanuni hüququndan istifadə edərək 6 kq çəkiyə malik kuboku əlinə aldı”.
Kristyan Karanbö kubokun əvvəlki turlarında hər hansısa ölkə prezidenti ilə görüşmədiyini də qeyd edib: 
“Yox, ilk belə hal idi. O, çox mehriban, çox nəzakətli, çox qonaqpərvər bir insan təsiri bağışladı. Bu səfərin baş tutmasına görə AFFA-ya da təşəkkürümü bildirirəm. Çünki onlar kubokun Azərbaycana gətirilməsində kömək etdilər”.
Səbuhi TOFİQOĞLU   
www.oxu.az
"
"İslamiadanın qalibinə dörd illik cəza verildi – FOTOAzərbaycanın daha bir məşhur idmançısı dopinqdən istifadə etdiyinə görə, yarışlardan uzaqlaşdırılıb.
Azərbaycan Milli Antidopinq Agentliyindən (AMADA) Oxu.Az-a daxil olan məlumata görə, bu həndbolçu Səbinə Nuriyevadır.
AMADA ona qarşı 48 aylıq sanksiya tətbiq edib.
33 yaşlı idmançıdan alınmış nümunələrdə qadağan edilmiş maddə və ya onun metabolit, yaxud markerlərinin mövcudluğu təsbit olunub. Onun orqanizmində boldenon və boldenon metaboliti aşkarlanıb.
Cəza 2017-ci il oktyabrın 23-dən qüvvəyə minib.
Qeyd edək ki, Səbinə Nuriyeva “Bakı 2017” IV İslam Həmrəyliyi Oyunlarının qalibi olub.



A.M.
www.oxu.az
"
"Futbol klublarımız dünya reytinqində irəlilədiDünyanın ən güclü klublarının reytinq siyahısı açıqlanıb. 
Oxu.Az xəbər verir ki, siyahıda Azərbaycanın 4 komandası yer alıb.
Klublarımız arasında ən yaxşı nəticə yenə “Qarabağ”dadır. Azərbaycan Premyer Liqasının liderinin hesabında 1169 xal var. Ağdam təmsilçisi planetin 542-ci komandasıdır. “Qarabağ” son siyahı ilə müqayisədə 3 pillə irəliləyib.
368 xala malik “Keşlə” 777-ci yerdə qərarlaşıb. “Qəbələ” 255 xalla 816-cı pillədədir. “Zirə”nin isə 217 xalı var. Paytaxt təmsilçisi planetin 839-cusudur. Bu klublar müvafiq olaraq, 4, 3 və 2 pillə irəliləyiblər.
Qeyd edək ki, cədvələ İspaniya klubları başçılıq edir. “Real” 17892 xalla 1-ci, “Barselona” 15431 xalla 2-ci, “Atletiko” 13432 xalla 3-cüdür.
S.T.
www.oxu.az
"
"“Keşlə”nin futbolçusu həyat yoldaşına yazılan mesajlardan bezib“Keşlə” klubunun braziliyalı legioneri Denis Silva Kruz sosial şəbəkədəki hesabında azarkeşlərdən narazılıq edib.
Oxu.Az xəbər verir ki, 23 yaşlı mərkəz müdafiəçisi onun xanımına “Facebook”da yazılan mesajlardan bezdiyini bildirib:
“Mən təmənnasız mesajlardan yorulmuşam. Uzun illərdir buradayam və Azərbaycanın çörəyini yeyirəm deyə bəzi insanlar düşünür ki, mənim həyatımı hamıya açmaq öhdəliyim var. Onlar məni incitməyə məcbur deyillər, mənim həyat yoldaşım və qızımı incitməməlidirlər! 10 ildir ki, burda yaşayıram və həmişə hər şeyə və hamıya hörmətlə yanaşmışam. Ən azı mənim həmin insanlardan istədiyim şey də budur”.



Qeyd edək ki, Denis Silva 2008-ci ildə ölkəmizə ayaq basıb. O əvvəllər “Xəzər Lənkəran” və “Neftçi”də də çıxış edib.
S.T.
www.oxu.az
"
"Meyuezer Makqreqorla ikinci döyüşə razılıq verdiBoks üzrə keçmiş dünya çempionu Floyd Meyuezer UFC-nin irlandiyalı döyüşçüsü Konor Makqreqorla MMA ikinci görüşə razılıq verib.
Oxu.Az xəbər verir ki, ikinci görüş MMA (Mixed Martial Arts - Qarışıq Döyüş Sənətləri) qaydaları üzrə keçiriləcək.
“Floyd bildirdi ki, onun Konorla budəfəki döyüşü başqa cür keçiriləcək. Bunu etmək üçün yeganə üsul onları oktaqonda (MMA döyüşlərinin keçirildiyi səkkiz guşəli məkan - S.T.) bir araya gətirməkdir. Əvvəl biz Makqreqoru rinqə çıxartmışdıq, indi isə növbə buna qarşılıq verməkdir”, - UFC rəhbəri Deyn Uayt deyib.
Xatırladaq ki, Floyd Meyuezerlə Konor Makqreqorla ilk döyüş ötən ilin 27 avqustunda Las-Veqasda baş tutub. Həmin döyüş boks qaydaları ilə keçirilib. Amerikalı boksçu 10-cu raundda texniki nokautla qalib gəlib və məğlubedilməz olaraq qalıb. Bu onun peşəkar karyerasında 50-ci qələbəsi olub. İrlandiyalı isə MMA qaydaları üzrə keçirdiyi 24 döyüşün 21-də qələbə qazanıb, 3-də uduzub.
Səbuhi TOFİQOĞLU
www.oxu.az
"
"Arda Turan ata olacaq – VİDEOÖtən günlərdə 5 karatlık brillyantla sevgilisi Aslıhan Doğana evlilik təklif edən Arda Turan ata olacaq.
Oxu.Az xəbər verir ki, bu iddianı türkiyəli jurnalistlər ortaya atıb. Belə ki, iki dəfə ayrılıb, yenidən barışan cütlüyün 15 gün içində evlənəcəyi deyilir.
Buna səbəb isə Aslıhan Doğanın hamilə olmasıdır.

Onlar gələn həftə Çırağan Sarayında  nişan və xına gecəsini, sonrakı həftə isə Marmarisdə toy mərasimlərini edəcəklər.
Qeyd edək ki, ötən həftə Ardanın Aslıhanla kəbin kəsdirməsi barədə xəbər yayılmışdı.














Pərviz Hüseyn
www.oxu.az
"
"Millimizin sabiq futbolçusu “Lotu Quli” ilə şəklini paylaşdı – FOTOAzərbaycanın 17 millisinin sabiq futbolçusu Haqverdi Yusifovun “Facebook”da paylaşdığı fotosu böyük marağa səbəb olub.
Oxu.Az xəbər verir ki, “Bakı” və onun farm klubu (digər klub üçün futbolçu yetişdirməklə məşğul olan komanda) olmuş “Lokomotiv”in sabiq üzvü Yusifov “Lotu Quli” ilə birlikdə çəkilmiş şəklini paylaşıb.
Haqverdi Yusifov kriminal aləmin üzvü olan “Lotu Quli” ləqəbli Nadir Səlifovla şəklini profilə qoyub.
Qeyd edək ki, Gürcüstan azərbaycanlısı olan “Lotu Quli” 22 il həbsdə olub və ötən ilin sonlarında azadlığa buraxılıb. Onun daha sonra Azərbaycanı tərk etdiyi bildirilir.
Haqverdi Yusifovun da məhz azadlığa çıxması üzündən onun şəklini paylaşdığı ehtimal edilir.

S.T.
www.oxu.az
"
"İran və Şimali Koreya idmançılarına da smartfonlar veriləcəkBeynəlxalq Olimpiya Komitəsi (BOK) İran və Şimali Koreya idmançıları ilə bağlı qərarını dəyişib.
Oxu.Az xəbər verir ki, BOK bu ölkələrin idmançılarına da pulsuz “Samsung”un “Galaxy Note 8” smartfonlarını verəcək.
Lakin İrandan fərqli olaraq, Şimali Koreya idmançıları vətənlərinə qayıtdıqda Cənubi Koreya istehsalı olan telefonları geri qaytarmalı olacaq.
Qeyd edək ki, bir neçə gün əvvəl məlumat verilmişdi ki, BMT-nin İrana və Şimali Koreyaya tətbiq etdiyi sanksiyalara görə, bu ölkələrin idmançılarına smartfonlar verilməyəcək. Bundan sonra Cənubi Koreyanın İrandakı səfiri bu ölkənin Xarici İşlər Nazirliyinə çağırılmış və ona bu addımın olimpiya hərəkatına zidd olduğu barədə bildirilmişdi.
Səfirə bildirilib ki, belə qərar İranla “Samsung” arasındakı kommersiya münasibətlərinə zərər yetirə bilər. İranda təxminən 17.8 milyon (51%) insan bu şirkətə məxsus telefonlardan istifadə edir.
S.T.
www.oxu.az
 
"
"İlham Əliyev: Bu kubok oyunçularımızda daha böyük həvəs oyadacaqBiz Azərbaycanın və Bakının turnenin keçirildiyi ölkə və şəhərlərdən biri kimi seçilməsindən qürur duyuruq. Bu, bizim üçün həqiqətən də böyük şərəfdir.
Oxu.Az-ın məlumatına görə, bunu Azərbaycan Prezidenti İlham Əliyev Futbol üzrə dünya çempionatının Kubokunun əsli təqdim edilərkən deyib.
Prezidentin sözlərinə görə, azarkeşlər bu Kuboka baxmaqdan çox məmnun olacaqlar.
“Mən sizin icazənizlə bu kuboka toxundum. Mən bilirəm ki, Kuboka yalnız çempionlar və dövlət başçıları toxuna bilərlər. Əminəm ki, tariximizdə ilk dəfə qeyd etdiyimiz bu əlamətdar hadisə futbolumuzda, oyunçularımızda daha da böyük həvəs oyadacaq, dünyada bu ən məşhur idman növünün Azərbaycanda inkişafına kömək edəcək. Biz futbolun, idmanın inkişafına kömək etməyə çalışırıq. Azərbaycanın idman sahəsində yaxşı nəticələri var.
Keçmiş Rio Olimpiya Oyunlarında Azərbaycan yığması ümumi medal sayına görə dünyada 14-cü yeri tutmuşdur.
Biz iki mötəbər beynəlxalq idman yarışına - Avropa Oyunlarına və İslam Həmrəyliyi Oyunlarına ev sahibliyi etmişik və bu oyunlarda komandamız medal sayına görə müvafiq olaraq ikinci və birinci yerləri tutmuşdur. Biz Bakıda futbol üzrə Avroliqanın finalına və futbol üzrə Avropa çempionatının dörddəbir finalına və bir neçə qrup oyunlarına ev sahibliyi etməyi səbirsizliklə gözləyirik.
Biz artıq mötəbər beynəlxalq, Avropa idman və futbol yarışlarına ev sahibliyi edəcək dünya ölkələrinin birinə çevrilirik. Əlbəttə ki, bunu biz dostluq və FIFA-ya hörmət əlaməti hesab edirik. Sizdən bizim qonağımız olmuş FIFA-nın prezidenti cənab İnfantinoya salamlarımı çatdırmağı xahiş edirəm. Biz hamımız bu tarixi günü xatırlayacağıq”.
A.M.
www.oxu.az
"
"İki idmançımız Olimpiadaya vəsiqə qazanıbAzərbaycan idmançıları Argentinanın paytaxtı Buenos-Ayresdə keçiriləcək 2018-ci il Yeniyetmələrin III Yay Olimpiya Oyunlarına hələlik iki lisenziya qazanıblar. 
Oxu.Az xəbər verir ki, həmin idmançılar stolüstü tennisçi Ninq Jinq və üzgüçü Fatimə Alkərəmovadır. Lisenziya sayının olimpiadayadək artacağı güman olunub. 
Qeyd edək ki, Yeniyetmələrin III Yay Olimpiya Oyunları bu il oktyabrın 6-dan 18-dək keçiriləcək.
S.T.
www.oxu.az
"
"Elxan Məmmədov: Portuqaliyaya uduzmağımızda qəbahət yoxdurFutzal millimizin Portuqaliyaya 1:8 uduzmasında qəbahət bir şey yoxdur.
Bunu Oxu.Az-a AFFA-nın baş katibi Elxan Məmmədov deyib. 
O, futzal millimizin Avropa çempionatının 1/4 finalında Portuqaliyaya böyük hesabla məğlub olmasını şərh edib:
“Portuqaliya dünən finala çıxdı və İspaniya ilə çempionluq üçün oynayacaq. Deməli, biz çempionluğa namizəd, bəlkə də, gələcək çempiona uduzmuşuq.
Üstəlik, biz son üç topu qapıçını meydandan çıxarıb “5-li” oyunçu sisteminə keçərkən buraxmışıq. Məşqçi üçün fərqi yoxdur, onun komandası 1:3 və ya 1:8 uduzdu.
Əsas odur ki, komanda qələbə qazanmaq istəyirdi. Portuqaliya ağıllı oynadı və qapıçısız oynamağımızdan yararlandı”.
S.T.
www.oxu.az
"
"Azərbaycan nümayəndə heyəti Qış Olimpiadasının açılış mərasimində – VİDEOBu gün Cənubi Koreyanın Pyanqçanq şəhərində təşkil olunan XXIII Qış Olimpiya Oyunlarının açılış mərasimində Azərbaycan nümayəndə heyətinin keçidi olub.
Oxu.Az xəbər verir ki, bayraqdar funksiyasını Azərbaycanın yeganə təmsilçisi Patrik Braxner yerinə yetirib. 
Keçiddə Azərbaycanın şef de-missionu Anar Bağırov, Gənclər və İdman Nazirliyinin İdman şöbəsinin müdiri Fərid Mansurov və Azərbaycan Dağ Xizəkçiliyi Federasiyasının prezidenti Rauf Xəlilov iştirak edib.

Qeyd edək ki, Patrik Braxner dağ xizəyi idmanında slalom və böyük slalom yarışlarına qatılacaq.
S.T.
www.oxu.az
"
"Paralimpiya hərəkatının yaranmasından 22 il ötürAzərbaycanda paralimpiya hərəkatının yaranmasından 22 il ötür.
Azərbaycan Paralimpiya hərəkatının yaranma tarixi Azərbaycan xalqının ümümmilli lideri Heydər Əliyevin yenidən ölkəmizin rəhbərliyinə qayıdışından sonra yaranmış ictimai-siyasi sabitlik dövrünə təsadüf edir. 
Oxu.Az xəbər verir ki, 1996-cı ilin fevral ayının 9-u ölkəmizin idman salnaməsinə Azərbaycan Respublikası Milli Paralimpiya Komitəsinin yaranma tarixi kimi daxil olub.
Həmin gün Milli Paralimpiya Komitəsinin təsis konqresi keçirilib, Konqresdə İlqar Rəhimov Milli Paralimpiya Komitəsinin prezidenti vəzifəsinə seçilib.
İlk dəfə olaraq Azərbaycan Milli Paralimpiya Komitəsi 1996-cı ildə Atlantada keçirilən X Yay Paralimpiya Oyunlarında cəmi iki idman növü üzrə iki idmançı ilə iştirak ediblər. Ümummilli lider Heydər Əliyev Paralimpiya Oyunlarına yola düşən paralimpiyaçılarımızla görüşərək onlara uğurlar arzulayıb.
2000-ci il Sidney Yay Paralimpiya Oyunları ərəfəsində umummilli lider Heydər Əliyevin idmançıların Olimpiya və Paralimpiya Oyunlarına yola salma mərasimində iştirak etməsi və Milli Olimpiya Komitəsinin Prezidenti cənab İlham Əliyevin idmançılarımızla görüşməsi, ölkəmizin idman həyatında böyük dəyişikliklər və qələbələrə təkan verdi. Həmin dövrdən ölkədə paralimpiya hərəkatı daha sürətli inkişaf yoluna qədəm qoydu. 
Bunun başlıca səbəbi, hazırda Heydər Əliyev kursunun layiqli davamçısı olan ölkə başçısı cənab İlham Əliyevin 1997-ci ildə Milli Olimpiya Komitəsinin prezidenti seçilməsi oldu.
Onun gəlişi ilə Azərbaycan idmanının fəth etdiyi zirvələr göz qabağındadır. Bu mənada, paralimpiyaçıların da diqqətdən kənarda qalmaması , əksinə onlara daim diqqət və qayğının artması özünü yarışların nəticələrində əyani göstərir. 
Təsadüfü deyil ki, cənab İlham Əliyev çıxışlarından birində özünü paralimpiyaçıların ən yaxın dostu adlandırıb. Eyni zamanda, elə o vaxt Paralimpiya Komitəsinin prezidentinin, Milli Olimpiya Komitəsinin İcraiyyə Komitəsinə üzv seçilməsi təşkilatı məsələlərdə həmrəyliyin və birliyin nümunəsi oldu.
2008-ci ilin avqust ayının 28-də ulu öndər Heydər Əliyevin tapşırığı ilə Sumqayıt şəhərində inşa edilmiş Paralimpiya İdman Kompleksinin açılış mərasimi keçirildi. Xüsusi qeyd etmək lazımdır ki, MDB məkanında ilk dəfə olaraq , Paralimpiyaçılar üçün belə bir kompleks çox yüksək səviyyədə, beynəlxalq standartlara uyğun şəkildə tikilib istifadəyə verilib. Tədbirdə cənab prezident İlham Əliyev və Azərbaycanın birinci xanımı Mehriban Əliyeva iştirak edib.
Paralimpiyaçılarımız daim öz üzərlərində ölkə başçısının qayğıkeş münasibətini hiss ediblər. Müntəzəm olaraq, qələbə qazanmış idmançılarımız, məşqçilərimiz prezidentin sərəncamları ilə orden və medallarla təltif olunub. Paralimpiyaçılarımızın maddi rifahı yaxşılaşdırılır, İdmançılarımız mənzillər , minik avtomobilləri ilə təmin olunurlar.
Azərbaycanın Birinci Vitse Prezidenti, Heydər Əliyev Fondunun prezidentı xanım Mehriban Əliyeva da paralimpiyaçı idmançılarımıza daima dəstək olmuşdur. Hazırda 16 nəfər qalib paralimpiyaçı Heydər Əliyev Fondunun təqaüdünü alır.
İkiqat paralimpiya çempionu İham Zəkiyev isə idman sahəsində yeganə şəxsdir ki, Heydər Əliyev Fondunun təsis etdiyi Beynəlxalq Qızıl Çinar mükafatı laureatıdır.
Paralimpiyaçıların sosial rifahının yaxşılaşdırılması daim öz bəhrəsini verməkdədir. Respublikamızda paralimpiya hərəkatı genişləndirilib, onun maddi-texniki bazası gücləndirilmiş və qısa müddət ərzində idman növünün sayı 13-ə çatdırılıb.
27 sentyabr 2013 - cü il tarixində Beynəlxalq təcrübədə ilk dəfə olaraq ARMPK - nin nəzdində Uşaq Paralimpiya Komitəsi yaradılmışdır. Komitənin yaradılmasında məqsəd, sağlamlıq imkanları məhdud uşaqların idmana cəlb olunması yolu ilə ehtiyat idmançıların hazırlanması və onların abilitasiya və reabilitasiya yolu ilə cəmiyyətə inteqrasiyasını təmin etməkdir. 
Beynəlxalq əlaqələr genişləndirimiş, bir sıra beynəlxalq idman təşkilatları və ölkələrin Milli Paralimpiya Komitələri ilə əməkdaşlıq qurulub, Beynəlxalq Paralimpiya Komitəsi ilə əlaqələr gücləndirilib.
22 il ərzində Azərbaycan Milli Paralimpiya Komitəsi 7 Yay Paralimpiya Oyunlarında iştirak etmişdir. Oyunlarda iştirak edən idmançılar yüksək nəticələr götərərək 38 medal qazanıblar ki, onlardan 9-u qızıl, 18-i gümüş və 11-i bürünc medallardır. 
İdmançılar arasında 7 Paralimpiya çempionu vardır ki, onlardan iki nəfəri ikiqat Paralimpiya çempionlarıdır. Bundan əlavə, idmançılardan yeddi nəfəri Dünya, 14 nəfəri Avropa çempionu, yeddi nəfər Dünya Oyunlarının, 12 nəfər İslam Həmrəyliyi Oyunlarının və bir nəfəri Avropa Oyunlarının qalibləridir.
Milli Paralimpiya Komitəsi 2020-ci ildə Yaponiyanın Tokio şəhərində keçiriləcək XVI Yay Paralimpiya Oyunlarında iştirak üçün hazırlıq işlərinə başlanılıb.
İlkin olaraq Komitə tərəfindən müvafiq kadr islahatları aparılıb və “Azərbaycan Respublikası Milli Paralimpiya Komitəsinin 2020-ci ildə Yaponiyanın Tokio şəhərində keçiriləcək XVI Yay Paralimpiya Oyunlarına hazırlıqla əlaqədar 2017-2020-ci illər üçün Strateji Fəaliyyət planı” hazırlanıb. Planda Milli Paralimpiya Komitəsinin növbəti dörd il ərzində görəcəyi işlərin istiqamətləri öz əksini tapıb.
22 il ərzində əldə olunmuş nailiyyətlərdə Milli Paralimpiya Komitəsinə ölkə başçısı cənab İlham Əliyev başda olmaqla, Birinci vitse-prezident, Heydər Əliyev Fondunun prezidentı xanım Mehriban Əliyeva, Gənclər və İdman nazirliyi, Əmək və Əhalinin Sosial Müdafiəsi Nazirliyi, “Neftçi” idman klubu, UNİCEF-in Azərbaycan nümayəndəliyi, BP Azərbaycan şirkəti, AZERCELL Telekom MMC, Qeyri hökümət təşkilatları, Kütləvi infomasiya vasitələri yaxından dəstək olub.
www.oxu.az
"
"Dünya kuboku Azərbaycan prezidentinə təqdim edilibFutbol üzrə dünya çempionatı ərəfəsində, dünya turnesi çərçivəsində çempionatın Kubokunun əsli FIFA-Coca-Cola və AFFA tərəfindən Azərbaycana gətirilib.
Oxu.Az xəbər verir ki, bu gün Kubok Azərbaycan prezidentinə təqdim olunub.
Kubok futbol üzrə dünya çempionatı Kubokunun sahibi, Fransa yığma komandasının keçmiş oyunçusu, dünya futbol əfsanələrindən sayılan Kristian Karanbö tərəfindən təqdim edilib.





















































E.Ə.
www.oxu.az
"
"Azərbaycan Qran-Prisinə ən çox Rusiyadan maraq varAzərbaycanda keçiriləcək Formula-1 yarışlarına ən çox Rusiyadan maraq var. İkinci ən çox bilet alan azarkeşlər Böyük Britaniyadandır.
Oxu.Az xəbər verir ki, bunu Bakı Şəhər Halqasının Kommunikasiya və Marketinq rəhbəri Nigar Arpadarai deyib.
Bundan başqa, bildirilib ki, britaniyalı pop qrupu “Camirokue” aprelin 27-də konsert verəcək. Konsert “”Cristal Hall”da baş tutacaq. Konsert izləyiciləri üçün xüsusi avtobuslar ayrılacaq.
Daha iki müğənni ilə isə hazırda danışıqlar gedir. Şou proqramında üç DJ-in iştirakı da nəzərdə tutulub.
Qeyd edək ki, Azərbaycan Qran-Prisi 27-29 aprel tarixlərində keçiriləcək. 
Səbuhi TOFİQOĞLU
www.oxu.az
"
"Karanbö: Hətta Rusiyanı da dünya çempionu görürəmHəmişə Bakı idman tədbirlərinin keçirilməsində böyük rol oynayıb. Bakı müasir şəhərdir. Prosinecki ilə yaxşı nəticələr qazandınız.
Oxu.Az xəbər verir ki, bunu Bakıda səfərdə olan məşhur futbolçu Kristian Karanbö deyib.
Fransa millisinin sabiq futbolçusu Karanbö dünya çempionatı ilə bağlı proqnozunu açıqlayıb:
“Fransa 20 il əvvəl dünya çempionu olmuşdu. Ümid edirəm ki, bu il də dünya çempionu sevinci bizə bəxş edəcək. Bu il çempionluğa çox komandalar iddialıdır. Bunların arasında Argentina, Almaniya, Ingiltərə var. Hətta Rusiyanı da çempion olmağa namizəd kimi görürəm”.












































Səbuhi TOFİQOĞLU
Fotoqraf: Ehtiram CƏBİ 
www.oxu.az
"
"Dünya kuboku Bakıda – FOTOFIFA dünya çempionatı kuboku Azərbaycana gətirilib.
Oxu.Az xəbər verir ki, futbol üzrə dünya kubokunun Bakıya gətirilməsi ilə əlaqədar Fransa millisinin tanınmış futbolçularından olmuş Kristyan Karanbö da ölkəmizdə səfərdədir.
Qeyd edək ki, kuboku futbol azarkeşləri “Gənclik Mall” ticarət mərkəzində, saat 13:00-dan 19:00-dək yaxından görmək imkanı əldə edəcək.



























































Səbuhi TOFİQOĞLU
Foto: Ehtiram JABİ
www.oxu.az
"
"Jamiroquai Bakıda konsert verəcəkDünya şöhrətli Britaniya musiqi qrupu “Jamiroquai” Bakıda keçirilən Formula-1 yarışlarının həftəsonu konsertində çıxış edəcək.
Oxu.Az xəbər verir ki, “Jamiroquai” qrupunun konserti apreldə keçiriləcək Azərbaycan Qran-Prisi çərçivəsində baş tutacaq.
“Baku City Circuit” marketinq və ictimaiyyətlə əlaqələr şöbəsinin rəhbəri Nigar Arpadarai bu xəbəri nə təsdiq, nə də inkar edib.
Qeyd edək ki, bu ildən etibarən məşhur ifaçıların konsertləri “Baku Crystall Hall”da keçiriləcək.
“Jamiroquai” – Britaniya caz-fankının və 90-cı illərin eyşi-cazının parlaq nümayəndələridir.
Vokalist və mahnıların müəllifi olan Cey Keyin başçılıq etdiyi qrup öz karyerası ərzində səkkiz albom buraxıb. Albomların dünyada 30 milyondan çox nüsxəsi satılıb. Qrup çoxsaylı musiqi mükafatlarının, o cümlədən Qremmi və MTV (4-qat) mükafatlarının laureatıdır.
 Qeyd edək ki, yarış 27-29 aprel tarixlərində keçiriləcək. 

Elvin Əhmədov
www.oxu.az
"
"Şimali Koreyalı hokkeyçilər hamını təəcübləndirdiŞimali Koreyadan olan idmançılar Pyanqçanqda keçirilən Olimpiya Oyunlarına köhnəlmiş inventarla – daha dəqiq desək, taxtadan hazırlanmış hokkey ağacı ilə gəlib.
Bu növ idman alətindən beynəlxalq idman yarışlarında 90-cı illərdən bəri istifadə olunmur.
Oxu.Az NTV-yə istinadən xəbər verir ki, təşkilatçılar KXDR hokkey komandasını müasir fibr-karbondan hazırlanmış hokkey ağacları ilə təchiz etməyə qərar verib.
Şimali koreyalı idmançılarla bağlı daha bir çətinlik ortaya çıxıb. Olimpiya Oyunlarının rəsmi sponsoru, ABŞ-ın “Nike” şirkəti KXDR-ə qarşı sanksiyalara görə onlara forma verə bilmir. Elə şimali koreyalı idmançılar da ABŞ istehsalı olan istənilən məhsullardan imtina edir.   
Nəticədə tərəflər belə bir ortaq məxrəcə gəlib ki, şimali koreyalı idmançıların idman ləvazimatı və forması ilə təchizatını Finlandiyanın “Lahta” şirkəti həyata keçirəcək. 
Koreyalı idmançılar oyunlar ərzində həmin şirkətin hokkey ağacından istifadə edəcək, yarışlar yekunlaşdıqdan sonra isə Şimali Koreyaya gətirilməsi qadağan olunan bu idman ləvazimatlarını geri qaytarmalı olacaq.
Ən maraqlısı odur ki, bu idmançılar “Samsung” şirkətinin onlara hədiyyə etdiyi “Galaxy Note 8”i də vətənlərinə apara bilməyəcəklər.
www.oxu.az
"
"Azərbaycandan bu səkkiz futbolçu anti-dopinq testi verib - SİYAHIXəbər verdiyimiz kimi, Azərbaycan Premyer Liqa klublarının futbolçuları Türkiyənin Antalya bölgəsində təlim-məşq toplanışında olduqları vaxt geniş anti-dopinq yoxlamasından keçiblər.
Oxu.Az xəbər verir ki, 8 futbolçu qeydiyyata alınmış test qrupuna daxil edilib.
Həmin futbolçular bunlardır: Amil Yunanov, Eltac Mirzəyev (hər ikisi “Sumqayıt”), Denis Silva, Sinan Akkoyun (hər ikisi “Keşlə”), Kamran Abdullazadə (“Kəpəz”), Vüqar Mustafayev (“Zirə”), Emil Balayev (“Səbail”) və Ülvi İbazadədir (“Qəbələ”).
Qeyd edək ki, bu futbolçuların verdiyi testlərin nəticələri daha sonra açıqlanacaq.
S.T.
www.oxu.az
"
"Böyükağa Hacıyevin oğlu: Atamın ürəyinin 20 faizi işləyir“Neftçi”nin sabiq məşqçisi Böyükağa Hacıyevin vəziyyəti ağır sabit olaraq qalmaqdadır.
Bu barədə Oxu.Az-a Böyükağa Hacıyevin oğlu Rüstəm Hacıyev məlumat verib.
Hazırda Azərbaycan Cüdo Federasiyasının fotoqrafı işləyən Hacıyev bu gün atasının yatdığı Mərkəzi Klinik Xəstəxanasına buraxılmadığını bildirib:
“Dünən xəstəxanaya atam gətiriləndə yanına buraxılmışdım. İndi isə heç kim məlumat verməyə belə reanimasiya qapısına yaxınlaşmadı. Məcbur olub zəng etdim. Mənə deyildi ki, ürəyinin 20 faizi işləyir, vəziyyətində dəyişiklik yoxdur. Bildiyiniz kimi, atamın ürəyinə dünən iki stend qoyulub. Mənə o da deyildi ki, zərurət olarsa, əlavə əməliyyat olacaq. İndiki durumda zərurət yoxdur”.
Qeyd edək ki, Böyükağa Hacıyev dünən əməliyyat olunduğu “Modern Hospital”da infarkt keçirib və dərhal Mərkəzi Klinik Xəstəxanasına gətirilib. 
Səbuhi TOFİQOĞLU
www.oxu.az
"
"AMADA ilə əməkdaşlıq etməyən federasiyaları sərt cəzalar gözləyirFutbol klublarımızın Antalya toplanışı zamanı 11 futbolçudan dopinq analizi götürülüb.
Oxu.Az xəbər verir ki, bunu Azərbaycan Milli Anti-Dopinq Agentliyinin (AMADA) direktoru Şəfəq Hüseynli bildirib.
Onun sözlərinə görə, bu, klublar üçün sürpriz olub: “Biz ilin əvvəlindən 80-ə yaxın idmançıdan analiz götürmüşük. Çalışırıq ki, bu idmançılar daha çox ölkədaxili yarışlarda I yeri tutmuş idmançılar olsun ki, sonra beynəlxalq turnirlərdə problem yaranmasın. Dopinq test götürdüyümüz idmançılar arasında futbolçular da var. Ötən ay əməkdaşlıq etdiyimiz Almaniya şirkəti vasitəsilə 3 futbolçudan əlavə, 8 oyunçudan analiz götürdük. Nəticələr daha sonra saytımız vasitəsilə açıqlanacaq”.
Həmçinin MADA rəhbəri Oxu.Az-a onu da bildirib ki, bəzi federasiyalar idmançılarından dopinq test götürülməsində maraqlı olmadığından, onları sərt cəzalar gözləyir.
Bundan başqa, Azərbaycanda səfərdə olan Polşa Gənclər və Turizm nazirinin müavini, Ümümdünya Anti-Dopinq Agentliyinin (WADA) Avropa Komitəsinin sədri Rafal Pexota da danışıb:
“Biz bura Avropa Şurasının Anti-Dopinq Konvensiyası çərçivəsində WADA tərəfindən ezam olunmuşuq. Səfərin məqsədi Azərbaycandakı anti-dopinq siyasəti barədə monitorinq aparmaq və məsləhətlərimizi verməkdir. Burada olduğumuz müddətdə bir çox dövlət qurumları – Milli Olimpiya Komitəsi, Gənclər və İdman Nazirliyi, Dövlət Gömrük Komitəsi, Dövlət Sərhəd Xidməti, Səhiyyə Nazirliyi və federasiya nümayəndələri, o cümlədən, Milli Məclisin Gənclər və idman komitəsinin sədri Fuad Muradovla görüşlər keçirdik. Bir il ərzində Azərbaycanda görülən işlər bizi yaxşı mənada təəccübləndirdi. Müşahidələrimizlə bağlı fikrimizi mayda Avropa Şurasında keçiriləcək iclasda bildirəcəyik. Ancaq indi deyə bilərəm ki, bu qısa müddətdə görülən işlər yüksək səviyyədədir”.
S.T.
www.oxu.az
"
"Avstriya klubunda üçüncü azərbaycanlı – FOTOAvstriyada fəaliyyət göstərən Vyananın “Karabax” klubu daha bir azərbaycanlı futbolçunu heyətinə cəlb edib.
Oxu.Az xəbər verir ki, III liqada mübarizə aparan komanda Azərbaycanın aşağı yaş qrupları üzrə yığmalarında çıxış etmiş Emil Fərzəliyevlə müqavilə bağlayıb. 
Vyana klubu 20 yaşlı yarımmüdafiəçi ilə yanaşı, daha yeddi futbolçunu – Edin Salkiç, Oktay Kazan, Aleksandar Milenkoviç, Yermano Lo Fo Sanq, Aleksandr Kuqan, Vladislav Kurakin və Rixard Vindişi ictimaiyyətə təqdim edib.

Qeyd edək ki, Emil Fərzəliyev əvvələr Litvanın “Panevejis” və Bakının “Neftçi” klublarının formasını geyinib.
Bundan başqa, Azərbaycan millisinin 21 yaşadək komandasında çıxış etmiş Elvin Bədəlov və Dimitri Nağıyev də cari mövsümün əvvəlindən “Karabax”ın heyətində yer alır.
S.T.
www.oxu
"
"Arda Turan iki milyona avtomobil aldı Futbol karyerasına “Medipol Başakşehir” komandasında davam edən Arda Turan özünə lüks idman avtomobili alıb.
Oxu.Az xəbər verir ki, illik qazancı dörd milyon avro olan Arda bundan öncə də qardaşı Okan Turana 2,5 milyon lirəyə “Aston Martin DB11” model avtomobil hədiyyə etmişdi. 
İstanbulda istifadə etmək üçün “Mercedes-AM G GT C Roadster” alan A.Turan yeni avtomobilinə iki milyon lirə, təxminən 890 min manat pul ödəyib.
Pərviz Hüseyn
www.oxu.az
"
"Milllimiz Belarus yığması ilə qarşılaşacaqFutbol üzrə Azərbaycan milli komandası Bakıda Belarus yığması ilə yoldaşlıq oyunu keçirəcək. 
Oxu.Az xəbər verir ki, millimiz martın 23-də Bakı Olimpiya Stadionunda Belarus yığması ilə görüşəcək. 
Qarşılaşma saat 20:00-da başlayacaq.
E.Ə.
www.oxu.az
"
"Dünya kuboku sabah Bakıda nümayiş etdiriləcəkFIFA dünya çempionatı kubokunun sabah Azərbaycana gətiriləcəyi və bununla əlaqədar olaraq saat 11:00-da 1998-ci ilin futbol üzrə dünya çempionu Kristyan Karanbönün mətbuat konfransı keçiriləcəyini xəbər vermişdik. 
Oxu.Az-a verilən məlumata görə, kubokun Bakıda şəhər sakinləri və qonaqlara nümayiş etdirilməsinin vaxtı bəlli olub.
Kuboku futbol azarkeşləri “Gənclik Mall” ticarət mərkəzində, saat 13:00-dan 19:00-dək yaxından görmək imkanı əldə edəcək.
S.T.
www.oxu
"
"Böyükağa Hacıyevin əməliyyat xərcləri AFFA tərəfindən qarşılanırAzərbaycanlı məşqçi, Məşqçilər Komitəsinin üzvü Böyükağa Hacıyevin dünən axşam saatlarında infarkt keçirdiyini xəbər vermişdik.
O, hazırda Mərkəzi Klinik Xəstəxananın reanimasiya şöbəsində yatır.
Bu barədə Oxu.Az-a AFFA İcraiyyə Komitəsinin üzvü, Məşqçilər Komitəsinin sədri Vaqif Sadıqov deyib.
Sadıqov bildirib ki, onun əməliyyat xərcləri AFFA tərəfindən qarşılanır: 
“O, bir həftə bundan əvvəl insult keçirmişdi. “Modern Hospital”da əməliyyat etdirdik. Beynindəki şişlə əlaqədar Moskvada əməliyyat olunmasını da planlaşdırmışdıq. Lakin Hospitalda gözlənilmədən infarkt keçirdi.
Elə oldu ki, dünən onu Mərkəzi Klinik Xəstəxanaya yerləşdirməli olduq. Əməliyyat edildi. Ürəyinə iki stend qoyuldu və qan dövranı bərpa edildi.
Əməliyyat xərcləri ilk gündən AFFA tərəfindən qarşılanır. AFFA-nın, əsas millimizin ukraynalı həkimi Vyaçeslav Xomenko da onun əməliyyatı ilə maraqlanır”.
Xatırladaq ki, “Neftçi” tarixinin ən yüksək nəticəsini məhz Böyükağa Hacıyevin baş məşqçi olduğu 2011-2013-cü illərdə əldə edib. 2012-ci ildə komanda Avropa Liqasının qrup mərhələsinə vəsiqə qazanmaqla tarixdə bu nəticəyə imza atmış ilk Azərbaycan klubu olub.
Səbuhi TOFİQOĞLU
www.oxu.az
"
"Cənubi Koreyada Olimpiada start götürübBu gün Cənubi Koreyada Qış Olimpiya Oyunlarının ilk yarışları start götürüb.
Oxu.Az “Deutsche Welle”yə istinadən xəbər verir ki, Pyanqçanq şəhərinin kerlinq mərkəzində dabl-mikstdə çıxış edən rusiyalı idmançılar ABŞ komandasına 3:9 hesabı ilə məğlub olub.
Bu gün, eyni zamanda, tramplindən tullanma üzrə yarış start götürür.  
Olimpiya Oyunlarının rəsmi açılış mərasimi fevralın 9-da keçiriləcək. Oyunlar fevralın 25-nə kimi davam edəcək. Pyanqçanqda keçirilən oyunlarda atletlər 102 medal uğrunda yarışacaq.
www.oxu.az
"
"Böyükağa Hacıyev infarkt keçiribAFFA Məşqçilər Komitəsinin üzvü Böyükağa Hacıyevin səhhətində problem yaranıb.
Oxu.Az-ın əldə etdiyi məlumata görə, 60 yaşlı mütəxəssis infarkt keçirib.
Məsləhətləşmələrdən sonra tanınmış mütəxəssisin Mərkəzi Klinik Xəstəxanaya köçürülməsi qərara alınıb.
Qeyd edək ki, Böyükağa Hacıyev 2006-cı ildə “Bakı” klubuna Azərbaycan çempionluğu, 2012-2013 və 2013-2014 mövsümlərində, “Neftçi”yə Azərbaycan çempionluğu və ölkə kubokunu qazandırıb. Bundan başqa Hacıyev tarixdə ilk dəfə “Neftçi”ni Avropa Liqasının qrup mərhələsinə çıxarıb.



A.M.
www.oxu.az
"
"Cənubi Koreyada Azərbaycan bayrağı qaldırıldıCənubi Koreyanın Pyanqçanq şəhərində keçirilən XXVIII Qış Olimpiya Oyunlarına yollanacaq nümayəndə heyətimizin tam tərkibinə aydınlıq gəlib. 
Azərbaycan Gənclər və İdman Nazirliyindən (AGİN) Oxu.Az-a verilən məlumata görə, nümayəndə heyəti səkkiz nəfərdən ibarət olacaq.
Milli Olimpiya Komitəsinin (MOK) vitse-prezidenti Çingiz Hüseynzadənin rəhbərlik etdiyi nümayəndə heyətinə bu qurumun baş katibinin müavini Azər Əliyev, AGİN-də nazir müavini İsmayıl İsmayılov, eləcə də Xizəksürmə Federasiyasının prezidenti Rauf Xəlilov, AGİN-in İdman şöbəsinin müdiri Fərid Mansurov, MOK-un Beynəlxalq Əlaqələr İdarəsinin rəisi Anar Bağırov, MOK-un İcra Aparatının rəhbərinin köməkçisi Həsənağa Rzayev, həmçinin bayraqdar və yeganə idmançımız Patrik Braxner daxildir.
Artıq Fərid Mansurov, Anar Bağırov, Həsənağa Rzayev və Patrik Braxner Cənubi Koreyadadır. Onlar bu gün Azərbaycan bayrağının Olimpiya Kəndindən rəsmi qaldırılması mərasimində iştirak ediblər. Nümayəndə heyətinin digər dörd üzvü isə sabah Uzaq Şərq ölkəsinə yola düşəcək. 
Xatırladaq ki, ölkəmiz 1998-ci ildən bəri Qış Olimpiya Oyunlarında iştirak edir. Budəfəki Oyunlarda Azərbaycan dağ xizəkçiliyinin slalom və böyük slalom növləri üzrə yarışlarda təmsil olunacaq.
Səbuhi TOFİQOĞLU
www.oxu.az
"
"Futbol klublarımızın Antalya toplanışı - NƏTİCƏLƏRMəlum olduğu kimi, Azərbaycanın Premyer Liqa klubları həmişə olduğu kimi, qış təlim-məşq toplanışını qonşu Türkiyədə keçirməyə başladı. Klublarımız yanvarın ilk yarısından etibarən Antalyada hazırlıqlar keçdi və yoxlama oyunlarında qüvvəsini sınadı.
Oxu.Az klublarımızın Antalyadakı oyunlarının nəticələrinə nəzər salıb.
Əvvəlcə, onu bildirək ki, ən çox yoxlama oyunu keçirən komandalarımız çempionatın ilk iki pilləsində qərarlaşmış klublarımız oldu. “Qarabağ” və “Qəbələ” hamıdan çox – altı dəfə gücünü sınadı.
Ən az oyun keçirən (üç dəfə) “Zirə” və “Keşlə” oldusa, “Sumqayıt”, “Səbail” və “Kəpəz” dörd dəfə, “Neftçi” isə beş dəfə xarici komandalarla oyun keçirmək imkanı əldə etdi.
Bu 35 matçda komandalarımız cəmi 5 qələbəyə sevinib. 12 heç-heçənin qeydə alındığı oyunlarda sparrinqlər 18 qələbəyə sevinib. 30 top vurub, qapımızdan 65-ni buraxmışıq.
Bu görüşlərdə “Qarabağ”, “Neftçi”, “Sumqayıt” və “Səbail” qələbə üzünə həsrət qalıb. Maraqlıdır ki, çempionatımızın autsayderi olan “Kəpəz” hamıdan daha yaxşı nəticə ilə yadda qalıb.
Bu komandanın passivində də “Neftçi” kimi bir oyuna qapısında səkkiz qol görməsi faktı olsa da, yeganə klubumuzdur ki, iki qələbəsi ilə öyünə bilər.
Komandalarımız ən çox Rusiya klubları ilə qarşılaşıb. Lakin keçirilən yeddi görüşün heç birində qonşularımıza qalib gələ bilməmişik.
“Qarabağ”
“Qarabağ”- “Kuban” (Rusiya) - 2:2
“Qarabağ”-  “Lexiya” (Polşa) - 1:1
“Qarabağ”- “Şkupi” (Makedoniya) - 0:0
“Qarabağ”-  “Mariupol” (Ukrayna) - 2:3
“Qarabağ”-  “Sarayevo” (Bosniya və Herseqovina) - 0:2
“Qarabağ” - “Mladost” (Monteneqro) - 1:1
“Qəbələ”
“Qəbələ” - “Akhisar Bələdiyyəspor” (Türkiyə) - 1:1
“Qəbələ” - “Sürix” (İsveçrə) - 0:1
“Qəbələ” - “Rabotniçki” (Makedoniya) - 2:1
“Qəbələ” - “Arsenal” (Rusiya) - 3:3
 “Qəbələ” - “Bohemians”(Çexiya) - 1:3
“Qəbələ” - “Şkendiya” (Makedoniya) - 0:2
“Zirə”
“Zirə” - “Volentaru”(Rumıniya) – 2:0
“Zirə” - “Avanqard” (Rusiya) – 0:3
“Zirə” – “Haladaş” (Macarıstan) – 1:2
“Sumqayıt”
“Sumqayıt” - “Konkordiya” (Rumıniya) - 0:1
“Sumqayıt” - “Akademiya Pandev” (Makedoniya) - 1:1
“Sumqayıt” - “Anji” (Rusiya) - 0:1
“Sumqayıt” – “Mladost” (Serbiya) – 0:4
“Neftçi”
“Neftçi” - “SKA-Xabarovsk” (Rusiya) - 1:8
“Neftçi” - “Konkordiya” (Rumıniya) - 0:1
“Neftçi” - “Slaviya” (Bolqarıstan) – 0:1
“Neftçi” - “Krılya Sovetov” (Rusiya) - 0:2
“Nefçti” – “Sileks” (Makedoniya) - 0:3
“Səbail”
“Səbail” - “Çernomorets” (Ukrayna) - 0:0
“Səbail” - “Napredak” (Serbiya) - 1:1
“Səbail” – “Lokomotiv” (Bolqarıstan) – 1:3
“Səbail” – “Senitsa” (Slovakiya) – 2:2
“Keşlə”
“Keşlə” – “Rabotniçki” (Makedoniya) – 1:0
“Keşlə” – “Karpatı” (Ukrayna) – 1:2
“Keşlə” – “Yenisey” (Rusiya) – 1:1
“Kəpəz”
“Kəpəz” - “Viitorul” (Rumıniya) - 1:1
“Kəpəz” - “Tecon Sitizen” (Cənubi Koreya) - 1:0
“Kəpəz” - “Yaqeloniya” (Polşa) - 1:8
“Kəpəz”  – “Spartak” (Serbiya) - 2:0
Səbuhi TOFİQOĞLU
www.oxu.az
"
"Millimiz Olimpiadaya yola düşürBu gün Cənubi Koreyanın Pyanqçanq şəhərində 2018 Qış Olimpiya Oyunlarına start verilib. 
Oxu.Az xəbər verir ki, ilk gün biatlon, kirşə və xizəklə tullanma yarışları başlayıb. 
Azərbaycan nümayəndə heyəti sabah XXVIII Qış Olimpiya Oyunlarında iştirak etmək üçün Cənubi Koreyaya yola düşəcək.
Milli Olimpiya Komitəsinin (MOK) vitse-prezidenti Çingiz Hüseynzadənin rəhbərlik etdiyi nümayəndə heyətinə bu qurumun baş katibinin müavini Azər Əliyev, Gənclər və İdman nazirinin müavini İsmayıl İsmayılov və digər şəxslər daxildir.
Xatırladaq ki, ölkəmiz 1998-ci ildən bəri Qış Olimpiya Oyunlarında iştirak edir. Budəfəki Oyunlarda Azərbaycan dağ xizəkçiliyinin slalom və böyük slalom növləri üzrə yarışlara qatılacaq. Bu növdə ölkəmizi avstriyalı legioner Patrik Braxner təmsil edəcək.
Pyanqçanq-2018 Olimpya Oyunlarında 92 ölkədən 2952 idmançının iştirak etməsi gözlənilir. Bu, indiyə qədər Qış Olimpiadasında iştirak etmiş ən çox idmançı sayıdır. Ən çox - 242 atletlə ABŞ oyunlara qatılacaq. Kanada nümayəndə heyəti 226, Norveç isə 111 idmançı ilə təmsil olunacaq.
Rusiyanın 169 idmançısı Beynəlxalq Olimpiya Komitəsinin bayrağı altında iştirak edəcək. Təşkilatçı ölkə olan Cənubi Koreya öz tarixində ilk dəfə Qış Olimpiya Oyunlarında 144 idmançı ilə 15 idman növündə çıxış edəcək.
Koreya Xalq Demokratik Respublikası isə beş idman növü üzrə 22 idmançı ilə mübarizə aparacaq. Siyasi problemləri olan hər iki dövlətin idmançıları vahid bayraq altında çıxış edəcək.
Qeyd edək ki, Pyanqçanq-2018 Olimpiya Oyunlarında altı ölkə - Ekvador, Eritreya, Kosovo, Malayziya, Nigeriya və Sinqapur ilk dəfə iştirakçı olacaq. Fevralın 25-dək davam edəcək Olimpiadanın açılış mərasimi ayın 9-da keçiriləcək. 
S.T.
www.oxu.az
"
"Futbol üzrə dünya çempionu Bakıya gəlirFransa millisinin tanınmış futbolçularından olmuş Kristyan Karanbö yenidən Bakıya gəlir.
Oxu.Az-a verilən xəbərə görə, o, fevralın 9-da futbol üzrə dünya kubokunun Bakıya gətirilməsi ilə əlaqədar olaraq Bakıda olacaq.
Karanbönün iştirakı ilə fevralın 9-u, saat 11:00-da “Hilton” hotelində mətbuat konfransı keçiriləcək. Həmin konfransda AFFA-dan nümayəndə iştirak edəcək.
Qeyd edək ki, FIFA-nın səfirlərindən biri olan Karanbö ikinci dəfə Bakıya gəlir. Veteran futbolçu ilk dəfə 2015-ci ilin martında I Avropa Oyunlarına daxil edilmiş çimərlik futbolunun püşkatması üçün ölkəmizə təşrif buyurmuşdu.
Xatırladaq ki, Kristyan Karanbö 1998-ci ildə Fransa ilə dünya, iki il sonra ilə Avropa çempionu olub.
Konfederasiyalar Kubokunu da qazanmış Karanbönün “Nant”la Fransa çempionluğu, “Real”la Çempionlar Liqası (iki dəfə), “Olimpiakos”la Yunanıstan çempionluğu (iki dəfə) titulları da var.
Fransaya məxsus Yeni Kaledoniyadan olduğu üçün iki dəfə (1995, 1998) Okeaniyada ilin futbolçusu seçilib.
Səbuhi TOFİQOĞLU
www.oxu.az
"
"Kamran Ağayevin sevgilisi aparıcılıq edəcəkBir müddət futbol üzrə milli komandamızın əsas qapıçısı Kamran Ağayevlə sevgili olması ilə gündəmə gələn müğənni Əminə Şirinqızı aparıcılıq edəcək.
Oxu.Az xəbər verir ki, “Meloman” adlanan proqram həftə içi beş gün, “Space” TV-də yayımlanacaq.
Verilişdə aparıcıdan əlavə, üç jurnalist və digər qonaqlar yer alacaq.
Qeyd edək ki, Əminə Şirinqızı həm də “W-trio” qrupunun keçmiş solistidir.











Pərviz Hüseyn
www.oxu.az
"
"Millimizin daha bir rəqibi bilindiAzərbaycan milli komandasının daha bir yoldaşlıq oyunu keçirəcəyi dəqiqləşib. 
Oxu.Az xəbər verir ki, millimiz iyunun 9-da səfərdə Latviya yığması ilə qarşılaşacaq. 
Qarşılaşmanın keçiriləcəyi stadion və başlanma vaxtı daha sonra bilinəcək.
Xatırladaq ki, yığmamız martın 27-də Makedoniya ilə Antalyada yoxlama oyunu keçirəcək.
S.T.
www.oxu.az
"
"Filippe Koutinyo: Əvvəl Messini “Play Station”da görürdümBraziliya millisinin və İspaniyanın “Barselona” klubunun yarımmüdafiəçisi Filippe Koutinyo yeni komanda yoldaşları haqda maraqlı fikirlər səsləndirib.
Oxu.Az xəbər verir ki, o, Kataloniya təmsilçisində özünü rahat hiss etdiyini və ulduz futbolçularla birgə oynamaqdan məmnun olduğunu deyib:
“İnyesta, Messi, Suares, Buskets və “Barselona”nın digər ulduz futbolçuları ilə yanaşı oynamaq inanılmaz hissdir. Adını çəkdiklərimi əvvəl televiziya ekranında və “Play Station”da görürdüm.
İndi isə bu futbolçularla eyni paltardəyişmə otağında otururam. İnyesta dahidir. Messi dünyanın ən yaxşı futbolçusudur. O, istənilən oyunun taleyini təkbaşına həll edə bilər. Suares buraya uyğunlaşmağıma çox kömək etdi. Luis əsl futbol ulduzudur”.
Qeyd edək ki, Filipp Koutinyo “Barselona”ya ötən ay İngiltərənin “Liverpul” klubundan keçib.
S.T.
www.oxu.az
"
"“Qarabağ”a İsveçdən rəqib çıxdı “Qarabağ”ın transfer hədəfində olan Zimbabve millisinin hücumçusu Xama Biliata daha bir klub müştəri çıxıb.
Oxu.Az xəbər verir ki, onu İsveçin “Yürqoden” klubu istəyir.
Klubun idman direktoru Bo Andeşon isə bildirib ki, Xama yaxşı oyunçu olsa da, onu İsveçə gətirmək çətin görünür.
Bununla belə, İsveçdə hələ “transfer pəncərəsi” açıqdır və bu keçidin baş tutmaq ehtimalı var.
Qeyd edək ki, “Qarabağ” bu futbolçunun transferi üçün onun yayadək müqaviləsi olduğu CAR-ın “Mamelodi Sandaunz” klubuna rəsmi şəkildə müraciət etmişdi.
Afrika klubu Ağdam təmsilçisindən 2,5 milyon dollar istəmiş, sonradan bu keçid baş tutmamışdı. 
S.T.
www.oxu.az
"
"Millimizin qapıçısı: Tənqidə hörmətlə yanaşırıqFutzal üzrə millimizin qapıçısı Rövşən Hüseynli azarkeşlərə müraciət edib.
Oxu.Az xəbər verir ki, millimiz Sloveniyanın paytaxtı Lyublyanada keçirilən Avropa çempionatının 1/4 finalında Portuqaliyaya 1:8 uduzaraq turnirlə vidalaşıb.
Həmin oyundan sonra sosial mediada millimiz çox tənqid olunub. Rövşən Hüseynli isə üzünü onları tənqid edənlərə tutub:
“Qalib gələndə yanımızda olub təbrik edənlər çox olduğu kimi, uduzanda da yanımızda olanlar, dəstək olanlar çoxdur. Amma bəlkə də, uduzmağımızı həzm edə bilmədiyindən, pis vaxtda dəstək olmağı bacara bilmədiyindən və ya idmanı, futzalı anlamadığından, uduzan kimi “baltalayanlar” da az deyil.
Sadəcə, onu demək istəyirəm ki, idman da bir həyatdır və səhvlər üzərində qurulub, həyatda səhvlərimiz olduğu kimi. Əsas bu səhvlərdən yaxşı mənada nəticə çıxarmaqdır. Onu da deyim ki, səhvlər olanda yaxşı dostlar və dürüst insanlar kəsib tullamır, baltalamır.
Yanında olur, dəstək olur, çətinlikdən çıxmağına kömək olur. Ən asan yoldur qıraqdan danışmaq və “baltalamaq”. Biz idmançılar hər bir azarkeşin, hər bir insanın tənqidinə hörmətlə yanaşırıq, yanaşmalıyıq da. Ancaq “baltalayan” azarkeşlər də biz idmançılara hörmətlə yanaşmalıdır.
Sözüm oyuna baxmayan, oyundan anlayışı olmayıb “filankəs oynaya bilmir, ayağında top saxlaya bilmir”, “qapıçı aparmamışdınız” və ya “daydayı var” deyən insanlaradır.
Sözün həqiqi mənasında, güclüsünüzsə, bacarırsınızsa, buyurun, gəlin və bəyənmədiklərinizin, lağ etdiklərinizin yerində olun, bir azərbaycanlı kimi mən sevinərəm şəxsən!”
Daha sonra Rövşən Hüseynli hətta güclü millilərin də böyük hesablarla yaxın keçmişdə uduzmasına dair nümunələr gətirib:
“Böyük hesabla məğlub olduq, unuda bilmirik, unutmayacağıq da! Amma uzağa getməyək.
2016-cı ilin fevralında Avropa çempionatının finalında İspaniya Rusiyanı 7:3 məğlub etdi. Həmin ilin sentyabrında Rusiya İspaniyanı 6:2 yendi. 
Bu, özünü təmizə çıxarmaq və ya sığortalamaq deyil, sadəcə, dərslikdir. Udmaq olduğu kimi, uduzmaq da var və bundan nəticə çıxarmalıyıq. Həyat davam edir və yarışlar, oyunlar, sınaqlar daha çox olacaq.
Yaxşı nəticələr göstərib sizləri sevindirmək üçün çalışmalı və özümüzdə güc toplamalıyıq. Bunun üçün də siz azərbaycanlıların, azarkeşlərin dəstəyi lazımdır. Var olun!”
S.T.
www.oxu.az
"
"Millimiz Avropa çempionatını tərk etdi – FOTOAzərbaycan milli komandası futzal üzrə Avropa çempionatında çıxışını başa vurub.
Oxu.Az xəbər verir ki, Sloveniyanın Lyublyana şəhərində təşkil olunmuş turnirin 1/4 final mərhələsində millimiz Portuqaliya yığması ilə qarşılaşıb.
“Stojice Arena”da keçirilmiş oyun rəqibin 8:1 hesablı qələbəsi ilə başa çatıb.
Millimizin yeganə qolunu Everton Kardoso vurub.





















































A.M.
www.oxu.az
"
"F-1-in “start qızları” etiraz edir: Çörəyimizi əlimizdən aldılarMəlum olduğu kimi, Formula-1 rəhbərliyi bundan sonra avtopilotları yarış meydanına müşayiət edən “grid-girls”, yəni “start qızları”nın xidmətlərindən yararlanmamaq qərarına gəlib.
Onillər ərzində mövcud olmuş ənənəni femministlər “istismar”a bərabər tutub; ittihamlardan sonra Formula-1 direktoru Şon Bratçes bu ənənənin “brendin dəyərlərinə və müasir sosial normalara” zidd olduğunu bəyan etmişdi.

“Ferrari” pilotu Sebastyan Fettel bunun cəfəngiyyat olduğunu söyləyib.
Çempionatın keçmiş rəhbəri Berni Eklstoun və “Mercedes”in direktoru Niki Laud da onunla bu məsələdə həmrəydir.
“Start qızları” feministlərin bu yolla qadın haqlarının müdafiəsinə qalxmasını pisləyib.

Britaniyalı model Loren Ceyd Poup  “grid-girls” təcrübəsinin ləğv olunması qərarını belə şərh edib:
“Feministlər çörəyimizi əlimizdən aldı. Uzun illərdir ki, “start qızı”yam, bu vəzifəni yerinə yetirən zaman heç vaxt diskomfort hiss etməmişəm. Öz işimi sevirəm. Belə olmasaydı, bu işlə məşğul olmazdım. Heç kim bizi buna məcbur etmir. Bu, öz seçimimizdir”.

“Özümə bu sualı verirəm, feministlər, həqiqətənmi, digər qadınların qeydinə qalır, yoxsa bu, paxıllıqdan irəli gəlir?”, - deyə başqa bir start qızı Oliviya rouz Hayvard gileylənib.
“Grid-girl” Rebekka Kuper isə öz işini sevdiyini və iş başında olan zaman təhqirlər və kişilər tərəfindən nalayiq hərəkətlərlə qarşılaşmadığını deyir.

“Labüd hadisə baş verdi. “Grid-girls” ləğv olundu. Başqa qadınların haqları uğrunda mübarizə apardığını iddia edən qadının başqasının başına ağıl qoyması, bizə sevdiyimiz, qürur duyduğumuz işimizi görməyə imkan verməməsi çox gülüncdür”, - deyə model bildirib.

www.oxu.az 
"
"Millimiz dünya reytinqində xalını artırdıFutzal üzrə milli komandaların reytinq siyahısı açıqlanıb.
Oxu.Az xəbər verir ki, Avropa çempionatında keçirilən oyunlardan sonra son siyahının ilk “10-luğ”unda dəyişikliklər baş verib.
Hazırda 10-cu sırada yer alan millimizin mövqeyində dəyişiklik olmasa da, xal hesabı artıb.
Avropa çempionatında iki matç keçirən komandamız qarşılaşmaların birində Fransaya qalib gəlib (5:3), digərində isə İspaniyaya uduzub (0:1). 
Bu nəticələrdən sonra millimiz aktivinə bir xal əlvə edib. Millimizin hesabında artıq 1455 xal var.
Siyahıya isə Braziliya başçılıq edir - 1931 xal.
Cənubi amerikalıları AÇ-2018-in qrup mərhələsində Azərbaycan yığmasını məğlub edən İspaniya izləyir - 1859 xal.
1703 xala malik turnirin yarımfinalçısı Rusiya ilk “3-lüy”ü qapayır.
1. Braziliya - 1933
2. İspaniya - 1859
3. Rusiya - 1703
4. Argentina - 1691
5. İran - 1634
6. Portuqaliya - 1600
7. İtaliya - 1552
8. Qazaxıstan - 1513
9. Ukrayna - 1506
10. Azərbaycan - 1454 
S.T.
www.oxu.az
"
"Mahir Şükürov bir milyon lirədən imtina etdiTürkiyənin II liqasında mübarizə aparan “Karşıyaka” Azərbaycan millisinin sabiq müdafiəçisi Mahir Şükürova borcunu qaytarıb.
Oxu.Az xəbər verir ki, bu barədə məlumatı “Karşıyaka”nın vitse-prezidenti Gökhan Şensan verib.
O bildirib ki, 2014/2015-ci il mövsümündə komandalarında oynayan Şükürova 1,5 milyon lirə borcları olub. Əldə olunan razılığa görə, Mahir 1 milyon türk lirəsindən imtina edib. Klub ona yalnız 500 min lirə ödəyəcək:
“Biz Mahirə 500 min lirə ödəyərək bu gün silinməli olan xallarımızın qarşısını kəsdik. Şükürova bu hərəkətinə görə çox təşəkkür edirəm. İdman həyatında uğurlar arzulayırıq”.
Qeyd edək ki, Mahir Şükürov 2014-2015 mövsümündə “Karşıyaka”nın heyətində 19 oyun keçirib.



E.Ə.
www.oxu.az
"
"Erməni futbolçu İngiltərədən siyasi sığınacaq istəyirBBC telekanalının internet səhifəsində Ermənistan hökumətinin hərbi xidmətdən möhlət hüququnun ləğvi ilə bağlı qərarından narazı olan “Uitçörç Alport” adlı ingilis klubunun 23 yaşlı futbolçusu Ovika Nersesyan barədə məqalə dərc olunub.
Möhlət hüququnun ləğvindən sonra Nersesyan Britaniyanı tərk etməli olacaq.
Oxu.Az xəbər verir ki, “Shropshire star”a verdiyi müsahibədə Ovik Nersesyan Ermənistan ordusunda xidmət çəkməklə həyatını təhlükəyə atmaq istəmədiyini bildirib.
Ona görə futbolçu İngiltərədən siyasi sığınacaq istəmək qərarına gəlib.
Onun müraciətinə fevralın 19-da İngiltərə məhkəməsində baxılacaq.
UEFA-nın məlumatına görə, Yerevanda doğulmuş Ovik Nersesyan 2013-cü ildən “Pünik” futbol klubunun müdafiəçisi olub və 26 nömrəli forma ilə çıxış edib.
Nersesyan Ermənistanın gənclər üzrə futbol yığmasının üzvü olub. 2015-2016-cı illərdə gənclər üzrə Avropa Çempionatında iştirak edib.
Xatırladaq ki, bir müddət əvvəl Ermənistanda “Hərbi xidmət və hərbi qulluqçuların statusu haqqında “ qanun imzalanıb. Həmin qanuna görə, həqiqi hərbi xidmətə çağırışdan möhlət hüququ ləğv olunub.
Ermənistan müdafiə naziri Viqen Sarqsyan yeni qanunun yalnız Olimpiya Oyunlarının mükafatçıları, dünya və Avropa çempionlarına şamil olunmayacağını bildirib.
www.oxu.az
"
"Formula-1-də “start qızları”na əvəz tapıldıFormula-1 rəhbərliyi yeni mövsümdən yarışlardan əvvəl startda keçirilən tədbirlərin formatını dəyişib. Bundan sonra yarışda starta qızlar deyil, uşaqlar çıxacaq.  
Oxu.Az RBK-ya istinadən xəbər verir ki, formatın dəyişdirilməsi haqqında qərar FİA və Formula-1 rəhbərliyi tərəfindən qəbul olunub.
Uşaqlar avto-idman klublarının iştirakçıları arasından seçiləcək, dəvətnamələr lotereya şəklində oynanılacaq və ən yaxşı nəticə göstərən gənc sürücülərə paylanacaq. Dəvətnamə sahibləri  yarışdan əvvəl start zolağına çıxa biləcək.
“Gənc sürücülər üçün bu möhtəşəm bir an olacaq: təsəvvür edin ki, onlar öz kumirlərinin yanında dura biləcək, yarışa hazırlıq prosesi ilə tanış olacaq, startdan əvvəl olan dəyərli dəqiqələrdə avtopilotların yanında olacaq”, - deyə FİA rəsmi saytında Formula-1 kommersiya direktoru Şon Bratçesdən sitat gətirilib.
Xatırladaq ki, bundan əvvəl Bratçes Formula-1-in “grid-girls”, yəni “start qızları” formatının ləğv olunması haqqında qərarın qəbul olunduğunu bildirmişdi. Onun sözlərinə görə, qızların starta dəvət olunması təcrübəsi müasir sosial normalara ziddir.
www.oxu.az 
"
"“Qalatasaray”da ciddi itki“Qalatasaray” bir müddət müdafiəçi Ceyson Denayerin xidmətindən məhrum olacaq.
Oxu.Az-ın Türkiyə mətbuatına istinadən xəbər verir ki, belçikalı futbolçu Türkiyə Super Liqasının XX turunda “Sivasspor”la matçda zədələnərək sıradan çıxıb.
Ötən gün xəstəxanada müayinə olunan və MRT-si çəkilən oyunçunun qeyri-müəyyən müddətdə meydana çıxa bilməyəcəyi bildirilib.
A.M.
www.oxu.az
"
"Ramil Quliyev: Azərbaycanda məşqlər üçün yaxşı şərait olmayıbYüngül atletika atam və anama yad deyil.
Oxu.Az xəbər verir ki, bu sözləri azərbaycanlı atlet Ramil Quliyev Belarusun “Sportpanorama” nəşrinə verdiyi müsahibədə bildirib.
Onun sözlərinə görə, Azərbaycanda yüngül atletika ilə məşğul olmaq üçün lazımi şərait olmayıb.
“Hər şey yaxşı olsaydı, biz heç Türkiyəyə getməzdik (gülümsəyir). Şərait çox pis idi. Məşq etdiyimiz manejdə isitmə sistemi yox idi.
Tavanı su buraxırdı, ona görə gölməçənin içində qaçmalı olurduq. Sonradan həmin bina tikintiyə bağlandı. Bu tikinti üç ilə yaxın davam etdi. Bu müddət ərzində stadionda məşq edirdik. Yağışda da, qarda da, küləkdə də”, - deyə atlet bildirib.
“Azərbaycanda inkişaf üçün perspektivlər niyə olmayıb? Düşünürəm ki, bu sualı daha çox Azərbaycanın Yüngül Atletika Federasiyasının başçısına vermək lazımdır.
Məşq etməyə yer tapa bilmədiyimizə görə vətəndaşlığı dəyişməyə qərar verdik. Təlim-məşq toplanışlarına getmək olmurdu, artıq perspektivlərin olmamasını qeyd etdim. Yəni sən nəyəsə nail olsan belə, bu, heç bir halda qeyd olunmayacaq.
Türkiyəni ona görə seçdim ki, mentalitetdə yaxınlıq var. Çox uzağa köçməyə ehtiyac yox idi. Türkiyədə tam fərqli münasibət gördüm. Sən idmanla məşğul olursansa və sənin istedadın varsa, bu istedadı inkişaf etdirməyin və uğura nail olmağın üçün hər cür şərait yaradılır.
Ədalət naminə deməliyəm ki, bu, təkcə idman üçün keçərli deyil. Müğənni, rəssamsansa, istedadlı və perspektivli olsan, sənə diqqət yetirəcəklər. Dövlət hər cür dəstək olacaq”, - deyə idmançı bildirib.
www.oxu.az
"
"Azərbaycanda seçkilərə görə futbol yarışları təxirə salındıAzərbaycan kubokunda yarımfinal mərhələsinin oyunlarının vaxtı dəyişdiriləcək.
Oxu.Az xəbər verir ki, 11 aprel tarixində Azərbaycanda növbədənkənar prezident seçkiləri keçiriləcəyindən həmin günə planlaşdırılan qarşılaşmalar başqa vaxta təyin olunacaq.
Qeyd edək ki, ölkə kubokunda yarımfinal mərhələsinin ilk oyunları aprelin 11-də, cavab qarşılaşmaları isə 18-də keçirilməli idi.
S.T.
www.oxu.az
"
"Çexiyadakı azərbaycanlı futbolçuların sayı dördə çatdıDaha bir azərbaycanlı futbolçu Çexiyanın “Slaviya” klubunun düşərgəsinə baxışa yollanıb. 
Oxu.Az xəbər verir ki, söhbət “Qəbələ” Futbol Akademiyasının yetirməsi, U-17 millimizin yarımmüdafiəçisi Samir Qurbanovdan gedir. 
Sözügedən futbolçu hətta Praqa təmsilçisinin U-21 komandasının “Humpolets”ə qarşı keçirdiyi yoxlama oyununda da qüvvəsini sınayıb. 
2001-ci il təvəllüdlü futbolçu “Slaviya”nın 6:0 hesabı ilə qalib gəldiyi oyuna start heyətdə başlayıb. Lakin o, fasilədə əvəzlənib.
Qeyd edək ki, bu oyunda “Slaviya”nın azərbaycanlı futbolçusu Fərid Nəbiyev də iştirak edib. Ötən ildən Praqa klubunun şərəfini qoruyan futbolçumuz start heyətdə meydana çıxıb və sonadək mübarizə aparıb.
Onu da xatırladaq ki, “Slaviya” yanvar ayının əvvəlindən “Qəbələ” Futbol Akademiyasının daha iki üzvünü – Amin Seydiyevlə Rövlan Muradovu da sınaqdan keçirir. Onlar barəsində yekun qərar fevralın 10-dək verilməlidir.
S.T.
www.oxu.az
"
"Azərbaycanlı milyarder federasiyanı başsız qoyubAzərbaycanı təmsil edən fiqurlu konkisürənlər – Aleksey Sitnikov-Yuliya Zlobina cütlüyünün millimizdən imtina etdiyini xəbər vermişdik.
Oxu.Az xəbər verir ki, Azərbaycan Konkisürmə Federasiyasında işlər qaydasında deyil.
Belə ki, federasiyanın prezidenti İsgəndər Xəlilov tapılmır. Bunu federasiyanın vitse-prezidenti Fuad Quliyev Oxu.Az-a açıqlamasında deyib:
“Faktiki olaraq federasiyanın prezidenti mənəm. Çünki İsgəndər Xəlilovu son vaxtlar görməmişik. Onu nə Azərbaycanda, nə də Rusiyada görən olub. Federasiya başsız qalıb”.
Qeyd edək ki, İsgəndər Xəlilov Azərbaycanda və Rusiyada fəaliyyət göstərən biznesmen kimi tanınır. Azərbaycanlı milyarderin ən məşhur obyektləri “İSR Plaza”, “Hilton Baku” hoteli və “McDonald`s” şəbəkəsi göstərilir.
Onu da bildirək ki, İsgəndər Xəlilovun oğlu Rauf Xəlilov Xizəksürmə Federasiyasının prezidentidir. Digər oğlu Rəhman Xəlilov isə vaxtı ilə yaradılmış, lakin sonradan fəaliyyətini dayandırmış Bobsley Federasiyasının prezidenti olub.
Səbuhi TOFİQOĞLU
www.oxu.az
"
"Ağacan Abıyev: İOC-da axmaqlar yığışıbXəbər verdiyimiz kimi, boks Olimpiadanın proqramından çıxarıla bilər.
Beynəlxalq Olimpiya Komitəsinin (İOC) prezidenti Tomas Bax bunu Beynəlxalq Həvəskar Boks Assosiasiyasının (AİBA) borclarının çoxalması, qurumun idarəetmə sistemində araşdırılmaların aparılması və ali boks təşkilatı ilə bütün təmasların dondurulması ilə əlaqələndirib.
Məsələ ilə bağlı Oxu.Az Azərbaycan Boks Federasiyasının vitse-prezidenti Ağacan Abıyevin münasibətini öyrənib. Abıyev bütün bunlarda günahkar kimi Tomas Baxı görüb:
“Bu xəbəri ilk dəfə sizdən eşidirəm. Necə yəni boks Olimpiadadan kənarda qala bilər?! Bax özü qılıncoynadan olub. Xəbəri yoxdur ki, atletika və güləşlə birgə boks Olimpiadanın əsas üç idman növündən biridir. Bu üç idman növü ilk vaxtlardan Olimpiadada olub.
Bilirsiniz, mən bütün günahı elə Baxın özündə görürəm. Çinq-Kuo Vunu AİBA-nın prezidenti kimi təsdiqləyəndə hara baxırdı? Vu idmanla məşğul olmayıb, pulu düşünən insan olub. Sonra onun yerinə qoyulmuş vitse-prezident Franko Falçinelli ondan da betər idi. Elə Vunu AİBA-ya o cəlb etmişdi.
Ümumiyyətlə, İOC-da axmaqlar yığışıb, pulgirlər toplaşıb. İdmandan kənar insanları yığıblar oraya. Yenə Özbəkistan Boks Federasiyasının prezidenti Qafur Rəhimov idman adamıdır, keçmiş boksçu olub. Görək onu nə qədər vaxtadək müvəqqəti prezident saxlayacaqlar. Ancaq AİBA-nın borclarını ödəməyə onun da gücü çatmaz”. 
Səbuhi TOFİQOĞLU
www.oxu.az
"
"Boks Olimpiada proqramından çıxarıla bilərBeynəlxalq Olimpiya Komitəsi (İOC) Beynəlxalq Həvəskar Boks Assosiasiyasının (AİBA) maliyyələşdirilməsini dayandırıb.
Oxu.Az xəbər verir ki, bu barədə İOC prezidenti Tomas Bax qurumun İcraiyyə Komitəsinin iclasından sonra keçirdiyi mətbuat konfransında açıqlama verib.
Almaniyalı funksioner bildirib ki, İOC boksun bu il Argentinada keçiriləcək Yeniyetmələrin III Yay Olimpiya Oyunları və 2020-ci il Tokio Yay Olimpiya Oyunlarının proqramına salınma məsələsinə yenidən baxa bilər.
Bax AİBA-nın idarəetmə sisteminin araşdırılmasına başlanıldığını və ali boks təşkilatı ilə bütün təmasların dondurulduğunu vurğulayıb. İOC İcraiyyə Komitəsi AİBA-dan aprelin 30-dək yeni hesabat gözlədiyini də bəyan edib.
Xatırladaq ki, ötən ilin noyabrında AİBA İcraiyyə Komitəsi Çinq-Kuo Vunun qurumun prezidenti vəzifəsindən müvəqqəti kənarlaşdırılmasına dair qərar qəbul edib. Səbəb kimi maliyyə sərfiyyatı da daxil olmaqla, bir sıra nizam-intizam ittihamları göstərilib.
Həmin ayın sonlarında tayvanlı Vu 11 ilədək rəhbərlik etdiyi təşkilatdan istefa verib. Onun səlahiyyətlərini AİBA-nın vitse-prezidenti, italiyalı Franko Falçinelli yerinə yetirib. Yanvarın sonlarında isə bu vəzifə müvəqqəti olaraq, özbək Qafur Rəhimova həvalə olunub.
Qeyd edək ki, AİBA 2011-ci ildə Azərbaycanın “Gilan Holdinq” şirkətinə məxsus olan Benkons MMC-dən 10 milyon dollar kredit alsa da, hələ qaytarmayıb. Bugünlərdə Birləşmiş Ərəb Əmirliklərinin Dubay şəhərində keçirilmiş Növbədənkənar Konqresdə həmin vəsaitin ödənişinə 2021-ci ildən başlanılmasına dair qərar qəbul olunub.
AİBA Honq Konqun FCIT şirkətindən 19 milyon İsveçrə frankı borc götürsə də, qatarmayıb. AİBA-nın öz işçilərinə 1 milyon dollar borcu yığılıb.
Səbuhi TOFİQOĞLU
www.oxu.az
"
"Millimizin baş məşqçisi: İki-üç oyunçumuzun zədəsi varXəbər verdiyimiz kimi, futzal üzrə Avropa çempionatının final mərhələsində millimiz İspaniya ilə D qrupunun son matçını keçirib.
Oxu.Az xəbər verir ki, son Avropa çempionlarına qarşı matçda yığmamız 0:1 hesabı ilə yenilərək üç xalla qrup ikincisi olub.
Millimizin baş məşqçisi Joze Alesio da Silva əvvəlcə İspaniya ilə oyundan danışıb: 
“Bilirdik ki, bizi çətin oyun gözləyir. İlk oyundan sonra növbəti mərhələyə vəsiqəni təmin etsək də, qrup liderliyi uğrunda sona qədər mübarizə apardıq. Birinci pilləni tutmaq istəyirdik. Ancaq qarşımızdakı dünyanın ən güclü yığmalarından biri idi.
Rəqib topa daha çox nəzarət edən tərəf oldu. Buna baxmayaraq, biz də qol vurmaq üçün epizodlar yaratdıq. Təəssüf ki, həmin epizodları realizə edə bilmədik”.
Braziliyalı məşqçi 1/4 finalda qarşılaşacağımız Portuqaliya ilə oyun haqda da fikirlərini bildirib:
“Növbəti rəqibimiz Portuqaliya millisi çempionatın favorit komandalarındandır. Heyətlərində Rikardinyo kimi istənilən saniyədə matçın taleyini həll edəcək oyunçu var.
Komandama inanıram. Hazırlaşacağıq. İki-üç oyunçumuzun yüngül zədəsi var. Ümid edirik ki, onlar son oyunda komandamıza kömək edəcəklər”.
İspaniya millisinin baş məşqçisi Xose Venansio Lopes Azərbaycanla oyun haqda danışıb: 
“İlk oyundan sonra qrupda vəziyyət fərqli idi. Yer aldığımız mövqe bizi qələbə qazanmağa vadar edirdi. Rəqibimizə isə heç-heçə də kifayət edəcəkdi ki, növbəti mərhələyə birinci pillənin sahibi kimi vəsiqə qazansın.
Onları topsuz qoymağı tapşırmışdım. Azərbaycan millisinin heyətində ağıllı, texnikalı oyunçular çoxdur. Çətin olsa da, bunu bacardıq. Rəqibin hesabı bərabərləşdirmək üçün şansları oldu”.
Qeyd edək ki, 1/4 finalda bu gün Serbiya - Qazaxıstan və Sloveniya - Rusiya görüşləri keçiriləcək. Sabah isə Portuqaliya - Azərbaycan və Ukrayna - İspaniya görüşləri baş tutacaq. Millimizin oyunu Bakı vaxtı ilə saat 21:00-da başlayacaq.
S.T.
www.oxu.az
"
"“Malmö”nün futbolçusu zorlama ittihamı ilə həbs olunduİsveçin “Malmö” klubunun futbolçusu 15 yaşlı qızı ayrı-ayrı vaxtda, beş dəfə zorlamaqda şübhəli bilinərək həbs olunub.
Oxu.Az xəbər verir ki, bu barədə “The Sun” məlumat yayıb.
Onlayn qəzetin məlumatına görə, futbolçu üç il müddətinə azadlıqdan məhrum edilə bilər.
“Apellyasiya şikayəti verəcəyik. Bəli, mənim müştərim həmin qızı tanıyıb, ancaq onların arasında cinsi əlaqə olmayıb”, – deyə futbolçunun vəkili bildirib.
Xatırladaq ki, 2017-ci ildə “Malmö”nün sözügedən oyunçusu analoji ittihamlarla heyətdən kənarlaşdırılmışdı.
www.oxu.az
"
"AVRO-2018: Azərbaycan İspaniyaya uduzdu, Portuqaliya ilə oynayacaqFutzal üzrə milli komandamız dünən Avropa çempionatında qrupdakı ikinci oyununa çıxıb. 
Oxu.Az xəbər verir ki, yığmamız İspaniya ilə görüşüb.
Oyun ispanların 1:0 hesablı qələbəsi ilə nəticələnib. Bununla da komandamız D qrupunu 2-ci pillədə başa vurub və 1/4 final mərhələsində Portuqaliyaya rəqib olub.
İspaniya isə qrupu zirvədə tamamlayıb.
AVRO-2018
D qrupu
4 fevral
Azərbaycan – İspaniya - 0:1
Qol: Pola, 13.21
E.Ə.
www.oxu.az
"
"Azərbaycan cüdoçuları Avropa Kubokunda daha bir medal qazanıbBolqarıstanın Sofiya şəhərində keçirilən cüdo üzrə açıq Avropa Kubokuna yekun vurulub. 
Oxu.Az xəbər verir ki, Azərbaycan yığması son gündə daha bir medal əldə edib.
+100 kq çəki dərəcəsində ölkəmizi təmsil edən Uşangi Kokauri bürünc medal qazanıb.
Cüdoçumuz 3-cü yer uğrunda görüşdə Ukrayna təmsilçisi Stanislav Bondarenkoya qalib gəlib. 
Qeyd edək ki, qitə kuboku uğrunda turnirdə Avropanın 29 ölkəsindən 244 cüdoçu mübarizə aparıb. Azərbaycan cüdoçuları Sofiya turnirində 1 qızıl və 1 bürünc medal qazanıblar. Beynəlxalq turnirin ilk günündə Tofiq Məmmədov bütün rəqiblərinə qalib gələrək çempion olub.
E.Ə.
www.oxu.az
"
"Karateçilərimiz medalların sayını dördə çatdırdıAzərbaycan karateçiləri Yeniyetmə və Gənclərin Avropa çempionatında medalların sayını dördə çatdırıblar.
Azərbaycan Karate Federasiyasından Oxu.Az-a verilən məlumata görə, Rusyanın Soçi şəhərində baş tutan yarışın ikinci günü 16-18 yaşlı gənclər seçmə komandasının üzvü Hümmət Baxşəliyev (-61 kq) qızıl medal qazanıb.
Yeniyetmələrdə avropa üçüncüsü, hazırkı yaş qrupunda isə dünya ikincisi olan H.Baxşəliyevdən başqa daha bir idmançımız çempionluğunu son saniyədə əldən verib.Rusiyalı idmançı ilə final görüşündə müəmmalı xal itkisi Mədinə Sadıqovaya gənc karyerasının ilk gümüş medalını qazandırıb. İdmançılarmıza medalları Avropa və Dünya Karate Federasiyasının (EKF, WKF) prezidenti Antonio Espinos təqdim edib.
Fevralın 3-də həmçinin qitə çempionatının təntənəli açılış mərasimi keçirilib. Turnirin təşkilatçıları və EKF rəsmiləri çıxış edərək idmançılara uğurlar arzulayıb, Olimpiya idman növü olduqdan sonra karatenin dünyada daha da populyarlaşmasını xüsusi qeyd ediblər. Çıxışların ardından rəsmi tədbir bədii hissə və yarışın final görüşləri ilə davam edib.
Ümumi nəticədə 3 qızıl və 1 gümüş medalla Azərbaycan mükafat qazana bilən 28 ölkə arasında 5-ci yeri tutub. Daha 8 idmançımız yarışın son günü, 4 fevralda mübarizəyə qatılacaq. 18-20 yaşlı gənclər arasında kumite yarışlarında Ülvi Qurbanov (-60 kq), Hüseyn Əliyev (-67 kq), Ruslan Əhmədov (-75 kq), Murad Balakişiyev (-84 kq), Murad Hacızadə (+84 kq), Asiya Məlikova (-50 kq), Aytac Əliyeva (-55 kq), Fəridə Əliyeva (+67 kq) tatamiyə çıxacaq.
Soçidə 14-18 yaşlı yeniyetmə və gənclərin 45-ci, 18-21 yaşlı gənclər arasında isə 10-cu qitə çempionatında 44 ölkədən 956 idmançı iştirak edir.
www.oxu.az
"
"Ronaldu operatora acıqlandı: Məni çəkmə! – VİDEOMadridin “Real” futbol klubunun hücumçusu Kriştianu Ronaldı İspaniya çempionatının 22-ci turunun “Levante”yə qarşı keçirilən matçında operatordan onu deyil, oyunu çəkməyi xahiş edib.
Oxu.Az xəbər verir ki, operatorla insident futbolçunun meydançadan əvəzləndiyi 82-ci dəqiqədən sonra baş verib.
“Məni niyə çəkirsən, kameranı çevir və oyunu çək. Diqqətini oyunda cəmlə!”, - deyə, Ronaldu operatora bildirib.
Qeyd edək ki, qarşılaşma 2:2 hesablı heç-heçə ilə başa çatıb.


""No hay razones. Mira el partido. Apunta la cámara para el partido"". La reacción de Cristiano Ronaldo tras ser sustituido en el Ciutat de Valencia. pic.twitter.com/d0FFjo2LBx
— Minuto#0 en Movistar+ (@MovistarMinuto0) February 3, 2018


www.oxu.az
"
"Cüdoçumuz Avropa birincisi oldu – FOTOBolqarıstanın paytaxtı Sofiya şəhərində cüdo üzrə Avropa kuboku uğrunda yarışa start verilib.
Oxu.Az xəbər verir ki, beynəlxalq turnirin ilk günü Azərbaycan milli komandasına uğur qazandırıb.
60 kq çəki dərəcəsində mübarizə aparan Tofiq Məmmədov bütün rəqiblərinə qalib gələrək qızıl medal qazanıb. 
Tofiq Məmmədov finala qədər Fransa, İspaniya və Bolqarıstan təmsilçilərini məğlub edib. 
Rusiyalı Səxavət Hacıyevə qalib gələn Azərbaycan cüdoçusu Avropa kuboku yarışında 1-ci yeri tutub. 














www.oxu.az
"
"Pyer Jaki: İspaniya Azərbaycan oyununun nəticəsini gözləyəcəyikİlk oyunda ispanlara qarşı yaxşı nəticə əldə etmişdik. Bu inamımızı artırmışdı və davamını gətirməyə çalışdıq. Amma səhvlərə yol verdik və istədiyimizi reallaşdırmağı bacarmadıq. Bizim üçün mübarizə hələ başa çatmayıb.
AFFA-dan Oxu.Az-a verilən məlumata görə, bunu futzal üzrə Fransa millisinin baş məşqçisi Pyer Jaki deyib.
O bildirib ki, İspaniya – Azərbaycan oyununun nəticəsini gözləyəcəklər: “Bir tərəfdə dünyanın ən yaxşı komandası olan İspaniya, digər yanda Avropanın ən güclü hücum xəttinə malik Azərbaycan millisi yer alacaq. Ümidimizi üzməmişik. Qazanılan nəticəyə baxmayaraq, oyunçularımla fəxr edirəm”.
A.M.
www.oxu.az
"
"Azərbaycan millisinin baş məşqçisi: Bizi qrupda İspaniya ilə matç gözləyirKomandam oyuna yaxşı hazırlaşmışdı. Fransa ilə oyunun bizim üçün final matçına bərabər olduğunu hamımız anlayırdıq. Oyun ərzində müəyyən gərgin anlar oldu. Hətta hesabda geriyə də düşdük. Ancaq oyunçularım tez bir zamanda toparlanmağı və oyun intizamını qorumağı bacardılar.
AFFA-dan Oxu.Az-a verilən məlumata görə,  bunu futzal üzrə Azərbaycan millisinin baş məşqçisi Joze Alesio da Silva deyib.
O, qeyd edib ki, oyunçular məşq zamanı məşqçinin dedikləribi tətbiq ediblər: “Ardıcıl 2 qol vurduq və hesabı lehimizə dəyişdikdən sonra psixoloji üstünlüyə də sahib olduq. Fransa millisi sona qədər mübarizə apardı. Onlar məğlubiyyətlə barışmaq istəmirdilər. İspaniya ilə oyunda qazandıqları 1 xal onlarda inam yaratmışdı. Təzyiq altında meydana çıxsaq da, vacib qələbə qazandıq.
Bizi qrupda İspaniya ilə matç gözləyir. ¼ finala vəsiqəni təmin etməyimizə baxmayaraq, qələbə qazanmaq üçün mübarizə aparacağıq. Çünki qrup mərhələsini birinci pillədə başa vurmaq şansımız var. Təbii ki, ispanlar da mübarizəni davam etdirmək üçün qələbə qazanmağa çalışacaqlar”.
A.M.
www.oxu.az
"
"Karateçimiz ermənini 5:0 hesabı ilə məğlub edib – FOTOKarate üzrə yeniyetmələrdən ibarət seçmə komandamız Rusiyanın Soçi şəhərində qitə çempionatının ilk günü 2 qızıl medal qazanıb.
Oxu.Az xəbər verir ki, Tale Yaqubov (-63 kq) və Polina Qurenko (-47 kq) Avropa çempionu olub.
Yeni ukraynalı legioner Qurenko final döyüşü də (8:0) daxil olmaqla, altı görüşdən üçünü vaxtından əvvəl ən azı 8 xal fərqli üstünlüklə başa vurub. Mükafatlandırma mərasimində idmançılarımıza qızıl medalları Azərbaycan Milli Karate Federasiyasının (AMKF) prezidenti Yaşar Bəşirov təqdim edib.
Kata yarışlarında təsəllverici görüşlərə qatılan Roman Heydərov bürünc mükafatın bir addımlığında mübarizəni dayandırıb. Ermənistanlı idmançını Davit Davtyana heç bir şans vermədən 5:0 hesabı ilə məğlub edən Osman Osmanlı (+70 kq) da mükafata gedən yolda ani bir səhv üzündən qələbəni əldən verib.



Sabah 16-18 yaşlı gənclər, o cümlədən Müseib Məmmədov (-55 kq), Hümmət Baxşəliyev (-61 kq), Məhəmməd Məmmədov (-68 kq), Fərid Şahbazlı (-76 kq), Musa Sarızadə (+76 kq), Mədinə Sadıxova (-48 kq), Renata Ərəbli (-53 kq), Səma İmanzadə (-59 kq), Bəsti İsmayılova (+59 kq) tatamiyə çıxacaq. Bakı vaxtı saat 17:00-da qitə çempionatının təntənəli açılış mərasimi olacaq.
Qeyd edək ki, Soçidə 14-18 yaşlı yeniyetmə və gənclərin 45-ci, 18-21 yaşlı gənclər arasında isə 10-cu qitə çempionatında 44 ölkədən 956 idmançı iştirak edəcək. 
S.T.
www.oxu.az
"
"AVRO-2018: Millimiz 1/4 finalda!Futzal üzrə Azərbaycan milli komandası Sloveniyada keçirilən Avropa çempionatında vaxtından əvvəl 1/4 finala vəsiqəni təmin edib.
Oxu.Az xəbər verir ki, Joze Alesio Da Silvanın baş məşqçisi olduğu komanda buna D qrupunda ilk oyundaca Fransa komandası üzərində 5:3 hesablı qələbəsi ilə nail olub. 
Əvvəlki oyunda İspaniya komandası ilə heç-heçə edən Fransa komandası Azərbaycan yığmasına uduzub. Millimiz 3 xal toplayıb. Komandamızın İspaniya ilə keçirəcəyi oyunun nəticəsindən asılı olmayaraq, Azərbaycan yığması D qrupunun ikincisi kimi mərhələ adlayıb.
Avropa çempionatı
D qrupu
2 fevral
Fransa - Azərbaycan - 3:5
Qollar: Landri Nqala, 6.59; Abdessamad Mohammed, 20.05; Suheyl Muhudine, 39.33  - Bolinya, 2.26, 22.02, 24.30; Everton Kardoso, 28.56; Eduardo Borqes, 37.09.
A.M.
www.oxu.az
"
"Azad Rəhimov: Hokkey matçlarını səbirsizliklə gözləyirdimDövlət rəsmiləri “Gənclər günü” ilə əlaqədar gənc yaşlarında maraqlandığı idman növləri və kumirləri barədə fikirlərini bildirib.
Oxu.Az xəbər verir ki, ilk öncə Gənclər və Idman naziri Azad Rəhimov fikirlərini bildirib:

“Gənc yaşlarımda hokkey matçlarını səbirsizliklə gözləyirdim. Çünki o vaxt SSRİ bizim vətənimiz idi. ABŞ və Kanada ilə oyunlara böyük həvəslə baxırdım. O vaxt ABBA kimi pop qruplarını televiziyada görmək hər deyən qismət olmurdu. Bu qrupu çox sevirdim”.
Təhsil nazirinin müavini Firudin Qurbanov isə Pele azarkeşi olduğunu və Braziliya millisinin oyunlarını seyr etməkdən ləzzət aldığını bildirib.

Millət vəkili Fuad Muradov da bu barədə fikirlərini söyləyib:
“Mən Maykl Cordan azarkeşi idim. Azərbaycanda basketbola o qədər də maraq olmasa da, mən xüsusilə Cordanın və onun çıxış etdiyi “Çikaqo Bullz”un oyunlarına böyük həvəslə baxırdım”.

Səbuhi Tofiqoğlu
www.oxu.az
"
"Maradonanın ABŞ-a girişinə qadağa qoyulubABŞ prezidenti Donald Trampı kobud ifadələrlə təhqir etdiyinə görə canlı futbol əfsanəsi Dieqo Maradonanın ABŞ-a girişinə qadağa qoyulub.
Oxu.Az xəbər verir ki, bu barədə “The Sun” keçmiş futbolçunun şəxsi nümayəndəsinə istinadən məlumat yayıb.
Maradona son çıxışlarının birində Ağ Ev rəhbərini “çirolita”, yəni “marionet gəlincik” adlandırıb.
Keçmiş futbolçunun vəkili Matia Morla Maradonadan ABŞ prezidenti barədə heç bir şey danışmamağı xahiş etdiyini bildirib.
Bundan əvvəl “ABŞ torpağına heç vaxt ayaq basmayacağını bildirən Dieqo Maradona həyat yoldaşı ilə bağlı mart ayında Mayamidə keçiriləcək məhkəmə iclasında iştirak etmək üçün Birləşmiş Ştatlara səfər etmək istəyirdi.  
www.oxu.az
"
"Azərbaycanlı sabiq hakim məşhur stadionların maketini hazırlayır – VİDEO + FOTOAzərbaycanlı sabiq hakim Zöhrab Əliyev maraqlı əl işi ilə öz istedadını ortaya qoyub.
Oxu.Az xəbər verir ki, Əliyev futbola aid maketlər hazırlamaqla məşğuldur.
O, daha çox məşhur klubların stadionlarının maketini hazırlayır.
Bu stadionlar arasında Madrid “Real”ın “Santyaqo Bernabeu”, “Mançester Yunayted”in “Old Traford”, “Yuventus”un “Alyants” və “Çelsi”nin “Stemford Bric” arenaları var. O, hazırda “Qalatasaray”a məxsus “TT Arena”nın hazırlanması üzərində iş aparır.
Bundan başqa, onun əl işləri arasında “Liverpul”, “Yuventus”, “Çelsi” və “Milan” klublarına məxsus avtobusların maketləri də var.

Əldə etdiyimiz məlumata görə, Zöhrab Əliyev bu maketlərin satışı ilə də məşğuldur. Məsələn, “Arsenal”ın “Emireyts”, “Roma”nın “Olimpiko” stadionlarının maketi 90, Dortmund “Borussia”sının “Siqnal İduna Park” arenasının maketi 85 manatadır. 






































Səbuhi TOFİQOĞLU
www.oxu.az
"
"Formula 1-in vaxtı dəyişdirildi2018-ci ildə keçiriləcək Formula-1 üzrə bütün Qran-Prilərin başlama saatı dəyişdirilib. 
Oxu.Az xəbər verir ki, bu addım yürüşlərin televiziya auditoriyasını artırmaq üçün atılıb.
Əvvəllər mərhələlərin çoxunda yaşıl işıqlar yerli vaxtla saat 14:00-da yanırdısa, indi bu, 14:10-da baş verəcək. Əlavə 10 dəqiqə kommersiya kanallarının rahatlığı üçün edilib. İndi onlar Qran-Pridən əvvəl daha çox reklam verə biləcəklər.
27-29 apreldə keçiriləcək Azərbaycan Qran-Prisi isə Bakı vaxtı ilə saat 16:10-da start götürəcək.
S.T.
www.oxu.az
"
"Zaur Axundov: Fransa bizimlə qarşılaşmada yeni tarix yazmağa çalışacaqBu gün futzal üzrə Azərbaycan millisi beşinci dəfə qatıldığı Avropa çempionatında ilk oyununa çıxacaq.
Oxu.Az xəbər verir ki, millimiz Fransa ilə qarşılaşacaq.
Bu oyundan öncə Azərbaycan Futzal Federasiyasının prezidenti Zaur Axundov AFFA-nın saytına müsahibə verib. Axundov oyundan əvvəl onu narahat edən məqamlar barədə danışıb:
“Rəqibin kimliyindən asılı olmayaraq, hər oyundan əvvəl narahatlıq keçirirəm. İspaniya – Fransa qarşılaşmasını izlədikdən sonra isə narahatlığım bir qədər də artıb. Fransa gözləmədiyimiz oyunu nümayiş etdirdi. Deyərdim ki, həmin oyunda İspaniya 1 xal qazandı, Fransa isə 2 xal itirdi. Artıq Avropada zəif komanda, rəqib anlayışı yoxdur. Əgər Fransa Xorvatiya kimi komandanı məğlub edib həlledici mərhələyə qatılıbsa, deməli güclü rəqibdir. Onlar İspaniya ilə oyunda bunu bir daha təsdiqlədilər.
Onlar meydana istəkli çıxmışdılar, sona qədər də əzmkarlıq göstərdilər. Komandadakı ruh yüksəkliyi onları oyuna yaxşı kökləmişdi. Nəticədə dünya və Avropa çempionu olan İspaniya meydanda aciz görünürdü. Təbii ki, güclü rəqiblə oyunda qazanılan 1 xal onlara əlavə ruh yüksəkliyi verib. Çalışacaqlar bizimlə qarşılaşmada da qələbə qazansınlar və özləri üçün yeni tarix yazsınlar. Ona görə də Fransa ilə oyun bizim üçün çempionatın final matçına bərabərdir”.
Fransanın çempionata Azərbaycan millisindən əvvəl start verməsinin müsbət və mənfi məqamları hansılardır? Zaur Axundov bu suala da cavab verib:
“Onlar artıq meydana alışıblar, ilkin həyəcanı yaşayıblar, xal hesabını açıblar. Bizim üçün müsbət məqamı odur ki, oyunçularımız bir gün artıq istirahət ediblər. Ümumiyyətlə, Fransanın İspaniya kimi favorit komandadan xal alacağını heç kim gözləmirdi. Ancaq futbolda belə sürprizlər də yaşanır. Onlarla oyunda bizi ancaq qələbə qane edəcək. Heç-heçə də komandamıza sərf etmir.
İndiyə qədər heç vaxt rəqibimizdən qorxmamışıq, ancaq hörmətlə yanaşmışıq. İspaniya, İtaliya, Rusiya kimi daha güclü rəqiblərlə də qarşılaşmışıq, ancaq meydana qorxu altında çıxmamışıq, sona qədər mübarizə aparmışıq. Bəlkə də İspaniya Fransa ilə oyuna arxayın çıxmışdı və yekunda bunun acısını daddı... Heç-heçə bizim üçün məğlubiyyətə bərabərdir. Ancaq qələbə qazanacağımız təqdirdə komandadan razı qala bilərəm”.
Qeyd edək ki, Azərbaycan - Fransa oyunu Bakı vaxtı ilə saat saat 21:00-da başlayacaq və “CBC Sport” telekanalında canlı yayımlanacaq. Oyunu Ancelo Qalante (İtaliya), Alessandro Malfer (İtaliya), Ondrjey Çernıdan (Çexiya) ibarət hakimlər briqadası idarə edəcək. 
S.T.
www.oxu.az
"
"Azərbaycan çempionu avrokubokla vidalaşdıBu gün kişi voleybolçular arasında “Çelenc Cup”ın 1/8 final mərhələsinin oyunları keçirilib.
Oxu.Az-ın məlumatına görə, Azərbaycan çempionu “Lokomotiv” mərhələnin cavab qarşılaşmasında Yunanıstan “Olimpiakos”unu qəbul edib.
Səfərdə 0:3 hesabı ilə uduzan Fərid Cəlalovun yetirmələri, ikinci matçda da 0:3 hesabı ilə məğlub olub.
Debüt mövsümündə 2 mərhələ adlayan “Lokomotiv” bununla da avrokubokla vidalaşmalı olub.
A.M.
www.oxu.az
"
"Son gündə transferi rəsmiləşmiş futbolçular – SİYAHIAvropada “transfer pəncərəsi” rəsmən bağlanıb. Bir çox klublar son gündə – 31 yanvarda transfer reallaşdırıblar.
Oxu.Az son gündə transferi reallaşmış futbolçuların bəzilərinin adlarını təqdim edir:
“Arsenal” (İngiltərə) - Pyer-Emerik Obameyanq (“Borusia” Dortmund, Almaniya)
“Sent Etyen” (Fransa) - Matyö Debüşi (“Arsenal”, İngiltərə)
“Çelsi” (İngiltərə) - Olivye Jiru (“Arsenal”, İngiltərə)
“Everton” (İngiltərə) - Elyakim Manqalya (“Mançester Siti”, icarə)
“Konyaspor” (Türkiyə) - Samuel Eto (“Antalyaspor”, Türkiyə)
“Borusia” D (Almaniya) - Mişi Batşuayi (“Çelsi”, icarə)
“Nyukasl” (İngiltərə) - İslam Slimani (“Lester”, icarə)
“Nyukasl” (İngiltərə) - Martin Dubravka (“Sparta” Praqa, icarə)
“Stok Siti” (İngiltərə) - Badu Endiay (“Qalatasaray”, Türkiyə)
“Suonsi” (Uels) - Endi Kinq (“Lester”, icarə)
“Suonsi” (Uels) - Andrey Ayu (“Vest Hem”, İngiltərə)
“Totenhem” (İngiltərə) - Lukas Moura (PSJ, Fransa)
Səbuhi TOFİQOĞLU
www.oxu.az
"
"Zimbabveli hücumçu “Qarabağ”a keçəsi olmadı“Qarabağ”ın transfer hədəfində olmuş Xama Biliatın keçidi baş tutmayıb.
Oxu.Az xəbər verir ki, o, azı iyunadək cari klubu “Mamelodi Sandauns”da qalacaq.
Bunu CAR klubunun mətbuat xidmətinin rəhbəri Tulani Tusva təsdiqləyib:
“O, bu səhər (dünən – S.T.) məşqdə idi. Komandanı tərk etmir”.
Bununla belə, Biliat indiki klubu ilə yeni müqavilə bağlamaqdan imtina edib. Onun meneceri təsdiqləyib ki, futbolçunun özü Avropada oynamaq istəyir. 
Bu isə o deməkdir ki, “Qarabağ” yayda da Zimbabve millisinin hücumçusu Xama Biliatı istəsə, o, kluba pulsuz başa gələcək. Çünki onun müqaviləsi iyunda başa çatacaq.
Səbuhi TOFİQOĞLU
www.oxu.az
"
"Nasri klubsuz qaldı, Eto komanda tapdı“Antalyaspor” daha bir məşhur futbolçusu ilə yollarını ayırdığını açıqlayıb.
Oxu.Az xəbər verir ki, Antalya təmsilçisi kamerunlu hücumçu Samuel Etonun ardından fransalı yarımmüdafiəçisi Samir Nasri ilə yollarını ayırıb.
Ötən ilin avqustunda 3,5 milyon avro qarşılığında “Antalyaspor”la iki illik müqavilə bağlamış “Arsenal” və “Mançester Siti”nin sabiq futbolçusu bu komandada cəmi səkkiz oyun keçirib və iki qola imza atıb.
Samir Nasrinin hansı kluba keçəcəyi bilinməsə də, artıq Samuel Eto özünə komanda tapıb. O, “transfer pəncərəsi”nin son günündə “Konyaspor”a keçib.
“Barselona”, “İnter” və “Çelsi”nin sabiq futbolçusu Konya klubu ilə 2,5 illik müqavilə bağlayıb. Eto 37 yaşında ona güvəndiyi üçün “Konyaspor”un baş məşqçisi Mehmet Özdiləyə təşəkkürünü bildirib.
Səbuhi TOFİQOĞLU
www.oxu.az
"
"“9 nömrə”li müdafiəçimiz: “Foqtsun sevimlisi” kimi qələmə verilirdimMillimizin sabiq futbolçusu Samir Abbasovun bu gün 40 yaşı tamam olur.
Oxu.Az xəbər verir ki, bu münasibətlə o, hazırda baş məşqçisi olduğu “Sumqayıt"" klubunun mətbuat xidmətinə futbolçu karyerasına dair müsahibə verib.
“Neftçi”, “Qarabağ” və “İnter” (indiki “Keşlə” – S.T.) kimi Azərbaycanın çempionluğa iddialı klublarında forma geyinmiş Abbasov futbolçu olduğu dönəmlərdə müdafiəçi olmasına baxmayaraq, 9 nömrəli formanı geyinməsinə aydınlıq gətirib:
“Vallah, bu nömrənin heç bir anlamı yoxdur. Bu barədə əvvəllər də soruşan olub, demişəm. O zaman indiki kimi şərait yox idi. İndi futbolçu istənilən nömrəni seçib formanın arxasına yazdıra bilir. O vaxt bu sahədə problemlər var idi. Millidə oynadığım zaman bədən ölçüm böyük idi və inzibatçıdan əynimə dar olmayan forma istədim. Ən böyük forma ölçü etibarilə “9 nömrə” idi. Bununla da “9 nömrə”nin tarixçəsi başladı. Hətta bir dəfə Murad Ağakişiyev bu formanı məndən istədi, etiraz etmədim. Lakin yenə böyük ölçü məhz bu geyimdə olduğu üçün məndə qalası oldu. Bundan sonra da elə “9 nömrə”li formada oynamağa davam etdim”.
Məşqçi kimi Türkiyənin I divizionunda çalışmaq istədiyini bildirən Samir Abbasov “Qarabağ”a 2010-cu ildə 3-cü qayıdışını “uğursuz” adlandırıb:
“Oynadığım klubların hamısı mənim üçün doğma olub. Lakin “İnter”dəki uğurlu karyeram - iki çempionluq və bir gümüş medal, həmçinin bu klubdakı kapitanlıq daha yadda qalan olub. Deməzdim ki, “Qarabağ” karyeram uğursuz alınıb. Bu, belə deyil. Sadəcə olaraq, Ağdam təmsilçisinə 3-cü gəlişimi uğursuz adlandırmalıyam. Bunun bir çox səbəbi var. Çünki həmin dövrdə milli komandanın uğursuz çıxışı və bir təcrübəli futbolçu kimi tənqid olunmağım üzərimdəki təzyiqləri artırmışdı. Hər zaman belə olub, uğursuzluq zamanı daha çox təcrübəli futbolçular əziyyət çəkir, tənqid olunur, məhz yaşlılar təzyiq altında qalır. “Qarabağ”a 3-cü qayıdışım zamanı nəticələr uğursuz deyildi. Avropa Liqasında üç mərhələ keçdik və həlledici mərhələdə Dortmund “Borusia”sına məğlub olduq. Lakin dediyim kimi, milli komandanın oyunları ilə əlaqədar mətbuatın üstümə gəlməsi, ümumi təzyiqlər oyunuma mənfi təsirini göstərdi. Məhz bu təzyiqlərin nəticəsində toparlana bilmədim, hətta ilin tamamında karyeramı başa vurmaq haqqında düşünməyə başladım”.
Samir Abbasov karyerasının sonlarında ləngliyinə görə azarkeşlər və media tərəfindən tənqid olunmasından da danışıb:
“Klubdakı tənqidlərə o qədər də fikir vermirdim. Çünki oynadığım komandalarda daim uğur qazandığım üçün bunun o qədər də önəmi olmurdu. Lakin millidəki tənqidlər mənə həddindən artıq pis təsir edirdi. Bəzən yazılanların sifariş olduğunu hiss edirdim. Almaniya ilə oyundan sonra Yoaxim Löv bizim komandadan Vaqif Cavadovla məni fərqləndirmişdi. Məhz bu açıqlamadan sonra bəziləri Lövü savadsızlıqda ittiham etdi. Amma o, Almaniya ilə dünya çempionluğunu qazandı. Açığı, millinin hər məğlubiyyəti zamanı ən çox mənim tənqid olunmağımı anlaya bilmirdim. Ara-sıra mətbuatda “Berti Foqtsun sevimlisi” kimi qələmə verilirdim. Bəlkə də, bu məsələdə Foqts amili başlıca səbəb idi. Əgər baş məşqçini tənqid edirsənsə, onun yaxın bildiyi futbolçunu da tənqid etməlisən. Məhz bütün bunlar, əvvəldə dediyim kimi, “Qarabağ”a 3-cü qayıdışıma təsadüf etdi ki, bu da karyeramın sonunu yaxınlaşdırdı”.
S.T.
www.oxu.az
"
"Formula-1 “start qızları”ndan imtina edibFormula-1 yarışlarında bu ildən etibarən qızların startda avtotrekə çıxması təcrübəsinə son qoyulacaq. 
Oxu.Az xəbər verir ki, dəyişiklik həftəsonları keçirilən digər Qran-Pri avtoyarışlarına da tətbiq olunacaq.
Bu, onunla əlaqələndirilir ki, gözəl qızlar yarışın promouterləri və tərəfdaşlarına öz ölkələrini və məhsullarını nümayiş etdirməyə mane olur.
“Son ildə biz bir neçə yarışa diqqət yetirdik. Hiss etdik ki, bu böyük idmanın görüntüsü ilə əlaqədar olaraq yenilənməyə daha çox ehtiyac var.
Startda qızların peyda olması onillər ərzində Formula-1 Qran-Pri yarışlarının ayrılmaz hissəsi olsa da, bu ənənənin bizim brend dəyərlərinə və bu günün sosial normalarına zidd olduğunu düşünürük. İnanmırıq ki, bu təcrübə Formula-1 və onun dünyanın dörd bucağından olan istər yeni, istərsə də köhnə fanatları üçün uyğun və məqbuldur”, - deyə Formula-1 Kommersiya Əməliyyatları üzrə icraçı direktoru Şon Bretçis bildirib.
Qeyd edək ki, Formula-1 yarışları martın 25-də Melburn Qran-Prisi ilə start götürəcək. Azərbaycan Qran-Prisi isə aprelin 27-29-da Bakıda keçiriləcək.
Səbuhi TOFİQOĞLU
www.oxu.az
"
"“Arsenal”ın ulduzu türkiyəli aktrisa ilə evlənirUzun müddətdir sevgili olan futbolçu Məsut Özil və sevgilisi, aktrisa Amine Gülşe evlənir.
Oxu.Az xəbər verir ki, cütlük avqust ayında toy edəcək.
Belə ki, Özil Rusiyada 14 iyun və 15 iyul arası dünya çempionatından sonra toy etməyi planlaşdırır. 
“Arsenal” komandası ilə müqaviləsini yeniləyən Məsut İstanbulda dəniz mənzərəli ev almaq üçün 25 milyon lirə, təxminən 14 milyon manat pul ayırıb.








Pərviz Hüseyn
www.oxu.az
"
"Millimizin rəqiblərinin oyununda səkkiz qol vuruldu – VİDEODünən futzal üzrə Avropa çempionatının D qrupunda mübarizəyə start verilib.
Oxu.Az xəbər verir ki, qitə birinciliyinin ikinci oyun günündə millimizin rəqibləri – İspaniya və Fransa üz-üzə gəlib.
Lyublyanadakı “Arena Stojitse”də keçirilən oyun 4:4 hesablı bərabərliklə başa çatıb.

Xatırladaq ki, yığmamız ilk oyununu fevralın 2-də Fransaya qarşı keçirəcək.
Qeyd edək ki, günün digər matçında Portuqaliya Rumıniyaya 4:1 hesabı ilə qalib gəlib. Bu, Avropa çempionatında keçirilən dörd matçda tərəflərdən birinin qalib gəldiyi hələlik yeganə oyundur.
S.T.
www.oxu.az
"
"“Qalatasaray”ın futbolçusu “Stok Siti”yə keçib - FOTO“Qalatasaray”ın futbolçusu Badu Ndiaye karyerasını İngiltərədə davam etdirəcək.
Oxu.Az xəbər verir ki, seneqallı yarımmüdafiəçi “Stok Siti” ilə anlaşıb.
Premyer Liqa təmsilçisi bu keçidə görə “Qalatasaray”a 16 milyon avro ödəyəcək.
Qeyd edək ki, Badu Ndiaye “Qalatasaray”a ötən il “Osmanlıspor”dan keçib.



A.M.
www.oxu.az
"
"Azərbaycanın ən güclü boksçuları məlum olub – FOTOKişi boksçular arasında Azərbaycan çempionatı başa çatıb.
Azərbaycan Boks Federasiyasından Oxu.Az-a verilən məlumata görə, ölkənin müxtəlif şəhər və rayonlarının klublarını, həmçinin idman cəmiyyətlərini təmsil edən yarışda 39 komandanın 203 boksçusu qüvvəsini sınayıb. 6 gün davam edən turnirdə 10 çəki dərəcəsi üzrə mükafatçılar müəyyənləşib.
Boks Mərkəzində təşkil olunan çempionatda bu gün final görüşləri keçirilib. Həlledici döyüşlərdə qalib gələn Araz İmaməliyev (49 kq), Məsud Yusifzadə (52 kq), Tayfur Əliyev (56 kq), Cavid Çələbiyev (60 kq), Elvin İsayev (64 kq), Elnur Süleymanov (69 kq), Hidayət Musayev (75 kq), Eldar Quliyev (81 kq), Rahil Məmmədli (91 kq) və Məhəmməd Abdullayev (+91 kq) çempion tituluna sahib olublar. Gənclər millisindən böyüklərə yeni keçən Abdullayev, həmçinin yarışın ən yaxşı boksçusu seçilib.
Turnirin komanda hesabında “Qəbələ” İK birinci yeri tutub. İkinci pilləyə “Gilan” İK yiyələndiyi halda, “üçlüy”ü “Rabitə” İK qapayıb.
Çempionatda Elxan Quliyev ən yaxşı hakim, Rəhim Allahverdiyev isə ən yaxşı məşqçi adına layiq görülüb.
Qeyd edək ki, mükafatçılar yığmanın heyətinə cəlb olunacaq və beynəlxalq yarışlarda ölkəmizi təmsil edəcəklər.
Azərbaycan çempionatı
VI günün nəticələri
49 kq: Hacıbala Fərzəliyev (“Rabitə” İK) – Araz İmaməliyev (“Gilan” İK) – 0:5
52 kq: Məsud Yusifzadə (“Rabitə” İK) – Ramazan Abdullayev (Balakən) – 5:0
56 kq: Tayfur Əliyev (MOİK) – Ümid Rüstəmov (“Rabitə” İK, DİN) – 5:0
60 kq: Sayad Lalayev (MOİK) – Cavid Çələbiyev (“Qəbələ” İK) – 1:4
64 kq: Fərid Ağamoğlanov (“Qəbələ” İK) – Elvin İsayev (“Gilan” İK) – 0:5
69 kq: Nicat Məmmədov (“Qızıl Əlcək” İK) – Elnur Süleymanov (“Gilan” İK) – 2:3
75 kq: İsmayıl Hüseynov (“Qəbələ” İK) – Hidayət Musayev (“Kür” İK) – 0:5
81 kq: Eldar Quliyev (“Gilan” İK) – Rauf Rəhimov (“Qəbələ” İK) – 4:1
91 kq: Qulaməli Aslanov (“Gömrükçü” İK) – Rahil Məmmədli (“Qəbələ” İK) – ikinci tam üstünlüklə qalib gəlib
+91 kq: Ağalar Sadıqzadə (Naxçıvan) – Məhəmməd Abdullayev (“Rabitə” İK) – 0:5
Bütün mükafatçılar
49 kq
1. Araz İmaməliyev (“Gilan” İK)
2. Hacıbala Fərzəliyev (“Rabitə” İK)
3. Orxan Süleymanov (“Qızıl Əlcək” İK)
3. Nəbi Abduləzimov (Z-1 İK)
52 kq
1. Məsud Yusifzadə (“Rabitə” İK)
2. Ramazan Abdullayev (Balakən)
3. Ramazan Babayev (“Gömrükçü” İK)
3. Qoşqar Səfərli (DİN)
56 kq
1. Tayfur Əliyev (MOİK)
2. Ümid Rüstəmov (“Rabitə” İK, DİN)
3. Təbriz Şirvani (“Gilan” İK)
3. Ramal Yusifzadə (“Qızıl Əlcək” İK)
60 kq
1. Cavid Çələbiyev (“Qəbələ” İK)
2. Sayad Lalayev (MOİK)
3. İbrahim Cəfərzadə (“Qızıl Əlcək” İK)
3. Niyaməddin Allahverdiyev (“Neftçi” İK)
64 kq
1. Elvin İsayev (“Gilan” İK)
2. Fərid Ağamoğlanov (“Qəbələ” İK)
3. Bəxtiyar Qazıbəyov (“Rabitə” İK)
3. İman Əhmədli (“Orion” İK)
69 kq
1. Elnur Süleymanov (“Gilan” İK)
2. Nicat Məmmədov (“Qızıl Əlcək” İK)
3. Xəzər Əliyev (“Kür” İK)
3. Roman Zakirov (“Qəbələ” İK)
75 kq
1. Hidayət Musayev (“Kür” İK)
2. İsmayıl Hüseynov (“Qəbələ” İK)
3. Elvin Qəmbərov (MOİK)
3. Fərid Qasımzadə (“Rabitə” İK)
81 kq
1. Eldar Quliyev (“Gilan” İK)
2. Rauf Rəhimov (“Qəbələ” İK)
3. Loren Dominkan Alfonso (“Qəbələ” İK)
3. Cəbrayıl Elekov (“Orion” İK)
91 kq
1. Rahil Məmmədli (“Qəbələ” İK)
2. Qulaməli Aslanov (“Gömrükçü” İK)
3. Gülhüseyn Ağazadə (DİN)
3. Heydər Heydərov (“Gilan” İK)
+91 kq
1. Məhəmməd Abdullayev (“Rabitə” İK)
2. Ağalar Sadıqzadə (Naxçıvan)
3. Elşən Hüseynov (DİN)
3. Asəf Aslanlı (“Qəbələ” İK)




















A.M.
www.oxu.az
"
"Şəhriyar Məmmədyarov FİDE reytinqində ikinci pilləyə yüksəlibBeynəlxalq Şahmat Federasiyası (FİDE) 2018-ci ilin ilk reytinq siyahısını açıqlayıb.
Oxu.Az xəbər verir ki, azərbaycanlı qrossmeyster Şəhriyar Məmmədyarov ötən ayla müqayisədə 1 pillə irəliləyib.
33 yaşlı şahmatçı xallarını 2814-ə çatdıraraq ikinci pilləyə yüksəlib. Hazırda o, birinci pillədəki norveçli dünya çempionu Maqnus Karlsendən 29 xal geri qalıb.
Azərbaycanın digər təmsilçilərinə gəldikdə, Teymur Rəcəbov 2748 xalla 18-ci, Rauf Məmmədov 2709 xalla 40-cı, Arkadi Naydiç isə 2705 xalla 41-cidir.
A.M.
www.oxu.az
"
"Azərbaycanlı futbolçuların Çexiyada baxış müddəti uzadıldıÇexiyanın “Slaviya” klubunda baxışda olan azərbaycanlı futbolçular – Amin Seydiyev və Rövlan Muradov daha bir müddət Praqa təmsilçisində qalacaq.
Futbolçuların nümayəndəsi Vaqif Heydərlinin Oxu.Az-a verdiyi məlumata görə, onlar fevralın 10-dək “Slaviya”da baxışdan keçəcəklər.
Qeyd edək ki, bu futbolçular Çexiyaya yollanarkən ilk olaraq onların yanvarın 28-dək orda baxışdan keçəcəyi deyilirdi.
Səbuhi TOFİQOĞLU
www.oxu.az
"
"“Arsenal” türk futbolçu ilə müqavilə bağladıİngiltərənin “Arsenal” klubu daha bir sevindirici xəbər alıb.
Oxu.Az xəbər verir ki, yayda müqaviləsi başa çatan Məsut Özillə aparılan uzun danışıqlar bəhrəsini verib.
Almaniya doğumlu türk futbolçu ilə 3,5 illik, yəni 2021-ci ilin yayınadək müqavilə bağlanılıb. BBC-nin yazdığı xəbərə görə, onunla razılaşma hələ ötən həftəsonu əldə edilib. Sadəcə olaraq, bu gün yeni müqavilə rəsmiləşdirilib.
Yeni müqaviləyə görə, Almaniya millisinin futbolçusu klubda ən çox maaş alan futbolçu olacaq. Məsut Özil həftəyə təxminən 350 min funt qazanacaq.
Səbuhi TOFİQOĞLU
www.oxu.az
"
"“Arsenal” son gündə “transfer bombası”nı partlatdı – FOTOİngiltərənin “Arsenal” klubu “transfer pəncərəsi”nin son günündə uzun müddətdir gözlənilən keçidi tamamlayıb.
Oxu.Az xəbər verir ki, “Arsenal” Qabon millisinin hücumçusu Pyer-Emerik Obameyanqı rəsmən heyətinə qatıb.
“Topçular” bunun üçün Dortmund “Borusia”sına 56 milyon funt ödəyib. Bu isə London klubunun tarixində bir transfer üçün ödədiyi ən yüksək məbləğdir.
Xatırladaq ki, bunadək “Arsenal” ən yüksək transfer məbləği ödədiyi oyunçu Aleksandr Lakazet idi. Fransalı hücumçu üçün yayda “Lion” klubuna 46,5 milyon funt (53 milyon avro) ödənilmişdi.
































Səbuhi TOFİQOĞLU
www.oxu.az
"
"Afrikalı baş məşqçi yetirməsinin “Qarabağ”a keçməsini istəmir“Qarabağ”ın transfer hədəfində olan CAR-ın “Mamelodi Sandauns” klubunun ulduz oyunçusu Xama Biliatın durumu hələ də qeyri-müəyyən olaraq qalır.
Oxu.Az xəbər verir ki, “transfer pəncərəsi” bu gün bağlansa da, onun “Qarabağ”a və ya CAR-ın digər iki klubundan birinə keçəcəyi hələ də dəqiq bilinmir.
“Mamelodi Sandauns”un yarımmüdafiəçisi Persi Tau da Biliat kimi Avropadan təklif alıb. Ona Rusiyanın “Rostov” və Danimarkanın “Midtüland” klublarından təkliflər var.
Lakin “braziliyalılar”ın baş məşqçisi Pitso Mosimane yetirmələrinin Avropada daha güclü komandalara keçməsinin tərəfdarı olduğunu bildirib: 
“Başa düşməlisiniz ki, Avropada bütün komandalar “Sandauns”dan daha yaxşı pul ödəmir. Dediyim kimi, Persinin Avropanın “Top-5” komandalarından birinə keçməsini, bizi orada yaxşı təmsil etməsini istəyirəm. Məsələn, CAR-dan UEFA Çempionlar Liqasında oynayan komandaya. Dino Ndlovu qrup mərhələlərində (“Qarabağ”la oynamasını nəzərdə tutur – S.T.), Stiven Pinaar “Ayaks”da və “Borusia”da, Beni Makarti “Portu”da oynayıb, Danimarka və ya İsveç kimi ölkələrdə yox. İsveçdəki bəzi komandaları məğlub edə biləcəyimdən əminəm”.
Səbuhi TOFİQOĞLU
www.oxu.az
"
"İspaniya millisinin baş məşqçisi: Azərbaycan güclü rəqibdirFutzal üzrə İspaniya millisinin baş məşqçisi Xose Venansio Lopes Sloveniyada dünən başlayan Avropa çempionatının final mərhələsindəki rəqibləri haqda danışıb.
Oxu.Az xəbər verir ki, o, Fransa və Azərbaycanla çətin qrupa düşdüklərini bildirib:
“Çox diqqətli olmalıyıq. Çünki belə yarışlarda favoritlər də mübarizəni tez dayandıra bilərlər. Bizi finala bərabər beş oyun gözləyir. Bir cüzi səhv erkən vidaya səbəb ola bilər. Təhlükəli rəqiblərlə bir qrupa düşmüşük. Fransa və Azərbaycan güclü komanda olduqlarını göstəriblər. Ötən il Fransa ilə iki dəfə yoldaşlıq görüşündə üz-üzə gəldik və hər ikisində çətinliklə (1:0, 2:0) qələbə qazandıq. Onlar İtaliya ilə də qolsuz bərabərə qalıblar. Ümumiyyətlə, belə turnirdə asan rəqib olmur. Ancaq heç nə bizi hədəfimizdən döndərə bilməz. Hücum potensialımız ürəyimcədir. Ancaq müdafiədə də diqqətli oynamalıyıq”.
Qeyd edək ki, millimizin rəqibləri – İspaniya və Fransa bu gün Bakı vaxtı ilə saat 23:45-də qarşılaşacaq. Avropa çempionatında isə dünən Sloveniya – Serbiya (2:2) və Rusiya – Polşa (1:1) oyunları keçirilib.
S.T.
www.oxu.az
"
"Qurban Qurbanovun millidəki debütünə – SÖZARDI Dünən millimiz 2018-ci ildə ilk yoxlama oyununu keçirdi. Bu oyun həm də millimizin Qurban Qurbanovun baş məşqçisi kimi ilk oyunu kimi yadda qaldı.
Oxu.Az yığmamızın ilk oyununu təhlil etməyə çalışıb.
İlk öncə onu bildirək ki, millimiz bu oyuna ənənəvi oyun üslubunda çıxıb. Yəni, Qurban Qurbanov da sələfləri kimi 4-2-3-1 taktiki sxeminə üstünlük verib.
Start heyəti belə olub: Kamran Ağayev – Pavel Paşayev, Ruslan Abışov, Maksim Medvedev, Abbas Hüseynov – Qara Qarayev, Rahid Əmirquliyev - Cavid Hüseynov, Rişard Almeyda, Əfran İsmayılov – Mahir Mədətov.
Oyun baxımından götürsək, millimiz reytinqcə bizdən də aşağıda qərarlaşmış Moldova yığması önündə ciddi təhlükə ilə yadda qalmadı və ya başqa sözlə desək, dünən meydanda Robert Prosineçki millisinin sərgilədiyi futboldan fərqli oyun üslubu görə bilmədik. Aydın məsələdir ki, bizdən fərqli, bir neçə gün əvvəl dünya çempionatının iştirakçısı Cənubi Koreya millisi ilə oyun keçirmiş (0:1 uduzmuşdular – S.T.) olması Moldova yığmasının nisbətən daha hazırlıqlı görünməsinin müəyyən nüanslarından biridir. Ancaq oyun epizodları baxımından məsələyə yanaşsaq, daha çox hücumlar quran tərəf biz idik. Moldovanlar isə daha çox əks-hücumlara və standard zərbələrə bel bağlamaqla şansını gözləyirdi.
Qapı xətti: “Keşlə”nin yeni qapıçısı Kamran Ağayevin işi o qədər də çətin olmadı. Cəmi iki “seyv”lə yadda qalan Ağayevi bu göstəricisinə görə əla adlandırmaq olmaz. Çünki Kamran bundan güclü rəqiblərlə oyunlarda daha çətin və daha çox qurtarışları ilə qapısını toxunulmaz saxlamağı bacarıb.
Müdafiə xətti: Bu barədə o qədər xoş sözlər söyləmək olmaz. Ruslanla Maksimin müdafiənin mərkəzində bir-birinə yad olması çox hiss olunurdu. Dayaq yarımmüdafiəsi xəttində özünü göstərməyi bacarmış Abışovla əsl ampluası müdafiənin sağı olan Medvedevdən birinin gələcəkdə öz mövqeyinə qayıdacağı gözlənilir. Çünki hamıya bəllidir ki, zədəli olan Bədəvi Hüseynov sağalacağı halda, müdafiənin mərkəzindəki yerinə qayıdacaq. İlk dəfə əsas millidə çıxış edən Abbas Hüseynov barədə isə onu deyə bilərik ki, “Qarabağ”ın futbolçusu təhlükəli cinah asmaları ilə yadda qalmasa da, debütant olduğunu nəzərə alsaq, ümumən pis təsir bağışlamadı.
Yarımmüdafiə xətti: “Yarımmüdafiənin mərkəzi dünənki oyunda ən zəif xəttimiz idi” desək, yanılmarıq. Kapitanımız Rahid Əmirquliyev bir neçə epizodda səhvləri ilə yadda qaldı. Əsas işi rəqib hücumlarını pozmaq olan “Qarabağ”ın üzvü daha çox 4-cü dəqiqədə ciddi səhvi ilə ön planda oldu. O, arxaya gərəksiz ötürmə etməklə komandamızın müdafiə xəttini pis vəziyyətdə qoydu. Bəxtimiz onda gətirdi ki, müdafiəçilərdən sıyrılmış rəqib futbolçu Aleksandr Dedov şansından yararlana bilmədi. Zəif çıxışı Qurban Qurbanovun 61-ci dəqiqədə onu Cavid İmamverdiyevlə əvəzləməsinə gətirib çıxardı. Oyunda Riçard Almeydanı da görə bilmədik. Onun ifasında pleymeykerlik əmsalı dünən çox aşağı faizdə idi.
Hücumun cinahları: Cinahlarda Əfran İsmayılova qiymət verməyə imkan olmadı. Çünki o, ilk hissədə zədələnərək yerini Ruslan Qurbanova verdi. Qurbanov isə ilk dəqiqələrdə meydana aktiv qoşulsa da, sonradan bu aktivliyi gözəçarpacaq dərəcədə azaldı. “Qəbələ”nin digər üzvü Cavid Hüseynov da əvvəlki ampluasında idi. Yəni, nə yaxşı oynadı, nə də pis oynadı deyə bilmərik.
Hücum xətti: Forvard mövqeyində sınanılan Mahir Mədətov da hücumçu bacarığını nümayiş etdirə bilmədi. Elə onun yerinə daxil olan “Qarabağ”ın digər hücumçusu Ramil Şeydayev də nə iləsə yadda qalmadı. 
Ümumiyyətlə, ikinci hissədə oyun adına xüsusi bir şey görə bilmədik. Bu, Qurban Qurbanovun ilk oyunu və xüsusən qeyri-rəsmi matçı olduğundan bir qarşılaşmaya görə millini sərt tənqid etməyin düzgün olmadığı qənaətindəyik. Rəsmi turnir olan və Avropa çempionatına birbaşa vəsiqə verən Millətlər Liqasına kimi millimiz hələ martda azı bir yoxlama oyunu da keçirəcək. Ümid edək ki, nisbətən daha güclü rəqib olan Makedoniya ilə martın 27-dəki görüşdə daha məzmunlu oyun nümayiş etdirən yığmanı meydanda görəcəyik.
Səbuhi TOFİQOĞLU
www.oxu.az
"
"Millimizdə oynamış futbolçu “Beşiktaş”a qol vurub – VİDEOFutbol üzrə Türkiyə Kubokunda 1/4 final mərhələsinə start verilib.
Oxu.Az xəbər verir ki, Azərbaycan yığmasında çıxış etmiş hücumçu Dəniz Yılmazın formasını geyindiyi “Gənclərbirliyi” də bu mərhələdə ilk oyununa çıxıb.
Sözügedən kollektiv səfərdə “Beşiktaş”la qarşılaşıb. Futbolçumuzun komandası bu qarşılaşmadan məğlubiyyətlə ayrılıb – 1:3.
Dəniz də bu görüşün iştirakçısı olub. O, qarşılaşmanın 46-cı dəqiqəsində meydana buraxılıb. Komandasının yeganə qolunu da məhz o vurub. Lakin onun 52-ci dəqiqəqə vurduğu bərabərlik topu “Beşiktaş”ın qələbəsinə mane olmayıb.

Bu kollektivlər arasındakı cavab qarşılaşması fevralın 6-da keçiriləcək.
Xatırladaq ki, qış fasiləsində “Bursaspor”dan “Gənclərbirliyi”nə keçmiş Dəniz Yılmaz Robert Prosineçkinin baş məşqçi olduğu dönəmdə millimizə çağırılıb.
S.T.
www.oxu.az
"
"Riçard Almeyda “Qarabağ”dan ayrıla bilərTürkiyənin “Bursaspor” klubu millimizin və “Qarabağ”ın mərkəz yarımmüdafiəçisi Riçard Almeydanın transferinə çox yaxındır.
Oxu.Az xəbər verir ki, braziliyalı futbolçu ilə Super Liqa klubunun şəxsi məsələlərdə anlaşdığı bildirilir.
“Bursaspor” “Qarabağ”la da transfer üçün ödəniləcək məbləğdə anlaşmaq üzrədir.
Qeyd edək ki, Riçard Almeydanın “Qarabağ”la müqaviləsi cari mövsümün sonunda başa çatır.
Səbuhi TOFİQOĞLU
www.oxu.az
"
"Türkiyə klubu futbolçunu bitkoinlə transfer etdiTürkiyənin “Harunustaspor” həvəskar futbol klubu Ömər Fərrux Kıroğlu adlı futbolçunu bitkoinlə  klubun sıralarına qatıb.
Oxu.Az bu barədə Türkiyə mətbuatına istinadən xəbər verir.
Transfer məbləğinin bir hissəsi 2500 lirə təşkil edir və nağd şəkildə ödənilib. Yerdə qalan məbləği ödəmək üçün türk klubu hazırkı kursla 0,0524 bitkoinlə (təxminən 918 manat) hesablaşıb.
Kriptovalyuta ilə transfer sövdələşməsi artıq futbol tarixində bir ilkə çevrilib. Bundan əvvəl Danimarkanın hokkey klubu rəhbərliyinin oyunçulara maaşı bitkoinlə verməyi təklif etməsi barədə xəbər yayılmışdı.  
www.oxu.az
"
"Aleksandr Spiridon: Azərbaycan yığması çox intizamlı komandadırDüşünürəm ki, Azərbaycan millisi topa bir qədər çox nəzarət edirdi.
Oxu.Az-ın məlumatına görə, bunu Antalyada keçirilən yoxlama oyununda Azərbaycan millisi ilə qolsuz bərabərdə qalan Moldova yığmasının baş məşqçisi Aleksandr Spiridon oyunsonrası mətbuat konfransında deyib.
“Bizim də qol epizodlarımız oldu. Qələbə də qazana bilərdik. Hər iki tərəf üçün yaxşı oyun oldu. Azərbaycan yığması çox intizamlı komandadır. Bu, meydanda görünürdü. Bu cür rəqiblə qarşılaşmaq xoş idi. Bizi Lüksemburq, Belarus və San Marino yığması ilə çətin oyun gözləyir. Sizin isə Kosovo millisi ilə matçlarda işiniz asan olmayacaq. Qurban Qurbanov güclü məşqçidir. “Qarabağ”la yaxşı nəticələr qazanıb. Ona millidə işləmək daha rahatdır. Çünki “Qarabağ”ın futbolçularını tanıyır və onların əksəri millidə oynayır. Bu mənada, Qurbanovun oyun üslubuna bələddirlər. Mənim isə bu cəhətdən işim bir qədər çətindir”, deyə baş məşqçi əlavə edib.
A.M.
www.oxu.az
"
"Qurban Qurbanov: İşləməli olduğumuz çox nöqsanlar varÇətin oyun oldu. Futbolçulardan razı qaldım. Onlardan çox şey tələb edə bilməzdim.
Oxu.Az xəbər verir ki, bunu Azərbaycan milli komandasının yeni baş məşqçisi Qurban Qurbanov Türkiyənin Antalya bölgəsində Moldova yığması ilə 0:0 hesablı heç-heçə etdikləri yoldaşlıq görüşündən sonra deyib.
“Meydanda çox düşündülər. Rəqib pressinq edir və daha çox müdafiədən oynayırdı. Üzərində işləməli olduğumuz çox nöqsanlar var. Həmçinin, futbolçular fərdi qaydada da öz üzərlərində çalışmalıdırlar. Bakıya qayıtdıqdan sonra da onlarla söhbətlər edəcəm. İndi zəif komanda yoxdur. Hər bir futbolçu meydanda özünü yaxşı tərəfdən göstərməlidir. Bəli, onların qol fürsətləri oldu. Əsasən, standart vəziyyətlərdən qol şansı qazandılar. Digər iki epizod isə bizim diqqətsizliyimizin nəticəsi idi. Amma hər hansı qurulan hücum nəticəsində qapımızda təhlükə yaratmadılar” – deyə baş məşqçi əlavə edib.
A.M.
www.oxu.az
"
"Qurban Qurbanovun ilk sınağında qolsuz bərabərlik – VİDEOFutbol üzrə Azərbaycan yığması baş məşqçi Qurban Qurbanovun rəhbərliyi altında ilk oyununa çıxıb.
Oxu.Az-ın xəbərinə görə, Antalyada təlim-məşq toplantısında olan millimiz Moldova komandası ilə yoldaşlıq görüşü keçirib.
“Mardan” stadionunda keçirilən qarşılaşma qolsuz bərabərliklə yekunlaşıb.
Qeyd edək ki, Azərbaycan və Moldova yığmaları indiyədək doqquz dəfə qarşılaşıblar. Bu oyunlardan dördü heç-heçə ilə yekunlaşıb, ikisində millimiz, üçündə isə Moldova komandası qalib gəlib.

A.M.
www.oxu.az
"
"“Neftçi” yenə məğlub olduTürkiyədə təlim-məşq toplanışını başa vurmaq üzrə olan “Neftçi” bu gün sonuncu yoxlama görüşünü keçirib.
Oxu.Az xəbər verir ki, “ağ-qaralar” 5-ci sınaq matçında “Sileks” klubu ilə üz-üzə gəlib.
Makedoniya təmsilçisi ilə bir qədər əvvəl başa çatan qarşılaşmada bakılılar böyük hesabla məğlub olublar. İlk hissədə 2 qol vuran “Sileks” fasilədən sonra daha bir dəfə də fərqlənib.
Qeyd edək ki, “Neftçi” toplanış çərçivəsində buna qədər keçirdiyi yoxlama görüşlərində “SKA Xabarovsk” (Rusiya - 1:8), “Slaviya” (Bolqarıstan - 0:1), “Konkordiya” (Rumıniya - 0:1) və “Krılya Sovetov”a (Rusiya - 0:2) da məğlub olub.
Yoxlama görüşü
30 yanvar
“Neftçi” (Azərbaycan) - “Sileks” (Makedoniya) - 0:3
“Neftçi”: Səlahət Ağayev, Fərid Abbaslı (Mayk Kampaz, 46), Kirilo Petrov, Elvin Sərkərov, İlkin Qırtımov, Rəşad Sadiqov (k), Derlis Meza Kolli, İqnasio Errera, Namik Ələskərov, Fransisko Qarsiya, Mirabdulla Abbasov (Lukas Qomez, 46)
Ehtiyat oyunçular: Kamran İbrahimov, Elçin Əsədov.
A.M.
www.oxu.az
"
"Qurban Qurbanovun ilk sınağı: Heyətlər açıqlandı Milli komandamız bu gün Moldova yığması ilə hazırlıq oyununda qarşılaşacaq.
Oxu.Az xəbər verir ki, komandamızın Antalyadakı təlim-məşq toplanışı çərçivəsində baş tutacaq oyun Qurban Qurbanovun əsas komandamızın baş məşqçisi postunda ilk sınağı olacaq.
46 yaşlı mütəxəssis vaxtilə futbolçu kimi şərəfini qoruduğu komandanı ilk matça çıxaracaq. Eyni zamanda “Qarabağ”ı çalışdıran Qurbanov ən yaxşı bombardiri olduğu millidə fəaliyyətini qələbə ilə başlamağa iddialıdı.
Yoldaşlıq oyunu
30 yanvar
20:00. Azərbaycan – Moldova
Hakimlər: Hüseyin Göçek, Bahattin Duran, Tarık Onqun, Barış Şimşək
“Mardan” stadionu
Azərbaycan: 1. Kamran Ağayev, 30. Abbas Hüseynov, 5. Maksim Medvedev, 19. Rahid Əmirquliyev (K), 22. Əfran İsmayılov, 20. Riçard Almeyda, 2. Qara Qarayev, 13. Mahir Mədətov, 16.Cavid Hüseynov, 15.Ruslan Abışov, 4.Pavel Paşayev
Baş məşqçi: Qurban Qurbanov
Moldova: 1. İlye Çebanu, 2. İon Jardan, 4. Petru Racu, 5. Vyaçeslav Posmaç, 7. Andrey Kojokaru (K), 9. Aleksandru Antonyuk, 22. Anton Rozgonin, 20. Alekdandre Paşenko, 10. Aleksandru Dedov, 19. Maksim Mixaylov, 18. Vladimir Ambros
Baş məşqçi: Aleksandr Spiridon
A.M.
www.oxu.az
"
"Tarik Əlyunussinin “Qarabağ”dan ayrılması rəsmiləşdi – FOTO“Qarabağ”ın futbolçusu Tarik Əlyunussinin İsveçin AİK klubuna keçidi rəsmiləşib.
Oxu.Az xəbər verir ki, “Olimpiakos”la müqaviləsinə xitam vermiş mərakeşli futbolçu Stokholm klubu ilə bir illik, yəni 2019-cu ilin 31 dekabrınadək müddəti əhatə edən müqavilə bağlayıb.
AİK-in idman direktoru Byörn Veström keçid haqda bunları deyib:
“Tarikin xarakteri və fərdi istedadı, rəqabətədavamlılığı, sürəti və təcrübəsi var. O, bir neçə mövqedə yararlana biləcəyimiz aqressiv oyunçudur. İnanırıq ki, o, hücum və müdafiə zamanı oyunumuzun keyfiyyətini artıracaq, qollar vuracaq. Yanvarın 8-dən Tarik “Qarabağ”da tam hazırlıq keçib və Antalyada iki yoxlama matçında çıxış edib. İndi isə o, bizim Dubaydakı təlim-məşq toplanışımıza qoşulub.  Artıq onun keçidi üçün bütün sənədləşmələr başa çatıb”.   
Norveç millisinin 29 yaşlı futbolçusu da bu transfer haqda danışıb. Əlyunussi AİK-i seçməsinə aydınlıq gətirib:
“Mən AİK-lə ona görə müqavilə bağladım ki, bu klub titullar qazanmaq və avrokuboklarda qrup mərhələsində oynamaq istəyir. Üstəlik, klubun çılğın azarkeş kütləsi var və bu, mənim xarakterimə uyğun gəlir. Bura keçdiyim üçün şadam və cari mövsümün hazırlıqlarında oyunçu və məşqçi heyəti ilə ağır məşqlərə başlayacağımı səbirsizliklə gözləyirəm”.
Qeyd edək ki, Tarik Əlyunussi AİK klubunda 20 nömrəli formanı geyinəcək.

Səbuhi TOFİQOĞLU
www.oxu.az
"
"“Neftçi”dən növbəti cənubi amerikalı transferi - FOTO“Neftçi” PFK heyətinə iki futbolçu cəlb edib. 
Oxu.Az xəbər verir ki, argentinalı hücumçu Lukas Qomes və kolumbiyalı yarımmüdafiəçi Mayk Kampas ilə bu ilin sonunadək müqavilə bağlanılıb.
31 yaşlı Qomes Venesuelanın “Deportivo Lara” klubundan transfer edilib. Onunla həmyaşıd olan Kampasın isə son komandası Kosta-Rika təmsilçisi UKR olub.
Qeyd edək ki, Lukas Qomes 9, Mayk Kampas isə 12 nömrə ilə çıxış edəcək.

Xatırladaq ki, bu komanda daha əvvəl Cənubi Amerika qitəsindən paraqvaylı Fransisko Qarsianı transfer etmişdi.
S.T.
www.oxu.az
"
"Ramin Şükürov: Hədəfimiz futbol məktəbindən akademiyaya çevrilməkdir – MÜSAHİBƏAvstriyada fəaliyyət göstərən “Qarabağ Vyana” klubunun baş meneceri Ramin Şükürov Report-a müsahibə verib. 
Oxu.Az həmin müsahibəni təqdim edir:
– “Qarabağ Vyana” klubunu təsis etmək ideyası necə yaranıb və bu, nə vaxt baş verib?
– Avstriya paytaxtında “Qarabağ Vyana” adlı futbol klubunun yaradılma ideyası və təşəbbüsünü 2013-cü ildə klubun prezidenti Orxan Vəliyev irəli sürüb. 2014-ci il iyulunda “FC Karabakh Wien” adlı klub rəsmən təsis edilib. Klubun idarə heyətində dörd azərbaycanlı – prezident Orxan Vəliyev, vitse-prezident Ülvi Rzayev, baş menecer Ramin Şükürov və maliyyə meneceri Sənan Əhmədzadə, bir avstriyalı – vitse-prezident Manfred Modli və bir türk – idarə heyətinin üzvü Kamran Kuş yer alıb. Klubun adı Azərbaycan və Avstriya üçün tarixi əhəmiyyətə malik region və şəhər adlarından seçilib. Vyana şəhəri Avstriyada və Avropada mədəniyyət-incəsənət tarixinin beşiyi, Qarabağ regionu isə Azərbaycan və Qafqazda eynilə mədəniyyət-incəsənət məkanı kimi tanınır.
– İşğal altındakı Dağlıq Qarabağı dünyaya necə tanıtmağı hədəfləmisiniz?
– Təəssüf ki, son 25 illik zaman kəsiyində Avropa və dünya ictimaiyyəti arasında adının daha çox müharibə və münaqişə ocaqları ilə birgə hallanması Qarabağın sahib olduğu dəyərə xələl gətirib, dünya ictimaiyyəti tərəfindən yanlış tanınmasına səbəb olub. Birbaşa Avstriyada, bilavasitə Avropada Qarabağ adının yerli ictimaiyyətə Azərbaycanın tərkib hissəsi kimi idman vasitəsi ilə müsbət yöndən tanıdılması gənc azərbaycanlı təsisçilər tərəfindən əsas hədəf kimi qarşıya qoyulub. “Qarabağ Vyana” rəsmi internet səhifəsi vasitəsilə Avstriya ictimaiyyətini Qarabağ adı ilə bağlı belə məlumatlandırır: “Qarabağ” sözü qədim türkcədə və Azərbaycan dilində “qara” rəngdən başqa, “sıx”, “qalın”, “böyük”, “tünd” və s. mənalarını da verir. Bu baxımdan, “Qarabağ” termini “qara bağ”, yəni “böyük bağ”, “sıx bağ”, “qalın bağ” və s. mənalarını daşıyır. “Qarabağ” Azərbaycanın beynəlxalq ictimaiyyət tərəfindən tanınmış regionudur. Azərbaycanın ürəyi hesab olunan Qarabağ regionu ölkəyə tarixən çoxlu sayda tanınmış şəxslər – yazıçılar, idmançılar, siyasətçilər və dövlət xadimləri verib. Qarabağ Azərbaycan musiqisinin beşiyi sayılır.

– Klubun infastrukturu barədə məlumat verərdiniz...
– “Qarabağ Vyana”nın İdarə Heyəti təsis edildiyi ilk gündən kluba məxsus futbol meydanına sahib olaraq, infrastrukturun inkişaf etdirilməsini prioritet sahə kimi müəyyənləşdirib. 2014-2015 mövsümünün ikinci yarısında “Ştadt Vin” (Vyana Şəhər Bələdiyyəsi) və “SC Kayzerebersdorf” adlanan klubla gedən danışıqlar bəhrəsini verib. 2015-ci ilin iyulundan “Qarabağ Vyana” dörd hektara yaxın böyüklükdə olan və “SC Kayzerebersdorf” İdman Mərkəzi adlanan stadionu idman cəmiyyətlərinin hüquqi birləşməsi vasitəsilə əldə edib. Bu arenanın klubumuzun balansına keçməsi Vyana Şəhər Bələdiyyəsi, Vyana Futbol Federasiyası və Vyana Daxili İşlər Nazirliyi tərəfindən rəsmən təsdiqlənib. 2015-2016 mövsümünün ikinci yarısında İdarə Heyəti klubun idman mərkəzinin adını “SC Kaiserebersdorf”dan “Qarabağ Vyana” İdman Mərkəzinə uğurla dəyişdirib. 2016-2017 mövsümündən “Qarabağ Vyana” ev oyunlarını artıq öz adını daşıyan idman meydanında keçirir.
– Klub gələcəkdə infrastrukturunu genişləndirməyi düşünür?
– Hazırda klubun infrastrukturu istifadəyə yararlı olmaqla, keyfiyyətcə orta səviyyədə dəyərləndirilə bilər. Vyana şəhər mərkəzindən 20 dəqiqə uzaqlıqda yerləşən klub ərazisi bir süni, bir təbii ot örtüyü olan idman meydanlarından, bir idman bufeti, dörd geyinib-soyunma otağı və bir ofis otağından ibarətdir. “Qarabağ Vyana” İdman Mərkəzi ərazicə inkişaf etdirilmə və yenidәn qurulmaq üçün geniş imkanlara malikdir. Bu önəmli amili nəzərə alaraq, klubumuz hazırkı idman mərkəzindən yenidən inşa vasitəsilə UEFA standartlarına cavab verən və “Qarabağ Arena” adlandırılması nəzərdə tutulan müasir kompleksə keçid etməyi hədəfləyir. Bu yöndə artıq ilkin fəaliyyət həyata keçirilib. Avstriyanın ən tanınmış arxitektorlarından sayılan Frants Yants klubun müasir standartlara cavab verən arxitektur planını hazırlayıb. “Qarabağ Arena” adlandırılması nəzərdə tutulan yeni infrastruktur planını Vyana Şəhər Bələdiyyəsi yüksək qiymətləndirərək, bəyənib. Yeni infrastruktur plan Avstriya futbolunda ehtiyac duyulan tələblərə uyğun olaraq, bir süni, bir təbii meydan, bir qapalı kiçik futbol meydanı, 1500 nəfərlik üstü qapalı tribuna, idman hoteli, fitness mərkəzi, fizioterapevt mərkəzi, qapalı futbol bağçasından ibarətdir. Avstriya Futbol Federasiyasının digər vacib tələbləri də infrastruktur planımızda əksini tapıb.

– Belə bir infrastruktur “Qarabağ Vyana”ya gələcəkdə hansı imkanlar açır?
– Yeni ərazi planlaması komandamıza hətta 2-ci Bundesliqanın infrastrur tələblərinə cavab verir. Klubumuz “Qarabağ Arena” layihəsi ilə Vyanada ilk dəfə özündə idman hoteli, fizioterapevt mərkəzi, qapalı futbol bağçası və futbol meydanlarını birləşdirən ilk müasir futbol təlim-məşq mərkəzi ola bilər. Bu arena müasir infrastruktur imkanları ilə Avropanın tanınmış futbol klublarının aşağı yaş qrupları səviyyəsində təşkil olunan beynəlxalq yarışlarına ev sahibliyi edərək, özünün uşaq komandalarını və adını Avropa futbolunda irəlilədə bilər. Bundan əlavə, “Qarabağ Vyana” öz müasir infrastrukturu ilə hər il Azərbaycandan Avstriyaya gələn futbol klublarımıza, eləcə də, milli komandamıza qış və yay toplanışları üçün ev sahibliyi etmək imkanı verər.
– Bəs aşağı yaş qrupları üzrə komandalarınız hansı vəziyyətdədir?
– Klubumuzun perspektiv inkişaf konsepsiyasında ən önəmli hissə futbol məktəbinin təsis edilməsi və güclü aşağı yaş qruplarına malik olmaqdır. Uşaq futbolunun inkişaf konsepsiyasına artıq 2015-ci ilin avqustundan başlanılıb. İnkişaf konsepsiyası 5-7 illik müddəti əhatə edir və 2022-ci ilədək futbol məktəbindən akademiya səviyyəsinə qədər uğurla yüksəldilməsini hədəfləyir. Vyana Futbol Federasiyası ümumilikdə aşağı yaş qrupları sahəsində dörd liqaya - WFV Liqa ( Vyana Futbol Federasiya liqası), A, B və C liqalarına bölünür. Hazırda uşaq komandalarımız B liqasında mübarizə aparırlar. Onlar hər il öz yaş qrupuna uyğun olaraq, fərqli liqalardan mübarizəyə başlayırlar. 2016-2017 mövsümündə bu komandalarımız C liqasında çempion olublar. Bu il ilk mövsümümüzü keçirdiyimiz B liqasında isə qış fasiləsinə lider kimi yollanmışıq. Hazırda ən yaxın izləyicimizlə arada 25 xallıq fərq var. Əsas hədəf kimi B liqada çempion olaraq, A liqaya yüksəlmək qoyulub.
– Bəs 2022-ci ilədək nəzərdə tutulan inkişaf konsepsiyanızda hansı məqsədə çatmağı hədəfləmisiniz?
– İdarə heyətimizin uşaq yaş qruplarındakı əsas hədəfi inkişaf konsepsiyası vasitəsilə 2022-ci ilədək futbol məktəbi səviyyəsindən akademiya səviyyəsinə qədər yüksəlməkdir. Akademiya səviyyəsinə yüksəlmək əsas komandanın Bundesliqaya yüksəlməsi ilə bağlı olduğundan, paralel şəkildə uğur əldə etmək əsas şərtdir. Çünki akademiya liqalarında yalnız Bundesliqada mübarizə aparan futbol klubların aşağı yaş qrupları mübarizə apara bilər.
– Aşağı yaş qruplarınızın hazırlığı üçün hansı şəraiti yaratmısınız?
– Klubun aşağı yaş qrupları sahəsində formalaşdırılmasına ilkin olaraq, ən kiçik yaşlı uşaqların topla ilk tanış olduğu “Qarabağ Vyana” futbol bağçasının təsis edilməsi ilə başlanılıb. Futbol bağçası, əsasən, 4-6 yaş arası uşaqlardan ibarət olmaqla, 20 nəfərdən ibarətdir. Futbol məktəbinin ən aşağı yaş qrupu yeddi yaşlılardan ibarət olan U-7 komandasıdır. Altı yaşı tamamlanmış uşaqlar futbol bağçasından U-7 komandasına keçid edir. Bundan əlavə, kənar klubların bağça komandasından çıxan və ya heç bir bağça komandasında olmayan kiçik yaşlı uşaqlar da “Qarabağ Vyana” futbol məktəbində yoxlamalar vasitəsilə aşağı yaş qrupları üzrə komandalarına qəbul edilir. Futbol məktəbimiz U-7, U-9, U-10, U-11, U-12, U-13, U-14, U-16 və U-18 fərqli yaş qruplarından ibarət olmaqla, doqquz komandadan ibarətdir. Klub futbol məktəbində uşaqların kiçik yaşlarından potensiallarını tam üzə çıxarmaq və doğru inkişaf etmələri üçün, paralel olaraq, fitness, mental və texnika üzrə təcrübəli məşqçilərlə təhsili səmərəli və planlı qurub. Klubda 20 fərqli millətdən olan 200 futbolçu, 25 məşqçi heyəti və beş əlavə texniki işçi var. “Qarabağ Vyana” multikultural aşağı yaş qrupları heyəti ilə Vyana futbolunda seçilən pozitiv xüsusiyyətə malikdir.
– Klub olaraq, hansı sosial layihələr həyata keçirmisiniz?
– Klubun sosial məsuliyyət istiqamətində hazırladığı layihə, ilkin olaraq, UEFA və Avstriya Futbol Federasiyası tərəfindən rəsmi tərəfdaş kimi təsdiqlənib. Layihənin sponsorlar vasitəsilə məliyyələşdirilməsi planlaşdırılır. “Kids and Youth Tribune” (Uşaq və gənclər tribunası"") dunya futbolunda sosial məsuliyyət istiqamətində ilk pilot layihədir. Həyata keçiriləcəyi və uğurlu olacağı təqdirdə, bundan digər klublar da yararlana bilərlər. Bundan əlavə, “Play to Help” layihəsi çərçivəsində klubumuz ən sonuncu uğurunu qazandığı turnirin maddi gəlirinin bir qismindən yardım kampaniyası olaraq, ehtiyacı olan quruma və ya fiziki şəxsə yardım edəcək. Bu prosesi çağırış olaraq, başladaraq, Avstriyanın digər klubları arasında da təşviq edəcəyik.
“Disability is not Inability” (“Əlillik bacarıqsızlıq demək deyil”) adı altında yaxın altı ay ərzində daun sindromlu uşaqlarla birgə idman tədbiri planlaşdırırıq. Klubumuz Yeni il şənliyi zamanı daxili qaydada pul toplayaraq, Sent Anna xəstəxanasının uşaq xərçənginə qarşı mübarizə institutuna yardım edib. Ümumiyyətlə, klub olaraq, “Today’s Success is Tomorrow’s History” (“Bugünkü nailiyyət sabahkı tarixdir”) devizini seçmişik. Digər klublardan əsas fərqimiz müasirlik, yenilikçilik və gənclik istiqamətində fəalliyyət göstərməyimizdir. Avstriyada klublar, əsasən, tarixi olmaları ilə fəxr edir və çox konservativdirlər. Biz bu istiqamətdə fəaliyyət göstərən klubların tam əksi istiqamətində inkişaf edirik.























S.T.
www.oxu.az
"
"Türkiyə klubu millimizin futbolçusuna elçi düşdüMillimizin və “Qarabağ”ın braziliyalı futbolçusu Riçard Almeyda Türkiyənin “Bursaspor” klubunun transfer hədəfinə düşüb.
Oxu.Az xəbər verir ki, bu haqda Bursa mətbuatı yazıb.
İddiaya görə, “Bursaspor”un baş məşqçisi Pol Le Quen və klub rəhbərliyi sabaha kimi iki transferdən birini icarəyə götürməyi düşünür. Bunlardan biri “Qarabağ”ın legioneridirsə, digəri Hollandiyanın “Feyenoord” klubunun Mərakeş əsilli dayaq yarımmüdafiəçisi Kərim Əl Əhmədidir.
“Bursaspor” maddi baxımdan daha çox braziliyalının keçidində maraqlıdır. Onun transfer qiyməti 1 milyon 750 min avro göstərilir. İngiltərənin “Aston Vila” klubunun sabiq futbolçusu Kərim Əl Əhmədidə isə bu rəqəm daha iki milyon artıqdır.
Səbuhi TOFİQOĞLU
www.oxu.az
"
"Braziliya millisinin sabiq hücumçusu rəsmən “Beşiktaş”da – FOTOTürkiyənin “Beşiktaş” klubu Braziliya millisinin sabiq hücumçusu Vaqner Lavın transferini tamamlayıb.
Oxu.Az xəbər verir ki, əsl adı Vaqner Silva de Souza olan 33 yaşlı futbolçu “Beşiktaş”la 2,5 illik, yəni 2019/2020 mövsümünün sonunadək müqavilə bağlayıb.

Qeyd edək ki, daha çox Moskva MOİK-indəki çıxışları ilə tanınmış Vaqner Lav “Beşiktaş”a Türkiyənin digər Super Liqa klubu olan “Alanyaspor”dan gəlib. O, Alanya klubunda 44 oyuna 34 qol vurub.
S.T.
www.oxu.az
"
"Azərbaycan – Moldova oyununu Hüseyin Göçək idarə edəcəkFutbol üzrə Azərbaycan millisinin Moldova yığması ilə yoldaşlıq oyununu idarə edəcək hakimlər müəyyənləşib.
Oxu.Az xəbər verir ki, Türkiyənin Antalya şəhərində keçiriləcək qarşılaşmanı yerli hakimlər idarə edəcək.
Görüşdə baş hakim Türkiyənin ən məşhur hakimlərindən sayılan Hüseyin Göçək, onun köməkçiləri Bahattin Duran və Tarık Onqun olacaq. Dördüncü hakim funksiyasını isə Barış Şimşək yerinə yetirəcək.
Qeyd edək ki, “Mardan” stadionunda keçiriləcək oyun yerli vaxtla saat 19:00-da (Bakı vaxtı ilə saat 20:00) başlayacaq.
S.T.
www.oxu.az
"
"Eddi İsrafilov İspaniya klubu ilə müqaviləsini pozdu – FOTOMillimizdə çıxış etmiş futbolçu Eddi İsrafilov İspaniyanın “Ximnastik” klubu ilə müqaviləsini pozub.
Oxu.Az xəbər verir ki, anası azərbaycanlı, atası anqolalı olan İsrafilov karyerasını İspaniyanın I divizion klubu “Alkorkon”da davam etdirəcək.
O, Alkorkon təmsilçisi ilə 2,5 illik, yəni 2020-ci ilin iyununadək nəzərdə tutulan müqavilə bağlayıb.

Xatırladaq ki, Eddi İsrafilov “Alkorkon”dan əvvəl İspaniyanın digər I divizion klubu “Ximnastik”də çıxış edirdi. O, bu kluba avqustun 29-da keçmiş və üç illik müqavilə bağlamışdı. Lakin göründüyü kimi, yarım ildən sonra Eddi müqaviləsini pozub. O, “Ximnastik”də cəmi 11 oyun keçirib.
S.T.
www.oxu.az
"
"Elxan Məmmədov: Azərbaycan Ermənistanla qarşılaşa bilərAFFA-nın baş katibi Elxan Məmmədov Türkiyənin Antalya şəhərində brifinq təşkil edib.
Oxu.Az xəbər verir ki, Məmmədov Millətlər Liqasındakı rəqiblərimiz (Malta, Kosovo, Farer adaları) və ölkəmiz tərəfindən müstəqilliyi tanınmamış Kosovo ilə oyun haqda danışıb:
“Millətlər Liqası bizim üçün yeni imkanlar, şanslar yaradır. Artıq rəqiblərimiz də bəllidir. Bəzi rəqiblərlə yaxın keçmişdə oynamışıq, tanış komandalardır. Artıq sabah (bu gün – S.T.) ilk yoxlama oyunu keçirəcəyik. Əsas məqsəd futbolçuları yoxlamaqdır. Martda ikinci sınaq oyunumuz da olacaq (martın 27-də Antalyada baş tutacaq Makedoniya ilə matçı nəzərdə tutur – S.T.).
Kosovo idman qurumu olaraq BOK, FİFA və UEFA üzvü kimi artıq Azərbaycana səfər edib. Onların U-21 komandası da Bakıya gəlib. Bu addımı atmamışdan əvvəl Xarici İşlər Nazirliyi ilə dəqiqləşdirdik və UEFA-ya bildirdik. Oyundan öncə bir daha XİN ilə məsləhətləşəcəyik, düşünürəm ki, bir problem olmayacaq”.
O, Qurban Qurbanovun milliyə təyinatı barədə də verilən suala cavab verib:
“Bundan əvvəl iki əcnəbi baş məşqçi ilə işlədik. Bura gələnə qədər onları tanımırdıq. Amma Qurban müəllimi 10 ildir ki, yaxından tanıyırıq. Əvvəl də futbolçu kimi azarkeşlik edirdik. İndi bilirəm ki, sürprizlər olmayacaq. Əsas məsələ uzunmüddətli düşünməkdir və bütün yaş qrupları üzrə yığmaların eyni sistemlə oynamasıdır. Millətlər Liqasında məqsədimiz birinci yeri tutmaqdır. Düşünürəm ki, komanda bunu bacaracaq gücdədir”.
Elxan Məmmədov millinin yeni şüarı və Millətlər Liqasında Ermənistanla oyunumuzun olması ehtimalı haqda verilən suala da aydınlıq gətirməyə çalışıb:
“Yeni şüar barədə marketinq şöbəsinin əməkdaşları düşünürlər. Bundan əvvəlki “Niyə də yox?” şüarı ölkədə çox populyar oldu. Düzdür, seçmə mərhələnin sonu uğursuz olduğuna görə şüar axırda komik format aldı, buna baxmayaraq, addım özünü doğrultmuşdu. Millətlər Liqasında yolumuz Ermənistanla kəsişə bilər. Bu, problemli oyundur. Püşkə görə, bu mərhələdə düşə bilmədik, amma növbəti mərhələdə qarşılaşa bilərik. UEFA bizə şifahi olaraq xəbərdarlıq etdi ki, bu hal baş versə, məsələyə İcraiyyə Komitəsi qarışacaq. Oyun olacaqmı, olacaqsa, harada olacaq və s. Amma futbol elədir ki, yekunda FİFA və UEFA-nın tövsiyələrini nəzərə alacağıq. Nə lazım olsa, onu da edəcəyik. Neytral meydançada olsa da, oyun baş tutacaq. Eyni qaydada canlı yayım, sponsor problemləri var”.
S.T.
www.oxu.az
"
"Qurban Qurbanov: Uğurlu start vermək istərdikTürkiyənin Antalya şəhərində təşkil olunmuş təlim-məşq toplanışı çərçivəsində bu gün Moldova yığması ilə yoldaşlıq oyunu keçirəcək Azərbaycan milli komandasının baş məşqçisi Qurban Qurbanov dünən brifinq keçirib.
Oxu.Az brifinqdə səsləndirilən fikirləri diqqətinizə çatdırır:
“Milli komandada məsuliyyət daha böyükdür. Hamı kimi, mən də bunu ilk gündən hiss etdim. Diqqətli olmalıyam və az müddətdə futbolçulara nə istədiyimi izah etməliyəm. Milliyə gələnlər peşəkardırlar və bilirik ki, fikrimiz ancaq burada olmalıdır. Bütün oyunçuları tanıyırıq, güvənirik. İstərdik ki, uğurlu start verək, amma dediyim kimi, bir oyun çox azdır.
Sabahkı oyunda düşündüklərimizi meydanda tətbiq etmək istəyirik. Moldova yığmasının Cənubi Koreya millisi ilə oyununun ilk hissəsinə baxdım. Onların əsas üstünlüyü artıq bir yerdə oyun keçirmiş olmalarıdır. Əsas vacib olan oyunçuların meydandakı düşüncələridir. Məqsəd nəticəyə gedən yolda komandanı daha yaxşı hazırlamaqdır”.
Qeyd edək ki, “Mardan Palace” hotelinin meydançasında baş tutacaq Azərbaycan – Moldova oyunu Bakı vaxtı ilə saat 20:00-da başlayacaq. Görüş “CBC Sport” telekanalı vasitəsilə canlı yayımlanacaq.
S.T.
www.oxu.az
"
"“Qarabağ” ardıcıl altıncı oyunda qalib gələ bilmədi – VİDEO“Qarabağ” dünən Antalyada davam edən qış təlim-məşq toplanışı zamanı beşinci yoxlama oyununu keçirib.
Oxu.Az xəbər verir ki, komandamız Bosniya və Herseqovinanın “Sarayevo” komandası ilə qarşılaşıb.
Ağdam klubu rəqibinə 0:2 hesabı ilə məğlub olub. Qolları Amar Rahmanoviç (35-ci dəqiqə) və Miço Kuzmanoviç (79-cu dəqiqə) vurub. 
Milli komandaların heyətində olan “Qarabağ”ın 12 futbolçusu bu matçda iştirak etməyib. Komandamız qarşılaşmaya bu heyətlə çıxıb:
Anton Kanibolotski, Əsgər Hüseynov, Yakub Jezniçak, Arif Daşdəmirov, Ansi Aqolli, Nicat Süleymanov, Dani Kintana, Miçel, Donald Qerye, Ağabala Ramazanov, Pedro Enrike.

Xatırladaq ki, “Qarabağ” daha əvvəl Rusiyanın “Kuban” (2:2), Polşanın “Lexia” (1:1), Makedoniyanın “Şkupi” (0:0) klubları ilə heç-heçə edib, “Mariupol”a (Ukrayna) 2:3 hesabı ilə uduzmuşdu. Ötən ay ölkə kubokunun 1/4 finalında “Sumqayıt”a da məğlubiyyəti saysaq, “Qarabağ” ardıcıl altıncı oyundur ki, qələbə qazana bilmir.
S.T.
www.oxu.az
"
"“Neftçi” ispaniyalı futbolçusu ilə yollarını ayırdı – RƏSMİ“Neftçi” Daniel Lukas Seqovia ilə yollarını rəsmən ayırıb.
Oxu.Az xəbər verir ki, ispaniyalı hücumçu ilə müqaviləyə qarşılıqlı razılaşma əsasında xitam verilib.
Qeyd edək ki, “Neftçi”yə ötən ilin qış fasiləsində Avstriyanın “Sankt Pölten” klubundan keçən Daniel Lukas paytaxt təmsilçisinin heyətində 19 oyunda yeddi qol vurub.
S.T.
www.oxu.az
"
"“Xəzər Lənkəran”ın sabiq futbolçusu Portuqaliyada qəzaya uğrayıb“Xəzər Lənkəran”ın sabiq futbolçusu Brunu Simau ağır yol-nəqliyyat qəzasına uğrayıb.
Oxu.Az xəbər verir ki, qəza beş gün əvvəl baş verib. 
Portuqaliyalı sol cinah müdafiəçisi hazırda Santa Maria xəstəxanasında yatır. Futbolçu əvvəl komada olsa da, indi özünə gəlib.
Qeyd edək ki, Brunu Simau “Xəzər Lənkəran”da 2011-ci ildə oynayıb və cəmi səkkiz Premyer Liqa oyununa çıxıb. O, “Xəzər Lənkəran”la Azərbaycan kubokunun qalibi olub.
O, bu il Portuqaliyanın II divizion klubu olan “Pinyalnuvensi” klubuna keçmişdi.  
Səbuhi TOFİQOĞLU
www.oxu.az
"
"Zabit Səmədov rinqdə ingilis rəqibini pərt etdi – VİDEOK-1 döyüş növü üzrə dünyada “Mauqli” ləqəbi ilə tanınan idmançımız Zabit Səmədov apreldə növbəti döyüşünə çıxacaq. 
Oxu.Az xəbər verir ki, Britaniyadan olan kikboksçu Ceyms Maksuini İzmirdə Beynəlxalq Qarışıq Döyüş növləri üzrə çempionatda həmyerlimizə meydan oxuyub.
Zabit Səmədovun ona cavabı isə bütün zalı coşdurub. 
Zabit “Azərbaycan - Türkiyə - iki dövlət, bir millət” şüarını səsləndirib. Daha sonra azarkeşlərə söz verən idmançı “Bu şəxsin kim olduğunu bilmirəm, amma qarşılaşmada çox pis vəziyyətdə məğlub olacaq” deyib.
Əsgərlərə də səbir və güc arzulayan idmançı bu sözləri ilə izləyicilərin bir daha rəğbətini qazanıb. O, daha sonra pərt vəziyyətdə rinqi tərk edən rəqibini nəzərdə tutaraq “bunun kimi çempionları biz çox görmüşük” deyib.
Qeyd edək ki, Zabit Səmədov ingilis döyüşçünün çağırışına cavab verib. Aprel ayında Almaniyada onlar arasında görüş olması planlaşdırılır.  

S.T.
www.oxu.az
"
"Rusiyalı paralimpiyaçılar Pxençxan oyunlarından kənarlaşdırıldıRusiya paralimpiya yığmasının martın 9-dan 18-nə kimi Cənubi Koreyanın Pxençxan şəhərində keçirilən Qış Paralimpiya Oyunlarında iştirakına icazə verilməyib.
Oxu.Az xəbər verir ki, bu barədə “Deutsche Welle” Beynəlxalq Paralimpiya Komitəsinə istinadən məlumat yayıb.
Habelə Bonn şəhərində qərarlaşan komitənin bəyanatına görə, rusiyalı idmançılar dopinqdən istifadə etmədiklərini sübuta yetirəcəkləri təqdirdə, oyunlarda neytral bayraq altında çıxış edə biləcək.
Xatırladaq ki, bir müddət əvvəl Beynəlxalq Olimpiya Komitəsi də analoji qərar qəbul edərək, rusiyalı atletlərin 9-25 fevral tarixlərində (2018) keçiriləcək Pxençxan Olimpiya Oyunlarında iştirakına qadağa qoymuşdu. Bəzi rusiyalı atletlərin neytral bayraq altında iştirakına icazə verilib.
www.oxu.az
"
"Qəddafi “Mançester Yunayted”i almaq istəyibLiviyanın keçmiş siyasi-hərbi lideri Müəmmər Qəddafinin İngiltərənin “Mançester Yunayted” klubunun səhmlərinin 29.9 faizinə sahib olmağa çalışdığı ortaya çıxıb.
Oxu.Az xəbər verir ki, bu barədə “The Sunday Times”da məlumat dərc olunub.
Mənbənin verdiyi informasiyaya görə, maliyyəçi Mehmet Dalman 2004-cü ildə Qəddafi ilə danışıqlar üçün Liviyaya uçub.
“Liviyalılarla sövdələşmə, demək olar ki, baş tutmuşdu, insanlar bundan xəbərsizdir. Qəddafi kluba sahib olmuşdu. Şişirtmirəm, həqiqətən, bir neçə saata məsələ həll olunacaqdı”, – deyə Dalman bildirib.
Keçmiş Liviya liderinin “Qırmızı şeytanların” səhmlərinə sahib olmaq istəyi ilə bağlı danışıqların getdiyini Qəddafinin oğlu Saadi də təsdiqləyib.
“Atama deyirdim ki, bu, ingilis kilsəsini almağa bərabərdir. Çox çətindir, bəlkə də, mümkünsüzdür. Bu, qızıl klubdur”, - deyə o bildirib.
www.oxu.az
"
"“Brilyant oğlan” son saniyədə qızıl medalı əldən verdi – FOTO + VİDEOKarate üzrə milli komandamızın lideri Rafael Ağayev (-75 kq) Fransanın paytaxtı Parisdə keçirilmiş Premyer liqa turnirində II yeri tutub. 
Oxu.Az xəbər verir ki, dünya şöhrətli karateçimiz yaponiyalı idmançı Ken Nishimura ilə həlledici görüşün son saniyəsində məğlub olub – 1:2. Xatırladaq ki, beşqat dünya çempionumuz iki il əvvəl Almaniyanın Hamburq şəhərində keçirilmiş Premyer Liqa yarışında da bu rəqibinə uduzmuşdu (0:5).









Yeni qaydalara əsasən, medal yalnız yarışın qaliblərinə təqdim olunub. Görüşlərini qələbə ilə başa vuran idmançılarımız dünya reytinq cədvəlində xallarını artırıblar.
Qeyd edək ki, “kiçik dünya çempionatı” adlandırılan Paris Premyer Liqasında 81 ökədən 756 idmançı mübaizə aparıb. Üç gün ərzində keçirilmiş yarışda  Azərbaycandan 15 karateçi mübarizə aparsa da, heç biri qızıl medal qazana bilməyib.
Dünya Karate Federasiyasının (WKF) 2018-ci ildə yeddi yarışlıq nüfuzlu Premyer Liqa seriyasından növbəti turnir 16-18 fevral tarixlərində, Birləşmiş Ərəb Əmirliklərinin Dubay şəhərində keçiriləcək. Sabah Bakıya dönəcək Azərbaycan karateçiləri yarşa hazırlıqlarını davam etdirəcəklər.
Səbuhi TOFİQOĞLU
www.oxu.az
"
"Messi Ronaldu ilə münasibətlərindən danışdı“Barselona” klubunun hücumçusu Lionel Messi “Real”ın forvardı Kriştianu Ronaldu ilə olan münasibətləri haqqında danışıb.
Oxu.Az xəbər verir ki, bu barədə argentinalı ulduzun sözlərinə əsasən “Tribal Football” saytı məlumat yayıb.
“Dostluq – illər ərzində qurulur. Ronaldu ilə heç bir münasibətim yoxdur. Bir-birimizi yalnız mükafatlandırma mərasimlərində görürük, söhbətləşirik. Hər şey qaydasındadır. Bununla belə, yollarımız o qədər də tez-tez kəsişmir”, - deyə Messi bildirib.
Yanvarın 22-də Ronaldu “Barselona” klubundan olan həmkarını “pis oyunçu” adlandırmışdı. İspaniya çempionatının oyunlarından birində, matçdan əvvəl futbolçunu yaşıl meydana müşayiət edən uşaq portuqala “Sən mənim üçün dünyanın ən yaxşısısan, Messi isə...” demişdi. Ronaldu uşağın cümləsini özü tamamlamaq qərarına gəlmiş və “Messi isə pis futbolçudur” ifadəsini işlətmişdi.
www.oxu.az
"
"“Kəpəz”in səkkiz top buraxdığı oyunda kütləvi dava – FOTO + VİDEOTürkiyədə təlim-məşq toplanışında olan “Kəpəz” dünən üçüncü yoxlama oyununu keçirib. 
Oxu.Az xəbər verir ki, komandamız Polşanın “Yaqelonna” klubu ilə qarşılaşıb. Matç rəqibin darmadağını ilə yekunlaşıb – 8:1.
Oyunun ilk hissəsində “Kəpəz”in yeni qapıçısı Sergey Litovçenko iş başında olub. Elə ilk hissədə yeddi qolu da məhz ukraynalı qapıçı buraxıb. Fasiləyə yaxın futbolçular arasında kütləvi dava düşüb. 
Gəncə klubunun yeganə qolunu rəqibin irlandiyalı hücumçusu Kilian Şeridan öz qapısına vurub. Bu, əlavə olunmuş son dəqiqədə olub.












Qeyd edək ki, “Kəpəz” bundan əvvəl Rumıniyanın “Viitorul” klubu ilə 1:1 oynamış və Cənubi Koreyanın I dəstə komandası “Tecon Sitizen”ə 1:0 qalib gəlmişdi.
Xatırladaq ki, “Kəpəz”dən əvvəl “Neftçi” Antalyada bu hesabla biabır olub. Bakı komandası bir həftə əvvəl Rusiyanın I divizion komandası “SKA-Xabarovsk”a 1:8 hesabı ilə darmadağın olmuşdu.
Səbuhi TOFİQOĞLU
www.oxu.az
"
"İngiltərə və Almaniya klubları razılığa gəldi“Arsenal” Almaniyanın “Borusia” komandası ilə Pyer-Emerik Obameyanqın transferində razılığa gəlib.
Oxu.Az xəbər verir ki, “Arsenal”ın 50 milyon funtluq təklifini geri çevirən Dortmund klubunun razılığa gəlməsində başlıca səbəb kimi onların 60 milyonluq tələbinin yerinə yetirilməsi göstərilir.
Bundan başqa, qabonlu hücumçunun transferilə bərabər, “Arsenal” qarşı tərəfə hazırda zədəli olan fransalı forvardı Olivye Jirunu da buraxmağa razılıq verib. Həmçinin London klubu Jirunu Alvaro Moratanın zədəli olması fonunda hücumçu problemi yaşayan əzəli rəqibi “Çelsi”yə də 35 milyon funt qarşılığında buraxmağa hazırdır.  
Qeyd edək ki, beynəlxalq “transfer pəncərəsi” fevralın 1-də bağlanır. Bu transferlərin həmin tarixədək rəsmiləşəcəyi gözlənilir. 
Səbuhi TOFİQOĞLU
www.oxu.az
"
"“Qarabağ”ın legioneri “Olimpiakos”la müqaviləsinə xitam verdi“Qarabağ”ın Yunanıstanın “Olimpiakos” klubundan icarəyə götürdüyü Tarik Elyunussi komandanı tərk edib.
Oxu.Az xəbər verir ki, bu barədə məlumatı Norveç mətbuatı (“expressen.se”) yayıb. 
Məlumatda qeyd edilib ki, 29 yaşlı yarımmüdafiəçinin “Olimpiakos”la müqaviləsinə xitam verilib.
Mərakeş doğumlu Norveç millisinin futbolçusu İsveçin AİK klubu ilə danışıqları müsbət tamamlayıb. Tibbi baxışdan keçən futbolçu Dubayda hazırlıq keçən yeni komandasına qoşulacaq. Onunla iki illik müqavilə bağlanacaq.
Qeyd edək ki, Norveç millisinin üzvü olan Tarik Elyunussi ""Qarabağ""da cəmi yeddi oyun keçirib.
S.T.
www.oxu.az
"
"Karlsen qalib, Məmmədyarov dördüncü olduHollandiyanın Veyk aan Zee şəhərində keçirilən şahmat üzrə ənənəvi “Tata Stil Çes” (Tata Steel Chess) turniri başa çatıb.
Oxu.Az-ın xəbərinə görə, həmyerlimiz Şəhriyar Məmmədyarov sonuncu, 13-cü turda hindistanlı Vişvanatan Anandla heç-heçə oynayıb.
Bu nəticədən sonra hesabında 8,5 xal olan Şəhriyar Məmmədyarov turniri dördüncü pillədə başa vurub.
Turnirin qalibi isə norveçli Maqnus Karlsen olub. 
Karlsen onunla eyni xal toplayan (9) holland Aniş Giridən iki partiyanın yekununda güclü olub - 1,5-0,5.
Üçüncü yerdə isə rusiyalı Vladimir Kramnik qərarlaşıb (8,5).
www.oxu.az
"
"Sona bir tur qalmış Şəhriyar Məmmədyarov büdrədiHollandiyanın Veyk aan Zee şəhərində keçirilən şahmat üzrə ənənəvi “Tata Stil Çes” (Tata Steel Chess) turniri davam edir. 
Oxu.Az-ın məlumatına görə, 12-ci turda qrossmeysterimiz Şəhriyar Məmmədyarov İngiltərə təmsilçisi Cons Qaveynlə heç-heçə oynayıb.
Bu nəticədən sonra hesabında 8 xal olan Şəhriyar Məmmədyarov turnir cədvəlində üçüncü pillədə qərarlaşıb.
İlik iki yeri isə norveçli Maqnus Karlsen və holland Aniş Giri bölüşdürürlər (8,5 xal).
Qeyd edək ki, turnir ümumilikdə 13 turdan ibarətdir. Sonuncu turun görüşləri yanvarın 28-də keçiriləcək.
www.oxu.az
"
"“Real” üç futbolçu üçün yarım milyard hazırlayıb“Real” futbol klubu “Tottenhem”in hücumçusu Harri Keyni, “Çelsi”nin yarımmüdafiəçisi Eden Azarı və “Mançester Yunayted”in qapıçısı David de Xeanı almaq istəyir.
Oxu.Az Daily Mail-ə istinadən xəbər verir ki, Madrid klubu bu transferlər üçün ümumilikdə 500 milyon funt-sterlinq ödəyəcək.
Bildirilir ki, kral klubu Keyn və Azarın hərəsi üçün 200 milyon funt ödəmək fikrindədir. 
E.Ə.
www.oxu.az
"
"Ukraynalı futbolçu Azərbaycan klubunu “zəif” adlandırdıUkraynalı futbolçu Anton Postupalenko “Keşlə” klubunda oyun keçirməmiş komandanı tərk etməsinə aydınlıq gətirib.
Oxu.Az xəbər verir ki, o bunu Azərbaycan klubunun səviyyəcə aşağı olması ilə əlaqələndirib:
“Keşlə”ni ona görə tərk etdim ki, klubun səviyyəsi çox aşağıdır. Menecerim qış fasiləsindəki axtarış zamanı bu komandanı tapdı və məndən ora getməyimi istədi. Onlarla nə müqavilə bağladım, nə də bir söz verdim.
Klubun düşərgəsinə yollandım və məşq zamanı gördüm ki, komanda çox zəifdir. Həmçinin legionerləri də güclü deyil. Gələcəyimi yalnız Ukrayna çempionatında görürəm. Fikrimcə, şərq ölkələrində başqa mentalitet var, hər şey fərqlidir”.
Qeyd edək ki, son klubu Donetsk “Olimpik”i olan 29 yaşlı yarımmüdafiəçi “Keşlə”dən əvvəl “Veres” klubunda cəmi bir gün baxışda olub və geri qayıdıb.
S.T.
www.oxu.az
"
"Məşhur futbolçu millimizin sabiq baş məşqçisini təriflədiXorvatiya millisinin sabiq hücumçusu, vaxtilə “Monako” ilə Çempionlar Liqasının finalında oynamış Dado Prşo millimizin sabiq baş məşqçisi Robert Prosineçki haqda xoş sözlər söyləyib.
Oxu.Az xəbər verir ki, o, Xorvatiya millisində bir yerdə oynadıqları Prosineçkinin Bosniya və Herseqovina yığmasını irəliyə aparacağını bildirib:
“Mən onu yaxınlarda Splitdə xeyirxah məqsədlə keçirilən kiçik turnirdə görmüşəm. Fikrimcə, Robert Bosniya və Herseqovina millisini iddialı etməyə və möcüzə yaratmağa hazırdır. Əminəm ki, o, bu yığmanı növbəti Avropa çempionatına çıxaracaq”.
Xatırladaq ki, Robert Prosineçkinin dekabrda AFFA ilə müqaviləsi başa çatdığından, millimizdən ayrılıb. O, bu ay Bosniya və Herseqovina Futbol Federasiyası ilə əməkdaşlığa başlayıb.
Səbuhi TOFİQOĞLU
www.oxu.az
"
"“Real” Zidana əvəz tapdıMadridin “Real” klubu “Totenhem”in baş məşqçisi Maurisio Poçettino ilə danışıqlara başlayıb.
Oxu.Az “Daily Mail”ə istinadən xəbər verir ki, argentinalı futbol mütəxəssisi Zinəddin Zidanın istefa verəcəyi təqdirdə kral klubunun növbəti baş məqçisinə çevrilə bilər.
“Real” rəhbərliyi İspaniyada işləməyə hazır olan Maurisio Poçettinonun yaxınları ilə ilkin danışıqları başa çatdırıb.
www.oxu.az
"
"“Brilyant oğlan” Fransada finala çıxdı – FOTOKarate üzrə Azərbaycan milli komandasının lideri, “Brilyant oğlan” ləqəbli Rafael Ağayev (-75 kq) Fransanın paytaxtı Parisdə Karate 1 Premyer Liqa turnirinin finalına yüksəlib.  
Oxu.Az xəbər verir ki, o, həlledici görüşədək beş rəqibini – Ferat Korbulyikini (Makedoniya), Yuta Morini (Yaponiya), Raif Əltürkistanini (Səudiyyə Ərəbistanı), Ərman Əltemuru (Türkiyə) və Bəhmən Əsgəri Qönçəni (İran) məğlub edib.
Ağayevin iranlı idmançı ilə döyüşü dünənin ən baxımlı qarşılaşmasından biri olub. Hesabda iki dəfə geri düşən Rafael Ağayev qələbəni son saniyələrdə ustalığı nəticəsində qazanıb – 5:4. Azarkeşlər və yarış iştirakçıları onu alqışlarla təbrik ediblər. Dünya şöhrətli karateçimizi finalda yaponiyalı Ken Nişimura ilə daha bir görüş gözləyir.

Milli komandanın digər titullu üzvü Niyazi Əliyev (-67 kq) təsəlliverici görüşlərə qatılsa da, III pillədən kənar qalmalı olub. Bu gün medal uğrunda görüşlərin digər iştirakçıları məlum olacaq. Həlledici döyüşlər sabaha təyin edilib.
Qeyd edək ki, Dünya Karate Federasiyasının (WKF) bu nüfuzlu turnirində 81 ökədən 756 idmançı mübaizə aparır.
S.T.
www.oxu.az
"
"Bəhram Bağırzadənin ikinci sərgisi nümayiş olundu – FOTODünən Muzey Mərkəzinin sərgi-qalereyasında Azərbaycan Rəssamlar İttifaqı və Azərbaycan Karikaturaçı Rəssamlar Birliyinin üzvü, Əməkdar artist Bəhram Bağırzadənin əsərlərindən ibarət “Art in Boxes 2” adlı sərgi açılıb. 
Oxu.Az xəbər verir ki, yanvarın 31-dək davam edəcək sərgidə sənətkarın 111 əl işi nümayiş etdirilib.
Sərginin Avstriya və Belçikada da nümayiş etdirilməsi planlaşdırılır.
“Neftçi”nin Müşahidə Şurasının sabiq üzvü olan Bəhram Bağırzadənin sərgisində futbola dair əl işlərinə də rast gəlinir. Sərgidəki Azərbaycan Yazıçılar Birliyinin katibi, “Neftçi”nin Müşahidə Şurasının sədri Çingiz Abdullayev və həmin komandanın mərhum futbolçusu Anatoli Banişevskinin şəkilləri bu silsilədəndir.
Qeyd edək ki, Şən və Hazırcavablar Klubunun üzvü olan Bəhram Bağırzadə həm də fotoqraf-rəssam kimi tanınır. O, artıq 10 ilə yaxındır ki, Bakının yüz il bundan öncə çəkilmiş şəkillərindən ibarət kolleksiya toplayır. İxtisasca teatr rejissoru olan B.Bağırzadə 1992-ci ildən karikatura çəkir.
Bu, Bəhram Bağırzadənin sayca ikinci sərgisidir.

































































S.T.
www.oxu.az
"
"“Qarabağ”ın almaq istədiyi futbolçu CAR klubuna keçməyəcək“Qarabağ”ın hədəfində olan Zimbabve millisinin hücumçusu Xama Biliat CAR-ın “SuperSport Yunayted” klubuna keçməyəcək.
Oxu.Az xəbər verir ki, bunu həmin klubun baş məşqçisi Erik Tinkler deyib:
“Bizim ən azı iki səviyyəli oyunçuya ehtiyacımız var. Biz həmin transferlərə çox yaxınıq. İstəmirəm ki, hələ ad çəkim. Çünki bu proses hələ danışıq mərhələsindədir və ad açıqlasam, son dəqiqədə vəziyyət dəyişə və mən axmaq durumunda qala bilərəm. Yalnız zəmanət verə bilərəm ki, Xama Biliat danışıq apardığımız həmin oyunçulardan biri deyil. Yerli transfer bazarı ilə bağlı problem ondan ibarətdir ki, oyunçuların qiyməti olduqca bahadır. Bu, acı reallıqdır və həmin oyunçuların bu məbləğə dəydiyinə şübhə ilə yanaşıram”.
Qeyd edək ki, “Qarabağ” Xama Biliatı transfer etmək üçün onun məxsus olduğu “Mamelodi Sandauns” klubuna rəsmi müraciət edib.   
Səbuhi TOFİQOĞLU
www.oxu.az
"
"Trampa “Arsenal”ın baş məşqçi postu təklif edilibLondonun “Arsenal” klubunun azarkeşi olan britaniyalı jurnalist və teleaparıcı Pyers Morqan ABŞ prezidenti Donald Trampa komandanın onun adına olan 45 nömrəli formasını hədiyyə verib və Amerika liderinə London komandasının baş məşqçisi olmağı təklif edib.
Oxu.Az xəbər verir ki, bu barədə Morqan öz “Twitter” səhifəsində yazıb.
“Prezidentə “Arsenal”ın yeni baş məşqçisi postuna dəvət etdim. Çünki o möhkəm müdafiə divarı qurur, hücum fəlsəfəsi var və nəyin bahasına olursa-olsun böyük mükafatlar qazanmaq istəyir”, - deyə jurnalistin məlumatında bildirilir.
A.M.
www.oxu.az
"
"Rəşad Sadıqovun komandası Albaniyanı məğlub edib21 yaşadək futbolçulardan ibarət Azərbaycan millisi Antalya toplanışı çərçivəsində bu gün sonuncu yoxlama oyununu keçirib.
Oxu.Az xəbər verir ki, yığmamız Albaniyanın eyni yaş qrupu üzrə komandası ilə qarşılaşıb.
Görüş komandamızın 1:0 hesablı qələbəsi ilə başa çatıb. Ülvi İskəndərov millimizin yeganə qoluna imza atıb.
Qeyd edək ki, Rəşad Sadıqovun çalışdırdığı U-21 bu vaxta qədər Antalyada 3 yoxlama görüşü keçirib. “Alanyaspor”un U-21 komandasına 3:1 hesabı ilə qalib gələn yığmamız Albaniyaya 0:1 hesabı ilə uduzub, Gürcüstanla isə heç-heçə edib - 1:1.
A.M.
www.oxu.az
"
"Şəhriyar Məmmədyarov dünya çempionu ilə heç-heçə edibHollandiyanın Veyk-an-Zee şəhərində keçirilən “Tata Steel Chess” superturniri davam edir.
Oxu.Az xəbər verir ki, bu gün start götürən XI turda Azərbaycanı təmsil edən Şəhriyar Məmmədyarov norveçli dünya çempionu Maqnus Karlsenlə qarşılaşıb.
Günün ən maraqlı oyununda heç-heçə qeydə alınıb. Bununla da xallarını 7,5 çatdıran qrossmeysterlər şərikli liderə çevriliblər.
Qeyd edək ki, 7 xala malik Aniş Giri XI tur çərçivəsində ABŞ təmsilçisi Fabiano Karuana ilə qarşılaşır.
A.M.
www.oxu.az
"
"Məşhur hakim azana görə matçı dayandırdı – VİDEOKeçmiş İngiltərə Premyer Liqasının referisi Mark Klatenburq Səudiyyə Ərəbistanında müsəlmanların qəlbini fəth edib.
Oxu.Az xəbər verir ki, çərşənbə günü Səudiyyə Ərəbistanının “Əl Feyha” və “Əl-Fateh” komandaları arasında gedən matçın əlavə olunmuş dəqiqəsində Klatenburq səslənən azanı eşidərək matçı dayandırıb.
Bundan yararlanaraq bəzi futbolçular namaz qılmaq üçün paltardəyişmə otağına yollanıblar. Azandan sonra referi oyunu davam etdirib. Onun bu hərəkəti sosial şəbəkələrdə müsəlmanlar tərəfindən yaxşı qarşılanıb və Mark Klatenburqa təşəkkür ediblər.

S.T.
www.oxu.az
"
" Arda Turan evləndi“Barselona” futbol klubundan “Başakşehir”ə transfer olaraq yenidən Türkiyəyə geri dönən Arda Turanın nikahı olub.
Oxu.Az Türkiyə mətbuatına istinadən xəbər verir ki, məşhur futbolçu tez-tez küsüb-barışdığı sevgilisi Aslıhan Doğanla kəbin kəsdirib.
İddialara görə, cütlük bu yay dəbdəbədən uzaq, sadə toy etməyi planlaşdırır.
Qeyd edək ki, futbolçu Türkiyəyə geri dönməsini qısa müddətdə yuva qurub, uşaq sahibi olmaq istəməsi ilə izah etmişdi.

















Pərviz Hüseyn
www.oxu.az
"
"Millimizin Avropa çempionatı üçün heyəti bəlli olduYanvarın 30-dan fevralın 10-dək keçiriləcək Avropa çempionatının final mərhələsində iştirak edəcək futzal üzrə Azərbaycan millisinin heyəti açıqlanıb. 
Oxu.Az xəbər verir ki, siyahıda 14 futzalçının adı yer alıb.
Braziliyalı baş məşqçi Joze Alesio da Silva Avropa çempionatının final mərhələsinə hazırlıq prosesində iştirak edən futbolçulardan bir nəfəri – Anar Məmmədovu heyətdən kənarlaşdırıb.
Qapıçılar: Rövşən Hüseynli (“Araz”), Emin Kürdov (EKOL);
Sahə oyunçuları: Rizvan Fərzəliyev, Eduardo Melo Borqes, Everton Kardozo, Ramiz Çovdarov, Tyaqo Teles Martins, İsa Atayev, Xətai Bağırov (hamısı “Araz”), Samir Həmzəyev, Namiq Məmmədkərimov (hər ikisi EKOL), Vasoura (“Əl-Dafra”, BƏƏ), Fineo de Araujo (“Aqleymina Hamamatsu”, Yaponiya), Vitali Borisov (“Ekonomats”, Serbiya).
Xatırladaq ki, millimiz Sloveniyada keçiriləcək Avropa çempionatında ilk oyununu fevralın 2-də debütant Fransaya qarşı keçirəcək.  
S.T.
www.oxu.az
"
"Bil Qeyts norveçli baş nazirə uduzdu – VİDEO“Microsoft” şirkətinin qurucusu Bil Qeyts İngiltərənin “Mançester Yunayted” klubunun yarımmüdafiəçisi Xuan Mata ilə stolüstü futbol oynayıb.
Oxu.Az xəbər verir ki, ispaniyalı futbolçu ilə amerikalı milyarderə Norveçin baş naziri Erna Sulberq və pakistanlı siyasi aktivist Malala Yusafzay yoldaşlıq ediblər.
Qeyd edək ki, qalib gələn tərəf baş nazirlə futbolçu olub.

S.T.
www.oxu.az
"
"“Kəpəz” braziliyalı futbolçularla müqavilə bağladı“Kəpəz” daha iki futbolçu ilə münasibətləri rəsmiləşdirib. 
Oxu.Az xəbər verir ki, Gəncə klubu braziliyalı yarımmüdafiəçilər Dario Frederiko və Dieqo Souza ilə müqavilə bağlayıb. 
Dario cari mövsümün sonunadək, Souza isə bir il müddətində bu komandanın şərəfini qoruyacaq.
Xatırladaq ki, Dario Frederiko əvvəlki iki mövsümdə “Kəpəz”in heyətində çıxış edib. O, “Kəpəz”dən ayrılıb Koreyanın “Seonqnam” klubuna keçsə də, orada uğurlu çıxış etmədiyi üçün geri qayıdıb. Dieqo Souza isə əvvəl “Xəzər Lənkəran” və “Zirə”də çıxış edib. O, üçüncü dəfə Azərbaycana qayıdır.  
S.T.
www.oxu.az
"
"Qurban Qurbanovun millidə ilk heyət açıqlamasıAzərbaycan milli komandasının heyəti açıqlanıb. 
Oxu.Az xəbər verir ki, Qurban Qurbanov Türkiyənin Antalya şəhərində keçiriləcək təlim-məşq toplanışında iştirak edəcək oyunçuları müəyyənləşdirib.
Yanvarın 30-da Moldova ilə yoxlama oyunu keçirəcək yığmamıza 24 futbolçu dəvət alıb. Bu, Qurban Qurbanovun millinin baş məşqçisi postunda açıqladığı ilk heyətdir.




Qara Qarayev


Qarabağ




Maksim Medvedev


Qarabağ




Əfran İsmayılov


Qarabağ




Rahid Əmirquliyev


Qarabağ




Mahir Mədətov


Qarabağ




Ramil Şeydayev


Qarabağ




Elvin Yunuszadə


Qarabağ




Coşqun Diniyev


Qarabağ




Abbas Hüseynov


Qarabağ




Şahrudin Məhəmmədəliyev


Qarabağ




Riçard Almeyda


Qarabağ




Kamran Ağayev


Keşlə




Ruslan Abışov


Neftçi




Rəhman Hacıyev


Neftçi




Məhəmməd Mirzəbəyov


Neftçi




Emin Mahmudov


Neftçi




Rəşad Əzizli


Neftçi




Anton Krivotsyuk


Neftçi




Cavid Hüseynov


Qəbələ




Ruslan Qurbanov


Qəbələ




Təmkin Xəlilzadə


Qəbələ




Cavid İmamverdiyev


Sumqayıt




Bəhlul Mustafazadə


Sumqayıt




Pavel Paşayev


Aleksandriya (Ukrayna)




S.T.
www.oxu.az
"
"Bədən tərbiyəsi ilə bağlı yeni qanun hazırlanırMilli Məclisin (MM) qarşıdan gələn 2018-ci il yaz sessiyası ilə bağlı yanvarın 26-da parlamentin Gənclər və idman komitəsinin ilk iclası keçirilib.
Oxu.Az-ın xəbərinə görə, adıçəkilən komitənin sədri Fuad Muradov bildirib ki, hesabat dövründə komitənin iclaslarında bir neçə məsələ müzakirə olunub və plenar iclaslara tövsiyə edilib.
Onun sözlərinə görə, hesabat dövrü ərzində komitəyə 124 şikayət, ərizə, müraciət daxil olub və onlardan böyük qismi baxılması, həll edilməsi üçün aidiyyəti qurumlara göndərilib.
Komitə sədri deyib ki, 2018-ci ilin qanunvericilik işləri planına isə “Gənclər siyasəti haqqında”, o cümlədən, “Bədən tərbiyəsi və idman haqqında”, “İdmanda dopinq vasitələrinin və ya metodlarının istifadəsinə qarşı haqqında” qanunlara dəyişikliklər məsələsi, “Bədən tərbiyəsi və idman fəaliyyətində yetkinlik yaşına çatmayanların mühafizəsi haqqında” yeni qanun layihəsi və sair məsələlər daxildir.
Kamil HƏMZƏOĞLU
www.oxu.az
"
"Fazil Məmmədov məşhur güləşçimizə vəzifə verdi Azərbaycanın Yay Olimpiya Oyunlarında ikiqat gümüş medalçısı Rövşən Bayramov Güləş Federasiyasında işlə təmin olunub.
Oxu.Az-ın əldə etdiyi məlumata görə, Azərbaycan Güləş Federasiyasının prezidenti Fazil Məmmədov Rövşən Bayramovu Yunan-Roma güləş yığmamızın məşqçisi təyin edib.
Bundan başqa, London Olimpiadasının bürünc medalçısı Emin Əhmədov da ""klassik""lərdə məşqçiliyə başlayıb. Əşrəf Əliyevlə Yaşar Əliyev isə sərbəst güləş yığmamızda məşqçi təyin olunublar.
Səbuhi TOFİQOĞLU
www.oxu.az
"
"Dopinq vasitələrinin istifadəsinə qarşı cəza sərtləşdirilirAzərbaycanda idmanda dopinq vasitələrinin istifadəsinə qarşı cəza sərtləşdiriləcək.
Oxu.Az  xəbər verir ki, bunu Milli Məclisin (MM) Gənclər və idman komitəsinin yanvarın 26-da keçirilən iclasında komitə sədri Fuad Muradov deyib.
Komitə sədri bildirib ki, bununla bağlı “İdmanda dopinq vasitələrinin və ya metodlarının istifadəsinə qarşı mübarizə haqqında” qanuna əlavələr edilməlidir:
“Ümumi təkliflər paketi var. Bura İnzibati və Cinayət məcəllərinə dəyişiklik də daxildir. Bu məsələ Gənclər və idman komitəsinin yaz sessiyasının qanunverici işlər planına daxil edilib”.
O deyib ki, Azərbaycanda MM üzvlərinin iştirakı ilə beynəlxalq futbol turniri keçiriləcək və yarışa bir neçə ölkənin nümayəndələri qatılacaq:
“Turnirin fevralın 9-10-11-də keçirilməsi planlaşdırılır”.
Kamil HƏMZƏOĞLU
www.oxu.az
"
"Makedoniya millimizdən əvvəl Finlandiya ilə qarşılaşacaqFutbol üzrə Azərbaycan millisinin martda qarşılaşacağı Makedoniya yığmamızdan əvvəl daha bir oyun keçirəcək.
Oxu.Az xəbər verir ki, Balkan təmsilçisinin martın 23-də Antalyada Finlandiya millisi ilə yoxlama oyunu baş tutacaq.
Xatırladaq ki, millimiz Makedoniya ilə martın 27-də qarşılaşacaq. Həmin görüş də Türkiyədə olacaq.
Səbuhi TOFİQOĞLU
www.oxu.az
"
"Neymarın “Real”a keçidinin şərtləri açıqlandıFransanın PSJ klubunun braziliyalı hücumçusu Neymar 2017/2018 mövsümündə komandasına Çempionlar Liqasında qalib gəlməyə kömək etsə, İspaniyanın “Real” klubuna keçə bilər.
Oxu.Az-ın xəbərinə görə, bu barədə Goal.com nəşri yazır.
Nəşrin mənbəsinin məlumatına əsasən, Paris təmsilçisinin prezidenti Nasser Əl-Xelaifi hücumçuya söz verib ki, turnirdə qalib olsalar, onu 2018-ci ilin yayında İspaniyaya buraxacaq.
Neymar özü isə bildirib ki, “Santyaqo Bernabeu”da oynamağı arzulayır.
Seymur Baxşev
www.oxu.az
"
"Rusiyalı legionerlər Azərbaycan millisindən şouya görə imtina ediblərAzərbaycanı təmsil edən fiqurlu konki sürənlər Aleksey Sitnikov – Yuliya Zlobina cütlüyü ölkəmizi Qış Olimpiya Oyunlarında təmsil etməkdən imtina edib.
Bu barədə Oxu.Az-a Fiqurlu Konkisürmə Federasiyasının vitse-prezidenti Fuad Quliyev xəbər verib. O bildirib ki, həmin rusiyalı idmançılar millimizi təmsil etməkdənsə, daha çox pul verilən şoularda iştirakı daha üstün tutublar:
“Bizi ötən Qış Olimpiadasında təmsil etmiş Aleksey Sitnikovla Yuliya Zlobina şoularda çıxış etməyi üstün tutdular. Rusiya, İngiltərə, ABŞ kimi ölkələrdə fiqurlu konkisürmə üzrə şoular keçirilir. Belə şoularda bir çıxışa görə 1000 dollar verilir. Bu cür şoular ayda bir neçə dəfə keçirilir.
Bizdə isə onlara məşqçilərlə, qalmaq, qidalanmaq xərcləri ilə birgə ayına 10 min dollar verirdik. Həm də onlar ötən Soçi Olimpiadasında bizi təmsil etdikdən sonra tanındılar. Avropa çempionatında VI, dünya birinciliyi və Olimpiadada XII yeri tutduqdan sonra məşhurlaşdılar və onlara belə şoulardan təkliflər gəlməyə başladı. Onlar da bizdə şərait olmadığından, Bakıda məşq keçmirdi. ABŞ-da, Rusiyada məşqlərini edirdilər. Ona görə də elə ABŞ-da qalıb şoularına davam etdilər”.
Son iki Qış Olimpiadasında – Vankuver-2010-da Azərbaycanın bayraqdarı olmuş Fuad Quliyev bu dəfə cəmi bir idmançı ilə ölkəmizin təmsil olunmasını bu cür əlaqələndirib:
“Bizdə onsuz da yerli idmançılar yox səviyyəsindədir. ABŞ, Rusiya, Ukrayna, Belarus kimi ölkələrdən legionerlər gətiririk. Onların da əksəri yığmadan ayrılıb. Bu üzdən gənc legionerləri heyətə cəlb etmişik. İnşallah, 2022-ci ildə onlar Azərbaycanı təmsil edəcək. Bildiyiniz kimi, builki bayraqdarımız isə Azərbaycanı təmsil edən yeganə idmançımız – avstriyalı xizəksürən Patrik Braxner olacaq. O, ötən Olimpiadadan yığmamızda qalanlardandır”.
Qeyd edək ki, Azərbaycan Qış Olimpiya Oyunlarında 1998-ci ildən təmsil olunur. Naqano-1998-də Azərbaycan adından 4, Solt Leyk Siti-2002-də 4, Turin-2006-da 2, Vankuver-2010-da 2 və Soçi-2014-də 4 idmançı çıxış edib. Azərbaycan Qış Olimpiadasında yalnız dağ xizəyi və fiqurlu konkisürmədə təmsil olunub.   
Səbuhi TOFİQOĞLU
www.oxu.az
 
"
"Fazil Məmmədovdan yeni təyinatAzərbaycan Güləş Federasiyasının Prezidenti Fazil Məmmədovun əmri ilə baş katib Rəşad Əlizadə vəzifəsindən azad edilib.
Federasiyadan Oxu.Az-a verilən məlumata görə, Federasiya Prezidentinin əmrinə əsasən, Orxan Rasim oğlu Məmmədov Azərbaycan Güləş Federasiyasının baş katibi təyin olunub. 
Məlumat üçün bildirək ki, Orxan Məmmədov bundan əvvəl Azərbaycan Güləş Federasiyasında İdman şöbəsinin müdiri vəzifəsində çalışıb. Azərbaycan Dövlət Bədən Tərbiyəsi və İdman Akademiyasını bitirən Orxan Məmmədov yeniyetmə yaşlarından güləşin sərbəst növü ilə məşğul olub, dəfələrlə Azərbaycan çempionu, beynəlxalq turnirlərin qalib və mükafatçısı olub. Güləş idman növünün inkişafındakı xidmətlərinə görə o, ""Azərbaycan Respublikası Prezidentinin Fəxri Diplomu"" ilə təltif olunub, idman ustası, əməkdar məşqçidir. 
S.T.
www.oxu.az
"
"“Neftçi”nin keçmiş vitse-prezidenti UEFA-nı tənqid etdiFIFA dərəcəli sabiq referi, “Neftçi” klubunun keçmiş vitse-prezidenti Tahir Süleymanov futbol üzrə Millətlər Liqası barədə fikirlərini bildirib.
Oxu.Az xəbər verir ki, o, bu formatı tənqid edib və Azərbaycan kimi zəif millilərin ziyanına olduğunu qeyd edib:
“Avropa Millətlər Liqasının püşkü atıldı. Yeni turnirdir. Zəif millilərə final yolunda bir vəsiqə üçün əlavə şansdır. Eyni zamanda, Avropa futbolunda təbəqələşmənin, monopolistlər tərəfindən zəiflərin qəbul olunmamasının təsdiqi baş verdi.
Çoxdan idi böyük futbol dövlətləri UEFA-ya təzyiq edir, zəiflərlə qarşılaşmaq istəmir, uzun səfərləri qəbulolunmaz sayırdı. Bu, onlara həm futbol, həm də kommersiya baxımından sərf etmirdi. Böyük millilərlə qarşılaşmaq zəiflərə sərf edir. Məğlubiyyətlər qaçılmaz olsa da, yaxşı maliyyə əldə olunurdu.
Son onillikdə ilk dəfədir ki, UEFA sponsorsuz yarış təşkil edir. Millətlər Liqasında millilər ixtiyar sahibidir. Əlavə vəsait əldə etmək üçün qaydalar çərçivəsində istəklərinə uyğun istənilən addımı ata biləcəklər. Almaniya, İngiltərə, İspaniya, İtaliya, Fransa və digər aparıcı futbol ölkələrinə bu sərfəlidir. Sponsor, teleyayım, azarkeşlərdən külli miqdarda gəlir əldə edəcəklər.
Zəiflər isə daha da zəifləyəcək. Əsasən də ən zəiflərin liqasında...
Təsəvvür edin, qrupumuzda baş tutacaq oyunlara hansı sponsor, televiziya marağı ola bilər?! UEFA hörmət əlaməti olaraq liqadaları rəqəmlərə bölməyib. Biz bölək: Sonuncu liqa Avropanın dördüncü liqası deməkdir. “Gedin, bacardığınız futbolu oynayın, əl-ayağa dolaşmayın” deməkdir. Şərhə ehtiyac qalmır.
Gələcəkdə belə bir addım klub futbolunda da atıla bilər. Söz-söhbətlər səngimir. “Real”, “Bayern”, “Çelsi”, “Barselona” və digər nəhənglər Azərbaycan, Qazaxıstan kimi ölkələrə səfər etmək istəmirlər. Böyük futbol çoxdandır böyük biznesə cevrilib. Uzun məsafə, rəqiblərin zəifliyi, sponsor marağının olmaması bunları şərtləndirir. Heç kim 100 milyonlarla qiyməti olan futbolçularını riskə atmaq istəmir.
Millətlər Liqasının Azərbaycan üçün yeganə üstünlüyü bir vəsiqəni əldə edib böyüklər arasına can atması olar. Əks halda palçıqda olan futbolumuz daha da geriləyəcək, sabaha ümid tükənəcək.
İndidən strateji olaraq bunlar təhlil olunmalı, final yolunda önəmli addımlar atılmalıdır.
Artıq rəqiblər “böyüdülür”, “sığorta” şirkətləri işə düşür, baş verə biləcək uğursuzluq təbliğ olunur. Bu, uğursuzluq yox, fiasko olar.
Əgər Farer adaları, Kosovo, Malta millilərindən qorxulacaqsa, onda Almaniya, Çexiya, Norveç qarşısında “niyə də yox” nə idi?!
Kosovonun legionerləri var, bir adada soyuq, bir adada isti olacaq, üç günə iki oyun oynanılacaq. Sonra? Heç kimi bunlar maraqlandırmır və maraqlandırmamalıdır da.
Son 10-12 ildə Azərbaycan futboluna yatırılan vəsaitlə tək futbolu deyil, Kosovo, Farer adalarını gül-çiçəyə çevirmək olardı. Rəqibləri “böyütmək” yox, bunun haqqını tələb etmək lazımdır. Haqqın ödənilməsi, bataqlıqdan çıxmağın tək yolu isə Avro-2020-nin final mərhələsi olmalıdır.
Son vaxtlar Azərbaycan futbolu Rusiya, Türkiyə ilə müqayisə edilərək bizlərin əhali potensialımız qabardılmışdı. Kökündən yanlış fikirlərdir. Xorvatiya, Uruqvay, heç 300 minlik İslandiyanı yada salan olmadı. Farer adaları, Malta, Kosovonun isə toplam əhalisi Azərbaycan qədər deyil.
Bəhanələr kənara qoyulmalı, xərclənən milyonların qarşılığı verilməlidir.
Azərbaycan dünyada palçıq vulkanları ilə zəngin olan yeganə ölkədir. Ya finalları təmin edib 70 minlik BOS-da xalqımız sevinməli, ya da futbola cavabdehlər palçıq vulkanlarında palçığa batırılmış futbolumuzun hesabatını verməlidirlər.
Kifayət qədər zaman, kifayət qədər vaxt var.
Uğurlar, Azərbaycan!”
S.T.
www.oxu.az
"
"Azərbaycandan imtina edən futbolçu “Artsax”a keçdi – FOTOAzərbaycanın U-21 millisində oynamaq üçün dəvət göndərilmiş daha bir futbolçunun adı məlum olub.
Oxu.Az xəbər verir ki, bu, dağıstanlı Samur Ağaməhəmmədovdur.
O, 21 yaşadək millimizdə oynamaq üçün AFFA-dan təklif aldığını bildirib. Lakin bundan imtina edən rusiyalı futbolçu Ermənistanın I divizionunda çıxış edən “Artsax”a keçib.
“Mən Azərbaycanın U-21 komandasından təklif almışdım. Ancaq menecerimə inandım və “Artsax” klubuna keçməyə qərar verdim. Təəssüratlar çox yaxşıdır. “Artsax” iddialı klubdur və biz çempionluq uğrunda mübarizə aparacağıq”, - deyə Samur Ağaməhəmmədov bildirib.

Qeyd edək ki, ""Artsax"" klubu ötən il Yerevanda Çexiya vətəndaşlığı olan Qarabağ ermənisi Sevan Aslanyan tərəfindən yaradılıb.
S.T.
www.oxu.az
"
"Millimiz Makedoniya ilə qarşılaşacaqTürkiyənin Antalya şəhərində Azərbaycan və Makedoniya milli komandaları arasında yoldaşlıq oyununun keçirilməsi barədə AFFA və Makedoniya Futbol Federasiyası arasında ilkin razılıq əldə olunub.
Oxu.Az xəbər verir ki, matç martın 27-də keçiriləcək.
Qeyd edək ki, Azərbaycan millisi yanvarın 30-da Antalyada Moldova yığması ilə qarşılaşacaq. 
S.T.
www.oxu.az
"
"Rusiya klubu toplanış keçmək üçün Bakıya gəlir Rusiyanın “Ximki” klubu Azərbaycanda təlim-məşq toplanışı keçəcək.
Oxu.Az xəbər verir ki, komanda Bakıya bombardiri İlya Kuzmiçevin “Tom”a, kapitan Nikolay Tyuninin “Spartak”a satılmasından sonra əldə olunmuş pullar hesabına gələcək. 
Rusiya mətbuatının yazdığına görə, fevralda Bakıda beynəlxalq turnir olacaq və Rusiyanın I divizion komandası olan “Ximki” də həmin yarışda iştirak edəcək.
Qeyd edək ki, “Ximki”nin fevralda gəlişi baş tutsa, bu, hansısa Rusiya klubunun Bakıda toplanış keçdiyi ilk belə hal olacaq. Çünki adətən, Rusiya klubları qış fasiləsində Türkiyədə hazırlıq keçməyi üstün tutur. 
S.T.
www.oxu.az
"
"Federasiya prezidenti: Yığmada kiməsə qarşı ayrıseçkilik ola bilməzAzərbaycan Futzal Federasiyasının prezidenti Zaur Axundov çempionatın ən çox qol vuran oyunçusu – Renat Sultanovun yığmaya çağırılmamasına münasibət bildirib.
O, Oxu.Az-a verdiyi müsahibəsində yığmanın braziliyalı baş məşqçisi Joze Alesio da Silvanın tərəfini saxlayıb. Axundovun sözlərinə görə, yığmada yerlilərə qarşı ayrıseçkilikdən söhbət gedə bilməz:
“Sizə federasiya rəhbəri kimi, əminliklə deyirəm ki, onun çağırılmamasında heç bir səbəb ola bilməz. Yerlilərdən Namiq Məmmədkərimov, Nihad İsmayılov, Samir Həmzəyev kimi oyunçular yığmaya çağırılıb. Yəni Alesio düz deyir. Bilmirəm, Renat çimərlik futbolu yığmasına çağırılıb, ya çağırılmayıb. Ancaq Alesio təcrübəli məşqçidir. Seçimi onun özü edib. Birinci 20 nəfəri yığmaya çağırmışdı, sonra sayı 18-ə endirdi. Məşq prosesinə baxıb, kimin hazır olub-olmamasına Alesio qərar verir. Burada kiməsə qarşı ayrıseçkilik ola bilməz. İndiyədək belə şey olmayıb, bundan sonra da olmayacaq. Düşünürəm ki, bu, əsassızdır”.
O, yığmamızın Avropa çempionatındakı çıxışı barədə də danışıb:
“Orada məqsəd ancaq qrupdan çıxmaq deyil. Mən heç bu barədə fikirləşmək də istəmirəm. Artıq beşinci dəfədir ki, biz Avropa çempionatında iştirak edirik. Futzalda hər şey mümkündür. Görürsünüz ki, Fransa millisi Xorvatiya kimi güclü yığmanı yenib, Avropa çempionatına çıxmağa qoymadı. İndi görün ki, bu fransızlarda nə qədər stimul var. Bəlkə də, onlar 12 iştirakçı arasında ən çox ruh yüksəkliyi ilə turnirə qatılan komandadır. Yəqin ki, İspaniya ilə oyunda güclərini bizimlə matça saxlayacaqlar.
Xatırlayırsınızsa, 2010-cu ildə Macarıstandakı qitə çempionatında ilk dəfə iştirak edəndə biz IV yerə çıxdıq. İndi onlar da ilk dəfə bu turnirə vəsiqə qazandıqlarından eyni istəklə mübarizə aparacaqlar. Serbiya və İtaliya kimi güclü komandalarla yoldaşlıq oyunları keçiriblər. Kim fikirləşirsə ki, Fransa ilə oyunumuz asan olacaq, səhv fikirləşir. Bəlkə də, çempionatın ən baxımlı oyunu Fransa ilə Azərbaycan arasında baş tutacaq”.
Yaxınlarda Oxu.Az “Keşlə” futbol klubunun Müşahidə Şurasında Nizami Rayon İcra Hakimiyyətinin başçısı Arif Qasımovun da yer aldığını xəbər vermişdi. Hansısa icra başçısının bir klubun Müşahidə Şurasında yer alması bir ilk idi. Bu klubun Müşahidə Şurasının sədri olan Axundov bu məsələyə də münasibət bildirib:
“Klubun adından da göründüyü kimi, biz Keşlə qəsəbəsini təmsil edirik. Keşlə qəsəbəsi isə ərazi olaraq Nizami rayonuna tabedir. Arif müəllimin özü də idmana yaxın adamdır. Səhv etmirəmsə, uzun müddət güləşlə məşğul olub. Təbii ki, həm də futbolla maraqlanan bir insandır. Bu amillərə görə biz onu “Keşlə”nin Müşahidə Şurasında yer almağa dəvət etdik”.
Səbuhi TOFİQOĞLU
www.oxu.az
"
"Millimizin baş məşqçisi: Müdafiədə səhvlərə yol verdikAvropa çempionatına hazırlaşan futzal üzrə Azərbaycan millisi dünən Bakı İdman Sarayında keçirilən İranla ikinci oyununa çıxıb. İranla ardıcıl üç matçda 3:3 oynayan yığmamız bu dəfə güclü rəqibinə 1:4 uduzub. 
Oxu.Az bu oyundan sonra hər iki komandanın baş məşqçisinin səsləndirdiyi fikirləri diqqətinizə çatdırır:
Joze Alesio Da Silva (Azərbaycan millisinin baş məşqçisi):
“Bugünkü oyunda hamıya şans verməyə və yekun heyəti müəyyənləşdirməyə çalışdım. Əlbəttə, iki gün ərzində belə güclü rəqiblə ardıcıl oyunlar keçirmək çox çətindir. Bir neçə futzalçımız var ki, onlar hələ də tam hazır deyillər. Söhbət Fineo və Vitali Borisovdan gedir. Yenə müdafiədə səhvlərə yol verdik. Avropa çempionatına 6-7 gün vaxtımız qalıb. Bu müddət ərzində çatışmazlıqları aradan qaldırmağa çalışacağıq. Komandada hücumameyilli oyunçular çoxluq təşkil edir. Buna görə də müdafiədə boşluqlar yaranır. Bunu düzəltməliyik”.
Məhəmməd Nazemalşariə (İran millisinin baş məşqçisi):
“Rəqibimiz haqda ancaq xoş sözlər deyə bilərəm. Həqiqətən də, güclü komanda ilə iki oyun keçirdik. Onu da deyim ki, baş məşqçinizlə bizim dostluq əlaqələrimiz var. İnanıram ki, komandanız Avropa çempionatında uğurlu nəticə qazanacaq. Bugünkü oyunun nəticəsinə təsir edən məqamlardan biri də Azərbaycan millisinin iki vacib futzalçısının meydana çıxmaması oldu”.
Qeyd edək ki, yığmamız yanvarın 28-də Sloveniyanın paytaxtı Lyublyanada keçiriləcək Avropa çempionatı üçün adıçəkilən ölkəyə iki gün öncədən gedəcək.  
S.T.
www.oxu.az
"
"Məmmədyarov yenidən zirvədəHollandiyanın Veyk-an-Zee şəhərində keçirilən şahmat üzrə ənənəvi “Tata Steel Chess” turniri davam edir.
Oxu.Az-ın məlumatına görə, yarışda 10-cu turun oyunları keçirilib.
Super turnirdə Azərbaycanı təmsil edən yeganə qrossmeyster Şəhriyar Məmmədyarov hesabat turunu qələbə ilə başa çatdırıb.
O, qara fiqurlarla oynadığı partiyada rusiyalı Peter Svidlerlə üz-üzə gəlib. Rusiyalı qrossmeyster 21-ci gedişdə təslim olub.
Bu nəticədən sonra xalını 7-yə yüksəldən Məmmədyarov turnir cədvəlinin zirvəsinə yüksəlib. O, Aniş Qiri ilə eyni xala malik olsa da, əlavə əmsallara görə, ikinci sırada qərarlaşıb.
Qeyd edək ki, 11-ci turda Şəhriyar Məmmədyarov ağ fiqurlarla dünyanın ən güclü şahmatçısı Maqnus Karlsenlə qarşılaşacaq.
A.M.
www.oxu.az
"
"Millimizin Millətlər Liqasındakı oyunlarının təqvimi açıqlanıbUEFA Millətlər Liqasının D Liqasında 3-cü qrupda mübarizə aparacaq Azərbaycan millisinin oyunlarının təqvimi açıqlanıb.
Oxu.Az-ın AFFA-nın rəsmi saytına istinadən məlumatına görə, yığmamız ilk matçını evdə Kosovo seçməsinə qarşı keçirəcək.
Digər görüşlərin tarixlərini təqdim edirik.
2018-ci il
7 sentyabr, saat 21:00
Azərbaycan – Kosovo
10 sentyabr, saat 23:45
Malta – Azərbaycan
11 oktyabr, saat 23:45
Farer adaları – Azərbaycan
14 oktyabr, saat 21:00
Azərbaycan – Malta
17 noyabr, saat 21:00
Azərbaycan – Farer adaları
20 noyabr, saat 23:45
Kosovo – Azərbaycan
A.M.
www.oxu.az
"
"Millimizin Millətlər Liqasındakı rəqibləri ilə bağlı - STATİSTİKASIXəbər verdiyimiz kimi, futbol üzrə Azərbaycan millisi Millətlər Liqasının D divizionunun III qrupunda mübarizə aparacaq. Rəqiblərimiz Malta, Farer adaları və Kosovodur.
Oxu.Az bu komandalardan yalnız sonuncular bizim üçün yeni rəqib sayılır. Balkan təmsilçisi ilə fevralın 2-də Antalyaya təyin olunmuş yoldaşlıq oyunu da ləğv edilib.
Digər 2 komanda ilə isə əvvəllər də qarşılaşmışıq. Farer adaları yığmamızın tarixinə düşməyi bacarıb.
Cəmi 1 dəfə görüşdüyümüz şimallılar millimizin tarixində ilk böyük hesablı qələbənin qurbanı olublar. 1996-cı il fevralın 27-də Kiprin Larnaka şəhərində keçirilən yoxlama oyununda komandamız 3 cavabsız qol vurub. Kazbek Tuayevin baş məşqçisi olduğu millinin qollarından birini indiki çalışdırıcı Qurban Qurbanov vurub. O, 30-cu dəqiqədə fərqlənib. Digər iki qolu Vyaçeslav Lıçkinlə Yunis Hüseynov vurub.
 
27 fevral 1996. Larnaka. YO. Azərbaycan – Farer adaları – 3:0
Malta ilə daha çox – 6 dəfə görüşmüşük. 1994-cü ildən tanış olduğumuz bu rəqib həmin vaxt yığmamızı 5 cavabsız qolla məyus edib. Ümumiyyətlə ilk 3 oyunda ada təmsilçisi bizə quru hesabla qalib gəlib.
Sonrakı 3 görüşdə isə millimiz 2 qələbə qazanıb, 1 heç-heçə edib. Top fərqi də rəqibin xeyrinədir– 11:7. Yığmamız 2 böyük hesablı məğlubiyyətin əvəzini 1 belə qələbə ilə çıxıb. Bu 6 matçdan 4-ü yoxlama, 2-si seçmə xarakterli olub.
19 aprel 1994. Ta Qali. YO. Malta – Azərbaycan – 5:0
6 fevral 2000. Ta`Qali. BT. Malta – Azərbaycan – 3:0
17 aprel 2002. Ta Qali. YO. Malta – Azərbaycan – 1:0
14 avqust 2013. Bakı. YO. Azərbaycan – Malta – 3:0
28 mart 2015. Bakl. AÇ. Azərbaycan – Malta – 2:0
6 sentyabr 2015. Ta-Qali. AÇ. Malta – Azərbaycan – 2:2
S.T.
www.oxu.az
"
"Malta millisinin baş məşqçisi: Çətin qrupa düşmüşükMalta millisinin baş məşqçisi Tom Saintfit Millətlər Liqasının püşkünü dəyərləndirib.
Oxu.Az xəbər verir ki, belçikalı məşqçi Azərbaycan, Kosovo və Farer adalarının yer aldığı qrupu çətin adlandırıb:
Düzünə qalsa, püşkə dair qarışıq hisslərim var. Bir tərəfən sevinirəm ki, Farer adaları ilə oynayacağıq. Çünki keçmişdə mən bu ölkədə məşqçilik etmişəm və futbolçu kimi oynamışam. Digər tərəfdən də çətin qrupa düşmüşük. Ola bilsin ki, reytinqə görə bizdən cəmi 2 komanda – San Marino və Cəbəllütariq zəif görünə bilər. Çünki rəqiblərimizdən Kosovo dünyanın 178-ci, Azərbaycan 118-ci və Farer adaları 97-ci komandasıdır. Zəif rəqiblərimiz yoxdur. Qrupdan çıxmaq çətin tapşırıq olacaq. Farer adaları kimi millilər kiçik ölkələr kimi görünə bilər. Ancaq onlar möhkəm komandadır və onlardan xal almaq üçün ağır döyüş gedəcək. Biz bu yarışa evdə qələbə ilə başlamalıyıq. Sonra biz necə çıxış edəcəyimizi müəyyənləşdirəcəyik”.
Qeyd edək ki, Malta dünya reytinqində hazırda 185-ci yerdə qərarlaşıb. 
Səbuhi TOFİQOĞLU
www.oxu.az
"
"Qurban Qurbanov: Bu şansdan sona qədər istifadə edəcəyikFutbol üzrə millimizin baş məşqçisi Qurban Qurbanov Millətlər Liqasının püşkünü dəyərləndirib.
Oxu.Az xəbər verir ki, Qurban Qurbanov bütün komandaların qrup qalibi olmağa çalışacağını bildirib: 
“Xeyirli-uğurlu olsun. Hər bir komanda rəqibimiz ola bilərdi. Artıq püşk atılıb və rəqiblərimizi tanımağa, düzgün hazırlaşmağa, komandamızı formalaşdırmağa çalışmalıyıq. Qarşıda xeyli vaxtımız var. Oyunlara qədər daha güclü, mehriban komanda qurmağı bacaracağımıza inanıram.
Püşkdən əvvəl komandalar arasında hansısa seçim etdiyimi deyə bilmərəm. Çünki heç vaxt belə məsələlər haqda düşünməmişəm. Püşk bir lotereyadır. Artıq rəqiblərimizi tanıyırıq. Bütün diqqətimizi və işlərimizi bu istiqamətə yönəldəcəyik.
Bu gün dünya futbolunda hər cür nəticələrlə qarşılaşırıq. Zəif hesab etdiyimiz milli belə güclü rəqibindən xal almağı bacarır. Millətlər Liqası ilk dəfə keçiriləcək. Hər kəsin gözü bu yarışdadır və şanslarından maksimum istifadə etsməyə çalışacaqlar. Başqa yarış olsaydı, bəlkə də, indiki rəqiblərimizə qarşı oynamaq rahat olardı. Ancaq Avropa çempionatına yollanmaq baxımından, komandaların hamısı şansından sona qədər istifadə etməyə çalışacaq, mübarizə aparacaq. Biz də həmin komandalardan biriyik. Əlbəttə, hər addımda rəqiblərimizə qarşı diqqətli olmalı, onları düzgün dəyərləndirməliyik. Bu komandalardan bəziləri ilə müxtəlif vaxtlarda qarşılaşmışıq, uğurlu və ya uğursuz nəticələrimiz var.
Azarkeşlərimizə milli komandanı dəstəklədiklərinə görə təşəkkür edirəm. İnanıram ki, millimizin uğur qazanması üçün yenə birləşəcəyik”.
Xatırladaq ki, millimiz D liqasının III qrupunda Kosovo, Malta və Farer adaları ilə mübarizə aparacaq. İlk turun oyunları 6-8 sentyabrda olacaq.
S.T.
www.oxu.az
"
"Azərbaycan millisinin Kosovo ilə oyunu ləğv olunduUEFA Millətlər Liqası turnirinin bu gün İsveçrənin Lozanna şəhərində keçirilmiş püşkatmasının nəticəsinə əsasən, Azərbaycan və Kosovo milli komandalarının eyni qrupda mübarizə aparacağı müəyyənləşib.
Oxu.Az xəbər verir ki, bu səbəbdən fevralın 2-də Türkiyənin Antalya şəhərində bu komandalar arasında planlanlaşdırılan yoldaşlıq oyunu baş tutmayacaq. 
Bununla əlaqədar hər iki futbol federasiyasının rəhbərliyi arasında püşkatmadan sonra görüş keçirilib və qarşılıqlı razılıq əldə olunub.
S.T.
www.oxu.az
"
"Elxan Məmmədov püşkü dəyərləndirdiAFFA-nın baş katibi Elxan Məmmədov Millətlər Liqasının püşkünü dəyərləndirib.
Oxu.Az xəbər verir ki, AFFA rəsmisi millimizin ən zəif – D liqasında yer almasına baxmayaraq, qrup oyunlarının çətin keçəcəyini bildirib: 
“Bizi maraqlı yarış gözləyir. Üç ay ərzində yarışın qrup mərhələsi başa çatacaq. Kənardan rəqiblərin aşağı reytinqli komandalar olduğu görünür. Ancaq komandamızın üç gün ərzində iki oyun keçirəcəyini və bu matçlardan birinin doğma, digərinin isə rəqib meydanında olacağını nəzərə alsaq, yarışın asan keçməyəcəyi dəqiqdir. Əlbəttə, məqsədimiz I pilləni tutmaq, düşüncəmiz isə hər oyunda qalib gəlməklə bağlı olmalıdır. Rəqiblərimiz də xal və ya xallar qazanmaq üçün mübarizə aparacaqlar. Bu baxımdan, heç bir görüş asan keçməyəcək. Üç ay ərzində intensiv bir yarış izləyəcəyik. Missiya mümkündür”.
Xatırladaq ki, millimiz III qrupda Kosovo, Malta və Farer adaları ilə mübarizə aparacaq.  
S.T.
www.oxu.az
"
"Deputat AŞPA-da “Qarabağ” komandasından danışdıBu gün Ağdamın “Qarabağ” futbol klubu rəqiblərini doğma şəhərində qəbul edə bilmir: bunun səbəbi Azərbaycanın Ağdam rayonunun artıq 25 ildir ki, Ermənistan silahlı qüvvələri tərəfindən işğal altında olmasıdır.
Oxu.Az verir ki, bu fikri AŞPA-nın qış sessiyasının plenar iclasında müasir idmanda və futbolda yaxşı idarəçiliyə dair məruzələr dinlənildikdən sonra Azərbaycan nümayəndə heyətinin üzvü Rövşən Rzayev çıxışında səsləndirib.
Futbolun vətəni olan Avropada bu idman növündən çox danışmağa ehtiyacın olmadığını bildirən deputat son illərdə Ağdamın “Qarabağ” klubunun müvəffəqiyyətlərindən bəhs edib, ilk dəfə olaraq milli klubumuzun liqalar turnirinə vəsiqə qazandığını, güclü futbol klubları ilə oyunlarda əldə etdiyi qələbələrlə hər kəsi təəccübləndirdiyini bildirib.
Millət vəkili əlavə edib ki, klubun üzvləri zəfərlərinin sevincini yaşaya bilmirlər, çünki onlar rəqiblərini doğma şəhərdə – Ağdamda qəbul edə bilmirlər. Ermənistan silahlı qüvvələrinin “Qarabağ” klubunun vaxtilə rəqiblərini qəbul etdiyi stadionu da yerlə-yeksan etdiyini diqqətə çatdıran R.Rzayev bütün dünyanın bu işğaldan xəbəri olduğunu bildirərək vurğulayıb ki, təcavüzkarı beynəlxalq hüquqa riayət etməyə, işğal altındakı ərazilərdən geri çəkilməyə məcbur etmək lazımdır:
“Təəssüflər olsun ki, ikili standartlar siyasəti aparıldığı üçün Dağlıq Qarabağ münaqişəsi öz həllini tapmayıb. Əgər ikili standartlar olmasaydı, bəlkə də, münaqişə öz həllini tapar və gənc futbolçular rəqiblərini öz doğma yurdlarında qəbul edə bilərdilər”.
Kamil HƏMZƏOĞLU
www.oxu.az
"
"Azərbaycanın Millətlər Liqasındakı rəqibləri müəyyənləşdiBu gün İsveçrənin Lozanna şəhərində UEFA Millətlər Liqasının püşkatma mərasimi keçirilib.
Oxu.Az-ın xəbərinə görə, D liqasında mübarizə aparacaq Azərbaycan milli komandası püşkün nəticələrinə görə III qrupda yer alıb. 
Qurban Qurbanovun yetirmələri Farer Adaları, Malta və Kosovo milliləri ilə qarşılaşacaq.
UEFA Millətlər Liqasında çıxış edəcək 55 milli komanda dörd divizionda yarışacaq. A və B liqalarının hər birinə 12, C liqasına 15, D liqasına isə 16 komanda daxil edilib.
Qrup mərhələsinin görüşləri bu ilin sentyabr-noyabr aylarında oynanılacaq.
D liqası
I qrup: Andorra, Qazaxıstan, Latviya, Gürcüstan
II qrup: San Marino, Moldova, Lüksemburq, Belarus
III qrup: Kosovo, Malta, Farer adaları, Azərbaycan
IV qrup: Cəbəllütariq, Lixtenşteyn, Ermənistan, Makedoniya
Millətlər Liqasında digər liqalarda qrupların tərkibi belə olub:
A liqası
I qrup: Hollandiya, Fransa, Almaniya
II qrup: İslandiya, İsveçrə, Belçika
III qrup: Polşa, İtaliya, Portuqaliya
IV qrup: Xorvatiya, İngiltərə, İspaniya
B liqası
I qrup: Çexiya, Ukrayna, Slovakiya
II qrup: Türkiyə, İsveç, Rusiya
III qrup: Şimali İrlandiya, Bosniya və Herseqovina, Avstriya
IV qrup: Danimarka, İrlandiya, Uels 
C liqası
I qrup: İsrail, Albaniya, Şotlandiya
II qrup: Estoniya, Finlandiya, Yunanıstan, Macarıstan
III qrup: Kipr, Bolqarıstan, Norveç, Sloveniya
IV qrup: Litva, Monteneqro, Serbiya, Rumıniya
www.oxu.az
"
"Rəssam: Maradona Azərbaycanı tanımadığı üçün utandıAzərbaycanlı rəssam Elnur Mahmudov bu günlərdə dünya şöhrətli argentinalı futbol ulduzu Dieqo Maradonanın portretini çəkərək canlı əfsanənin özünə hədiyyə edib. 
Oxu.Az xəbər verir ki, Mahmudov Maradonanın portretini necə çəkməsindən danışıb:
“Payızda İzmirdə keçirilən simpozium zamanı Dubayda həkim işləyən dostumla görüşdüm. O, yeni işlərimi görüb kiməsə göstərdi. Amma mən onun məhz kim olduğunu bilmədim, bunu mənə demədi. Mənim şəkillərim bu adamın çox xoşuna gəldi və o, mənə Maradonanın portretini sifariş etdi. Onda onlar məni portreti futbolçuya şəxsən verəcəyim barədə xəbərdar etməmişdilər. Düşündüm ki, standart sifarişdir, çəkəcəyəm və göndərəcəyəm”.
Maraqlıdır ki, şəklin 10 gün müddətində ərsəyə gəldiyini bildirən rəssam futbolla maraqlanmadığını deyib:
“Düzü, futbolla maraqlanmıram. Amma Maradonanı tanımamaq mümkün deyil. Onu bütün dünya tanıyır. Mən ona hörmət edirəm, Maradona adı brendə çevrilib. Uşaq olanda bir neçə dəfə onun iştirak etdiyi matça baxmışam”.
2005-ci ildən Peşəkar Rəssamlar İttifaqının üzvü olan Mahmudov Maradona ilə görüşü barədə danışıb:
“Mən sifarişçiyə xəbər verəndə ki, portret artıq hazırdır, o, mənə sürpriz etdi. Dubayda mənim Maradona ilə görüşümü təşkil etdi ki, portreti ona şəxsən təqdim edim. Bu, mənim üçün gözlənilməz idi. Onun yaxınına düşmək praktiki olaraq mümkün deyildi. Maradonanın hər dəqiqəsi puldur. Ona qabaqcadan zəng edib bildirmişdilər ki, mən onun yanına gedəcəyəm. Futbolçunun gündəlik qrafiki saatlara bölünür və mənə 30 dəqiqə vaxt ayrıldı.
Açığını deyim ki, Maradona ilə görüş əvvəlcə rəsmi səviyyədə keçirildi. Futbolçu üçün bu, adi görüşlərdən biri idi, hansı ki, kimsə onun yanına gəlir və tanış olmaq istəyir. Görüşdən 10 dəqiqə sonra mən getmək istədim, çünki özümü o mühitdə yad hiss etdim. Biz getmək üçün ayağa qalxanda meneceri Maradonaya xəbər verdi ki, ona sürpriz etmək istəyirəm.
Futbolçunun gözü dərhal təəccübdən böyüdü. Mən şəkli açanda o, şokda idi. Bunu onun gözlərindən başa düşdüm. Maradonanı hansısa bahalı hədiyyə ilə təəccübləndirmək olmaz, çünki onun hər şeyi var. O, portreti görəndən sonra məni qucaqlamağa başladı və uzun müddət məni buraxmadı. Şəkil onun çox xoşuna gəldi, çünki o, qeyri-adi texnika ilə çəkilmişdi. Bundan sonra mən qarşımda tamamilə başqa, mənimlə saatlarla danışmaq istəyən Maradonanı gördüm. O, mənimlə maraqlanmağa başladı ki, kiməm, hardan gəlmişəm. Biz hətta onunla birlikdə evini dolaşdıq ki, portreti hansı divardan asaq. O, şad oldu və təəccübləndi. Onun evində şəkillərdən başqa, bir dənə də olsun rəsm yox idi. Maradonanın meneceri mənə dedi ki, çəkdiyim portret futbolçunun muzeyinə düşəcək”.
“Onunla görüşə Kanadada yaşayan dostumla getmişdim. Ona görə də Maradona əvvəl elə başa düşdü ki, mən də Kanadadan gəlmişəm. Mən deyəndə ki, Azərbaycandan gəlmişəm, o, bu ölkənin hara olduğunu bilmədi. Futbolçu hətta buna görə utandı. Mən ona Azərbaycan haqqında ətraflı danışdım və fotoşəkillər göstərdim. Söhbətimizdən sonra Maradona məni qucaqladı və dedi ki, hansı millətdən olmağıma baxmayaraq, mənimlə tanış olmaq onun üçün xoşdur. Əminəm ki, o, bizə vaxt ayırdığına görə peşman olmadı. Hətta bizə daha çox vaxt ayıra bilmədiyi üçün bizdən üzr istədi. Hədiyyə olaraq öz futbol köynəyini mənə verdi və mənim üçün imzaladı. Onun meneceri bizə daha yaxından tanış olmaq üçün növbəti gün səhər gəlməyi təklif etdi, amma biz imtina etmək məcburiyyətində qaldıq. Çünki mən növbəti gün İzmirə getməli idim. O, mənə öz nömrəsini verib dedi ki, nə vaxt Dubayda olsam, ona yenidən zəng edim”, – deyə Elnur Mahmudov bildirib.

S.T.
www.oxu.az
"
"Ronaldunun üzü zədədən sonra tanınmaz hala düşüb – VİDEOMadridin “Real” klubunun portuqaliyalı futbolçusu Kriştianu Ronaldu tanınmaz hala düşüb.
Oxu.Az xəbər verir ki, “Deportivo” ilə matçda rəqibin sərt müdaxiləsi Ronaldunu çətin vəziyyətə salıb.
O, qarşılaşmanın 86-cı dəqiqəsində rəqibinin sərt müdaxiləsindən sonra qanlar içində qalmışdı. Qaşı açılan ulduz futbolçu həkimlərin köməyi ilə qanı dayandıra bilmişdi.
Ancaq futbolçunun üzünə dəyən zərbə şiş yaradıb. Futbolçu bu görüntünü nə qədər gizlətməyə çalışsa da, operatorlar onun son vəziyyətini çəkə biliblər.



 


S.T.
www.oxu.az
"
"Dino Ndlovu: Hiss edirdim ki, Qurban Qurbanov məni istəmir“Qarabağ”ın sabiq hücumçusu Dino Ndlovu xarici ölkə mətbuatına açıqlama verib.
Oxu.Az xəbər verir ki, Çinin “Hançjou Qrintaun” klubu ilə iki illik müqavilə bağlamış Ndlovu orda daha çox qollar vurmaq istədiyini dilə gətirib:
“Komandamı dəyişməyim ən yaxşı qərarlarımdan biridir. Bunu ailəm və özüm üçün etmişəm. Çində hər şey yaxşıdır deyə gileylənə bilmərəm. Hələ ki yüksəkliyə və yuxu rejiminə öyrəşməyə çalışıram. Məqsədim fərdi olaraq dəyişməyib. Mən Super Liqada çoxlu qollar vurmaqla klubuma kömək etmək və “Qarabağ”dakından daha yaxşısını burda etmək istəyirəm”.
Ndlovu yenə “Qarabağ”ı tərk etməsinin səbəbindən danışıb:
“Mən son günə kimi “Qarabağ”ı tərk etmək istəmirdim. Ancaq müqaviləm başa çatırdı. Mənim baş məşqçi ilə yeni müqavilə barədə söhbətim olmuşdu. Hiss edirdim ki, o mənə yeni müqavilə təklif etmək istəmir. Halbuki orda oyunçuların müqavilələrində dəyişikliklər edilirdi. Mən özümə və ailəmə qarşı realist düşüncə ilə yanaşmalıydım. Daha gənc olmdığımdan, gələcəyimin təhlükəsizliyinin qayğısına qalmaq istəyirdim. Ona görə də bu imkandan yararlanmaq qərarına gəldim və bura gəldim”.
Ndlovu açıqlamasında çin dilini öyrəndiyini bildirib:
“Çin dilində çoxlu işarələr var. Öyrənmək çətindir. Ancaq “Necəsən? Salam, sabahın xeyir” kimi cümlələri bilirəm. Arzuladığım fikri ifadə etmə üçün cümlə qurmaq isə çətindir. Meydançada olanda futbolun dili olmur. Dil bizi nail olmaq istədiklərimizə çatmağa mane ola bilməz”.
O, Qətər, Rumıniya, BƏƏ və Rusiya klublarından da təkliflərinin olduğunu, lakin Çin komandasına görə onlardan imtina etdiyini qeyd edib. O, Çinə pula görə gəlmədiyini, Rusiyada ona bundan da yaxşı pul təklif edildiyini bildirib:
“Mən asan yolu seçən oyunçu deyiləm. Bu ölkəyə müxtəlif mədəniyyəti, müxtəlif vaxt zonası, Asiya olduğu və kluba nədəsə kömək etmək üçün gəlmək istədim”.
Sonda Dino Ndlovu Çempionlar Liqasında “Qarabağ”la yaşadığı həyəcandan da danışıb:
“Biz “Kopenhagen”ə qol vurub cütün qalibi olanda Bakı əhalisi yatmaq istəmirdi. Danimarkadan gələndə hava limanında, demək olar ki, 10 min adam bizi gözləyirdi. Əgər biz Çempionlar Liqasında oynamasaydıq, hər il olduğu kimi, Avropa Liqasında çıxış edəcəkdik. Çempionlar Liqasında səviyyə bir az daha böyükdür. Dünyada hər yerdə təkmilləşmək üçün otaq var. İndiki klubumda heyətimiz gəncdir. Ancaq fikrimcə, biz yekun məqsədimizə (Çin Super Liqasına çıxmağı nəzərdə tutur - S.T.) çatmaq üçün təkmilləşə bilərik”.
Səbuhi TOFİQOĞLU
www.oxu.az
"
"Azərbaycan - İran oyununda 6 qol - FOTOAVRO-2018-in final mərhələsində hazırlaşan futzal üzrə Azərbaycan millisi bu gün yoxlama oyunu keçirib.
Oxu.Az xəbər verir ki, Joze Alesionun yetirmələri İran yığması ilə qarşılaşıb.
Azərbaycanda qonaq olan asiyalılarla 2 dəfə görüşəcək millimiz rəqibini Bakı İdman Sarayında qəbul edib.
Oyunda 6 qol vurulub və qalib müəyyənləşməyib.
Qeyd edək ki, yığmalar arasında ikinci oyun sabah keçiriləcək.







































































A.M.
www.oxu.az
"
"""Arsenal""ın futbolçusu dabanından 10 əməliyyat keçirib - FOTO“Arsenal”ın yarımmüdafiəçisi Santi Kasorla” infeksiya düşdüyü üçün daban nahiyəsindən 10 əməliyyat keçirib.
Oxu.Az xəbər verir ki, ispan futbolçunun özü bu haqda deyib. O bildirib ki, sonuncu əməliyyatı 7 həftə əvvəl olub. Hər şey yaxşı olsa, o növbəti il futbola qayıdacağını söyləyib. 
Noyabrdkı müsahibəsində futbolçu ayağının kəsilməsi ehtimalı olduğunu bildirmişdi. Onun qanına infeksiya düşmüş, nəticədədabanı qanqrena vermişdi. Lakin müalicə nəticəsində onun ayağının kəsilməsinə ehtiyac qalmamışdı. Onun əməliyyat olunan daban hissəsinə qolunun dərisi yapışdırılmışdı.

Xatırladaq ki, Santi Kasorla sonunda dəfə “Arsenal”da 2016-cı ilin oktyabrında meydanda olub. Əvvəl onun müalicəsinin təxminən 3 ay çəkəcəyi bildirilirdi. 
Səbuhi TOFİQOĞLU 
www.oxu.az
"
"Həmyerlimiz tanınmamış respublikanın klubu ilə müqavilə bağladı – FOTOAzərbaycanlı futbolçu Amit Quluzadə karyerasını ölkəmizin müstəqilliyini tanımadığı Kosovoda davam etdirəcək.
Oxu.Az-ın xəbərinə görə, o, Kosovonun “Drita” klubuna keçib.
Amit Quluzadə həmin klubda 15 nömrəli forma geyinəcək.

Xatırladaq ki, “Neftçi”nin yetirməsi olmuş Amit Quluzadə “Səbail”dən ayrıldıqdan sonra karyerasının Yunanıstanın I dəstə klubunun autsayderi “Aiqinaikos”da davam etdirməli idi. Lakin sonradan futbolçu bu kluba keçməkdən imtina etmişdi.
Səbuhi TOFİQOĞLU
www.oxu.az
"
"ANS-in sabiq jurnalisti seriala çəkilməsindən danışdı – VİDEOANS telekanalının sabiq əməkdaşı Asif Bağırov özünü aktyorluqda sınamaq qərarına gəlib.
Oxu.Az xəbər verir ki, o, 72-ci bölümdən etibarən Azərbaycanda ən çox izlənilən yerli seriallardan biri olan “Vicdan haqqı”nda yer alır.
ANS-də Çempionlar Liqasının matçlarındakı şərhçiliyi ilə daha çox tanınmış Bağırov serialda qeyri-qanuni sərhəddən insan daşınması işi ilə məşğul olan Məzahir rolunu canlandırır.
Sən demə, o həm də bu serialın ssenari müəlliflərindən biri imiş. Bağırov Oxu.Az-a açıqlamasında bu haqda danışıb:
“Serialın quruluşçu rejissoru, eyni zamanda, ssenaristlərindən biri olan Rövşən İsaxla bizim tanışlığımız hələ ANS-də işlədiyimiz vaxtlara təsadüf edir. O, yayda mənə birlikdə işləmək təklif etdi. Mən də məmnuniyyətlə qəbul etdim. Artıq “Vicdan haqqı”nın III mövsümü gedir. Mən bu mövsümün əvvəlindən bu serialın ssenari müəlliflərindən biriyəm”.
Bəs müsahibimiz aktyorluğa necə başlayıb?
“Məzahir rolu üçün bir aktyor axtarılırdı. Mən də Rövşən bəyə bildirdim ki, bəlkə, məni yoxlayasan. O da dedi ki, niyə də olmasın?! Yoxlanıldım, xoşuna gəldi.
72-ci bölümdən etibarən aktyor kimi rol alıram. Bu cümə 75-ci bölüm efirə gedəcək. Serialda rolumun nə vaxta kimi davam etməsinə gəlincə, yəqin ki, bu, Kamilin xaricə aparılmasından sonra dayanar. Ancaq indidən hələ gələcək ssenari haqda heç nə demək olmaz”.

Qeyd edək ki, Asif Bağırov 2008-ci ildə ANS-dən ayrıldıqdan sonra yeni yaradılmış Peşəkar Futbol Liqasının ilk mətbuat xidmətinin rəhbəri olub. Bir il sonra o, “Bakı” klubunda eyni vəzifəni daşıyıb. 
Səbuhi TOFİQOĞLU
www.oxu.az
"
"Karateçilərimiz ilin ilk sınağı üçün Parisə gedirKarate üzrə böyüklərdən ibarət milli komandamız 2018-ci il yarış mövsümünə start verir. 
Oxu.Az xəbər verir ki, kişi və qadın karateçilərimiz 26-28 yanvar tarixlərində Fransanın paytaxtı Parisdə Karate 1 Premyer Liqa turnirində iştirak edəcək.
Azərbaycan Milli Karate Federasiyasının prezidenti Yaşar Bəşirov, I vitse-prezident Fərid Əsgərov və baş katib Mirhəsən Seyidov Fransaya yola düşən rəsmi heyətin tərkibindədir.
Dünya Karate Federasiyasının (WKF) bu nüfuzlu liqa yarışında 15 karateçimiz mübarizə aparacaq. Federasiyanın baş hakimi və beynəlxalq hakim Cahangir Babayev, milli komandanın məşqçiləri Vahid Ayvazov, Qurban Tağıyev, Şahin Xudaverdiyev və Anar Allahverdiyev bəzi çəkilərdə iki idmançını sınaqdan keçirməyə üstünlük verib.
Firdovsi Fərzəliyev, Tural Ələkbərli (hər ikisi -60 kq), Niyazi Əliyev, Tural Ağalarzadə (hər ikisi -67 kq), Rafael Ağayev (-75 kq), Ayxan Mamayev, Turqut Həsənov (hər ikisi -84kq), Şahin Atamov, Asiman Qurbanlı, Əli Cəfərov (hər üçü +84kq), Roman Heydərov (kata), eləcə də, Nuranə Əliyeva (-50 kq), İlahə Qasımova (-55 kq), Fəridə Abiyeva (-61 kq) və Fəridə Əliyeva medal qazanmaqla bərabər, dünya reytinq xallarını artırmağa çalışacaqlar.
S.T.
www.oxu.az
"
"Fərid Cəlalov: “Olimpiakos” məğlubedilməz deyilAzərbaycanın kişilərdən ibarət “Lokomotiv” voleybol komandası ötən həftə Yunanıstanda “Olimpiakos”a 0:3 hesabı ilə uduzub.
Oxu.Az xəbər verir ki, Challenge Cup turnirinin 1/8 final mərhələsinin cavab oyunu öncəsi “Lokomotiv”in baş məşqçisi Fərid Cəlalov bu matçla bağlı fikirlərini bildirib:
“Yunanıstanda pis oynadığımızı düşünmürəm. Çünki qarşımızdakı rəqib çox güclü idi. “Olimpiakos” asan yenilən komandalardan deyil. Hücumları boşa verdik. Müəyyən kritik anlar oldu ki, həmin anlarda top “öldürə” bilsəydik, hesabda önə keçib seti qazana bilərdik. İlk setdə hətta önə də keçmişdik. Hakim bir neçə epizodda səhvə yol verdi. Demirəm ki, məğlubiyyətimiz bununla bağlı oldu. Ancaq hər halda, müəyyən qədər təsir etdi.
Rəqibin heyətində güclü oyunçular var. “Olimpiakos”da bərabərsəviyyəli voleybolçular cəmləşib. Yunanıstan təmsilçisində zəif oyunçu yoxdur. Bunu statistikaya baxanda da görə bilərsiniz. Ancaq biz də evdə daha yaxşı oynayırıq. Şansların bərabər olduğunu düşünürəm. “Olimpiakos” güclü olsa da, məğlubedilməz deyil. Bu komandanı gözümüzdə şişirtmirik. Voleybolçular meydançaya çıxıb sona kimi mübarizə aparmalıdır. Heyətdə və taktikamızda dəyişiklik etməyəcəyik”.
Xatırladaq ki, “Lokomotiv” - “Olimpiakos” oyunu fevralın 1-də Dərnəgül Voleybol Mərkəzində keçiriləcək.
 
S.T.
www.oxu.az
"
"Ukrayna Rusiyadakı mundialı boykot etməyə çağırırUkrayna hökuməti yerli futbol federasiyası və fanat təşkilatı ilə Rusiyada keçiriləcək dünya çempionatının mümkün boykotu və ya etirazına dair danışıqlar aparır.
Oxu.Az xəbər verir ki, bu haqda “İnterfaks”a Ukraynanın Xarici İşlər naziri Pavel Klimkin deyib:
“Biz müxtəlif federasiyalarla danışıqlar aparırıq. Bu məsələni açıqlaya bilərəm. Fərqli siyasi məsələlər qaldıra biləcək müxtəlif azarkeş təşkilatları ilə də danışıqlar gedir. Bu çempionatı ya boykot etməliyik, ya da Rusiyaya gəldiyimiz zamanı öz mövqeyimizi açıq şəkildə ifadə etməliyik”.
Ötən ay Ukraynada mundialın televiziya ilə boykot edilməsinin əleyhinə çıxanlar olub. Xarkovun “Metallist-1925” klubunun prezidenti Sergey Storojenko bildirib ki, ölkə sakinləri bu turniri görməlidir.
Xatırladaq ki, Ukrayna millisi iyunun 14-dən iyulun 15-dək Rusiyada keçiriləcək dünya çempionatına vəsiqə qazana bilməyib. Andrey Şevçenkonun baş məşqçisi olduğu komanda Türkiyənin də yer aldığı İ qrupunda III yeri tutub.
 
Səbuhi TOFİQOĞLU
www.oxu.az
"
"Umudov: Beynəlxalq dərəcəli hakimlərimizin sayı daha yüksək ola bilərAzərbaycan Güləş Federasiyasında milli və beynəlxalq dərəcəli hakimlərlə görüş keçirilib. 
Oxu.Az xəbər verir ki, federasiyanın I vitse-prezidenti Firdovsi Umudovun sədrliyi ilə keçirilən görüşdə güləş hakimlərinin bugünkü səviyyəsindən, qarşıda duran məqsəd və hədəflərdən danışılıb. 
Görüşdə çıxış edən Firdovsi Umudov bu günlərdə Slovakiyanın Samorin şəhərində keçirilən I-S kateqoriyalı hakimlərin seminarında imtahan verərək dərəcələrini təsdiqlədən hakimlərimizi təbrik edib: 
“Dövlətimiz tərəfindən təkcə müxtəlif idman növləri üzrə yığma komanda üzvlərinin deyil, həm də hakimlərin beynəlxalq arenada ölkəmizi layiqincə təmsil etməsi üçün lazımi bütün işlər həyata keçirilir. Bu günə qədər beynəlxalq arenalarda güləşçilərimizlə yanaşı, bir çox tanınmış güləş hakimlərimiz də ölkəmizi uğurla təmsil edib. Bu gün isə Olimpiya Oyunlarını idarə etmək hüququna malik iki nəfər I-S, üç nəfər I, yeddi nəfər II, səkkiz nəfər isə III dərəcəli beynəlxalq kateqoriyalı hakimimiz var.
Beynəlxalq dərəcəli hakimlərimizin sayı və kateqoriyası daha yüksək ola bilər. Bunun üçün hər bir milli və beynəlxalq dərəcəli hakim öz üzərində çalışmalı, nəzəri və praktiki biliklərini artırmalı və nizam-intizamlı olmalıdır. Azərbaycan Güləş Federasiyasının rəhbərliyi tərəfindən güləşçilərlə yanaşı, hakimlərin hazırlığı, mütəmadi olaraq onların yerli və beynəlxalq seminarlarda iştirak etməsi də daim diqqət mərkəzində olub, bundan sonra da belə davam edəcək”. 
Görüşdə AGF Hakimlər Kollegiyasına sədr təyinatı da elan edilib. Belə ki, Hakimlər Kollegiyasına sədrlik beynəlxalq dərəcəli hakim Qərib Əliyevə həvalə edilib.

 
S.T.
www.oxu.az
"
"Ruslar “Neftçi”ni belə darmadağın etdilər – VİDEOMəlum olduğu kimi, “Neftçi” Rusiyanın “SKA-Xabarovsk” klubuna 1:8 hesabı ilə məğlub olub.
Oxu.Az həmin oyunun videoyazısını təqdim edir.

S.T.
www.oxu.az
"
"Tərlan Əhmədov “1:8”ə görə üzr istədi Xəbər verdiyimiz kimi, dünən “Neftçi” Rusiya Premyer Liqa klubu “SKA-Kabarovsk”a darmadağın olub. Komandamız ruslara 1:8 hesabı ilə uduzub.
Oxu.Az xəbər verir ki, flaqmanın baş məşqçisi Tərlan Əhmədov oyun barədə fikirlərini bölüşüb:
“Komandamız “SKA-Xabarovsk” qarşısına yorğunluq fonunda çıxmışdı. Hava şəraiti çox ağır idi. Heyətlə bağlı ciddi çatışmazlıq vardı - 21 yaşadək futbolçulardan ibarət milli komandamızda olan, eyni zamanda müəyyən səbəblərdən bu oyunda iştirak edə bilməyən digər əsas heyət üzvlərimizin yeri görünürdü. Rəqib artıq Antalyadakı təlim-məşq toplanışını bitirir, bizim isə ilk oyun idi. Yeni transferlərimiz tədricən komandaya uyğunlaşır. “Qato” həm bizdə, həm də ümumiyyətlə, uzun müddətdən sora ilk oyununa çıxmışdı. Fiziki yükləmələr fonunda keçirdiyimiz qarşılaşmada qapımıza gələn demək olar ki, hər zərbə qolla nəticələnirdi. Bəxtsizlik faktoru da yüksək idi. Rəqibin uzaq məsəfadən az qala bütün zərbələri “doqquzluğ”a gedirdi. Və bu qollarda qapıçımızı da çox qınaya bilmirəm. Belə şey bəlkə də yüz ildə bir dəfə olur.
Yoldaşlıq görüşlərinin əsas məqsədi başqadır və mən razıyam ki, qarşıdakı yoxlama oyunlarının hamısını uduzaq, amma bütün səhvlərimizi görək və bu səhvlərdən nəticə çıxarıb rəsmi matçlarda qələbələri sıralayaq. Mövsümün ikinci hissəsinə hazırlığımız çətin hava şəraitinə baxmayaraq, davam edir. İndi məşqlər nə qədər ağır olsa, rəsmi oyunlarda o qədər rahat çıxış edəcəyik. Hər şey nəzərdə tutduğumuz qaydada getsə, mövsümün həlledici mərhələsində formamızın pik nöqtəsinə yüksəlib, qarşıya qoyulan məqsədlərə çatacağıq. Yoxlama oyunu olsa da, bu məğlubiyyət mənim üçün çox ağırdır. İstənilən halda bu cür məğlubiyyətə bəraət qazandırmaq olmaz. Buna görə, ilk növbədə bütün komanda adından ən çətin günlərdə yanımızda olan sadiq azarkeşlərimizdən üzr istəyirəm. Onları yaxşı başa düşürəm. Bu oyun bizim üçün bir həyacan təbili idi. Səhvlərimizi gördük və bunun üzərində işləyib çempionat və kubok matçlarında həmin səhvləri təkrarlamamaq, daha mükəmməl oyun qurmaq üçün çalışacağıq”.
Qeyd edək ki, “Neftçi” ilk hissədə 6 top buraxıb.  “Neftçi”nin yeganə qolunu 85-ci dəqiqəqədə çilili hücumçu İqnasio Erera vurub. 
S.T.
www.oxu.az
 
"
"Aleksis Sançes “Mançester Yunayted”ə keçibİngiltərənin “Mançester Yunayted” və “Arsenal” klubları müvafiq olaraq Aleksis Sançes və Henrik Mxitaryanla müqavilə bağladıqlarını bəyan ediblər.
Oxu.Az xəbər verir ki, “Mançester Yunayted”in mətbuat xidməti Çili yığmasının hücumçusu ilə müqavilənin şərtlərini açıqlamayıb.
“Arsenal” da ermənistanlı forvardla müqavilənin detallarını açmayaraq, onun uzunmüddətli olduğunu qeyd etməklə kifayətlənib.
Aleksis Sançes 2014-cü ildən “Arsenal”ın şərəfini qoruyub, Henrik Mxitaryan isə  2016-cı ildə Dortmund “Borussiya”sından “Mançester”ə keçib.
A.M.
www.oxu.az
"
"Rusiya klubu “Neftçi”ni darmadağın etdiHazırlığını Antalyada davam etdirən “Neftçi” Türkiyə toplanışı çərçivəsində bu gün ilk yoxlama matçına çıxıb.
Oxu.Az xəbər verir ki, komandamız “SKA-Xabarovsk”la üz-üzə gəlib.
Rusiyanın yüksək liqa klubu ilə qarşılaşma təmsilçimiz üçün uğursuz nəticələnib. Belə ki, ilk 10 dəqiqədə qapısında 3 cavabsız top görən Tərlan Əhmədovun yetirmələri fasiləyə 0:6 hesabı ilə geridə yollanıblar.
Rəqib ikinci hissəyə də qolla başlayıb. Matçın sonlarında isə komandalar hərəyə bir dəfə fərqləniblər və yekunda Rusiya klubu 8:1 hesablı qalibiyyətə sevinib.
Qeyd edək ki, “SKA-Xabarovsk” Premyer Liqada 20 turdan sonra 12 xal toplayıb və turnir cədvəlində sonuncu pillədə qərarlaşıb.
A.M.
www.oxu.az
"
"Azarkeş qapıçıya şüşə qab atdığı üçün həbs olundu - VİDEOİngiltərənin “Midlsbro” komandasının azarkeşi “Kuins Park Reyncers”lə (KPR) oyundakı hərəkətinə görə həbs olunub.
Oxu.Az xəbər verir ki, o, KPR-in qapıçısı Aleks Smitisə tərəf dolu şüşə qab atıb. Məsələ burasındadır ki, həmin şəxs şüşə qaba təbii ehtiyacını ödədikdən sonra onu qolkiperin qoruduğu qapı istiqamətinə ünvanlayıb.
“The Mirror”un xəbərinə görə, mühafizəçlər əvvəlcə azarkeşi stadiondan kənarlaşdırıb, daha sonra isə meydançaya yad əşya atdığı üçün həbs olunub. Fevralda onun məhkəməsinin olacağı gözlənilir.

Qeyd edək ki, oyun “Midlsbro”nun 3:0 hesablı qələbəsi ilə başa çatıb. 
Səbuhi TOFİQOĞLU
www.oxu.az
"
"Qış Olimpiya Oyunlarında Azərbaycanın bayraqdarı müəyyənləşibCənubi Koreyanın Pxençxan şəhərində keçiriləcək XXIII Qış Olimpiya Oyunlarında Azərbaycan nümayəndə heyətinin tərkibi və bayraqdar müəyyənləşib.
Oxu.Az-ın xəbərinə görə, bu barədə Report-a Milli Olimpiya Komitəsinin (MOK) Beynəlxalq əlaqələr idarəsinin müdiri və Azərbaycanın şef de-missionu Anar Bağırov məlumat verib.
Onun sözlərinə görə, fevralın 9-da start götürəcək olimpiadanın Açılış mərasimində bayraqdar funksiyasını ölkənin yeganə təmsilçisi Patrik Braxner yerinə yetirəcək. Braxner slalom və böyük slalom yarışlarına qatılacaq.
A.Bağırov bildirib ki, əvvəlki qış olimpiadalarında nümayəndə heyətinin istənilən üzvü bayrağı daşımaq imkanına malik olub. Amma bu dəfə Beynəlxalq Olimpiya Komitəsi ölkə bayrağını yalnız idmançının daşımalı olduğuna dair tələb irəli sürüb. Ona görə də bu missiyanı elə avstriyalı legionerin özü yerinə yetirməli olacaq.
Nümayəndə heyətində isə, ümumilikdə, 11 nəfər, o cümlədən MOK-un vitse-prezidenti Çingiz Hüseynzadə, baş katibin müavini Azər Əliyev, gənclər və idman nazirinin müavini İsmayıl İsmayılov, Nazirliyin İdman şöbəsinin müdiri Fərid Mansurov, Azərbaycan Dağ Xizəkçiliyi Federasiyasının prezidenti Rauf Xəlilov yer alacaq.
Braxner ardıcıl ikinci olimpiadada Azərbaycanı təmsil edəcək. O, 2014-cü il Soçi Qış Olimpiya Oyunlarında da iştirak edib. Həmin vaxt böyük slalom növündə 53-cü yeri tutmuş Braxner slalomçuların mübarizəsində finişə çata bilməyib.
Qeyd edək ki, ümumilikdə, 2500 idmançının qatılacağı ""Pxençxan-2018""ə fevralın 25-də yekun vurulacaq. 
www.oxu.az
"
"Robinyo “Sivasspor”daTürkiyə Super Liqa təmsilçisi “Sivasspor” heyətini dünya səviyyəli ulduzla gücləndirib.
Oxu.Az xəbər verir ki, Sivas klubu Braziliya millisinin sabiq hücumçusu Robinyo ilə müqavilə bağlayacaq.
“Qırmızı-ağlar”ın baş məşqçisi Samet Aybaba açıqlamasında 33 yaşlı futbolçunun transferini böyük ölçüdə həll etdiklərini deyib:
“Robinyo ilə böyük ölçüdə razılığa gəlmişik. Onunla 1,5 illik müqavilə bağlayacağıq. Son detallar müzakirə edilir. Bu gün danışıqlar yekunlaşacaq”.
“Sivasspor”un rəsmi saytı da braziliyalı hücumçunun keçidini açıqlayıb. Məlumatda Robinyo ilə böyük ölçüdə razılığa gəlindiyi, futbolçunun sabah Sivasa gələcəyi qeyd edilib.
Xatırladaq ki, karyerası ərzində “Santos”, “Real”, “Mançester Siti”, “Milan” kimi komandalarda top qovmuş Robinyonun son klubu “Atletiko Mineyro” olub. O, Braziliya millisində 100 oyun keçirib, 28 qol vurub. Robinyo millisində keçirdiyi oyun sayına görə, yığmada 6-cı futbolçudur.
Onu da bildirək ki, 2013/14 mövsümündə daha bir braziliyalı ulduz – Roberto Karlosun da yolu “Sivasspor”la kəsişib. O, bu klubda baş məşqçi olub. 
S.T.
www.oxu.az
"
"“İnter” klubu tenderlə satılmayacaqÖlkə prezidentinin fərmanı ilə noyabrda yaradılmış “Azərbaycan Sənaye Korporasiyası” ASC balansında olan 18 böyük müəsssəni fevralın 27-nə təyin olunmuş tender yolu ilə satmaqdan imtina edib.
Oxu.Az xəbər verir ki, həmin müəssisələrin əmlakının qiymətləndirilməsi məsələsinin təcililiyi və vaxt məhdudiyyəti nəzərə alınaraq, “Dövlət satınalmaları haqqında” Qanununa uyğun, bir mənbədən satınalma üsulundan istifadə ediləcəyi üçün yanvarın əvvəlində elan edilmiş tenderdən imtina olunub.
Birbaşa satışa çıxarılan şirkətlərin çoxu isə “Beynəlxalq Bank”ın törəmə müəssisələridir. Bunların arasında “İnter Peşəkar İdman Klubu” MMC də var.
Qeyd edək ki, “Keşlə” futbol klubu “İnter” PİK-dən ayrıldıqdan sonra bu MMC-nin balansında yalnız “İnter Arena” qalıb. “İnter” PİK-in hazırkı rəhbəri “Aqrarkredit” QSC-nin İdarə Heyətinin sədri Məmməd Musayevin yaxın dostu Tapdıq Osmanovdur. Polis polkovniki olan Osmanov cüdo üzrə SSRİ idman ustasıdır.
Xatırladaq ki, dekabrın 4-də prezident İlham Əliyev imzaladığı fərmanda “Aqrarkredit” QSC Bank Olmayan Kredit Təşkilatının “Azərbaycan Beynəlxalq Bankı”ndan aldığı, problemli aktivlərin (borcların) əvəzində əldə etdiyi, Azərbaycan ərazisində yerləşən və onun mülkiyyətində (balansında) olan əmlak, o cümlədən fərmanın əlavəsində göstərilən hüquqi şəxslərə məxsus olmuş dövlət əmlakı “Azərbaycan Sənaye Korporasiyası” ASC-nin mülkiyyətinə verilib. 
S.T.
www.oxu.az
"
"Sabiq voleybolçular karyeralarını bərpa etdilər – FOTOQadınlardan ibarət Azərbaycan millisinin sabiq voleybolçuları peşəkar karyerasını bərpa edib.
Oxu.Az-ın xəbərinə görə, bunların arasında hazırda Azərbaycan Voleybol Federasiyasının mətbuat xidmətində işləyən Şəfəq Kərimova, millimizin sabiq kapitanı Alla Həsənova və topqəbuledici Yelena Parxomenko da var.
Onlar dünəndən start götürən voleybol üzrə Azərbaycan I liqasında çıxış edəcək “Baku Stars” komandasında mübarizə aparır. Komandaların sayı doqquz olduğundan bu komanda ilk turda istirahət edib.














Səbuhi TOFİQOĞLU
www.oxu.az
"
"Azərbaycanlı hakim Türkiyədə bir oyunda üç qırmızı vərəqə göstərdi – FOTOTürkiyənin Antalya bölgəsində azərbaycanlı hakimlərin idarə etdikləri “Olimpik” (Donetsk, Ukrayna) – “Korona” (Keltse, Polşa) oyununda insident baş verib.
Oxu.Az xəbər verir ki, bu oyunu Nail Nağıyevin rəhbərlik etdiyi, Yaşar Abbasovla Elşad Abdullayevin olduğu hakimlər briqadası idarə edib.
Polşalı futbolçuların kobud oyunu, xüsusən Vadim Sçastlivtsevə qarşı hərəkət 45+1-ci dəqiqədə kütləvi davaya səbəb olub. Nəticədə matçın referisi Nail Nağıyev polşalıların yarımmüdafiəçisi Martsin Tsebula və çexiyalı kapitanı Radek Deymekə qırmızı vərəqə göstərib, ukraynalılardan isə qapıçı Artyom Kiçakla müdafiəçi Anton Kravçenko “sarı” ilə xəbərdarlıq alıb. Lakin baş hakim köməkçiləri Yaşar Abbasov və Elşad Abdullayevlə məsləhətləşdikdən sonra Deymekin “qırmızı”sını sarı vərəqə ilə əvəzləyib.
Fasilədə hər iki komandanın baş məşqçiləri azərbaycanlı hakimlərdən görüşə 11 nəfərlə davam etməyi xahiş ediblər. Onların istəyi təmin olunub. Belə olan halda Tsebulanın əvəzinə meydana başqa bir futbolçu çıxıb.
İlk hissənin əvvəlində isə “Olimpik”in gürcü əsilli futbolçusu Zurab Oçiqava rəqib oyunçu Oliver Petraka qarşı kobud oyuna görə qovulub. Lakin yenə meydanda balans pozulmayıb. Sadəcə, onun əvəzinə meydana komanda yoldaşı çıxıb. İkinci hissənin sonrakı bölümlərində də zaman-zaman ehtiraslar coşub. Lakin referi daha heç kimi meydandan qovmayıb. Görüş isə tərəflərin səylərinə rəğmən, qolsuz yekunlaşıb.

Qeyd edək ki, azərbaycanlı hakimlərin yanvarın 20-dən Türkiyənin Antalya bölgəsində başlanan təlim-məşq toplanışı fevralın 3-dək davam edəcək. 
S.T.
www.oxu.az
"
"Ronaldu Messini “pis futbolçu” adlandırdı – VİDEOMadrid “Real”ının hücumçusu Kriştianu Ronaldu “Barselona”dan olan həmkarı Lionel Messini “pis oyunçu” adlandırıb.
Oxu.Az “Marka”ya istinadən xəbər verir ki, İspaniya Primerosunun XX turunun “Deportivo” ilə oyunundan əvvəl futbolçularla birgə meydana çıxmış uşaqlardan biri Ronalduya deyib:
“Mənim üçün sən dünyada yaxşısan, Messi isə...” Ronaldu özü isə bu sözləri gülərək belə tamamlayıb: “Messi isə pis futbolçudur”.

Xatırladaq ki, dünən keçirilmiş “Real” – “Deportivo” oyunu 7:1 Madrid klubunun xeyrinə başa çatıb. Matçın sonlarında üzü qanamış Kriştianu Ronaldu bu oyunda iki qola imza atıb.
Səbuhi TOFİQOĞLU
www.oxu.az
"
"İki futbol klubumuz avrokuboklardan imtina etdiNövbəti mövsüm iki futbol klubumuzun avrokuboklarda iştirak etməyəcəyi dəqiqləşib.
Oxu.Az-a “Kəpəz” klubundan verilən məlumata görə, Gəncə təmsilçisi 2018/2019 mövsümündə avrokuboklarda iştirak etmək üçün AFFA-nın Lisenziyalaşdırma Qrupuna müraciət etməyib.
Buna səbəb komandanın Premyer Liqada autsayder olmasıdır. Hazırda “Kəpəz” turnir cədvəlində yeddi xalla sonuncu pillədədir. Komandanı avrokuboklara vəsiqə verən IV pillədən 13 xal ayırır. Üstəlik, “Kəpəz” Avropa Liqasına vəsiqə verən ölkə kubokunda mübarizəni dayandırdığından klub avrokuboklar üçün lisenziya almağın mənasız olduğu və buna görə də ora müraciət etməmək qərarına gəlib.
Qeyd edək ki, növbəti mövsüm avrokuboklarda iştirak etməyəcəyi dəqiqləşmiş olan klub “Səbail”dir. UEFA qaydalarına görə, klub yaranmasından üç il keçdikdən sonra avrokuboklarda iştirak edə bilər. “Səbail” isə 2016-cı ildə yaradılıb.
Səbuhi TOFİQOĞLU
www.oxu.az
"
"Millimiz özündən yaşca kiçik komandaya uduzub – FOTO + VİDEOTəlim-məşq toplanışını Türkiyənin Antalya şəhərində davam etdirən 21 yaşadək futbolçulardan ibarət Azərbaycan millisi (U-21) dünən ikinci yoldaşlıq oyununu keçirib. 
Oxu.Az xəbər verir ki, rəqib Albaniya millisi olub. 
AFFA-nın saytında rəqibin Albaniyanın U-21 millisi olduğu qeyd edilib. Lakin Albaniya Futbol Federasiyasının saytı Azərbaycana qarşı oynayan komandanın 20 yaşadək futbolçular, yəni U-20 millisi olduğunu bildirib. Hətta rəqibin heyətində 1999-cu il təvəllüdlü Arbnor Mutsolli adlı futbolçu da olub.
Bununla belə, komandamız özündən yaşca kiçik rəqibinə 0:1 hesabı ilə uduzub. Görüşdə yeganə qolu 55-ci dəqiqədə Belaydi Pusi vurub.



Xatırladaq ki, Rəşad Sadıqovun baş məşqçisi olduğu milli bundan əvvəl Türkiyənin “Alanyaspor” klubunun müvafiq komandasına 3:1 hesabı ilə qalib gəlmişdi. Komandamız növbəti oyununu sabah Gürcüstanın U-21 yığmasına qarşı keçirəcək.
Səbuhi TOFİQOĞLU
www.oxu.az
"
"Suares azərbaycanlı rəssamın əsərlərini aldı – VİDEOPeşəkar rəssam olan Lalə Əsgərovanın qeyri-adi üsulla hazırladığı rəsm əsərləri görən hər kəsin diqqətini çəkir.
Oxu.Az Xəzərxəbər-ə istinadən məlumat verir ki, o, ağ parça üzərində rəngli sapları elə gözəl formada toxuyur ki, sonda əsrarəngiz sənət əsəri ərsəyə gəlir.
İndiyə kimi bu üsulla təxminən 50 şəkil hazırladığını, lakin maraq çox olduğu üçün iş bitən kimi əsərlərinin alındığını bildirir.
Lalə Əsgərovanın sözlərinə görə, millət vəkilləri, tanınmış iş adamları və dövlət xadimləri ilə yanaşı, dünyaca məşhur ulduzlar da onun əl işlərinə maraq göstərir. Hətta məşhur futbolçu Suares də Lalə xanımın iki əsərini alıb. Əsərlərin qiyməti ölçüsünə görə dəyişir. İndiyə kimi ən bahalısını 600 manata satdığını bildirir.
Lalə Əsgərovanın ən böyük arzusu davamçısının olmasıdır. O, bu iş vaxt aparan və səbir tələb edən olduğuna görə heç kimin maraq göstərmədiyini bildirir.

E.Ə.
www.oxu.az
"
"“Real” yeddi qolla qələbə qazandı – VİDEOMadridin “Real” klubu İspaniya çempionatının 20-ci turu çərçivəsində doğma meydanda “Deportivo” komandasını darmadağın edib.
Oxu.Az-ın xəbərinə görə, “Santyaqo Bernabeu”da keçirilən qarşılaşma kral klubunun 7:1 hesablı qələbəsi ilə başa çatıb.
“Real”ın heyətində Qaret Beyl, Kriştiano Ronaldo və Xose İqnasio Naço dubla imza atıb, daha bir dəfə isə Luka Modriç fərqlənib. Qonaqların heyətində Andrian Peres adını tabloya yazdırıb.
Hazırda kral klubu turnir cədvəlində 35 xalla dördüncüdür. “Deportivo” isə 16 xalla 18-ci pillədə qərarlaşıb.

www.oxu.az
"
"“Qalatasaray”ın İdarə Heyətində Azərbaycan üçün tanış simaTürkiyənin “Qalatasaray” klubunun yeni prezidenti müəyyənləşib.
Oxu.Az xəbər verir ki, Mustafa Cengiz İstanbul nəhənginin yeni prezidenti seçilib.
Seçkidən dərhal sonra klubun İdarə Heyətinin yeni tərkibi də müəyyənləşib. Cengiz tərəfindən təqdim olunan siyahıda İdarə Heyətinə 10 nəfər əsas, beş nəfər isə ehtiyat üzv kimi göstərilib.
Əsas heyətə daxil olanlardan biri də Ahmet Ünal Çeviközdür. Hansı ki, onu Azərbaycan üçün tanış sima saymaq olar. Belə ki, Çeviköz 2001-2004-cü illər aralığında Türkiyə Respublikasının Azərbaycandakı fövqəladə və səlahiyyətli səfiri olub.
Qeyd edək ki, Mustafa Cengiz “Qalatasaray”ın 37-ci prezidentidir.
S.T.
www.oxu.az
"
"Arda Turan qolla qayıtdıBu gün Türkiyə superliqasının 18-ci turunda “Başakşehir” və “Bursaspor” üz-üzə gəlib.
Oxu.Az-ın məlumatına görə, qarşılaşma qonaqların 3:0 hesablı qələbəsi ilə başa çatıb.
Arda Turan yeni klubu “Başakşehir”in forması ilə meydana çıxıb və fərqlənib.
Yarımmüdafiəçi 65-ci dəqiqədə meydana daxil olub. O, 86-cı dəqiqədə komandasının üçüncü qoluna imza atıb. 
www.oxu.az
"
"Qapıçı doğum günündə 65 metrdən qol vurdu – VİDEOİspaniyanın “Luqo” klubunun qapıçısı Xuan Karlos doğum günündə meydançanın özlərinə aid hissəsindən qol vurub.
Oxu.Az-ın xəbərinə görə, İspaniya II divizionunun 23-cü turu çərçivəsində “Sportinq” komandası ilə görüşdə qapıçı 65 metr məsafədən fərqlənib.
Bu, 30 yaşlı Karlosun karyerasında ilk qolu olub. 
Qarşılaşma “Luqo”nun 3:1 hesablı qələbəsi ilə başa çatıb.


Juan Carlos -portero del Lugo- acaba de marcar este golazo desde su propia casa al Sporting de Gijón en el día de su cumpleaños. Tremendo. pic.twitter.com/2aflu9k9cr
— Albert Ortega (@AlbertOrtegaES1) 20 января 2018 г.



www.oxu.az
"
"Polisin 100 illik yubileyinə həsr edilmiş mini-futbol yarışı keçirilib – FOTOAzərbaycan polisinin 100 illik yubileyinə həsr edilmiş mini-futbol yarışı təşkil olunub.
Oxu.Az-ın xəbərinə görə, mini-futbоl üzrə DİО-nun nizаmi hissələri аrаsındа kеçirilən yаrışda qələbə uğrundа Dаxili Qоşunlаrın Bаş İdаrəsi, Bаkı Şəhər Bаş Pоlis İdаrəsi, Bаş Mühаfizə İdаrəsi, Nəqliyyаtdа Bаş Pоlis İdаrəsi, Pоlis Аkаdеmiyаsı, Əlаhiddə Çеvik Pоlis Аlаyı, Baş Dövlət Yol Polisi İdarəsi olmaqla 7 kоmаndа 2 qrupdа mübаrizə аpаrıb.
Tədbirin əsаs məqsədi həm də DİN-in yığmа kоmаndаsını müəyyənləşdirmək olub.
Yanvarın 18-də DİN Nəqliyyаtdа Bаş Pоlis İdаrəsinin (NBPİ) və Əlаhiddə Çеvik Pоlis Аlаyı kоmаndаlаrı görüşüblər. 
Оyun öncəsi NBPİ-nin rəis müаvini, pоlis pоlkоvniki Rövşən Еyyubоv çıxış еdərək bildirib ki, Azərbaycan Polisi cinayətlərin qarşısının alınması, ictimai qaydanın və təhlükəsizliyin qorunması, insan hüquq və azadlıqlarının təmin edilməsi kimi məsul vəzifələri vicdanla yerinə yetirir, hər zaman xalqın və dövlətin mənafeyinə ləyaqətlə xidmət edir. 
Sоnrа kоmаndаlаr аrаsındа yаrışlаrа stаrt vеrilib. Gərgin kеçən yаrışdа NBPİ-nin kоmаndаsı 5:2 hеsаbıylа qələbə qаzаnıb.
Yeri gəlmişkən, yarışdan sonra qalib komandanın baş məşqiçisi ilə görüşmək imkanından yararlanıb ona bir neçə sual ünvanladıq. “Qələbə qazanmaq üçün zəhmət əsas şərtdirmi” sualına cavab belə oldu:
“Komandanın uğur qazanması heç də asan başa gəlməyib. Demək olar ki, bütün komandaların hazırlıq səviyyəsi yüksək səviyyədədir. Ümumən polis idmançılarımız ustalıqlarının artırılmasının qayğısına qalırlar. Çalışdırdığım komandanın bəxti onda gətirdi ki, Baş idarənin rəis müavini, polis polkovniki Rövşən Eyyubov bütün təminat işlərini öz üzərinə götürüb. Komandanın geyim formasından başlamış, təlim-məşq toplantılarının keçirilməsinə qədər bütün qayğıları ilə məşğul olur. Elə bunun nəticəsində də komandamız gərgin idman mübarizəsində layiqli qələbə qazana bildi”.
Yanvarın 19-da NBPİ-nin və Daxili Qoşunların Baş İdarəsinin  komandası qarşılaşıb. Maraqla qarşılanan bu görüşdə də NBPİ-nin komandası 3:2 hesabı ilə qələbə qazanaraq, ümumi hesabda III yeri tutub.
Daha sonra qaliblərin mükafatlandırılması mərasimi olub. Mərasimdə çıxış edən DİN İdman Cəmiyyətinin sədri, polis polkovniki Zemfira Meftahəddinova qalibləri təbrik edib, NBPİ-nin komandasının ilk “üçlük”də olmasını müsbət hal kimi qiymətləndirib.
Qeyd edək ki, bu komandanın qapıçısı “ən yaxşı qapıçı” adına layiq görülüb, DİN rəhbərliyinin fəxri fərmanıyla təltif edilib.











S.T.
www.oxu.az
"
"“Qalatasaray”ın yeni prezidenti məlum olduTürkiyənin “Qalatasaray” klubunda növbədənkənar prezident seçkiləri keçirilib.
Oxu.Az-ın məlumatına görə, seçkilərdə Dursun Özbək və Mustafa Cengiz mübarizə aparıb.
Seçkinin nəticələrinə əsasən Mustafa Cengiz 1703 səs alaraq “Qalatasaray” klubunun 37-ci prezidenti seçilib. 
Dursun Özbək isə 1623 səs toplayıb.
www.oxu.az
"
"Şəhriyar Məmmədyarovun növbəti uğuruHollandiyanın Veyk aan Zee şəhərində keçirilən şahmat üzrə ənənəvi “Tata Stil Çes” (Tata Steel Chess) turniri davam edir. 
Oxu.Az-ın məlumatına görə, yeddinci turda qrossmeysterimiz Şəhriyar Məmmədyarov hesabat turunu qələbə ilə başa vurub.
Həmyerlimiz qara fiqurlarla çinli İ Veyi məğlub edib.
Bu nəticədən sonra hesabında 5,5 xal olan Şəhriyar Məmmədyarov turnir cədvəlinin vahid lideridir. 
Qeyd edək ki, turnir ümumilikdə 13 turdan ibarətdir. 
Növbəti turda Şəhriyar Məmmədyarov qara fiqurlarla hollandiyalı Aniş Qiri ilə qarşılaşacaq.
www.oxu.az
"
"Şəhriyar Məmmədyarov: Liderlər arasında olmaq çox maraqlıdırİlk 6 oyun asan keçmədi. Amma bizi qarşıda daha 7 oyun gözləyir.
Oxu.Az xəbər verir ki, bunu Hollandiyanın Veyk-an-Zeye şəhərində keçirilən “Tata Steel Chess” festivalında vahid liderə çevrilən Azərbaycan şahmatçısı Şəhriyar Məmmədyarov deyib.
VI turda qara fiqurlarla hindistanlı Adhiban Başkaranı yenən Məmmədyarov növbəti görüşlərdə də bu qaydada davam etməyə çalışacağını bildirib. O, 6 turdan sonra liderliyə yüksəlməsini belə dəyərləndirib:
“Liderlər arasında olmaq çox maraqlıdır. Növbəti görüşlərin də maraqlı keçəcəyini gözləyirəm. Özümdən asılı olan hər şeyi edəcəyəm”.
Qeyd edək ki, bu gün keçiriləcək 7-ci turda Şəhriyar Məmmədyarov ağ fiqurlarla çinli Vey İ ilə üz-üzə gələcək. Hazırda Məmmədyarovun 4,5 xalı var.
A.M.
www.oxu.az
"
"Millimizin rəqibi heyətini açıqladıFutbol üzrə Moldova yığmasının heyəti açıqlanıb.
Oxu.Az xəbər verir ki, baş məşqçi Aleksandr Spiridon Türkiyədə təşkil olunacaq təlim-məşq toplanışı və Cənubi Koreya ilə (27 yanvar) Azərbaycan yığmaları (30 yanvar) yoxlama oyunları üçün 23 futbolçuya dəvət göndərib.
Qapıçılar: Nikolay Kalança (“CSU Krayova”, Rumıniya), Sergey Pașenko (“Şerif”), İlya Çebanu (klubsuz);
Müdafiəçilər: Radu Roqak (“Dinamo”, Özbəkistan), Petru Raku, Vyaçeslav Posmak, Artyom Rozqonyuk (hamısı “Şerif”), Dinu Qraur (“Milsami”), Andrey Makritski, Valeri Makritski (hər ikisi “Petrokub”), İon Jardan (klubsuz);
Yarımmüdafiəçilər: Aleksandr Paşenko (“Kızıl-Jar”, Qazaxıstan), Aleksandr Antonyuk, Andrey Kojokar, Aleksandr Dedov (hamısı “Milsami”), Maksim Mixalyov (“Zarya”), Vadim Pairel (“Şerif”), Sergey Pletike (“Sperantsa”), Dan Taras (“Petrokub”), Danu Spetaru, Vladislav İvanov (hər ikisi klubsuz);
Hücumçular: Vladimir Ambros (“Petrokub”), Vitali Damaşkan (“Torino”, İtaliya).
A.M.
www.oxu.az
"
"Şəhriyar Məmmədyarov superturnirin vahid lideri olduHollandiyanın Veyk aan Zee şəhərində keçirilən şahmat üzrə ənənəvi “Tata Stil Çes” (Tata Steel Chess) turniri davam edir. 
Oxu.Az-ın məlumatına görə, altıncı turda qrossmeysterimiz Şəhriyar Məmmədyarov hesabat turunu qələbə ilə başa vurub.
Həmyerlimiz qara fiqurlarla hindistanlı Başkaran Adhibana qalib gəlib. Bu Şəhriyarın turnirdə üçüncü qələbəsidir. Hesabında 4,5 xal olan Şəhriyar Məmmədyarov turnir cədvəlində liderdir. 
Hollandiyalı Aniş Qiri, hindistanlı Vişvanatan Anand və amerikalı Uesli Sonun hesabında 4 xal var. 
Qeyd edək ki, turnir ümumilikdə 13 turdan ibarətdir. Yeddinci turda Şəhriyar Məmmədyarov çinli Vey İlə qarşılaşacaq.
S.B.
www.oxu.az
"
"Millimiz Ermənistan yığması ilə oynayacaq – FOTO2018-ci ildə Azərbaycanın aşağı yaş qrupları üzrə basketbol millilərinin Avropa çempionatlarında mübarizə aparacağı rəqiblər müəyyənləşib.
Oxu.Az xəbər verir ki, Elşən Yusubovun rəhbərlik etdiyi 16 yaşadək yığmamız (U-16) Avropa birinciliyinin C divizionunda mübarizə aparacaq.
Basketbolçularımız iyulun 3-dən 11-dək San Marinonun Serravalle şəhərində qüvvəsini sınayacaq. Komandamız A qrupunda Avstriya, Ermənistan, Albaniya, Moldova və meydan sahibləri ilə gücünü yoxlayacaq.

20 yaşadək basketbolçulardan ibarət yığmamız (U-20) da B divizionunda mübarizə aparacaq. Tahir Baxşıyevin rəhbərlik etdiyi komanda iyulun 13-22-də Bolqarıstanın paytaxtı Sofiyada təşkil olunacaq yarışın A qrupunda oynayacaq. Basketbolçularımız Latviya, Belçika, Belarus və Makedoniya ilə üz-üzə gələcəklər.
18 yaşadək millimiz (U-18) isə B divizionunda qüvvəsini sınayacaq. Samit Nuruzadənin başçılıq etdiyi komanda iyulun 27-dən avqustun 5-dək Makedoniyanın paytaxtı Skopye şəhərində baş tutacaq çempionatda B qrupunda yer alacaq. Burada yığmamız Belçika, Macarıstan, Estoniya, Gürcüstan və Avstriya ilə rəqib olacaq.
 
S.T. 
www.oxu.az
"
"“Formula-1”ə görə viza rejimi sadələşdirildiÖlkə prezidenti İlham Əliyev 2018 Formula-1 Azərbaycan Qran-Pri yarışının təşkili və keçirilməsi ilə bağlı Azərbaycan Respublikasına gələcək əcnəbilər və vətəndaşlığı olmayan şəxslər üçün viza prosedurlarının sadələşdirilməsi haqqında Sərəncam imzalayıb.
Oxu.Az-ın xəbərinə görə, sərəncamda qeyd olunur:
Azərbaycan Respublikası Konstitusiyasının 109-cu maddəsinin 32-ci bəndini rəhbər tutaraq qərara alıram:
1. Müəyyən edilsin ki, Azərbaycan Respublikasında keçiriləcək 2018 Formula-1 Azərbaycan Qran-Pri yarışı ilə əlaqədar Azərbaycan Respublikasına gələn və bu Sərəncamın 2-ci hissəsində göstərilən sənədlərdən hər hansı birini təqdim edən əcnəbilər və vətəndaşlığı olmayan şəxslər 2018-ci il martın 15-dən mayın 15-dək Azərbaycan Respublikası Xarici İşlər Nazirliyinin Konsulluq İdarəsinin Azərbaycan Respublikasının beynəlxalq hava limanlarında yerləşən struktur bölmələrində viza ala bilərlər.
2. Aşağıdakı sənədlərdən biri viza verilməsi üçün əsas hesab edilsin:
2.1. Formula-1 yarışlarının beynəlxalq təşkilatçıları olan “Formula One Management Limited” şirkətinin və Beynəlxalq Avtomobil Federasiyasının müvafiq qaydalarına uyğun olaraq akkreditasiyadan keçməni təsdiq edən kart və ya digər sənəd;
2.2. Bakı Şəhər Halqası Əməliyyat Şirkətində akkreditasiyadan keçməni təsdiq edən kart;
2.3. 2018 Formula 1 Azərbaycan Qran-Pri yarışına bilet və ya biletin əldə olunmasını təsdiq edən sənəd.
3. Azərbaycan Respublikasının Xarici İşlər Nazirliyi:
3.1. 2018 Formula 1 Azərbaycan Qran Pri yarışı ilə əlaqədar Azərbaycan Respublikasına gələn şəxslər üçün viza prosedurlarının sadələşdirilməsi, habelə Azərbaycan Respublikası Prezidentinin 2016-cı il 1 iyun tarixli 923 nömrəli Fərmanının 4.2-ci bəndinə əsasən təsdiq edilmiş ölkələrin siyahısı üzrə əcnəbilərin və vətəndaşlığı olmayan şəxslərin “ASAN Viza” sistemi vasitəsilə elektron viza almaq imkanı barədə “Formula One Management Limited” şirkətinə, Beynəlxalq Avtomobil Federasiyasına və xarici ölkələrin müvafiq orqanlarına məlumat versin;
3.2. 2018 Formula 1 Azərbaycan Qran Pri yarışı ilə əlaqədar Azərbaycan Respublikasına gələn şəxslər üçün viza prosedurlarının sadələşdirilməsi, habelə əcnəbilərin və vətəndaşlığı olmayan şəxslərin “ASAN Viza” sistemi vasitəsilə elektron viza almaq imkanı barədə məlumatın Nazirliyin, eləcə də Azərbaycan Respublikasının xarici ölkələrdəki səfirliklərinin və konsulluqlarının internet informasiya ehtiyatlarında yerləşdirilməsini təmin etsin.
4. Azərbaycan Respublikasının Dövlət Miqrasiya Xidməti Azərbaycan Respublikasına uçuşlar həyata keçirən aviasiya şirkətlərinə 2018 Formula 1 Azərbaycan Qran Pri yarışı ilə əlaqədar Azərbaycan Respublikasına gələn şəxslər üçün viza prosedurlarının sadələşdirilməsi barədə məlumat versin.
www.oxu.az
"
"Basketbol Federasiyasının baş katibi vəfat edibDünən Azərbaycan Basketbol Federasiyasının baş katibi Qəhrəman Məmmədyarov 78 yaşında, uzun sürən xəstəlikdən sonra vəfat edib.
Oxu.Az xəbər verir ki, 2003-cü ildən bu federasiyanın baş katibi olan, görkəmli alim, veteran basketbolçu, tanınmış idman xadimi, professor Qəhrəman Müslüm oğlu Məmmədyarov ömrünü ölkəmizdə sağlam, vətənsevər gəncliyin yetişdirilməsinə həsr etmişdi.
Allah rəhmət eləsin!   
S.T. 
www.oxu.az
"
"Dino Ndlovunun Çin klubuna keçidi rəsmiləşdi - FOTO“Qarabağ”ın sabiq hücumçusu Dino Ndlovunun Çinə transferi rəsmiləşib.
Oxu.Az xəbər verir ki, Ndlovu bu gün öz “Instagram” profilində “Jecianq Qrintaun” klubunun formasında şəklini paylaşıb və ingiliscə yazıb:
“Yeni başlanğıclar. Ancaq köhnə başlanğıcları unutmamaqla”.

Qeyd edək ki, CAR millisinin hücumçusunun keçidi Çində Yeni illə bağlı bayram olduğundan bugünədək yubanırdı.
Səbuhi TOFİQOĞLU 
www.oxu.az
"
"AFFA inadından əl çəkmir19 yaşadək futbolçulardan ibarət Azərbaycan milli komandası (U-19) yanvarın 21-dən 31-dək Türkiyənin Antalya şəhərində təlim-məşq toplanışı keçirəcək.
Oxu.Az xəbər verir ki, hazırlıq müddətində U-19 yanvarın 24-də və 28-də Kosovonun müvafiq yaş qrupundan ibarət yığması, yanvarın 30-da isə Rusiyanın “Krasnodar” klubunun əvəzedici komandası ilə yoldaşlıq oyunu keçirəcək.
Kosovo millisi ilə oyunlar yerli vaxtla saat 18:00-da (Bakı vaxtı ilə saat 19:00-da), sonuncu qarşılaşma isə saat 15:00-da (Bakı vaxtı ilə saat 16:00-da) başlayacaq.
Qeyd edək ki, Kosovonun müstəqilliyi ölkəmiz tərəfindən tanınmadığından onlarla qeyri-rəsmi oyun keçirməyə razılıq verməyimiz maraqlı məqamdır.
Xatırladaq ki, AFFA daha əvvəl fevralın 2-də bu iki ölkənin əsas millilərinin Türkiyədə yoldaşlıq oyunu keçirməsinə razılıq verib.   
S.T.
www.oxu.az
"
"Pele xəstəxanaya yerləşdirilibƏfsanəvi braziliyalı keçmiş futbolçu Pele kəskin zəifləmə ilə əlaqədar xəstəxanaya yerləşdirilib.
Oxu.Az xəbər verir ki,  bu barədə “Reuters” agentliyi məlumat yayıb.
Məlumata görə, 77 yaşlı Pelenin cümə axşamı ürəyi gedib və Braziliyanın xəstəxanalarından birinə çatdırılıb.
Hazırda Pelenin həkim nəzarətində olduğu bildirilir.
www.oxu.az
"
"“Neftçi” bu dəfə reqbi oynadı – VİDEOAntalyadakı toplanışa gündə iki məşqlə davam edən “Neftçi”də yüksək əhval-ruhiyyə hökm sürür.
Oxu.Az xəbər verir ki, səhər məşqinə futbolçuların bir neçə dəqiqə reqbi oynaması xüsusi rəng qatıb.
Həmin görüntülər təqdim edirik:

S.T.
www.oxu.az
"
"Renat Sultanov braziliyalı məşqçinin cavabını verdi: O, nağıl danışırFutzal millimiz yanvarın 30-dan fevralın 10-dək Sloveniyanın paytaxtı Lyublyanada keçiriləcək Avropa çempionatının hazırlıqlarını Bakıda davam etdirir.
Oxu.Az xəbər verir ki, bu gün millimizin baş məşqçisi Joze Alesio da Silvanın iştirakı ilə brifinq təşkil olunub.
Braziliyalı mütəxəssis saytımızın əməkdaşının Azərbaycan çempionatının bombardiri Renat Sultanovun yığmanın düşərgəsinə dəvət edilməməsi ilə bağlı sualını belə cavablandırıb:
“Biz onu İrandakı turnirə aparmışdıq. Amma millinin sisteminə üç gün ərzində uyğunlaşması qeyri-mümkün olduğundan onu oynatmadıq. Bu dəfə də onu çağırmaq istəyirdim. Ancaq eşitdim ki, o, çimərlik futbolu yığması ilə İrana gedəcək. Ona görə onu milliyə çağırmadım”.
Oxu.Az Azərbaycan çempionatında II pillədə qərarlaşmış “Marafon” klubunun 16 qolla bombardiri olan Renat Sultanovun bu haqda fikirlərini öyrənib. Sultanov braziliyalı mütəxəssisi “yalançı” adlandırıb:
”Baş məşqçinin dediklərini saytdan oxudum. Deyir ki, sistemə uyğun gəlmədim. Mənimlə Seymur Məmmədovu İrandakı beynəlxalq turnirdə oyuna buraxdın ki, biləsən, sistemə uyğunlaşmışıq, ya yox? Samir Həmzəyev ki sistemə uyğun gəlirdi, onu niyə orada oynatmadın? O, nağıl, cəfəngiyyat danışır. Mənimlə heç kim maraqlanmayıb ki, çimərlik millimizdə varam, ya yox?! İkibaşlı danışır. Əsəbləşdiyim şey odur ki, çimərlik millimizin təlim-məşq toplanışı neçə vaxtdır başlayıb və mən orada yoxam. O isə deyir ki, çimərlik yığmasına görə onu futzala çağırmadım. Əgər Alesio çimərlik millimizə görə çağırmayıbsa, iki ay əvvəl bu yığmada adım gedəndə məni niyə futzalla İrana aparırdı?”
“Marafon”un kapitanı bildirib ki, onunla əlaqə saxlamayacaq. Həmçinin Soltanov Alesionun yığmada azərbaycanlıları sevmədiyinə dair ciddi ittiham irəli sürüb:
""O, məşqçi kimi özünə hörmət qoyur? Mənimlə maraqlanmayıbsa, mən də özümə hörmət qoyub ondan niyə belə açıqlama verməsinin səbəbini soruşmağa lüzum görmürəm. Sadəcə olaraq, yalan danışmasın. Hamısı boş söhbətlərdir. Mənimlə futzal federasiyası rəhbərliyindən heç kim əlaqə saxlamayıb. Düzdür, bu, millimizdir və onlara Avropa çempionatında uğurlar arzulayıram. Ancaq o, bizim yerli oyunçulardan yenilərə orada oynamaq şansı verməyəcək. Braziliyalıları oynadacaq. Yerliləri də ona görə aparır ki, bizdə azərbaycanlı oyunçuların olduğunu gözdən pərdə asmaq üçün göstərsin. O, azərbaycanlıları istəmir. Bunun dəfələrlə şahidi olmuşuq, olacağıq da. Nə qədər ki o, burdadır, futzalımız da bu qaydada olacaq. Mən bundan sonra onun baş məşqçiliyi dönəmində yığmaya çağırılmayacağımı anlasam da, həqiqətləri deməkdən çəkinmirəm”. 
Millimizin sabiq futbolçusu, “Sumqayıt” klubunun baş meneceri Ceyhun Sultanovun kiçik qardaşı Renat çimərlik millisinə çağırılmamasına da aydınlıq gətirib:
“Çimərlik futbolu meydançasında zədələnmək ehtimalı çoxdur. Üstəlik, həm futzalda, həm də çimərlik futbolunda oynamaq çətindir. Ona görə də çimərlik futbolu millimizin baş məşqçisi  İlham Əzizova məni çağırmamasını xahiş etmişəm. Sağ olsun, o da məni başa düşüb və futzala köklənməyim üçün şans yaradıb. Futzal çempionatında II dövrənin ortasına kimi çimərlik futbolu millisinə çağırılmayacağam. Mən bu millidəki karyeramı bitirməmişəm. Çünki orada əziyyətimiz çox olub. Bütün nailiyyətləri yerli oyunçularla qazanmışıq. Oradan ayrılsam belə, ürəyim bu yığmanın yanındadır”.   
Səbuhi TOFİQOĞLU
www.oxu.az
"
"Vitali Borisov: Millimizin AÇ-də qrupdan çıxmaq şansı 33 faizdirFutzal millimizin aparıcı oyunçularından sayılan Vitali Borisov bu gün keçirilən brifinqdə Avropa çempionatına hazırlıqlarla bağlı fikirlərini bildirib.
Oxu.Az xəbər verir ki, Borisov millimizin Bakı İdman Sarayında baş tutan hazırlıqları barədə bunları qeyd edib: 
“Komandanın məşqlərinə üç gün əvvəl qoşulmuşam. Yaxşı qrupa düşmüşük. İspaniya və Fransa kimi komandalarla iki maraqlı oyun keçirəcəyik. İspaniya dünyanın ən yaxşı komandalarından biridir. Fransa millisi ilk dəfə bu cür yarışda iştirak etmək hüququ qazansa da, pley-offda Xorvatiya kimi komandanı mübarizədən kənarlaşdırıb. Avropa çempionatında, ümumiyyətlə, zəif rəqib olmur. Qrupumuzdakı hər bir komandanın növbəti mərhələyə yüksəlmək şansı 33 faizdir. Hər şey oyunlar zamanı məlum olacaq. Hər bir komanda bir-birindən xal ala bilər”. 
Serbiyanın “Ekonomats” klubunda çıxış edən Vitali Borisov yığmaya erkən qoşulmaq üçün icazə aldığını bildirib: 
“Serbiyada çempionatın I dövrəsi yanvarın 15-də başa çatıb. Klub rəhbərliyindən xahiş etdim ki, məni bir az yığmaya tez buraxsınlar. Mən də üç gün öncə məşqlərə başlamışam”.
Səbuhi TOFİQOĞLU
www.oxu.az
"
"Baş məşqçi Renatın yığmaya çağırılmamasının səbəbini açıqladıBu gün Avropa çempionatına hazırlaşan futzal millimizin mətbuat üçün açıq məşqi olub. 
Oxu.Az xəbər verir ki, məşq 20 Yanvar şəhidlərinə görə bir dəqiqlik sükutla başlayıb. 
Məşqdən əvvəl isə millimizin bas məşqçisi Joze Alesio da Silva mətbuat üçün brifinq keçirib.
20 Yanvar hadisəsinə görə Azərbaycan xalqına başsağlığı verən braziliyalı məşqçi bu ay Sloveniyada başlayacaq AÇ haqda fikirlərini bildirib: 
“Artıq legionerlərimiz də bizə qoşulub. Tam heyətlə məşq edirik. İranla yoldaşlıq oyunlarından sonra AÇ-yə yollanacaq heyəti müəyyənləşdirəcəyik. AÇ-də məqsəd qrupdan çıxmaqdır. İlk oyunumuz Fransa ilə olacaq. Məncə, qrupda əsas oyunumuz da onlarladır. İspaniyanin gücü isə hamıya bəllidir. Son Avropa çempionudurlar. Fransa ilə oyundan sonra onlar haqda düşünəcəyik”.

Daha sonra o, Oxu.Az-in əməkdaşının “çempionatın 16 qolla bombardiri Renat Sultanovun yığmaya çağırılmaması nə ilə əlaqədardır” sualına aydınlıq gətirməyə çalışıb: 
“Biz onu İrandakı turnirə aparmışdıq. Amma millinin sisteminə üç gün ərzində uyğunlaşması qeyri-mümkün olduğundan, onu oynatmadıq. Bu dəfə də onu çağırmaq istəyirdim. Ancaq eşitdim ki, o, çimərlik futbolu yığması ilə İrana gedəcək. Ona görə çağırmadım”.
Qeyd edək, “Marafon” klubunun üzvü olan Renat Sultanov heç çimərlik futbolu millimizə də çağırılmayıb.
Səbuhi TOFİQOĞLU
www.oxu.az
"
"Makqreqor UFC prezidentini “Play Station 4”-də məğlub etdi – VİDEOUFC (Ultimate Fighting Championship) döyüşlərinin məşhur iştirakçısı Konor Makqreqor bu dəfə gücünü “Play Station 4”-də sınayıb.
Oxu.Az xəbər verir ki, irlandiyalı döyüşçünün rəqibi UFC-nin amerikalı prezidenti Dana Uayt olub.
Konor Makqreqor UFC döyüşündə özünü, Dana Uayt isə braziliyalı Joze Aldunu kompüter yarışında seçib. Qalib gələn isə Makqreqor olub.

Səbuhi TOFİQOĞLU
www.oxu.az
"
"Zabit Səmədov: Makqreqoru rəqib kimi görmürəm – MÜSAHİBƏ Dünən “YARAT” Müasir İncəsənət Mərkəzində tanınmış idmançı, kikboksçu Zabit Səmədovla görüş keçirilib.
Oxu.Az xəbər verir ki, görüşdə Zabit Səmədov karyerası, keçirdiyi qarşılaşmalar, qazandığı nailiyyətlər barədə iştirakçılara məlumat verib.
Tanınmış idmançı “YARAT” Müasir İncəsənət Mərkəzində açılan “Dağılaraq zirvələrə doğru qalxırıq” adlı sərgi ilə tanış olub.
Tədbirdən sonra Zabit Səmədov saytımıza müsahibə verib:
– Pərəstişkarlarınızla görüş barədə nə deyə bilərsiniz?
– Belə görüş ikinci dəfədir baş tutur. İlk dəfə may ayında olmuşdu. Sağolsun, “YARAT” Mərkəzi mənə bunun üçün imkan yaratdı. Görüşə gələnlərə təşəkkürümü bildirirəm. Ümumiyyətlə, mən hər zaman, hətta şəhərdə gəzəndə də xalqımın dəstəyini və sevgisini hiss edirəm. Əlbəttə ki, bu da məni qürurlandırır. Bu, döyüşlərimə də təsir edir.
–​ Hansı sual sizin üçün daha yaddaqalan oldu?
– Bir gəncin “mən də sizin kimi olmaq, qorxmamaq üçün neyləyə bilərəm” sualı yadımda qaldı. Əlbəttə ki, belə sual gözləmirdim. Gözəl sual idi. Mən də ona cavab verdim.
– Qarşıda hansı yeni layihələriniz var?
– Bildiyiniz kimi, mən artıq Azərbaycanda yaşayıram (xatırladaq ki, o, Gürcüstanda doğulub və 10 yaşında Belarusun paytaxtı Minskə köçüb – S.T.). Ölkə başçısı İlham Əliyev sayəsində mənə vətəndaşlıq verildi. Daha sonra dekabrda prezidentimiz Bakıda mənə mənzil bağışladı. Hazırda burada idman klubu açmaq istəyirəm və buna dəstək var. Bu idman klubunun açılması üçün Gənclər və İdman Nazirliyi tərəfindən yer verilib. Hazırda orada təmir işləri gedir. Klubun açılışı ilə bağlı tədbir planlaşdırırıq. Aprel-may aylarında açılış edəcəyik. Mən də istəyirəm ki, bizim gənclər gəlib orada məşq etsin. Bu klubdan dünya və Avropa çempionlarının çıxmasını, onların bayrağımızı irimiqyaslı turnirlərdə dalğalandırmasını istəyirəm.
– Klubun adı nə olacaq və hansı ünvanda yerləşəcək?
– Klubun məkanı Tbilisi prospektindəki Heydər Əliyev adına İdman Sarayıdır. Adı da “Zabit” İdman Klubu olacaq.
– Burada təkcə kikboksinq idman növü üzrə məşqlər mümkün olacaq?
– Belə deyim ki, klubda döyüş idman növləri olacaq. Muay tay, kikboksinq idman növlərinin fəaliyyət göstərməsi nəzərdə tutulub. Qaydasız döyüş növləri də ola bilər.
– Hansı böyük yarışlara hazırlaşırsınız?
– Təbii ki, öz xalqımın gözü qarşısında bir beynəlxalq yarışın olmasını çox istəyirəm. Qismət olsa, belə bir yarış keçirməyi istəyirik. Bundan başqa, ölkə xaricindən də təkliflər var. Apreldə Filippində keçiriləcək bir turnirə dəvət almışam. Hazırda o turnirin müqaviləsi ilə məşğulam. Alınsa, o turnirdə döyüşəcəyəm. 23 avqustda isə Əhməd Qədirovun doğum gününə həsr olunmuş ənənəvi turnirdə iştirak edəcəyəm. Bildiyiniz kimi, Çeçenistanın mərkəzi şəhəri olan Qroznıda fəaliyyət göstərən “Əhməd” klubunun hazırda həm prezidenti, həm də döyüşçüsüyəm.
– Müsahibələrinizdən birində demişdiniz ki, irlandiyalı MMA döyüşçüsü Konor Makqreqorla görüşə bilərsiniz...
– Yox, yox, onun haqda heç nə deməmişəm. Birincisi, Makqreqorun çəkisi yüngüldür. İkincisi, o, qaydasız döyüşdə yarışır, mən isə kikboksinqdə.
– Onsuz da Makqreqor üçün fərqi yoxdur. O, rinqdə boksçu Floyd Meyvezer ilə də döyüşüb.
– Belə baxanda, mənim üçün də fərqi yoxdur (gülür). Makqreqor mənə döyüşməyi təklif etsə, əlbəttə, razı olaram. Mən onu rəqib kimi görmürəm.
Səbuhi TOFİQOĞLU
www.oxu.az
"
"“Fənərbaxça”lı azarkeşlər Qurban Qurbanova gül bağışladı“Çelsi” ilə matçda açılmış Azərbaycanın ən böyük xoreoqrafiyasının yaradıcıları - “1907 UNİFEB” azarkeş qrupu dünən “Kuban”la yoxlama oyunundan öncə “Qarabağ”ın Türkiyədəki düşərgəsini ziyarət edib.
Oxu.Az xəbər verir ki, “Fənərbaxça”nın azarkeş qrupu olan türk fanatlar baş məşqçi Qurban Qurbanova gül dəstəsi və hədiyyə təqdim edib. 
Sonda fanatlar onunla xatirə şəkli çəkdiriblər.

S.T.
www.oxu.az
"
"Millimizin baş məşqçisinə mükafat verildi – FOTOMilli Olimpiya Komitəsinin (MOK) Ədalətli Oyunlar Komissiyası 2007-ci ildən etibarən hər il ənənəvi olaraq idman ictimaiyyətinin diqqətini bu sahəyə cəlb etmək, ədalətli oyun prinsiplərini təbliğ etmək və bu prinsiplərə sadiq insanları həvəsləndirmək məqsədilə müxtəlif nominasiyalar üzrə mükafatlar təsis edir.
Oxu.Az xəbər verir ki, 20 Yanvar şəhidi Müşfiq İsayevin xatirəsinə həsr olunmuş sərbəst və yunan-Roma güləşi üzrə yeniyetmələr arasında XXI açıq Respublika turnirində bir qrup idman mütəxəssisi MOK-un Ədalətli Oyunlar Komissiyasının sədri Xəzər İsayev tərəfindən dörd nominasiya üzrə mükafatlandırılıb.
Ədalətli oyun prinsiplərinə sadiq bədən tərbiyəsi və idman xadimi - Firdovsi Umudov (Azərbaycan Güləş Federasiyasının I vitse-prezidenti, sərbəst güləş millimizin baş məşqçisi)
Ədalətli oyun prinsiplərinə sadiq hakim - Vahid Temirov (Özbəkistan), Sədi Quliyev (Azərbaycan)
Ədalətli oyun prinsiplərinə sadiq məşqçi - Vaşa Kraveişvili (Gürcüstan), Ruslan Şəmilov (Azərbaycan)
Ədalətli oyun prinsiplərinə sadiq idmançı - Andrey Yeqerov (Qazaxıstan), Vahid Əlizadə (Azərbaycan)

S.T.
www.oxu.az
"
"Zabit Səmədov idman klubu açırÖlkəmizin məşhur kikboksçusu, K-1 döyüşlərinin iştirakçısı Zabit Səmədov Azərbaycanda yeni idman klubu açır.
O, bu barədə Oxu.Az-a açıqlamasında bildirib.
Səmədovun sözlərinə görə, klubun ünvanı və adı artıq məlumdur:
“İdman klubunun açılması üçün Gənclər və İdman Nazirliyi tərəfindən yer verilib. Hazırda orada təmir işləri gedir. Klubun açılışı ilə bağlı tədbir planlaşdırırıq. Aprel-may aylarında açılış edəcəyik. Mən də istəyirəm ki, bizim gənclər gəlib orada məşq etsin. Oradan dünya və Avropa çempionlarının çıxmasını, onların ölkəmizi irimiqyaslı turnirlərdə təmsil etməsini istəyirəm. Klubun məkanı Tbilisi prospektindəki Heydər Əliyev adına İdman Sarayıdır. Adı da “Zabit” İdman Klubu olacaq”.
Zabit Səmədov idman klubunda fəaliyyət göstərən idman növlərinin də adını açıqlayıb:
“Belə deyim ki, orada döyüş idman növləri olacaq. Muay tay, kikboksinq idman növlərinin fəaliyyət göstərməsi nəzərdə tutulub. Qaydasız döyüş növləri də ola bilər”.
 
Səbuhi TOFİQOĞLU
www.oxu.az
"
"Əsas millimizin futbolçuları U-21-ə qoşulubAntalyada təlim-məşq toplanışında olan 21 yaşadək futbolçulardan ibarət millimizə (U-21) daha dörd futbolçu qoşulub.
Oxu.Az xəbər verir ki, bunlar Mahir Mədətov, Ramil Şeydayev, Murad Xaçayev və Qismət Alıyevdir.
Qeyd edək ki, “Qarabağ”ın hücumçuları olan Mahir Mədətovla Ramil Şeydayev həm də əsas millimizə çağırılırlar.
S.T.
www.oxu.az
"
"Millimiz dünyanın ən güclü yığmalarından biri ilə qarşılaşacaqAvropa çempionatının final mərhələsinə hazırlığını davam etdirən futzal üzrə Azərbaycan millisi iki yoldaşlıq oyunu keçirəcək.
Oxu.Az xəbər verir ki, yığma komandamız yanvarın 23-də və 24-də İran millisi ilə qarşılaşacaq. 
Bakı İdman Sarayında keçiriləcək hər iki oyun saat 21:00-da başlayacaq.
Qeyd edək ki, İran dünyada futzal üzrə ən güclü yığmalardan biri sayılır.
 
S.T.
www.oxu.az
"
"Millimiz FIFA reytinqində bir pillə gerilədiFIFA milli komandaların növbəti reytinq cədvəlini açıqlayıb. 
Oxu.Az xəbər verir ki, ötən ayla müqayisədə Azərbaycan milli komandası bir pillə geriləyib. 
Millimiz hazırda 281 xalla 118-ci yerdə qərarlaşıb.
 
S.T.
www.oxu.az
"
"UEFA zonasında ən az futbol klubu ErmənistandadırUEFA son üç mövsümdə Avropa ölkələrinin yüksək liqalarında komanda sayı ilə bağlı baş verən dəyişiklikləri açıqlayıb.
Oxu.Az UEFA-nın saytına istinadən xəbər verir ki, 2015/2016 mövsümü ilə müqayisədə ən böyük artım Bolqarıstan çempionatında müşahidə olunub.
Bu ölkənin yüksək liqasında komanda sayı 10-dan 14-ə çatdırılıb. Ən böyük azalma isə Gürcüstanda qeydə alınıb. Qonşu ölkənin əsas liqasında iştirakçı sayı 14-dən 10-a enib.
Gürcüstanla yanaşı, Azərbaycan, Ermənistan, Litva, Ukrayna, Monteneqro, eləcə də, Bosniya və Herseqovinada yüksək dəstə iştirakçılarının sayı azalıb. Bolqarıstanla bərabər, Belarus, Danimarka, Latviya, Makedoniya və Maltada isə artım qeydə alınıb.
Yüksək dəstəsində daha çox - 20 komanda olan dörd ölkə var: İngiltərə, İspaniya, Fransa və İtaliya. Ən aşağı göstərici isə Ermənistandadır - altı komanda. Azərbaycanla yanaşı, Andorra, Litva və Latviya çempionatlarında hazırda səkkiz komanda çıxış edir.
Qeyd edək ki, 2015/2016 mövsümündə Azərbaycan Premyer Liqasında 10 komanda çıxış edib. Hazırda isə elita təmsilçilərinin sayı səkkizdir. Ümumilikdə UEFA-ya üzv olan 55 assosiasiyanın yüksək liqalarında 713 klub yer alıb.
S.T.
www.oxu.az
"
"Yevgeni Kaleşin: Bütün stadion “Qarabağ”ın bu hərəkətini alqışladıXəbər verdiyimiz kimi, “Qarabağ” ilk yoxlama oyununda Rusiyanın I dəstə klubu “Kuban”la qarşılaşıb. Antalyada keçirilmiş görüş 2:2 hesablı heç-heçə ilə başa çatıb.
Oxu.Az bu oyunla bağlı açıqlama vermiş tərəflərin fikirlərini təqdim edir. 
Qurban Qurbanov (“Qarabağ”ın baş məşqçisi): “Açığı, belə sürətli oyun gözləmirdim. Həm birinci, həm də ikinci hissədə meydanda olan futbolçular çox istəkli idilər. Düzdür, səhvlər var idi, amma bunu normal qarşılayıram. Ümumən oyundan razı qaldım, düşündüklərimi meydanda göstərməyə çalışdılar. Hər bir futbolçu meydanda özünü yaxşı tərəfdən göstərməyə çalışdı”.
Yevgeni Kaleşin (“Kuban”ın baş məşqçisi): “Fikrimcə, çox maraqlı matç alındı. Demək olar ki, Çempionlar Liqasının iştirakçısı ilə oynamaqla bəxtimiz gətirdi. Düzdür, rəqiblər arasında o qədər fərq müşahidə olunmadı. Xüsusən ilk hissədə “Qarabağ” sürətdə, təkbətək mübarizələrdə güclü idi. Oyunçularım məşqlərdən sonra bu matça köklənmişdilər. Onlar çox nizamlı oynadı və demək olar ki, rəqibə bizim qapımız önünə təhlükə yaratmağa imkan vermədilər. Bizim də hücumda çox şanslarımız olmadı. Ancaq əsas məsələ odur ki, biz yeni ildə ilk əsas matçımızı keçirdik və komanda oyundan və mübarizədən həzz aldı. Belə matçlarla öz oyunumuzu yaxşılaşdırmaq, müasir futbolun tələb etdiyi intensivliyi artırmaq olar. Bilərəkdən sınaq üçün güclü rəqiblər seçməyə çalışırıq ki, bizim hələ çox öyrəşmədiyimiz belə yüksək sürətə alışa bilək.
“Qarabağ”la oyun da məhz bu səviyyədə alındı. Təbii ki, ikinci hissədə həm rəqib, həm də biz dəyişiklik etdik və oyun daha açıq getdi. Ancaq yekunda matçın nəticəsi qanunauyğun oldu. “Qarabağ”ın səhv penaltini reallaşdırmamasına gəlincə, təbii ki, belə şeylərlə tez-tez qarşılaşmırıq. Ancaq bu, rəqib komandanın yüksək səviyyəsindən, futbolu başa düşməsindən xəbər verir. Rəqib bizə və ümumiyyətlə, təmiz oyuna hörmət nümayiş etdirdi. Siz özünüz gördünüz ki, bütün stadion bu hərəkəti alqışladı”.
Sergey Bendz (“Kuban”ın müdafiəçisi): “Hesab edirəm ki, toplanışda ilk matç üçün pis nəticə deyil. Biz iki qol vurduq, hər ikisi də düzgün qol idi. Deyim ki, qapımıza vurulan ilk topda əllə oyun yox idi və penalti düzgün təyin olunmamışdı. Ümumilikdə topa yaxşı nəzarət edən komandaya qarşı pis oynamadıq. Düşünürəm ki, bizim üçün bu, yaxşı dərs və gələcək inkişaf üçün stimul olacaq”.
Səbuhi TOFİQOĞLU
www.oxu.az
"
"“Arsenal” daha bir futbolçusunu satdı – FOTO“Arsenal” futbolçusu Teo Uolkotu “Everton”a satıb.
Oxu.Az xəbər verir ki, keçid Liverpul təmsilçisinə 20 milyon funta başa gəlib.
28 yaşlı futbolçu ilə 3,5 illik müqavilə bağlanılıb.
Uolkot keçidi haqda bunları deyib:
“Çox ambisiyalıyam. Bura gəlmişəm ki, bu klubu daha yüksək səviyyəyə qaldırım. Belə oyunçularla yüksək səviyyəyə qalxmağımız mümkündür. Karyeramın yeni bölümünə başlamaq üçün həyəcanlıyam və hiss edirəm ki, bura olmaq istədiyim yerdir. Baş məşqçimiz çox iddialıdır və klub düzgün istiqamətdədir.
“Everton” böyük tarixə malik klubdur. Fanatları həmişə çılğındır. Klub əvvəllər də turnirlər qazanıb. İndi isə mən bu klubla turnirlərin qalibi olmaq istəyirəm. Baş məşqçimizlə bir neçə danışığımız olub və onun məndən nə istədiyini bilirəm. Hiss edirdim ki, “Arsenal”dan getməyin vaxtıdır. Buna görə qəmginəm, ancaq “Everton”a qoşulduğum üçün həyəcanlıyam”.



Qeyd edək ki, Teo Uolkot “Arsenal”a 2006-cı ilin yanvarında – 16 yaşı olanda “Sauthempton”dan keçib. Bu keçid üçün “topçular” cəmi beş milyon funt ödəyib. O, London klubunda 397 oyuna 108 qol vurub. İngiltərə millisinin də üzvü olan Uolkot “Arsenal”da hollandiyalı Denis Berqkamp və seneqallı Patrik Vieyradan sonra Premyer Liqada ən çox matç keçirən oyunçudur.  
S.T.
www.oxu.az
"
"“Qarabağ”dan “feyr pley” nümunəsi - VİDEODünən “Qarabağ” Antalyada baş tutan təlim-məşq toplanışı çərçivəsində ilk yoxlama oyununu keçirib. 
Oxu.Az xəbər verir ki, komandamız Rusiyanın I dəstə təmsilçisi “Kuban”la qarşılaşıb. 
İlk hissədə Ağdam klubu bir neçə dəfə hesabı açmağa yaxın olsa da, bu fürsətlərdən istifadə edə bilməyib. Birinci yarıda maraqlı məqam 40-cı dəqiqədə baş tutub. Türkiyəli həvəskar hakim “Kuban”ın futbolçusu Vladimir Lobkarevin ispaniyalı Miçelə qarşı hərəkətini səhvən penalti kimi dəyərləndirib. Buna görə də Mahir Mədətov “feyr pley” nümayiş etdirərək topu kənara vurub.

Türk hakim ikinci hissədə daha iki penalti təyin edib. Matçın 50-ci dəqiqəsində Əfran İsmayılov təyin olunmuş 11 metrlik cərimə zərbəsini dəqiq yerinə yetirərək hesabı açıb. Üç dəqiqə sonra rəqibin hücumçusu Nikita Malyarov penalti zərbəsindən yararlanaraq hesabı bərabərləşdirib. Matçın 60-cı dəqiqəsində Malyarov bu dəfə cərimə zərbəsini dəqiq yerinə yetirərək Krasnodar təmsilçisini hesabda irəli çıxıb. Lakin 68-ci dəqiqədə “Qarabağ”ın gənc futbolçusu Zaur Fərzəliyev dəqiq zərbə ilə hesabı bərabərləşdirib. Matç bu hesabla da başa çatıb - 2:2.
S.T.
www.oxu.az
"
"Şəhriyar Məmmədyarov superturnirdə lider olduHollandiyanın Veyk aan Zee şəhərində keçirilən şahmat üzrə ənənəvi “Tata Stil Çes” (Tata Steel Chess) turniri davam edir. 
Oxu.Az xəbər verir ki, V turda qrossmeysterimiz Şəhriyar Məmmədyarov hesabat turunu qələbə ilə başa vurub.
O, ağ fiqurlarla oynadığı partiyada reytinqcə turnirin ikinci şahmatçısı olan Fabiano Karuana ilə üz-üzə gəlib. ABŞ təmsilçisi 42-ci gedişdə təslim olub.
Bu nəticədən sonra xalını 3,5-ə çatdıran “Şah” liderlər qrupunda yer alıb. O, keçmiş dünya çempionu Vişvanatan Anand (Hindistan) və Aniş Qiri (Hollandiya) ilə birlikdə turnir cədvəlinə başçılıq edir.
Qeyd edək ki, bu gün turnirdə fasilə olacaq. Sabah baş tutacaq VI turda Şəhriyar Məmmədyarov qara fiqurlarla hindistanlı Adhiban Baskaranla qarşılaşacaq.
S.T.
www.oxu.az
"
"İki Koreya vahid bayraq altında birləşdiŞimali Koreya və Cənubi Koreya komandaları gələn ay Pxençxan şəhərində keçiriləcək Qış Olimpiya Oyunlarının açılış mərasimində vahid bayraq altında iştirak edəcək.
Oxu.Az Associated Press- ə istinadən xəbər verir ki, bu barədə Pxanmuncom sərhəd məntəqəsində Şimali Koreya və Cənubi Koreya nümayəndə heyətləri arasında keçirilmiş danışıqlar zamanı razılığa gəlinib.
Bundan başqa, hokkey yarışlarında Şimali Koreya və Cənubi Koreya vahid komanda ilə təmsil olunacaq.
Qeyd edək ki, Şimali Koreya Oyunlara 150 nəfərdən ibarət heyət göndərməyə razılıq verib. Oyunlara gələn ayın əvvəlində start veriləcək.
A.M.
www.oxu.az
"
"“Qarabağ” zimbabveli futbolçuya görə rəsmi müraciət göndərdi“Qarabağ” rəsmi şəkildə CAR-ın “Mamelodi Sandaunz” klubuna zimbabveli hücumçu Xama Biliatın transferi üçün müraciət edib.
Oxu.Az xəbər verir ki, indi Azərbaycan Premyer Liqası təmsilçisi qarşı tərəfdən cavab gözləyir.
Oyunçuya CAR-ın başqa klublarından maraq olsa da, o, yerli komandalardan birinə keçmək istəmir. Ona görə də o heç bir klubla ilkin müqavilə bağlamayıb. Biliat xaricdə - Avropa və ya Asiyada oynamaq istəyir.
Goal.com saytına xəbər verən mənbə onu bildirib ki, “Mamelodi Sandaunz” mövsümün sonunda onu pulsuz buraxmamaq üçün yeni müqaviləyə ümid edir və ya onu satmağa çalışır:
“Bu, “Arsenal”dan Aleksis Sançesin durumuna oxşayır. Biliatın “Sandaunz”la son 6 aylıq müqaviləsi var. Ona görə də onlar mövsümün sonunda futbolçunu pulsuz buraxmamaq üçün onu satmaq istəyirlər. Əminəm ki, onlar düzgün qərar verəcəklər”.
Qeyd edək ki, Xama Biliat cari mövsüm indiki klubunda 9 oyun keçirib, 3 qol vurub və 4 dəfə məhsuldar ötürmə edib. Əvvəlki xəbərlərdə ""Qarabağ""ın bu futbolçu üçün qarşı tərəfə 2,5 milyon dollar təklif etdiyi bildirilirdi.
Səbuhi TOFİQOĞLU
www.oxu.az
"
"“Keşlə”də beş yeni futbolçu və bir məşqçi – FOTO“Keşlə” Futbol Klubu yeni transferlərini rəsmi şəkildə açıqlayıb. 
Oxu.Az xəbər verir ki, Kamran Ağayev, Vaqif Cavadov, Məqsəd İsayev və argentinalı Pablo Podio ilə altı aylıq, kamerunlu Erve Tşami ilə isə bir illik müqavilə imzalanıb.

Bundan başqa, “Keşlə”nin ukraynalı baş məşqçisi Yuri Maksimovun gözlənilən köməkçilərindən biri də müəyyənləşib. Bu onun həmyerlisi Sergey Revutdur.

Qeyd edək ki, bunadək “Keşlə”nin FİFA tərəfindən oyunçu transferi qadağası vardı. Lakin yanvarda bu cəza başa çatıb.
S.T.
www.oxu.az
"
"Atası və bibisi Rayan Qiqzi tənqid etdiAtası və bibisi Uels millisinin baş məşqçisi təyin olunmuş Rayan Qiqzi tənqid atəşinə tutub.
Oxu.Az xəbər verir ki, onlar Rayanın dörd yaş kiçik qardaşı Rodrinin ailəsini necə dağıtmasını unuda bilmir.
Xatırladaq ki, Qiqz qardaşı arvadı Nataşa ilə səkkiz il ərzində eşq macərası yaşayıb. 2011-ci ildə Rodri bundan xəbər tutduqdan sonra boşanma qərarını verib.
Bu üzdən də Rayanın bibisi Coana Uilson milli üzvlərinə həyat yoldaşlarını baş məşqçilərindən qorumağa dair çağırış edib:
“O, bütün ailəni dağıtdı. Rodrinin ürəyini qırdı. Biz onu Kardifdə görmək istəmirik. Onun işini dayandırmasını istəməsək də, çox narahat olmasını istəyirik. Rayan bura heç də xoş gəlməyib və qoy şimala qayıtsın. Uels millisi öz həyat yoldaşlarını ondan qorumalıdır. Çünki Rayanın Kardifdə yüzlərlə ailəsi var. Heç kim onu burada istəmir. Hamı ona acıqlıdır. Mən bir də Rayanı görsəydim, ona “xəyanətkar” deyərdim. Ancaq onu yenidən görmək istəmirəm. Əgər o, məni görsəydi, “salam, Co bibi” deməzdi. Yəqin ki, mənə çirkin baxışları ilə baxardı. Çünki mən onun haqda əvvəl həqiqətləri demişəm. Əvvəl onun sevimli bibisi olmuşam, indi isə onun qorxulu yuxusuyam”.
Qiqzin mühafizəçi işləyən atası da oğlunu pisləyib:
“O, bir böyük kimi öz qardaşının hər zaman arxasında olmalı idi, ona arxadan zərbə vurmamalı idi. O, ən pis yola əl atıb və üzr istəməyə də kişiliyi çatmayıb. Əslində, belə oğlum olduğuna görə dünyanın ən fəxr edən atası olmalı idim. Amma əksinə, ondan utanıram. O, özünü hamıdan üstün tutur. Ağlında olan yeganə şey - televiziya karyerası və Mançesterdə gözəl hotellər açmaqdır. Milli komandanı ona tapşırmaq düzgün addım deyil. Baş məşqçi cəmiyyətdə hörmətli adam olmalıdır. Mənim oğlumdur, lakin danışanda göz yaşlarımı saxlaya bilmirəm. Ailədə heç kim ona hörmət etmir”.

Səbuhi TOFİQOĞLU
www.oxu.az
"
"Paralimpiya Komitəsinin sabiq baş katibi işdən çıxarılmasından danışdıAFFA-ya tabe olan Azərbaycan Əlillər Futbolu Federasiyasının prezidenti Şaiq Həmidov Milli Paralimpiya Komitəsinin (MPK) baş katibi vəzifəsindən çıxarılıb.
Oxu.Az xəbər verir ki, onun yerinə əlillik dərəcəsi olan, 2013-cü ildən MPK-nın Təhsil, İnkişaf və İnformasiya şöbəsinin müdiri və icraçı direktoru işləyən Kamal Məmmədov baş katib təyin olunub.
Şaiq Həmidov saytımıza açıqlamasında ona qarşı haqsızlıq edildiyini bildirib:
“Məni Milli Paralimpiya Komitəsində qoymadıqları vəzifə qalmadı. Üzüyola adam olduğum üçün hamısını qəbul edirdim. 2006-cı ildən 2013-ə kimi icraçı direktor təyin edilmişəm, 2013-dən 2017-dək isə vitse-prezident seçilmişəm. Ötən ilin martında keçirilmiş Hesabat-Seçki Konfransında mənim yerimə vitse-prezident vəzifəsinə İlham Zəkiyevi seçdilər. Məni isə baş katib qoydular. Dekabrda isə məni çıxarıb yerimə Kamal Məmmədovu təyin etdilər. Halbuki bu təyinat üçün növbədənkar konfrans keçirilməlidir. Bir neçə dəfə onlara demişəm ki, bu konfrans olmamış onu baş katib kimi təqdim etmək lazım deyil. İndi görürəm ki, artıq onu qurumun saytında “baş katib vəzifəsinin səlahiyyətlərini müvəqqəti icra edən” kimi təqdim edirlər.
Mənim komitə prezidenti İlqar Rəhimovla heç bir problemim yox idi. Sadəcə olaraq, deyirdim ki, 66 yaşım var, bütün işlərinizi görürəm. Dünən komitədə işə başlayana “əməkdar idman xadimi” adı verildi, bir məndən başqa. Halbuki 13 ildir paralimpiya idmanı üzrə çox işlər görmüşəm. Görünür, bu sözlərim xoşlarına gəlmirdi. İndi yaradılmış Məşqçilər Şurası və İntizam Komissiyasını yaratmaq mənim planlarımda vardı. Çünki idmançılar arasında intizamsızlıq halları çox idi. Rəhbərlik etdiyim Əlillər Futbolu Federasiyasına AFFA-dan başqa yardım edən yoxdur. Nə Gənclər və İdman Nazirliyi, nə də komitəni maliyyələşdirən Əmək və Əhalinin Sosial Müdafiəsi Nazirliyi yardım edir. Halbuki bu qurumlar da lazımi dəstəyi göstərməlidir. Ümumiyyətlə, komitədə paralimpiya üzrə federasiyalar olmalıdır. Yalnız Boççia Federasiyası fəaliyyət göstərir. Digər 11 idman növü üzrə federasiya yoxdur. Yanvarın 5-də işdən çıxmaq haqda ərizəmi yazdım. Qəbul olundu. Əgər mənim qalmağımı istəsəydilər, ərizəmi qəbul etməzdilər”.
Qeyd edək ki, Kamal Məmmədov MPK-da İctimaiyyətlə Əlaqələr şöbəsinin müdiri işləyirdi. Dekabrın 29-da bu vəzifəyə Anar Baxışov təyin edilib.
Səbuhi TOFİQOĞLU
www.oxu.az
"
"İtaliya klubunun kapitanı dopinqə görə futboldan kənarlaşdırıldıİtaliyanın “Benevento” klubunun kapitanı Fabio Luçoni bir il müddətinə futbol yarışlarından kənarlaşdırılıb.
Oxu.Az xəbər verir ki, buna ondan götürülən dopinq testin müsbət nəticə verməsi səbəb olub. 
Futbolçudan A Seriyasının III turu çərçivəsində sentyabrda baş tutmuş “Torino” ilə oyundan (0:1) sonra götürülmüş test onun üçün yaxşı nəticələnməyib. Komandanın həkimi Valter Corcone səhvən ona qadağan olunmuş həblər verib. Bu isə futbolçunun bir il müddətinə diskvalifikasiya olunmasına gətirib çıxarıb.
Qeyd edək ki, A Seriyasının aşkar autsayderinin həkimi də sərt cəzalandırılıb. Ona dörd illik cəza verilib.
S.T.
www.oxu.az
"
"İlham Zəkiyevə daha bir vəzifə verildiMilli Paralimpiya Komitəsində (MPK) dünən İcraiyyə Komitəsinin iclası keçirilib. 
Oxu.Az xəbər verir ki, iclasın qərarına əsasən komitədə Məşqçilər Şurası və İntizam Komissiyası yaradılıb.
Qərara əsasən, Məşqçilər Şurasının (MŞ) sədri MPK-nın baş katibi vəzifəsinin səlahiyyətlərinin müvəqqəti icra edən Kamal Məmmədov təyin edilib. MŞ-nın katibi Rauf Mürsəlov (MPK-nın İdman şöbəsinin sədri) olacaq. İbrahim İbrahimov (cüdo üzrə baş məşqçi), Alavərdi Culfayev (üzgüçülük üzrə baş məşqçi), Oleq Panyutin (atletika üzrə baş məşqçi), İlqar İbişov (pauerliftinq üzrə baş məşqçi) və Tərlan Hacızadə (oturaq voleybol üzrə baş məşqçi) şura üzvləri kimi orda yer alacaqlar.
İntizam Komissiyasının sədri vəzifəsi isə ikiqat paralimpiya, ikiqat dünya, və yeddiqat Avropa çempionu, “Bakı-2015” Avropa Oyunlarının qalibi, MPK-nın vitse-prezidenti İlham Zəkiyevə həvalə olunub. Komissiyanın üzvləri isə Mehman Kərimov (MPK-nın idarə rəisi), Səlhət Abbasova (MPK nəzdində Ədalətli Oyunlar Komissiyasının məsul katibi), Yaşar Hacıyev (Respublika Paralimpiya Kompleksinin müdiri) və Elxan Rəhimovdur (Əmək və Əhalinin Sosial Müdafiəsi Nazirliyinin məsul işçisi).
S.T.
www.oxu.az
"
"Mustafa Dənizli Azərbaycan klubunun baş məşqçisi oldu“Xəzər Lənkəran”ın sabiq baş məşqçisi Mustafa Dənizli Cənubi Azərbaycanın “Traktor Sazi” klubunun baş məşqçisi təyin edilib.
Oxu.Az xəbər verir ki, bu barədə İran mətbuatı məlumat yayıb.
68 yaşlı mütəxəssis Təbriz klubu ilə mövsümün sonunadək müqavilə bağlayıb. Təcrübəli çalışdırcının altı aylıq əməkhaqqı 400 min dollar olacaq.
Qeyd edək ki, Təbriz klubu cari mövsümdə uğursuz çıxışı ilə diqqət çəkir. Asiya Çempionlar Liqasında mübarizə aparan komanda İran çempionatında 21 xalla XI pillədə qərarlaşıb. 
Xatırladaq ki, Mustafa Dənizli 2013/2014 mövsümündə “Xəzər Lənkəran”ın “sükanı arxasında” olub. O, İranda “Pas” və “Perspolis” klublarını da çalışdırıb.
S.T.
www.oxu.az
"
"Ronaldinyo karyerasını bitirdiFutbol üzrə Braziliya yığmasının sabiq yarımmüdafiəçisi Ronaldinyo futbolçu karyerasını başa vurduğunu açıqlayıb.
Oxu.Az xəbər verir ki, bu barədə onun qardaşı Roberto Asis “O Qlobo” nəşrinə müsahibəsində bildirib:
“O dayandı. Hər şey bitdi. Rusiyadakı dünya çempionatından sonra, böyük ehtimalla, avqustda nəsə böyük və gözəl bir iş görməyə hazırlaşırıq. Braziliyada, Avropa və Asiyada bəzi tədbirlər həyata keçirəcəyik. Əlbəttə, Braziliya yığması ilə oyun da keçiriləcək”.
Xatırladaq ki, Ronaldinyo karyerası ərzində “Qremio”, PSJ, “Barselona”, “Milan”, “Flamenqo”, “Atletiko Mineyro”, “Keretaro” və “Fluminense” kimi klublarda oynayıb. 37 yaşında futboldan ayrılmağa qərar verən əfsanəvi futbolçu Braziliya yığmasında 97 matç keçirib, 33 qola imza atıb. O, 2005-ci ildə Avropanın ən yaxşı futbolçusu kimi “Qızıl top” mükafatına sahib çıxıb.
S.T.
www.oxu.az
"
"Makqreqor UFC titulundan məhrum olduQarışıq döyüş növləri üzrə İrlandiyalı döyüş ustası Konor Makqreqor yüngül çəkidə UFC çempionluq titulundan məhrum olub.
Oxu.Az xəbər verir ki, bu barədə ТАSS agentliyi hadisə barədə məlumatlı olan mənbəyə  istinadən informasiya yayıb.
“Konor titulundan məhrum olacaq, ona görə ki, uzun müddət onu müdafiə etməyib. Bundan əvvəl də deyilib ki, o, qayıdan kimi titul döyüş keçirməli olacaq”, – deyə mənbə bildirib.
Bundan əvvəl çərşənbə axşamı məlum olub ki, Maqreqorun əldən verdiyi kəmərin aqibəti rusiyalı Həbib Nurməhəmmədov və amerikalı Toni Ferqusyon arasında döyüşdən sonra məlum olacaq. Döyüş aprelin 7-də Nyu-Yorkda keçiriləcək.
Yanvarın 15-də irlandiyalının çempion kəmərindən məhrum olmasını UFC başçısı Dana Uayt elan edib. Rəsminin sözlərinə görə, iki il ərzində döyüş keçirmədən titulu əldə saxlamaq digər döyüşçülərə qarşı ədalətsizlikdir.
29 yaşlı Makqreqor qarışıq döyüş qaydalarına əsasən, 24 döyüş keçirib. Onlardan 21-də qalib gəlib (18-də vaxtı başa çatmamış) və üçündə məğlubiyyətə uğrayıb. UFC üzrə sonuncu döyüşü 2016-ci ilin noyabr ayında keçirib. Həmin döyüşdə ikinci raundda amerikalı Eddi Alvaresi texniki nokautla məğlubiyyətə uğradıb.
www.oxu.az
"
"“Neftçi” “Atletiko”da oynamış futbolçunu transfer edib Türkiyəyə getdi – FOTO“Neftçi” PFK heyətinə yeni futbolçu cəlb edib. 
Oxu.Az xəbər verir ki, paraqvaylı yarımmüdafiəçi Fransisko Xavyer Qarsia Kesada ilə bir illik müqavilə bağlanıb.
Qeyd edək ki, 26 yaşlı hücumameyilli mərkəz yarımmüdafiəçisi bunadək Paraqvayın “Sero Portenyo”, “İndependyente”, “Sportivo Lukenyo”, “Deportivo” (Kapiata), “Nasional” və Kolumbiyanın “Atletiko” (Uila) klublarında çıxış edib. Onun son klubu “Nasional” olub.
Bu arada ""Neftçi"" səhər saatlarında Heydər Əliyev Beynəlxalq Hava Limanında qış fasiləsindəki hazırlığın ikinci mərhələsini keçirəcəyi Türkiyəyə yola düşüb. Komanda Antalyanın Bələk zonasında yerləşən “Alva Donna” hotelində məskunlaşacaq.
Türkiyəyə yollanan heyətdə futbolçulardan Səlahət Ağayev, Aqil Məmmədov, Rəşad Əzizli, Kiril Petrov, Ruslan Abışov, Məhəmməd Mirzəbəyov, İlkin Qırtımov, Rəşad Sadiqov, Emin Mahmudov, Derlis Mesa Kolyi, Namiq Ələsgərov, İqnasio Erera, Rəhman Hacıyev, Mirabdulla Abbasov, Elnur Süleymanov, Elçin Əsədov, Fərid Abbaslı və Fransisko Qarsia yer alıb. Ömər Buludov, Elnur Cəfərov, Anton Krivotsyuk və Elvin Sərkərov 21 yaşadək futbolçulardan ibarət milli komandamızın düşərgəsində olduğundan təlim-məşq toplanışına sonradan qoşulacaqlar.
Tərlan Əhmədovun rəhbərlik etdiyi kollektiv yanvarın 22-də Rusiyanın “SKA-Xabarovsk”, 25-də Rumıniyanın “Konkordiya” və Bolqarıstanın “Slaviya”, 27-də Rusiyanın “Krılya Sovetov”, 30-da isə Makedoniyanın “Sileks"" klubları ilə üz-üzə gələcək. Təlim-məşq toplanışına yanvarın 31-də yekun vurulacaq.
S.T.
www.oxu.az
"
"“Kəpəz”dən üç transfer – FOTOTransfer çalışmalarını davam etdirən “Kəpəz” daha üç futbolçunu heyətinə qatdığını rəsmi şəkildə açıqlayıb. 
Oxu.Az xəbər verir ki, Gəncə klubu bir yerli və iki əcnəbi oyunçu ilə güclənib.
“Sarı-göylər” ukraynalı qapıçı Serqey Litovçenko, gürcü əsilli yarımmüdafiəçi Ciuli Mancqaladze və digər orta xətt oyunçusu Tərzin Cahangirovla anlaşıblar. Litovçenko ilə mövsümün sonunadək, Mancqaladze və Cahangirovla isə bir illik müqaviləyə imza atılıb.
Qeyd edək ki, “Kəpəz” bundan əvvəl üç yerli futbolçunu heyətinə qatdığını açıqlamışdı.
S.T.
www.oxu.az
"
"Rəşad Sadıqov qələbə ilə başladı21 yaşadək futbolçulardan ibarət Azərbaycan millisi Antalya toplanışı çərçivəsində bu gün yoldaşlıq görüşü keçirib.
Oxu.Az-ın məlumatına görə, Türkiyənin “Alanyaspor” klubunun U-21 komandası ilə baş tutan görüş yığmamızın yeni baş məşqçisi Rəşad Sadıqovun debüt matçı olub.
Bakı vaxtı ilə saat 17:00-da start götürən qarşılaşma komandamızın üstünlüyü şəraitində keçib. Nəticədə millimiz rəqibi üzərində 3:1 hesablı qələbə qazanıb.
Qeyd edək ki, yığmamız yanvarın 21-də və 26-da Albaniyanın, ayın 23-də isə Gürcüstanın müvafiq yaş qrupundan ibarət yığma komandası ilə yoldaşlıq oyunları keçirəcək.
A.M.
www.oxu.az
"
"“Qarabağ” ilk “100-lük”dəBeynəlxalq Futbol Tarixi və Statistikaları Federasiyası dünyanın milli çempionatlarının yeni reytinq siyahısını açıqlayıb.
Oxu.Az xəbər verir ki, Azərbaycan Premyer Liqası bu siyahıda 50-cidir.
Milli çempionatımız bu pilləni Şimali İrlandiya ilə bölüşdürür. Hər iki çempionatın 358 reytinq xalı var.
Siyahıda birinci yerdə İspaniya La Liqasıdı - 1195 xal. İkinci İngiltərə Premyer Liqası (1177), üçüncü Braziliya A Seriyasıdı (1134).
Beynəlxalq Futbol Tarixi və Statistikaları Federasiyası həmçinin dünyanın ən yaxşı klublarının siyahısı da açıqlayıb. Cədvəldə planetin ən yaxşı 402 komandası yer alıb.
2017-ci ilin yekunlarının əksini tapdığı siyahıda Azərbaycan 3 klubla təmsil olunub. Ən yaxşı təmsilçimiz “Qarabağ”dı. Ağdam klubu 136 xalla planetin 93-cü komandasıdı, o, bu yeri “Borussiya” (Mönhenqladbax, Almaniya) və “Paçuka” (Meksika) klubları ilə bölüşür.
Ölkəmizin siyahıdakı 2-ci komandası “Zirə”di. Paytaxt klubu 72 xalla 296-cı yerə şərikdi. “Atletiko” (Bukaramanqa, Kolumbiya), “Kolon” (Argentina), “Renn” (Fransa) və “Melqar”la (Peru) eyni xala malik Ayxan Abbasovun yetirmələri fantastik sıçrayışla diqqət çəkib.
Hesabında 65 xal olan “Qəbələ” isə 353-cü pillənin şərikləri arasındadı. Roman Qriqorçukun yetirmələri “Əl-Naser” (Səudiyyə Ərəbistanı), “Arka” (Polşa), “Defensor” (Uruqvay), “Atromitos” (Yunanıstan), “Hapoel” (Hayfa, İsrail), “Əl-Vəhdət” (İordaniya) ilə eyni nəticəyə malikdi. Əyalət klubu bir il əvvəlki ilə müqayisədə 255 pillə geriləyib. Bu, komandanın ötənilki uğurunu təkrarlayıb Avropa Liqasının qrup mərhələsinə yüksələ bilməməsi ilə bağlıdı.
Qeyd edək ki, siyahıya İspaniya “Real”ı başçılıq edir – 328 xal. Braziliya “Qremio”su 286 xalla 2-ci, İngiltərə təmsilçisi “Mançester Yunayted”  284 xalla 3-cüdü.
A.M.
www.oxu.az
"
"Hakim vurduğu futbolçudan üzr istədiSon günlərin ən çox müzakirə mövzusuna çevrilən fransalı hakim Toni Şapron hərəkətinə aydınlıq gətirib. O, Liqa 1-in XX turunda keçirilən “Nant” – PSJ matçında təpiklə vurduğu meydan sahiblərinin futbolçusu Dieqo Karlosdan üzr istəyib.
Oxu.Az xəbər verir ki, 46 yaşlı referi səhv addım atdığını etiraf edib:
“Aldığım zərbədən sonra qısa müddət əvvəl zədələndiyim yerdə böyük ağrı hiss etdim. Bunun da nəticəsində çox pis hərəkətə yol verdim və ayağımı futbolçuya tərəf uzatdım. Epizoda təkrar baxdıqda oyunçunun məni qəsdən yıxmadığını gördüm. Bu səbəbdən də, matçdan sonra raporta ona verdiyim ikinci sarı vərəqənin ləğv edilməsini yazdım”.
Qeyd edək ki, PSJ-nin 1:0 hesabı ilə qalib gəldiyi qarşılaşmanın 90-cı dəqiqəsində “Nant”ın futbolçusu Dieqo Karlosa ilişərək yerə yıxılan referi arxadan onu təpiklə vurub. Daha sonra ayağa qalxan Şapron oyunçunu ikinci sarı vərəqə ilə meydandan qovub. Fransa Futbol Federasiyası isə hadisə ilə bağlı araşdırma başa çatana qədər onu hakimlikdən uzaqlaşdırıb.
A.M.
www.oxu.az
"
"Zabit Səmədov onu qələbəyə aparan çətinliklərdən danışacaq Sabah YARAT Mərkəzində məşhur Azərbaycan döyüşçüsü, kikboksçu Zabit Səmədov qonaq olacaq.
Oxu.Az xəbər verir ki, görüş zamanı Zabit Səmədov öz idman təcrübəsi və nailiyyətlərindən, qələbəyə aparan çətinliklərdən söz açacaq. Həmçinin, Zabit hazırda YARAT Mərkəzində nümayiş olunan ""Dağılaraq zirvələrə doğru qalxırıq"" sərgisi ilə bağlı təəssüratlarını bölüşəcək.
Zabit Səmədov 1984-cü ildə Gürcüstanda azərbaycanlı ailəsində dünyaya göz açıb. 9 yaşından idmana maraq göstərməyə başlayıb. Əvvəllər o, məşqçi Əziz Dursunovun rəhbərliyi ilə 6 ay karate ilə məşğul olub. Sonra isə Zabit muay-tay idman növünə üz tutub. 1998-ci ildən etibarən o, Minskdə məşhur “Çinuk GYM” klubunda fəaliyyətini davam etdirir. Orda onu dünya çempionu Dmitri Pyaçeski məşq etdirir. Səmədov idman karyerasında peşəkar kikboksinq üzrə bir neçə dəfə dünya və Avropa çempionu, Qran-Pri mükafatının sahibi olub. 
Qeyd edək ki, tədbir saat 19:00-da başlayacaq. Nəzərinizə çatdıraq ki, giriş sərbəstdir, lakin yerlərin sayı məhduddur.
S.T.
www.oxu.az
"
"İdmançının kələkbazlığı hamını məəttəl qoyduABŞ-ın Arizona ştatında marafon təşkilatçıları dələduzluq yolu ilə nəticə qazanmağa çalışan Kelli Eqnyu adlı atleti diskvlafikasiya edib.
Oxu.Az xəbər verir ki, bu barədə “Across the Years” marafonunun rəsmi “Facebook” səhifəsində məlumat yayılıb.
Məlumata görə, Eqnyu növbəti dövrəni keçdikdən sonra start xəttinə qayıdıb və yeddi dəqiqə biotualetdə keçirib. Ayaq yolundan çıxdıqdan sonra bir daha finiş xəttini keçib və marafonu davam etdirərək,  aktivinə əlavə 1,5 kilometr yazdırıb.
Marafonda qayda pozuntularını araşdıran Derek Merfi sprinterlərin  nəticələrini qeydə alan MMC timing təşkilatının nümayəndəsini şahid tutub.
“Kelli dövrəni başa vurduqdan sonra finiş xəttini keçdi və dayandı. Finişdəki monitora nəzər saldıqdan sonra  biotualetə yollandı. Mayk həmin vaxt finiş xəttinin yanındakı çadırlarda idi və oradan Kellinin hərəkətlərini müşahidə edə bilirdi. Mayk onu 10 dəqiqəyə yaxın izləyib. Onun şahidi olub ki, Kelli biotualetdə yeddi dəqiqə vaxt keçirib, sonra oradan çıxaraq, finiş xəttini keçib və qaçmadığı dövrəyə görə nəticə qazanmağa cəhd edib”, – deyə Merfi bildirib.
Atletin bu kələyi ifşa olunduğundan ekspertlər onun digər nəticələrinə də yenidən baxmaq qərarına gəlib. Söhbət başlıca olaraq, 2014-2015-ci ilin marafonundan gedir. Həmin vaxt Enqyu 48 saatlıq yürüşdə 88.5 kilometr qət edib. Ən maraqlısı odur ki, həmin yarışda da idmançı son yeddi saatı qaçmayıb.
“İdmançılar arasında yoldaşlıq və ən yaxşı performansa dəstək prinsiplərinə söykənən bir tədbirdə bu cür halların baş verməsi bizi çox üzür. Bizim təşkilat bu cür fırıldaqçılığa göz yuman deyil. İndiki mərhələdə, Kellinin “Aravaipa Running” tərəfindən təşkil olunan yarışlarda iştirakına qadağa qoyulacaq”, – deyə marafon təşkilatçısının rəsmi “Facebook” səhifəsində bildirilir.
“Across the Year” – marafonunda yarışçıların məqsədi təyin olunmuş marşrutu müəyyən vaxt çərçivəsində keçməkdir.  Qalib altı gün ərzində daha çox böyük məsafə qət edən idmançı olur.
www.oxu.az
"
"Dino Ndlovu “Qarabağ”dan ayrılmasının əsl səbəbini açıqladı“Qarabağ”dan ayrılaraq Çinin I dəstə klubu “Hançjou Qrintaun”a keçən CAR millisinin hücumçusu Dino Ndlovu bəzi məsələlərə aydınlıq gətirib.
Oxu.Az xəbər verir ki, o, hələ də Çin klubuna keçidinin rəsmiləşməməsinin səbəbini açıqlayıb:
“Transferim ötən cümə rəsmiləşə bilərdi. Lakin Çində bayram olduğundan iki klub sənədləşmə işlərini tamamlaya bilmədilər. İndi hər şey Çindən asılıdır. Mən viza və səfər üçün lazımi sənədləri hazırlamışam”.
Daha sonra futbolçu xoşbəxt olduğunu və karyerasını orada bitirmək istədiyini bildirdiyi “Qarabağ”dan ayrılmasının əsl səbəbini açıqlayıb. O qeyd edib ki, Ağdam klubundan daha yüksək maaşlı müqavilə gözləyirmiş:
“Mən onlara dedim ki, burada xoşbəxtəm, ancaq əvvəlki kimi gənc də deyiləm. Onlar mənə yeni müqavilə təklif etməsəydilər, orada qala bilməzdim. Mənim yeni, daha yaxşı müqaviləyə ehtiyacım vardı. Ancaq onlar masanın üzərinə yeni müqavilə qoymadılar. Mən isə ləngiyə və yeni açılmış fürsətin azalmasına imkan verə bilməzdim. İlk növbədə ailəmi və karyeramı fikirləşməli idim”. 
Səbuhi TOFİQOĞLU
www.oxu.az
"
"Günay İbrahimli “Azərreyl”in qızları ilə görüşdü - FOTO“Space” telekanalında efirə gedən “İdman hamımız üçün” verilişi bu dəfə voleybola həsr olunub.
Oxu.Az xəbər verir ki, bu dəfə verilişin qonağı müğənni Günay İbrahimli olub.
Günay verilişin aparıcısı Umnisə Hacıyeva ilə birgə “Azərreyl” komandasına baş çəkib.



Qeyd edək ki, veriliş bu bazar saat 12:00-da efirə gedəcək.
S.T.
www.oxu.az
"
"“Piratlar” “Qarabağ”ın marağında olan futbolçunu istəyir “Qarabağ”ın almaq istədiyi Zimbabve millisinin hücumçusu Xama Biliatın keçidində daha bir maneə yaranıb.
Oxu.Az xəbər verir ki, CAR-ın “Mamelodi Sandaunz” klubu ilə hələ altı aylıq müqaviləsi olan Biliata başqa klub da təklif göndərib.
Belə ki, CAR-ın “Orlando Pireyts” klubu Biliata ayına 200 min rand olan (27 620 manat) müqavilə təklif edib. Futbolçu indiki klubunda 40 min rand az maaş alır.
Buna baxmayaraq, fikri Avropada olan Biliat bu təklifi geri çevirib. Bu üzdən də “piratlar” yeni təkliflə futbolçuya müraciət etməyə çalışırlar.
Bununla belə, klubunda da onun yeni müqavilə bağlayacağına inanırlar. Hələ dekabrda “braziliyalılar”ın (komandanın forması Braziliya millisinə oxşadığı üçün belə çağırılırlar – S.T.) baş məşqçisi Pitso Mosimane Xamanın müqavilə bağlayacağına inandığını bildirib:
“Düşünürəm ki, Xama müqaviləsini yeniləyəcək. Çünki o, bizim ona ehtiyacımız olduğunu və onu sevdiyimizi bilir. O bilir ki, ən yaxşı müqavilə bağlamalı olduğu yer də buradır. Amma əgər o, ən yaxşı məbləğli müqavilə istəyirsə, onu başa düşmək olar ki, futbol həyatı qısadır. Əgər ona söz verilən pulu ala biləcəksə, niyə də onun getməsinə icazə verməyək?!”
Qeyd edək ki, “Qarabağ”la bərabər, CAR-ın “Kayzer Çifs” klubu da Xama Biliatı istəyir. Biliat cari mövsüm zədəsinə görə 17 çempionat oyunundan yalnız yeddisində oynaya bilib.
Səbuhi TOFİQOĞLU
www.oxu.az
"
"2020-ci ildəki Superkuboka doqquz şəhər namizəddir2020-ci ildə keçiriləcək UEFA Superkubokuna ev sahibliyi etmək istəyən ölkələrin siyahısı açıqlanıb.
Oxu.Az xəbər verir ki, siyahıda doqquz namizəd yer alıb. Bunlar Albaniya (“Milli Arena”, Tirana), Belarus (“Dinamo”, Minsk), İsrail (“Sammi Ofer”, Hayfa), Qazaxıstan (Mərkəzi stadion, Almatı), Moldova (“Zimbru”, Kişinyov), Portuqaliya (“Draqau”, Portu), Şimali İrlandiya (“Vindzor Park”, Belfast), Finlandiya (Olimpiya stadionu, Helsinki) və Fransadır (“Qrand Stad”, Nitsa).
Qeyd edək ki, Superkuboka ev sahibliyi etmək istəyən assosiasiyalar yekun ərizələrini martın 29-dək verməlidirlər. Qalibin adı mayda açıqlanacaq.
S.T.
www.oxu.az
"
"Futzal üzrə “Barselona”nın oyunçuları millimizə qarşı – FOTOYığmamızla eyni qrupda olan İspaniyanın futzal üzrə millisinin bu ayın 30-u Sloveniyanın paytaxtı Lyublyanada başlayacaq Avropa çempionatı üçün heyəti açıqlanıb.
Oxu.Az xəbər verir ki, baş məşqçi Xose Venansio Lopes rəsmi 14, qeyri-rəsmi 15 nəfərlik heyət açıqlayıb. Bunlardan qapıçı Karlos Baron digər iki qolkiperdən biri zədələnəcəyi halda, UEFA qaydalarına görə, onu əvəz edə bilər. Bu üzdən o da Sloveniyaya aparılacaq. Komanda yanvarın 18-dən 27-dək İspaniyada hazırlıq keçəcək.
Qapıçılar: Xesus Erero (“İnter Movistar”), Pako Sedano (“Barselona”), Baron (“Palma”);
Sahə oyunçuları: Mark Tolra, Adolfo, Xoselito, Serxio Losano (hamısı “Barselona”), Ortis, Bebe, Pola, Solano (hamısı “İnter Movistar), Miqelin, Aleks (hər ikisi “El Poso”), Lin (KPRF, Rusiya), Rafa Usin (“Osasuna Manya”).

Qeyd edək ki, İspaniya millisi qitə çempionatında ilk oyununu Fransaya qarşı keçirəcək. Avropa birinciliyinin favoriti sayılan ispanlarla millimizin oyunu isə fevralın 4-də baş tutacaq.
S.T.
www.oxu.az
"
"Qadın futbolçular arasında dava düşdü – FOTO + VİDEOTürkiyənin qadın futbolu üzrə III dəstəsində oyunçular arasında dava düşüb.
Oxu.Az xəbər verir ki, “Yeni Burdurspor”la “Antalya Dəmirspor” XIV qrupun matçında üz-üzə gəlib. Burdurun Qazi Atatürk adına stadionunda oynanılan matç ötən həftə həyatını itirən “Yeşilova Bələdiyyəspor”unun məşqçisi Muzaffer Başın bir dəqiqəlik sükutla yad edilməsi ilə başlayıb.
Oyunun 4:1 meydan sahiblərinin xeyrinə olduğu matçın 90-cı dəqiqəsində iki komandanın oyunçuları arasındakı gərginliyə ehtiyat oyunçular da qoşulunca, meydançada aləm bir-birinə dəyib. Hər iki komandanın üzvləri bir-birlərinə təpik vurmağa başlayıb. Futbolçuları polis və məşqçilər ayırmağa çalışıb. Çətinliklə futbolçuları sakitləşdirən polis əvvəl qonaqları, daha sonra meydan sahiblərini meydandan çıxarıb.
Oyunun sonunda Antalya komandasının futbolçularından birinin halı pisləşib və o, Burdur Dövlət Xəstəxanasına aparılıb.




Baş hakim Yusuf Can Çətin isə oyunu davaya görə yarımçıq dayandırmalı olub. Bu barədə sanksiyanı isə Həvəskar Futbolu üzrə İntizam Komitəsi verəcək.
S.T.
www.oxu.az
"
"Millimizin və “Qarabağ”ın sabiq futbolçusundan nağara ifası - VİDEO
Millimizin sabiq futbolçusu Vüqar Nadirovun daha bir istedadı üzə çıxıb.
Oxu.Az xəbər verir ki, Nadirov məclislərdən birində əla nağara çalması ilə diqqəti özünə cəlb edib.


Qeyd edək ki, “Qarabağ”dakı çıxışları ilə tanınmış Vüqar Nadirov hazırda “Səbail” klubunun formasını geyinir.
S.T.
www.oxu.az
"
"Aleksis Sançesə daha bir nəhəng klubdan təklif gəldiİngiltərənin “Arsenal” klubunun çilili futbolçusu Aleksis Sançesə daha bir klub maraq göstərib.
Oxu.Az xəbər verir ki, “Mançester Siti” və “Mançester Yunayted”dən sonra digər Premyer Liqa nəhəngi “Çelsi” də Sançesi heyətinə qatmaqda maraqlıdır.
İddiaya görə, “Çelsi”nin italiyalı baş məşqçisi Antoni Konte bu futbolçunu hələ “Udineze”də oynadığı vaxtdan bəyənib.
Bununla belə, Sançesi heyətinə qatmağa yaxın tərəf yenə “Mançester Yunayted”dir. Çünki “mankunianlar” “Arsenal”ın istədiyi 35 milyon funtu verməyə razıdır. Artıq onun üçün vaxtilə Kriştianu Ronaldu, Erik Kantona, Devid Bekhemin geyindiyi 7 nömrəli formanın veriləcəyi deyilir. Üstəlik, “Mançester Siti” də bu yarışdan çıxmaqla “qırmızı şeytanlar”ın işini asanlaşdırıb.
Ancaq bu transferin baş tutması üçün “Arsenal”ın Almaniyanın “Borussia” klubundan Pyer-Emerik Obameyanqı alması lazımdır. Yayılan son məlumatlara görə, Dortmund klubu bu gün intizamsızlığına görə əsas komandadan uzaqlaşdırdığı futbolçusu haqda yekun qərar verəcək.
Qeyd edək ki, “Arsenal” bu transfer üçün 60 milyon avrosundan keçməyə razıdır. 
Səbuhi TOFİQOĞLU
www.oxu.az
"
"Robot kimi qolunu qeyd edən futbolçudan şikayət etdi, özü qovuldu - VİDEOFransanın “Kan” klubunun qapıçısı Remi Verkutr XX turun “Lill” ilə oyununda qeyri-adi vəziyyətdən meydandan qovulub.
Oxu.Az xəbər verir ki, 43-cü dəqiqədə hesabı açan “Lill”in əslən Fil Dişi Sahilindən olan hücumçusu Nikolya Pepe vurduğu qolu robot kimi bayram edib. 
Bu isə Verkuatrı əsəbləşdirib və həmin oyunçu ilə mübahisə edib. Daha sonra o, bu barədə  görüşün baş hakimi Yoan Amelə müraciət edib. Qapıçı bildirib ki, bu rəqslə o, “Kan” azarkeşlərini təxribata sürükləyir. 
Hakim isə Remi Verkuatrın hərəkətinə sərt reaksiya verib və ona qırmızı vərəqə göstərib.

Qeyd edək ki, bu oyun “Lill”in 1:0 qələbəsi ilə yekunlaşıb.
S.T.
www.oxu.az
"
"Karate Federasiyasına yeni baş katib təyin olunduAzərbaycan Milli Karate Federasiyasının (AMKF) baş katibi vəzifəsinə yeni təyinat olub.
Federasiyadan Oxu.Az-a bildiriblər ki, AMKF-in idarə heyətinin qərarı ilə bu vəzifəyə “İrəli” İctimai Birliyinin (İB) sədri Mirhəsən Seyidov təyin edilib.
Bundan əvvəl baş katib vəzifəsində çalışmış Mircabbar Seyidov baş katibin məsul katibi kimi xidmət edəcək. Yeni formalaşmış katiblik ümumi formada federasiyanın fəaliyyətinin daha da sürətləndirilməsinə və yeni nəticələrin əldə olunmasında yaxından iştirakına çalışacaq.
 Ümumilikdə federasiyanın, katibliyin işlərinə rəhbərliyi Mirhəsən Seyidov edəcək.
www.oxu.az
"
"Ardanın icarə müqaviləsinin detalları məlum oldu – FOTOArda Turanın və “Barselona”nın “Başakşəhər”lə icarə müqaviləsinin təfərrüatları məlum olub.
Oxu.Az xəbər verir ki, İstanbul klubunun prezidenti Göksəl Gümüşdağ bu gün keçirdiyi mətbuat konfransında bu məsələ barədə danışıb:
“Onu 2,5 illik əvəzsiz icarələməyimiz haqda çoxlu dedi-qodular gəzir. Bu mətbuat konfransında bəzi detalları tam şəffaflıqla paylaşmaq istəyirəm. Bunu xüsusi vurğulayacağam. Çünki biz bir şirkət statusu ilə idarə olunuruq və biz bir şirkətik. Bunu açıqlamaq məcburiyyətində deyilik, amma şəffaflıq olsun deyə açıqlayacağam. Yarım mövsüm 2 milyon avro + bonus, növbəti mövsüm də 4 milyon avro + bonus olaraq onunla müqavilə imzalanıb. Oyunçunu almaq hüququ ilk bizdə olacaq. Arda Turanın satış qiymətinə 25% biz ortaq olduq. Növbəti mövsüm Arda satılsa, 20%, o biri mövsüm satılsa, 25% bizə əvəz ödəyəcəklər (“Barselona” tərəfindən – S.T.). Bu, biznes kimi bir iş oldu. Təbii ki, hər şeyə baxmayaraq, biz burada Arda ilə uzun bir hekayə yazdıq. Məqsədimiz bunun davamını gətirməkdir. “Barselona” ilə “Başakşəhər”in arasında özəl bir anlaşma əldə edildi. Çempion olsaq, “Barselona”ya 300 min avro əvəz ödəyəcəyik. Bundan başqa heç bir qarşılıq ödəməyəcəyik”.
Daha sonra Arda Turan fikirlərini bildirib. Ona “Türkiyədə yalnız “Qalatasaray”a qayıdaram” cümləsi xatırladılıb. Arda isə bunu dediyini təkzib etməyib:
“Bəli, belə demişdim. Ancaq həmin klub mənə qucaq açardısa...”

Qeyd edək ki, Fatih Terim “Qalatasaray”ın sükanı arxasına gətirilənə kimi Arda Turanın sabiq komandasına geri qayıtması gözlənilirdi.
S.T.
www.oxu.az
"
"“Beşiktaş” Azərbaycana gəlir “Beşiktaş”ın prezidenti Fikrət Orman “Beşiktaş”a gəl” (Come to Besiktas) devizi ilə tanınmış videonun dünyaya tanıtdırılması ilə bağlı mətbuat konfransı keçirib.
Oxu.Az xəbər verir ki, konfransda “Beşiktaş”a İran və Azərbaycandan böyük tələbin olmasına dair sual soruşulub.
O isə fevralda Azərbaycanda gələcəklərini bildirib: 
“İran və Azərbaycana getmək istəyirik. Milli komandalarla əlaqədar yaranmış fasilədə boşluq olur. Amma o komandaların oyunçuları da millilərində olunca, getmək çətinləşir. Bəzən siyasi durumlar da buna təsir edir. Niyyətimiz dəyişməzdir. Azərbaycan çox diqqətə aldığımız bir bazardır. Fevralın əvvəlində adamlarım Azərbaycana gedəcək. Bir mağaza açılması və toplu matç oynanılması konsepti ilə hərəkət edəcəyik. 1903 konseptini dünyaya yaymağa çalışırıq. Həm Türkiyə, həm də dünyada bunu yayacağıq”.   
Fikrət Orman yenidən Bakıda Superkubok matçı keçirmək istədiklərini deyib:
“Qışın ortasında, saat 20:30-da “Osmanlıspor”la kubok matçı oynayacağıq. Buranın nə qədər soyuq olduğunu bilirik. Türkiyə Futbol Federasiyasına “Günorta oynayaq” deyə müraciət etdik, amma faydası olmadı. Bu matçda futbolçularımızı oynatmaq, hamının bunu izləməsini istəyirik, amma riskə girə bilmirik. Burada bir oyunçumuz zədələnsə, Çempionlar Liqası və Superliqada problemlə üzləşərik.
“Beşiktaş” “Konyaspor”la Samsunda bir matç oynadı. İctimaiyyətin diqqətində matç qalmadı. Hamının ağlına davalar, bıçaqlar qaldı. O zaman da demişdim. Kaş ki o matçı Bakıda, İndoneziyada oynayaydıq. Premyer Liqada bizim çəkdiyimiz videoları çəkirlər. Biz də bütün komandalardakı oyunçularla bunu edərək ölkəmizi tanıtmalıyıq”.
Səbuhi TOFİQOĞLU
www.oxu.az
"
"“Arsenal” Aleksis Sançesə əvəz tapdı“Skay Sport”un tanınmış ispaniyalı jurnalisti Jilyem Balaqe “Arsenal”ın Qabon millisinin hücumçusu Pyer-Emerik Obameyanqı transfer etməyə yaxın olduğunu yazıb.
Oxu.Az xəbər verir ki, kataloniyalı jurnalist bunları qeyd edib:
“Yaxın müddətdə “Arsenal” bir neçə transfer gerçəkləşdirəcək. Onlardan biri heyətdən çıxarılan Obameyanq olacaq. Londonlular bu transferə görə 60 milyon avro ödəməyə razıdırlar. “Borusia” da, çox güman ki, bu təklifə razılıq verəcək. “Kanonirlər”in fikrincə, Obameyanq klubdan ayrılması gözlənilən çilili Aleksis Sançesə layiqli əvəz olacaq və fransalı hücumçu Aleksandr Lakazetlə güclü tandem təşkil edəcək”.
Qeyd edək ki, Dortmund “Borusia”sı şənbə günü komandanın iclasına qatılmadığı üçün Pyer-Emerik Obameyanqı heyətdən çıxardığını bəyan edib və bazar günü “Volfsburq”la qolsuz başa çatmış oyunda ona şans verməyib. Bu ay Çin klubundan gələn təklifi geri çevirmiş Obameyanqın komandasını dəyişməsi istisna olunmur.
Aleksis Sançes isə “Arsenal”a “Mançester Siti”dən daha çox pul – 30 milyon avro təklif edən “Mançester Yunayted”ə keçməyə yaxındır. Joze Mourinyu Sançesə həftəlik 400 min funt maaş nəzərdə tutan müqavilə təklif edib ki, bu da Premyer Liqada rekord məbləğdir. Arsen Venqer ""Bornmut""la matçda heyətə salmadığı çilinin məsələsinin 48 saat ərzində bilinəcəyini bildirib.
Bundan başqa, “Arsenal” “Bordo”dan braziliyalı cinah hücumçusu Malkomu da almağa yaxındır.
S.T.
www.oxu.az
"
"Futbolçu hakimi yerə yıxdığı üçün meydandan qovuldu - VİDEOFransanın “Nant” klubunun müdafiəçisi Dieqo Karlos XX turun PSJ ilə oyununda baş hakimə qarşı kobudluğa görə qırmızı vərəqə alıb.
Oxu.Az xəbər verir ki, görüşün 90-cı dəqiqəsində PSJ-nin hücumu zamanı braziliyalı futbolçu hakim Toni Şapronu itələyərək yerə yıxıb.
Referi isə qarşı tərəfin ayağından vurmaqla cavab verib. Daha sonra Şapron Rusiyanın “Ufa” klubunun sabiq futbolçusuna ikinci sarı vərəqə verməklə meydandan qovub.

Qeyd edək ki, dünən baş tutmuş görüş PSJ-nin 1:0 hesablı qələbəsi ilə başa çatıb. Yeganə qolu 12-ci dəqiqədə argentinalı Anxel di Maria vurub.
S.T.
www.oxu.az
"
"Millimizin futbolçusu Türkiyə klublarına təklif olundu Azərbaycanın 21 yaşadək futbolçulardan ibarət millisinin və “Neftçi” klubunun üzvü Elnur Cəfərov menecerlər vasitəsilə Türkiyənin “Bursaspor” klubuna təklif olunub.
Oxu.Az Türkiyənin “Olay” qəzetinə istinadən xəbər verir ki, 21 yaşlı futbolçu ilə Super Liqada çıxış edən başqa bir klubun – “Kayserispor”un da maraqlandığı bildirilir.
Qeyd edək ki, “Xəzər Lənkəran”ın yetirməsi olan Elnur Cəfərov ötən ilin iyulunda “Neftçi” ilə bir illik müqavilə bağlayıb. Hazırda U-21 yığmasının heyətində Türkiyənin Antalya bölgəsində toplanışda olan cinah yarımmüdafiəçisi ötən ilin noyabrında sosial şəbəkədə azarkeşi təhqir etdiyi üçün “Neftçi”nin əsas komandasından kənarlaşdırılıb. Lakin daha sonra o, baş məşqçi Tərlan Əhmədov tərəfindən bağışlanılıb.
S.T.
www.oxu.az
"
"CAR klubu “Qarabağ”dan 2,5 milyon dollar istəyir“Qarabağ” Çin klubuna satdığı Dino Ndlovunun yerinə Zimbabve millisinin hücumçusu Xama Biliatı almaq istəyir.
Oxu.Az Zimbabve mətbuatına istinadən xəbər verir ki, Ağdam təmsilçisi iyunadək CAR-ın “Mamelodi Sandaunz” klubu ilə müqaviləsi olan Biliat üçün artıq qarşı tərəfə təklif göndərib.
“Qarabağ” Biliata aylıq təxminən 500 min CAR randı (69 min manat – S.T.) təklif edir.
CAR klubu isə oyunçunu ölkədən kənar xarici kluba satmaqda maraqlıdır. Lakin Afrika klubu “Qarabağ”dan bu transfer üçün 2,5 milyon dollar istəyir. Hazırda “Qarabağ” bu məbləğin aşağı endirilməsi üçün danışıqlar aparır.
Futbolçunun özü də komandadan ayrılmaqda istəklidir. Çünki baş məşqçi Pitso Mosimane 27 yaşlı futbolçunu əsas komandada oyun üzünə həsrət qoyub. Futbolçunun təmsilçisi Corc Deda da açıqlayıb ki, tərəflər şəxsi müqavilədə razılığa gəliblər.
Qeyd edək ki, Xama Biliat ikinci hücumçu qismində və ya cinahlarda oynamağı bacarır. O, Zimbabve millisində 26 oyuna yeddi qol vursa da, noyabrda Lesoto və Namibiya ilə yoldaşlıq oyunlarına çağırılmayıb. Billiat hazırkı klubu ilə iki dəfə (2013/14 və 2015/16) CAR çempionu, eləcə də, Afrika Çempionlar Liqasının (2016) və Afrika Superkubokunun (2017) qalibi olub. 
Səbuhi TOFİQOĞLU
www.oxu.az
"
"Arda Turan Türkiyədə müayinə olundu - FOTOTürkiyə millisinin futbolçusu Arda Turanın ölkəsinə qayıtdığını xəbər vermişdik.
Oxu.Az xəbər verir ki, Arda İspaniyanın “Barselona” klubuna məxsus olsa da, 2,5 illiyə Türkiyənin “Başakşəhər” komandasında çıxış edəcək.
O, dünən tibbi baxışdan keçib. Onun qanı vasitəsilə həkimlər tərəfindən daxili xəstəlikləri yoxlanılıb, göz, qulaq, burun, boğaz, ortopedia, ümumi cərrahi və kardioloji müayinələri aparılıb.

S.T.
www.oxu.az
"
"AFFA tanınmamış respublikanın millisi ilə oynamağa razılıq veribTürkiyənin Antalya şəhərində təşkil olunacaq təlim-məşq toplanışı çərçivəsində millimizin növbəti sınaqçı rəqibinin Kosovo ola biləcəyini xəbər vermişdik.
Oxu.Az xəbər verir ki, Gürcüstanla oyun ləğv olunduğu üçün AFFA daha bir komanda axtarışına çıxmış və Kosovonu tapmışdı.
Belə ki, AFFA ilə Kosovo Futbol Federasiyası arasındakı ilkin razılığa əsasən, yığmamız fevralın 2-də Kosovo ilə yoldaşlıq oyunu keçirməlidir.
Lakin onu da bildirək ki, Kosovonun müstəqilliyi ölkəmiz tərəfindən indiyədək tanınmayıb.
S.T.
www.oxu.az
"
"Şəhriyar Məmmədyarov superturnirdə ilk qələbəsini qazandıAzərbaycanlı qrossmeyster Şəhriyar Məmmədyarov Hollandiyanın Veyk-an-Zeye şəhərində keçirilən nüfuzlu Tata Steel Masters turnirində ilk qələbəsini qazanıb.
Oxu.Az-ın xəbərinə görə, Məmmədyarov ikinci tur çərçivəsində qara fiqurlarla çinli Hou Yifanı üstələyib. İlk turda Şəhriyar amerikalı Uesli So ilə heç-heçə oynayıb.
Şahmatçımız üçüncü turda rusiyalı Maksim Matlakovla qarşılaşacaq. 
Turnir 13 turdan ibarətdir. Şəhriyar Məmmədyarov dünya çempionu Maqnus Karlsenlə yanvarın 26-da oynayacaq.
S.B.
www.oxu.az
"
"“Liverpul”-“Mançester Siti” matçında yeddi qol – VİDEOİngiltərə Premyer Liqasının 23-cü turu çərçivəsində “Liverpul” komandası doğma “Anfield Road”da lider “Mançester Siti”ni qəbul edib.
Oxu.Az-ın xəbərinə görə, qarşılıqlı hücumlar şəraitində keçən qarşılaşmada yeddi qol vurulub.
Hesabı 9-cu dəqiqədə Aleks Oksleyd-Çemberleyn açıb. 40-cı dəqiqədə Leroy Sane qonaqların bərabərlik qolunu vurub.
İkinci hissəyə daha fəal başlayan “mersesaydlılar” 59, 61 və 68-ci dəqiqələrdə müvafiq olaraq Firminyo, Mane və Salahın qolları ilə hesabda üç top önə keçiblər.
Oyunun sonlarında Mançester təmsilçisi bu qollardan ikisinin əvəzini çıxıb. Bernardo Silva 84-cü dəqiqədə adını tabloya yazdırıb. Hakimin əlavə etdiyi dəqiqələrdə isə İlkay Gündoğan fərqi minimuma endirib. Lakin Pep Quardiolanın yetirmələrinin bundan artığına gücü çatmayıb.
23 turdan sonra “Mançester Siti” 62 xalla vahid liderdir. “Liverpul” isə 47 xalla üçüncü pillədə qərarlaşıb.

S.B.
www.oxu.az
"
"Millimiz Kosovo ilə qarşılaşacaqQurban Qurbanovun başçılıq etdiyi futbol üzrə Azərbaycan milli komandası Antalyada Kosovo yığması ilə yoldaşlıq görüşü keçirəcək.
Oxu.Az xəbər verir ki, bu barədə AFFA-nın rəsmi saytında qeyd olunub.
Bildirilir ki, Türkiyənin Antalya şəhərində təşkil olunacaq təlim-məşq toplanışı çərçivəsində Azərbaycan milli komandasının fevralın 2-də Kosovo yığması ilə yoldaşlıq oyunu keçirməsi barədə AFFA və Kosovo Futbol Federasiyası arasında ilkin razılıq əldə olunub.
E.Ə.
www.oxu.az
"
"Arda Turan Türkiyəyə qayıtdıİspaniyanın “Barselona” klubunun üzvü Arda Turanın Türkiyənin “Başakşehir” klubuna keçidi reallaşıb.
Oxu.Az xəbər verir ki, “Başakşehir” klubu yarımmüdafiəçini 2,5 illik icarəyə götürüb.
Ardanın bu gün Türkiyəyə gələcəyi gözlənilir.
E.Ə.
www.oxu.az
"
"“Real” öz meydanında məğlub oldu – VİDEOİspaniya çempionatının 19-cu turu çərçivəsində “Vilyareal” komandası səfərdə Madridin “Real” klubunu məğlub edib.
Oxu.Az-ın xəbərinə görə, “Santyqo Bernabeu” stadionunda keçirilən qarşılaşma qonaqların minimal hesablı qələbəsi ilə başa çatıb.
Matçda yeganə qolu 87-ci dəqiqədə Pablo Fornals vurub.
Qələbə sayəsində “Vilyareal” xallarının sayını 31-ə çatdıraraq beşinci pilləyə yüksəlib. Bir oyun az keçirən “Real” 32 xalla dördüncüdür.
Turnir cədvəlinə isə 48 xalla “Barselona” başçılıq edir.

www.oxu.az
"
"Millimizin yeni baş məşqçisi kim ola bilər? – NAMİZƏDLƏRAzərbaycan Güləş Federasiyasında kadr dəyişikliyi baş tutdu.
Oxu.Az xəbər verir ki, sərbəst güləş üzrə millimizin baş məşqçisi Firdovsi Umudov federasiyanın I vitse-prezidenti təyin edildi. Bundan sonra yığmada baş məşqçi dəyişikliyinin olacağı məsələsi gündəmə gəldi.
Dünən Umudov saytımıza açıqlamasında yaxın üç ay ərzində dəyişikliyin olmayacağını bildirdi. Onun sözlərinə görə, belə tezliklə baş məşqçi təyin edilməsi mümkün deyil. Dövlət Sərhəd Qoşunlarının polkovniki onu da bildirdi ki, yeni baş məşqçi məsələsinə martın 20-25-də Dağıstanın Kaspiysk şəhərində keçiriləcək Avropa çempionatından sonra baxılacaq.
Bu vəzifəyə hansı məşqçinin təyin oluna biləcəyi ilə bağlı variantları təqdim etmək qərarına gəldik:
Arif Abdullayev 

Azərbaycan bayrağını Olimpiadada ilk dəfə qaldırmış Namiq Abdullayevin böyük qardaşıdır. 1996-cı ildə Atlanta və 2000-ci ildə Sidney Olimpiadasının iştirakçısı olmuş Abdullayev 2003-cü ildə ABŞ-ın Nyu-York şəhərində 60 kq çəki dərəcəsində yeganə dünya çempionluğunu qazanıb. Onun məşqçi kimi karyerasının az olduğunu demək olmaz. Çünki Abdullayev 2007-2014-cü illərdə gənclərdən ibarət yığmamızın böyük məşqçisi olub. O, 2015-ci ildə yeniyetmələrdən ibarət millimizə böyük məşqçi təyin olunub. 2016-cı ildən isə Firdovsi Umudovun əsas yığmada köməkçilərindən biridir.
Saypulla Absaidov

Dağıstandan olan məşqçi əvvəllər millimizin baş məşqçisi də olub. SSRİ-nin Olimpiya, dünya və Avropa çempionu olmuş Absaidov 2009-cu ildən Azərbaycanda çalışır. O, 2009-2014-cü illərdə əsas millinin baş məşqçisi, 2014-cü ildə bir neçə aylıq gənclərdən ibarət millinin böyük məşqçisi olub. Milliyyətcə kumık olan 59 yaşlı mütəxəssis 2012-ci ildə ölkə başçısı İlham Əliyev tərəfindən “Şöhrət” ordeninə və 2016-cı ildə isə “Tərəqqi” medalına layiq görülüb. 2014-cü ildə əsas millimizə yenidən baş məşqçi kimi qaytarılmış dağıstanlı mütəxəssisin köməkçilərindən biri Firdovsi Umudov olub. Umudov həmin vaxt böyük məşqçi vəzifəsində çalışıb. Lakin Olimpiadada sərbəst güləşçilərimizin qızıl medal qazanmamasına görə Absaidov 2016-cı ilin noyabrında əsas millidən çıxarılaraq gənclər yığmamıza yenidən böyük məşqçi təyin olunub.
Zəlimxan Hüseynov 

O da Arif Abdullayev kimi, hazırda Firdovsi Umudovun köməkçilərindən biridir, əsas millidə vəzifəsi böyük məşqçidir. Hüseynov Saypulla Absaidovun vaxtında milliləşdirilən dağıstanlılardan biridir. Milliyyətcə çeçen olan Hüseynov Azərbaycan adından dünya çempionu ola bilməsə də (gümüş və bürünc medal qazanıb – S.T.), bir dəfə Avropa çempionu olub, iki dəfə isə Dünya Kubokunu və Qızıl Qran-Prini qazanıb. İdmançı karyerasını bitirdikdən sonra məşqçiliyə Azərbaycanda başlayan Hüseynov Absaidovun vaxtında köməkçilərdən olub. Firdovsi Umudovun 2016-cı ildə Absaidovun yerinə keçməsi ilə Hüseynovun da məşqçi vəzifəsi böyüyüb və millidə böyük məşqçi olub.
Yaqub Məmmədov

1997-2005-ci illərdə sərbəst güləş üzrə yığma komandanın baş məşqçisi olub. 2000-ci ildə keçirilən Sidney Yay Olimpiya Oyunlarında güləşçimiz Namiq Abdullayev məhz onun rəhbərliyi altında dördilliyin zirvə yarışının qalibi olub. Azərbaycan idmanının inkişafında göstərdiyi xidmətlərə görə, mərhum ölkə başçımız Heydər Əliyevin sərəncamı ilə Məmmədov “Şöhrət” ordeni ilə təltif olunub. O, 2014-cü ilədək qadın millimizin baş məşqçisi, daha sonra 2015-ci ilədək gənc qızlardan ibarət millinin böyük məşqçisi olub. Hazırda 71 yaşı olan Məmmədov əvvəlcə federasiyanın idman şöbəsinin müdiri vəzifəsinə keçirilib, indi isə bu qurumun prezidenti Fazil Məmmədovun məsləhətçisi qismində çalışır.
Vahid Məmmədov

Namiq Abdullayevin şəxsi məşqçisi olmuş Məmmədov 2015-ci ildə yeniyetmə millimizin böyük məşqçi vəzifəsindən çıxarılıb. Bir il sonra isə onu yeniyetmələrin məşqçisi vəzifəsinə təyin ediblər.
Aslan Ağayev

Sərbəst güləş yığmamızın sabiq baş məşqçisidir. O, 2014-cü ildə gənc qızlardan ibarət yığmamızda məşqçi, 2016-cı ildə isə qadın güləşində bolqar məşqçi Semyon Çterevin köməkçisi kimi böyük məşqçi təyin olunub. Çterevin ötən il Azərbaycandan ayrılmasından sonra Aslan Ağayev qadın millimizdə baş məşqçi əvəzidir. 
Səbuhi TOFİQOĞLU
www.oxu.az
"
"Altıncı Şahmat Memorialı başa çatdı – FOTOBakıda şahmat üzrə VI Fuad Cəfərov Memorialı start götürüb başa çatıb.
Oxu.Az-ın xəbərinə görə, müxtəlif turnirlərdə 300-dən çox şahmatçı iştirak edib.
10 yaşa qədər uşaqların turnirində iranlı şahmatçılar yaxşı start götürsələr də, son turda onları Səid Zeynalov qabaqlayıb. O, mümkün yeddi xaldan altısını toplayaraq çempion adını qazanıb. İkinci yerdə Yeqaneq Barad, üçdə isə Cəlalvand Əmir Hüseyn (hər ikisi İran təmsilçisidir) qərarlaşıb.
Qızlar arasında ən güclü Suada Abbaszadə olub (Bakı).
Oğlanlar arasında səkkiz yaşa qədər kateqoriyada əsas mükafatı Keşani Kian (İran), qızlar arasında isə Xanım İsmayılova qazanıb (Bakı). Qaliblərə Fuad Cəfərovun şəxsi kitabxanasından şahmat kitabları və “Bestcom” şirkətindən hədiyyələr təqdim edilib.

117 şahmatçının qatıldığı açıq (open) turnir böyük maraq doğurub.
Qısa məsafə – cəmi yeddi tur – qalibi müəyyənləşdirməyib və çempion əlavə göstəricilərə görə təyin olunub. Əsas kubok və mükafatın sahibi Hüseynov Şain olub (Bakı). Davidov Samir (Xaçmaz) ikinci, Orucov Şücaət (Masallı) isə üçüncü yerdə qərarlaşıb.
Qızlar arasında rapid turnirdə ən güclü Ləman Hacıyeva olub (Bakı).
Ən yaxşı gənc şahmatçı – Orucov Fərid (Sumqayıt).
Ən yaxşı veteran şahmatçı – Abdullayev Asəf (Naxçıvan).
Xaricilər arasında ən güclü – iranlı beynəlxalq qrossmeyster Əmir Məhəmməd Suzankar.
Reytinq kateqoriyalarında Əliyev Toğrul (Bakı), Hüseynli Murad (Rusiya), reytinqi olmayan şahmatçılar arasında isə jurnalist Zaur Həsənəliyev fərqlənib.

Əsas turnir isə “Anatoliya” mehmanxanasında keçirilib. Turnirdə dörd ölkədən 22 şahmatçı iştirak edib, onlardan yeddisi qrossmeyster, üçü beynəlxalq usta, daha yeddisi isə FİDE ustası olub. Bu dəfə iki şahmatçı – Adnan Narimifard (İran) və Yelizaveta Martınyuk (Rusiya) bütün normaları yerinə yetiriblər. 
Turnirin qalibi Araş Təhbaz (İran) olub. İkinci yeri Azər Mirzəyev (Bakı), üçüncü isə Davit Benidze (Tbilisi) qazanıb.

Növbəti festival gələn il keçiriləcək.

www.oxu.az
"
"“Qarabağ” dünya reytinqində irəlilədiDünyanın ən güclü klublarının reytinq siyahısı açıqlanıb.
Oxu.Az xəbər verir ki, “Clubworldranking”in tərtib etdiyi cədvəldə Azərbaycanın dörd komandası yer alıb.
Klublarımız arasında ən yaxşı nəticə “Qarabağ”dadır. Azərbaycan Premyer Liqasının liderinin hesabında 1169 xal var. Ağdam təmsilçisi planetin 541-ci komandasıdır. “Qarabağ” son siyahı ilə müqayisədə bir pillə irəliləyib.
368 xala malik “Keşlə” 781-ci yerdə qərarlaşıb. “Qəbələ” 255 xalla 822-ci pillədədir. “Zirə”nin isə 217 xalı var. Paytaxt təmsilçisi planetin 844-cüsüdür. Bu klublardan “Keşlə” iki pillə gerilədiyi halda, digərləri mövqelərini qoruyublar.
Qeyd edək ki, cədvələ İspaniya klubları başçılıq edir. “Real” 17500 xalla 1-ci, “Barselona” 15970 xalla 2-ci, “Atletiko” 13383 xalla 3-cüdür.
A.M.
www.oxu.az
"
"Hollandiya klubundan millimizin futbolçusuna qadağaOzan Can Kökcü 21 yaşadək futbolçulardan ibarət Azərbaycan yığmasının (U-21) Türkiyənin Antalya şəhərində təşkil olunan təlim-məşq toplanışında iştirak etməyəcək. 
Oxu.Az xəbər verir ki, futbolçunun milliyə cəlb olunması ilə bağlı öncədən klubu “Vaalveyk”lə razılıq əldə olunsa da, dünəndən çempionatın II dövrəsinin başlanmasını əsas gətirən Hollandiya təmsilçisinin rəhbərliyi Kökcünün yığmanın toplanışa qatılmasına icazə verməyib.
Qeyd edək ki, müqavilə ilə “Bursaspor”a məxsus olan Ozan Can Kökcü bir müddət əvvəl U-21 millimizdən imtina etmiş, lakin sonradan səhv etdiyini deyərək yığmamıza qayıtmaq istədiyini bildirmişdi. 
S.T.
www.oxu.az
"
"Messi tarixin ən çox qazanan futbolçusu oldu“Barselona”nın hücumçusu Lionel Messi tarixə düşüb.
Oxu.Az xəbər verir ki, argentinalı futbolçu tarixdə ilinə 100 milyon avrodan çox qazanan ilk futbolçu olub.
Yeni müqaviləsinə əsasən, onun qazancı ildə 104 milyon avrodur. Bu məbləğdən vergilərin də çıxılmasından sonra ilə 50 milyondan çox qazanır. Bu isə dünya rekordudur.
Braziliyalı Neymarda bu rəqəm 36,8 milyondur. Argentinalı Karlos Teves isə bu ilin yanvarına kimi çıxış etdiyi Çinin “Şanxay Şenxua” klubundan 38 milyon qazanıb.
Xatırladaq ki, Lionel Messi “Barselona”nın əsas komandasında 2004-cü ildən çıxış edir. Messi bu klubla səkkiz dəfə İspaniya çempionu və beş dəfə bu ölkənin kubokunun sahibi olub. O, daha dörd dəfə isə Çempionlar Liqasının kubokunu başı üzərinə qaldırıb. Bundan başqa, Argentina millisinin üzvü beş dəfə”Qızıl top”a yiyələnib.
S.T.
www.oxu.az
"
"“Kəpəz” “Mançester Siti”nin sabiq futbolçusunu geri qaytarır“Kəpəz” baxışda olan “Mançester Siti”nin sabiq futbolçusu Aleks Nimelini geri göndərməyə qərar verib.
Oxu.Az-a klubun mətbuat xidmətindən verilən xəbərə görə, tibbi müayinə zamanı 27 yaşlı hücumçunun zədəli olduğu aşkarlanıb.
Dizaltı vətərində problem olduğu üzə çıxan liberiyalı futbolçunun yola salınmasına qərar verilib.
Qeyd edək ki, Aleks Nimeli 2008-2014-cü illərdə “Mançester Siti”nin futbolçusu olub.
S.T.
www.oxu.az
"
"Fazil Mustafaya XOK-da vəzifə verildiDünən Azərbaycan Xüsusi Olimpiya Komitəsinin (XOK) İcraiyyə Komitəsinin (İK) illik hesabat yığıncağı keçirilib.
Oxu.Az xəbər verir ki, millət vəkili Fazil Mustafa bu komitənin vitse-prezidenti seçilib. Bununla bağlı XOK-un prezidenti Şahin Əliyev saytımıza açıqlama verib:
“Bugünkü iclasımızda Fazil Mustafa vitse-prezident seçildi. O, əvvəl bizim İK-da sıravi üzv idi. İndi isə həm də vitse-prezident olacaq. Bundan sonra iki vitse-prezidentimiz olacaq. Fazil bəy Milli Məclis, dövlətlə, sosial layihələrlə bağlı məsələlərdə bizə kömək edəcək. Digər vitse-prezidentimiz Rövşən Məmmədov isə beynəlxalq əlaqələr üzrə bizə yardım etməkdə davam edəcək”.
O bildirib ki, bundan sonra “İnter” klubunun (indiki “Keşlə” – S.T.) sabiq prezidenti Rəşad Qasımov da XOK-da təmsil olunacaq:
“Bizdə Nəzarət-Təftiş Komissiyasının sədri mərhum Bakı şəhər Maliyyə İdarəsinin əməkdaşı İmadəd Əhmədov idi. O, iki il əvvəl dünyasını dəyişdiyindən bu post boş qalmışdı. Rəşad bəy isə “İnter”dən ayrıldıqdan sonra Respublika Bankın Maliyyə Departamentinin rəhbəri idi. Onu tanıdığımızdan bu posta təyin etdik”.

Qeyd edək ki, XOK-un İcraiyyə Komitəsində AzTV-nin əməkdaşı Fikrət Adıgözəlli də təmsil olunur.
Səbuhi TOFİQOĞLU
www.oxu.az
"
"Gürcüstandan millimizlə oyundan imtinaya dair – AÇIQLAMATürkiyənin Antalya şəhərində təlim-məşq toplanışı keçirəcək Azərbaycan milli komandasının hazırlıq proqramında dəyişiklik baş verib.
Oxu.Az xəbər verir ki, Gürcüstan millisinin Antalyada təşkil olunması nəzərdə tutulan toplanışı ləğv olunduğu üçün fevralın 2-də keçirilməsi planlaşdırılan Azərbaycan – Gürcüstan yoldaşlıq oyunu baş tutmayacaq.
AFFA və Gürcüstan Futbol Federasiyası (GFF) arasında aparılan danışıqlara əsasən, bu il ərzində FIFA-nın müvafiq oyun günlərinin birində Azərbaycan və Gürcüstan milli komandaları arasında yoldaşlıq oyunu keçirilə bilər.
GFF-nin vitse-prezidenti, Bakının “İnter” klubunun (indiki ""Keşlə"" - S.T.) sabiq futbolçusu Aleksandr İaşvili də bu haqda danışıb: “Gürcüstan və Azərbaycan arasındakı yoldaşlıq matçı daha sonra baş tutacaq. Yaxın zamanda hər iki tərəf qarşılaşacaq. Bu mərhələdə millinin əsas hissəsi klublardadır və məşq prosesi fərqli ölkələrdəndir. 24 yanvarda Lozannada Millətlər Liqasının püşkü atıldıqdan sonra rəsmi təqvim açıqlanacaq və bütün yoldaşlıq matçlarının tarixi aydın olacaq”.  
Xatırladaq ki, millimiz yanvarın 30-da Moldova ilə yoldaşlıq oyunu keçirəcək.
Səbuhi TOFİQOĞLU
www.oxu.az
"
"Ayrapetyan: Azərbaycanlı biznesmenlər futbolu bizimkilərdən çox sevirErmənistan Futbol Federasiyasının prezidenti Ruben Ayrapetyan acı etirafı ilə yadda qalıb.
Oxu.Az xəbər verir ki, Ermənistanda danışılmış oyunlarla əlaqədar cinayət işi açıldığından Ayrapetyan mətbuat konfransı keçirib.
O bildirib ki, Ermənistan klublarının Çempionlar Liqasının qrup mərhələsində çıxış etməsi üçün maliyyə imkanı olmalıdır. 
Belə ki, konfransda ona niyə Azərbaycanın “Qarabağ” klubunun bu nəticəyə nail olduğunu, amma erməni komandalarının buna nail olmaması ilə bağlı sual verilib. O isə sualdan yayınıb:
“Azərbaycanlı biznesmenlər futbolu bizimkilərdən çox sevir”.
O bildirib ki, istefa verməyəcək və növbəti il keçiriləcək prezident seçkilərinə qatılacaq. Ruben Ayrapetyan onu da qeyd edib ki, yanvarın 20-dən altı argentinalı məşqçi təsdiq olunmuş proqram üzrə Ermənistanın yeniyetmə yığmaları ilə məşq keçəcək.
Səbuhi TOFİQOĞLU
www.oxu.az
"
"Millimizin yeni baş məşqçisi AÇ-dən sonra bilinəcəkDünən Azərbaycan Güləş Federasiyasında kadr dəyişikliyi baş tutub.
Oxu.Az xəbər verir ki, Güləş Federasiyasının prezidenti Fazil Məmmədov müvəqqəti təyin olunmuş I vitse-prezidenti, vergilər naziri Mikayıl Cabbarovun müavini olan Sahib Ələkbərovu sərbəst güləş üzrə millimizin baş məşqçisi Firdovsi Umudovla əvəzləyib.
Ələkbərovun gec-tez bir başqa şəxslə əvəzlənəcəyi əvvəldən bəlli idi. Lakin onun yerinə milli baş məşqçisinin təyin olunması bir qədər gözlənilməz oldu. İndi sual yaranır: sərbəst güləş üzrə millimizin baş məşqçisi postu kimə tapşırılacaq?
Məsələ ilə bağlı federasiyanın yeni I vitse-prezidenti Firdovsi Umudovun fikirlərini öyrəndik. O bu məsələnin martdan sonra dəqiqləşəcəyini bildirdi:
“Bu gün yığmanın məşqçiləri, federasiyanın işçi heyəti ilə görüşüm oldu. Qarşımıza qoyulan işlər haqda onlara məlumat verdim. Görəcəyimiz işlər çoxdur. Baş məşqçi məsələsi elədir ki, bir günə açıqlanası qərar deyil. Ora hansı namizədin qoyulması haqda düşünmək lazımdır. Hələ ki, Avropa çempionatına kimi millinin baş məşqçisi olaraq qalacağam. Qitə çempionatından sonra bu məsələyə baxılacaq”.
Qeyd edək ki, güləş üzrə Avropa çempionatı martın 20-25-də Rusiyanın (Dağıstanın) Kaspiysk şəhərində keçiriləcək.   
Səbuhi TOFİQOĞLU 
www.oxu.az
"
"Rəşad Sadıqov üçün Türkiyə klubu21 yaşadək futbolçulardan ibarət Azərbaycan millisi (U-21) Antalya toplanışı çərçivəsində daha bir yoldaşlıq oyunu keçirəcək. 
Oxu.Az xəbər verir ki, yığmamız yanvarın 16-da, yerli vaxtla saat 16:00-da (Bakı vaxtı ilə saat 17:00-da) “Alanyaspor”un U-21 komandası ilə qarşılaşacaq.
Qeyd edək ki, U-21 yanvarın 21-də və 26-da Albaniyanın, ayın 23-də isə Gürcüstanın müvafiq yaş qrupundan ibarət yığma komandası ilə yoldaşlıq oyunları keçirəcək. Hər üç qarşılaşma Bakı vaxtı ilə saat 19:00-da başlayacaq.
S.T.
www.oxu.az
"
"Vüqar Həşimov Akademiyası bölgələrdə layihələr həyata keçirəcək – FOTOBu gün Azərbaycan Diplomatiya Akademiyasında (ADA) Vüqar Həşimov Şahmat Akademiyasının təşkilatçılığı ilə sinxron şahmat yarışması baş tutub. 
Oxu.Az xəbər verir ki, akademiyanın tələbələri və heyət üzvləri beynəlxalq şahmat ustaları Sərxan Həşimov və İlahə Qədimovaya qarşı yarışıblar.
Turnirdə əfsanəvi şahmatçılarla mübarizə aparmaq üçün ADA-nın 40-a yaxın tələbəsi və universitetin qonaqları iştirak ediblər.

Yarışdan sonra Sərxan Həşimov tədbir barədə xoş təəssüratlarını bölüşüb.
“Sevindirici haldır ki, gənclər sonadək mübarizə apardılar. Buna görə sona qədər qalan iştirakçıları təbrik etmək istərdim. Tələbələr hətta yarış zamanı həm mənə, həm də İlahə xanıma bir neçə gərgin anlar yaşatdılar. Belə tədbirlərin gələcəkdə də keçirilməsi üçün həm biz, həm də ADA təşəbbüslərimizi göstərəcəyik. Eyni zamanda, Vüqarın arzusu olan və başladığı belə layihələri Vüqar Həşimov Akademiyası olaraq bölgələrdə də təşkil etmək niyyətindəyik”, – deyə S. Həşimov bildirib.
Qeyd edək ki, Vüqar Həşimovun qardaşı olan Sərxan Həşimov onqat Azərbaycan çempionu, Avropa Çempionatının bürünc medalçısı, İspaniyanın nüfuzlu San Sebastyan turnirinin qalibi olmuş beynəlxalq şahmat ustasıdır. Eyni zamanda, İKT sahəsində 15 ildən çox təcrübəsi olan İT mütəxəssisidir. O, 2016-cı ildən etibarən “Microsoft Azerbaijan” şirkətinin baş direktoru vəzifəsində çalışır.
İlahə Qədimova isə üç dəfə dünya çempionu, iki dəfə Avropa Çempionu və bir çox beynəlxalq turnirlərin qalibi olmuş beynəlxalq qrossmeysterdir, həmçinin diplomatiya sahəsində 13 ildən çox təcrübəyə malikdir.
S.T.
www.oxu.az
"
"“Real” dünyanın ən bahalı futbolçusunu almaq istəyirMadridin “Real” klubu Fransanın PSJ komandasının braziliyalı hücumçusu Neymarı heyətinə qatmağa çalışır.
Oxu.Az xəbər verir ki, bu haqda İspaniyanın “Marka” nəşri məlumat yayıb.
Xəbərə görə, Neymarın maaşları ilə birgə transfer xərcləri 400 milyon avro edir. Braziliya millisinin hücumçusu keçiddən imtina edəcəyi halda, “Real”ın hədəfindəki alternativ futbolçular “Totenhem”li Hari Keyn, “Çelsi”li Eden Azar vəya “Leypsiq”li Timo Vernerdir.
Xatırladaq ki, üç gün əvvəl CIES Football Observatory mərkəzi Neymarın dünyanın ən bahalı oyunçusu olduğunu açıqlayıb. 25 yaşlı futbolçu 213 milyon avro ilə qiymətləndirilir.
Yayda bu futbolçu “Barselona”dan PSJ-yə 222 milyon avroya transfer olunub. Üstəlik, futbolçunun müqaviləsində məşqlərdə komanda yoldaşlarının ona qarşı kobud oynamaması, o cümlədən komandasının müdafiə xarakterli hazırlıq prosesindən azad olması ilə bağlı xüsusi bəndlər var.
S.T.
www.oxu.az
"
"Güləşçimiz Rusiya idmançısı kimi təqdim olundu - FOTOFAKTXəbər verdiyimiz kimi, Azərbaycan idmançıları artıq 3-cü mövsümdür ki, Hindistanda sərbəst güləş üzrə kişi və qadınlar arasında keçirilən Pro Restlinq Liqada (Pro Wrestling League) mübarizə aparır.
Oxu.Az xəbər verir ki, üçqat dünya çempionumuz Hacı Əliyev və Aslanbəy Alborov “Dehli Sultanları” (Delhi Sultans) klubunda, digər güləşçimiz Cəmaləddin Məhəmmədov isə “Danqal” komandasında çıxış edir.
Lakin təşkilatçılar idmançılarımızdan Cəmaləddin Məhəmmədovla bağlı texniki səhvə yol veriblər. Belə ki, o, turnirin saytında Rusiya idmançısı kimi təqdim olunub.



Qeyd edək ki, “Dehli Sultanları” ilk turda “Mambey Maharathi” komandasına uduzub – 41:54. 92 kq çəki dərəcəsində mübarizə aparan Aslan Alborov Kadian Satyavarta 15:0 qalib gəlib. 65 kq çəkili üçqat dünya çempionumuz Hacı Əliyev isə Toğrul Əsgərovun Olimpiadanın finalında uduzduğu rusiyalı Soslan Ramonova 2:3 yenilib. 
Cəmaləddin Məhəmmədovun komandası isə “Pəncab Kralları”na (Punjab Royals) 40:33 hesabı ilə qalib gəlib. 125 kq-da çıxış edən ağır çəkili legionerimiz gürcü Ceno Petriaşviliyə 3:4 uduzub. Bu nəticələrdən sonra altı komandanın iştirak etdiyi turnirdə “Danqal” 2 xalla lider, xalsız “Dehli Sultanları” isə sonuncu pillədə qərarlaşıb.
Səbuhi TOFİQOĞLU
www.oxu.az
"
"Mahir Şükürovdan etiraf: Siqaret çəkirdim də, oynayırdım da - VİDEOAzərbaycan millisinin keçmiş müdafiəçisi Mahir Şükürov “CBC Sport” telekanalında yayımlanan “3-cü hissə” verilişində qonaq olub.
Oxu.Az xəbər verir ki, karyerası ərzində müxtəlif klublarda çıxış etmiş və son olaraq uzun illər oynadığı “Neftçi”nin formasını geyinmiş sağ cinah müdafiəçisi maraqlı açıqlamalar verib.
Şükürov yaxınlarda sosial şəbəkədə paylaşdığı forma kolleksiyası haqqında danışarkən, “Neftçi”nin heyətində İtaliya “İnter”i ilə oynadığı vaxt formasını əldə etdiyi Filippe Koutinyonun gələcəkdə yaxşı futbolçu olacağını “gördüyünü” deyib.
Mahir “Azərbaycanda müstəqillik dövrünün ən yaxşı futbolçusu Rəşad Sadıqovdurmu?” sualını da cavablandırıb. O bu fikirlə razılaşmadığını bildirib:
“Oynadığım hər yerdə - istər xaricdə, istərsə də Azərbaycanda özümü həmişə ən yaxşı saymışam. Müstəqillik dövrünün ən yaxşısı kimi Rəşadı seçmək, məncə, yanlışdır. O gəlib mənim mövqeyimdə, mən də onun yerində oynaya bilmərəm. Hərə öz mövqeyində ən yaxşı seçilməlidir. Kamran Ağayev var, Vaqif Cavadov var, Qurban Qurbanov və s. Mən, məsələn, öz mövqeyimdə həmişə özümü hamıdan yaxşı hesab edirəm. Bizim vaxtımızla indini müqayisə etsək, bu gün millinin sağ cinahı çox zəifdir”.
Şükürov proqramın aparıcısı Elnur Məmmədlinin “Təmkin Xəlilzadə hazırda cinahda yaxşı oynasa da, nədənsə, asmalardan çox istifadə etmir. Daha çox cərimə meydançasına girməyə can atır. Sanki millidə bu nüans çatışmır” iradını da özünəxas şəkildə cavablayıb: 
“Mahir gedəndən sonra olmayacaq da. Məndə bu, Allah vergisi idi, qıldığım namazların, duaların nəticəsi idi”.
Azərbaycan futbolunun əsas problemlərindən biri - oyunçuların legioner həyatı yaşaya bilməmələri də verilişdə müzakirə olunub. Millinin keçmiş üzvü bunu belə şərh edib:
“Azərbaycanlıların mentaliteti bir az fərqlidir. Bizdə evə qarşı istiqanlılıq var. Kənara gedirsən, ev üçün darıxırsan, qayıdırsan. Yaşın keçəndən sonra da düşünürsən ki, səhv etmişəm. Ona görə də biz avropalılardan 5-10 il geriyik. Onlar belə şeyləri əvvəldən düşünürlər”.
Sözügedən verilişdə tamaşaçıların suallarına da yer verilib. O, “Neftçi”yə ikinci qayıdışı ilə bağlı suala cavab verərkən orada “dedovşina” olduğunu bildirib:
“Dedovşina” hər klubda var. Elə də olmalıdır. Heyəti cavanlaşdıranda gördünüzmü ki, “Neftçi” nə hala düşdü? O vaxt mən var idim, Rəşad var idi, düşdük Avroliqaya. Hərəmiz bir tərəfdən qışqırırdıq, gənclər də oynayırdılar. Bizim vaxtımızda belə deyildi. Uşaq-böyük münasibəti, mərdlik, kişilik var idi. Xəbərçilik yox idi. Məsələn, oyundan sonra gözləyirdik ki, böyüklər duşdan çıxsın, sonra biz girək, indi elə şeylər qalmayıb”.
Futbolçunun ən maraqlı etirafı isə siqaret çəkməsi ilə bağlı olub:
“Bəli, futbolçu olanda da siqaret çəkirdim. Dünyada futbolçuların əksəriyyəti çəkir. Çəkirdim də, oynayırdım da. “Karşıyaka”da olanda baş məşqçi Yusuf Şimşək özü təklif edirdi ki, götür çək, rahat ol”.
“Futbolçu olduğun vaxtlarda əsas rəqibin kim idi?” sualına Mahir Şükürov özünəməxsus tərzdə cavab verib: 
“Futbolçu olduğum illərdə mənim rəqibim ancaq özüm idim. Bütün oyunlarda meydana çıxırdımsa, deməli, rəqibim yox idi”.

S.T.
www.oxu.az
"
"“Arsenal” 10 ildən çox klubda çıxış edən futbolçusunu satdı – FOTO“Arsenal” fransalı futbolçusu Fransis Kokleni İspaniyanın “Valensia” klubuna satıb.
Oxu.Az xəbər verir ki, transfer 14 milyon avroya reallaşıb.
26 yaşlı dayaq yarımmüdafiəçisi 10,5 il idi ki, “Arsenal”da çıxış edirdi. Koklen 2008-ci ildə Fransanın “Lavaluva” klubundan “Arsenal”a gəlmiş və peşəkar karyerasına da bu komandada başlamışdı.
“Arsenal”ın əsas komandasında 160 oyun keçirmiş Koklen “topçular”ın digər oyunçusu Aleksandr Lakazetlə birgə Fransanın U-19 millisi ilə Avropa çempionu olmağı bacarıb. Koklen 2009-cu ildə “Arsenal”ın gənclər komandası ilə kubok sevinci yaşayıb.
Koklen yeni komandasında 17 nömrəli formanı geyinəcək. O, “Valensia”dan təklif alarkən bu klubda çıxış edən “Arsenal”ın sabiq müdafiəçisi Qabriel Paulista, “yarasalar”ın sabiq üzvü Şkodran Mustafi, eləcə də, “topçular”ın ispaniyalı oyunçuları – Ektor Belyerin, Naço Monreal və Santi Kasorla ilə danışdığını bildirib:
“Kasorla mənə dedi ki, “Valensia” əla klubdur, baş məşqçi Marselino gözəl insan və yaxşı məşqçidir. Mən Kasorlanın sözlərinə çox inanıram. Onun sözləri mənim “Valensia” ilə müqavilə bağlamağa qərar verməyimdə müsbət nöqtə oldu”.

Səbuhi TOFİQOĞLU
www.oxu.az
"
"“Borussiya”nın doqquz futbolçusu kababdan zəhərlənibAlmaniyanın “Borussiya” klubunun (Dortmund) doqquz futbolçusu İspaniyada təlim-məşq toplanışı zamanı bağırsaq qripinə yoluxub.
Oxu.Az “Bild” nəşrinə istinadən xəbər verir ki, Roman Bürki, Roman Vaydenfeller, Mark Bartra, Andre Şürrle, Kristian Pulişiç, Ömər Toprak, Yakob Bruun Larsen, Nuri Şahin və Dominik Rayman bununla bağlı xəstəxanaya müraciət edib.
Kütləvi zəhərlənməyə toyuq kababı səbəb olub.
Futbolçuların Bundesliqanın 18-ci turunda “Volfsburq”la oyuna qədər bərpa olunacaqları bildirilir.
Matç yanvarın 14-də keçiriləcək.
A.M.
www.oxu.az
"
"Güləş Federasiyasında kadr dəyişikliyiAzərbaycan Güləş Federasiyasının rəhbərliyində kadr dəyişikliyi aparılıb.
Oxu.Az-ın məlumatına görə, federasiyanın prezidenti Fazil Məmmədovun müvafiq əmri ilə Federasiyanın I vitse-prezidenti vəzifəsinin müvəqqəti icraçısı Ələkbərov Sahib Nurəddin oğlu tutduğu vəzifədən azad edilib.
Azərbaycan Güləş Federasiyasının I vitse-prezidenti vəzifəsinin icrası Umudov Firdovsi Qəminalı oğluna həvalə edilib.
Məlumat üçün bildirək ki, Firdovsi Umudov sərbəst güləş üzrə yığma komandanın baş məşqçisi, əməkdar məşqçi, beynəlxalq dərəcəli idman ustası, Dünya Güləş Birliyi Məşqçilər Assosiasiyasının üzvüdür. İdmançı kimi karyerası ərzində dəfələrlə Azərbaycan çempionu, gənclər arasında Avropa çempionatının, tələbələr arasında dünya çempionatlarının mükafatçısı, Dünya kubokunun qalibi olub. Güləş idman növünün inkişafındakı xidmətlərinə görə o, 2009, 2012 və 2015-ci illərdə Azərbaycanın, 2012-ci ildə Dünyanın ən yaxşı məşqçisi seçilib, Azərbaycan Respublikası Prezidentinin sərəncamları ilə ""Şöhrət"" ordeni, ""Tərəqqi"" medalı və ""Azərbaycan Respublikası Prezidentinin Fəxri Diplomu"" ilə təltif olunub.
A.M.
www.oxu.az
"
"Yusif Vəliyev: Uşaq futbolu bizdə inkişaf edir - MÜSAHİBƏ AFFA-nın Uşaq və Gənclər üzrə Yarışların Təşkili Şöbəsinin müdiri Yusif Vəliyev son vaxtlar idman mətbuatında ən çox tənqidə məruz qalan şəxslərdən biridir. O, uşaq futbolunun inkişaf etməməsində birbaşa məsuliyyət daşıyan şəxslərdən biri kimi göstərilir.
Oxu.Az Yusif Vəliyevlə əlaqə saxlayaraq mətbuatda onun haqda gedən yazılara münasibət öyrənib.
– Yusif bəy, mətbuatı izləyirsiniz?
– Təbii ki, imkan daxilində izləməyə çalışıram.
– Mən ictimai-siyasi mətbuatı yox, daha çox idman KİV-ni nəzərdə tuturam.
– İşimizlə əlaqədar olaraq idman mətbuatında gedən xəbərləri də oxuyuram.
– Sizin uşaq futbolunun inkişafına mane olduğunuz bildirilir. Üstəlik keçirdiyiniz liqalarda yetərincə qanun pozuntularının olduğu hər tur AFFA İntizam Komitəsinin çıxardığı qərarlara əsasən ictimaiyyətə bəlli olur. Buna görə də sizin fəaliyyətiniz qınanılır. Belə demək mümkünsə, fəaliyyətinizin ancaq medal təqdim olunması ilə kifayətləndiyi bildirilir. Siz isə heç vaxt bu ittihamlara cavab verməmisiniz. Bu isə o anlama gəlir ki, susursunuzsa, ittihamlarla razısınız...
– Həmin yazıların bəziləri ilə tanışam. Əvvəla, indiyədək hər hansısa mətbuat əməkdaşı mənim bu barədə mövqeyimi öyrənmək istəməyib. Mən hər zaman media nümayəndələrində öz sahəmə dair qaranlıq qalan məqamları aydınlatmağa hazıram. İkincisi, mən uşaq futbolunun inkişafına cavabdeh olan şəxs deyiləm. Mənim rəhbərlik etdiyim şöbə yalnız uşaq futbolu ilə bağlı yarışların keçirilməsinə cavabdehlik daşıyır. Düşünürəm ki, uşaq futbolu bizdə inkişaf edir. Ancaq bu sahəyə mən cavabdeh deyiləm...
– Bəs kim cavabdehdir?
– Bunun üçün mümkünsə, AFFA-nın İnformasiya və İctimaiyyətlə Əlaqələr Departamenti ilə əlaqə saxlayın. Onlar sizə uşaq futbolunun inkişafında məsul olan şəxsləri və ya qurumu açıqlayarlar. Təkrar edirəm ki, bizim şöbə yalnız təşkilati işlərlə məşğuldur. Məsələn, oyunlar üçün stadionların təşkili, oyunların cədvəli, komandaların məlumatlandırılması, qeydiyyat və s. məsələlər bizə aiddir. Məhz bunun nəticəsidir ki, AFFA-nın yeni yaratdığı Region Liqasının İşçi Qrupuna da bizim şöbə cəlb olunub. Çünki həmin liqanın təşkilatçılığında bizim şöbənin də rolu var.

– Siz dediniz ki, uşaq futbolu bizdə inkişaf edir. Axı, hər tur uşaq liqasında kifayət qədər pozuntu halları aşkara çıxır. Belə olan halda hansı uşaq futbolunun inkişafından danışmaq olar ki?
– Birincisi, bu mənim şəxsi fikrimdir ki, bizdə uşaq futbolu inkişaf edir. Bunu da belə əsaslandıra bilərəm ki, bizdə əvvəllər uşaq liqaları keçirilmirdi. İndi isə şükürlər olsun ki, respublika üzrə 9 liqa keçirilir. Hər həftə U-10 liqasından U-19-a kimi AFFA-nın saytında statistik yazılar dərc olunur. Məsələn, cari mövsümün ilk 3 ayı ərzində liqa oyunlarının 99 faizi keçirilib. Cəmi 1 faiz oyunlar keçirilməyib ki, bu da bizim məsələyə obyektiv yanaşmamıza görə baş tutmayıb. Belə ki, oğlan liqalarında bəzi komandaların tərkibində yetərsay olmadığını və ya “lipa”ların olduğunu bizim əməkdaşlar müəyyənləşdirib. Düzdür, bunda hakimlərin də rolu olub. Hər halda istəsəydik, biz oyun xətrinə bu qaydaya əməl etmədən matçları keçirə bilərdik. Lakin biz özümüz AFFA İntizam Komitəsini bu məsələlər barədə məlumatlandırmışıq. Deyərdim ki, oğlanlar liqasında belə qayda pozuntularına görə texniki məğlubiyyətlərin sayı o qədər də çox olmayıb.
– Ancaq qızlar liqasında kifayət qədər belə pozuntu halları aşkar edilib...
– Məsələ burasındadır ki, bizim şöbə yalnız oğlan komandaların iştirakı ilə keçirilən liqalara görə məsuliyyət daşıyır. Qızların liqasını başqa şöbə təşkil edir...
– Maraqlıdır. Bu hansı şöbədir və rəhbəri kimdir?
– AFFA-da Qadın Liqasının Təşkili Şöbəsi var. Həmin şöbənin rəhbəri Nəriman Axundovdur. Qadın liqaları ilə bağlı suallara ondan cavab tapmaq olar.

– Sizin tənqid olunduğunuz məqamlardan biri də marketoloq olmağınızdır. Sizin savadlı marketoloq olmağınıza heç kim heç nə demir. Bunu müxtəlif telekanallarımıza verdiyiniz müsahibələr zatən sübut edir. Sadəcə olaraq öz “feysbuk” səhifənizdə uşaq futbolu ilə bağlı paylaşımlar etmirsiniz. Digər işiniz olan marketinqlə bağlı müsahibələrinizi ictimaiyyət arasında göstərməklə sanki ən əsas işinizin bu olduğunu qabartmağa çalışırsınız...
– Bilirsiniz, bu mənim şəxsi profilimdir. Heç kim mənə orda hansı paylaşımları etməyimə dair irad tuta bilməz. Hətta öz yaxınım belə. Əslində vaxt olub ki, uşaq liqaları ilə də bağlı paylaşım etmişəm. Məsələn, dekabrın 27-də sizə bayaq dediyim statistik məlumatı öz səhifəmdə paylaşmışdım. Mən səhər saat 9-dan axşam saat 6-ya kimi AFFA-nın əməkdaşıyam. Axşam 6-dan sonra özümüm şəxsi işlərimi görməyimə görə mənə söz deyilə bilməz. 6-dan sonra sərbəst insanam, “feysbuk”da marketinqlə bağlı paylaşım da edə bilərəm. Mən 2009-cu ildə İqtisad Universitetinin “Marketinq və menecment” ixtisasını bitirmişəm. Diplom işim isə futbol menecmentinə aid olub. Adı belə olub: “Qloballaşan dünyada idman menecmenti və marketinqi”. “Menecment” - “idarə etmək” deməkdir. Yəni bu şöbədə yer almağım təsadüfi deyil. İxtisasım buna yol verir. Üstəlik, UEFA-nın keçirdiyi, İngiltərə Futbol Assosiasiyasının təşkil etdiyi seminarlarda iştirak etməklə sırf bu sahədəki biliklərimi təkmilləşdirməyə çalışmışam.

– Daha çox paylaşımlara yer verdiyiniz “Modern Marketinq Qrup” şirkətinin rəhbəri sizsiniz?
– Mən həmin şirkətin təsisçisiyəm. Bu şirkət mənim işimə mane olmur. Zatən şirkətin gördüyü iş marketinq sahəsində aparılan analizlərlə bağlıdır, mənim uşaq futbolumdakı fəaliyyətimə mane olmur. Şənbə-bazar günləri mən stadionda – daha çox Mərdəkandakı “Dalğa Arena”da oluram. İstənilən jurnalisti orda görməkdən şad olaram.
– Son sualım. Necə oldu ki, AFFA-ya gəldiniz? Gəlişinizdə AFFA-nın baş katibi Elxan Məmmədovla şəxsi tanışlıq rol oynadı?
– Sizə səmimi cavab verəcəyəm. Mən 2009-cu ilin yanvarından – təxminən 10 ilə yaxındır ki, AFFA-da işləyirəm. Orda işləməyimin səbəbi ora göndərdiyim CV-dir. Yəni həmin tərcümeyi-hal sayəsində işə qəbul olunmuşam. Bir müddət təcrübə keçdikdən sonra, AFFA-nın tam ştatlı işçisi olmuşam. Əvvəl AFFA-da mütəxəssis, daha sonra baş mütəxəssis vəzifəsinə təyin edilmişəm. Bizim şöbənin 6 əməkdaşı var. Onlar da mənim kimi bu yolla işə götürülüblər... Mən 1998-ci ildən bəri futbolun içindəyəm. Özüm əvvəl “Futbol+”, “Futbol+qol” qəzetlərinin hər sayını alıb oxuyan olmuşam. O vaxtlar istər millinin, istərsə də klublarımızın keçirdiyi beynəlxalq görüşləri stadiondan izləmişəm. Tək-tük oyun olar ki, həmin matçları tribunadan izləmək imkanım olmayıb. 2002-2003-cü illərdə ovaxtkı “Şəfa” komandasında aşağı yaş qruplarında da oynamışam. Hətta milli bir dəfə rəqib tapa bilməmişdi və ikitərəfli oyun keçirməli olmuşdu. Onda Aleksandr Səmədov da milliyə gəlmişdi. Bax, həmin oyunda mən “Şəfa” stadionunda topdaşıyan uşaqlardan biri idim (gülür). Dizimdə zədəm olduğundan və universitetə hazırlaşdığımdan, futbolu erkən atmalı oldum.
Səbuhi TOFİQOĞLU
www.oxu.az
"
"İngiltərə və İspaniya klubları arasında qalmaqalÇempionlar Liqasının 1/8 final mərhələsində üz-üzə gələcək “Mançester Yunayted” və “Sevilya” arasında qalmaqal yaşanıb.
Oxu.Az xəbər verir ki, ispan klubunun qonaq komandanın azarkeşləri üçün bilet qiymətlərini 54 funt-sterlinqdən 89 funta qaldırması Mançesterdə narazılıqla qarşılanıb.
İngilislər qiymətin aşağı salınması üçün qarşı tərəfə müraciət etsələr də, “Sevilya” rəhbərliyi fikrini dəyişməyib. “Qırmızı şeytanlar” da qiymətləri eyni məbləğdə artırmaqla bağlı qərar qəbul ediblər. “Mançester Yunayted” rəsmiləri bununla aradakı 35 funtluq fərqi aradan qaldırmaq və artıq gəliri azarkeşlərinin səfər oyununa bilet almalarına xərcləmək niyyətindədir.
Qeyd edək ki, bu komandalar arasında ilk oyun İspaniyada baş tutacaq.
S.T.
www.oxu.az
"
"Mina “Barselona”daİspaniyanın “Barselona” klubu heyətini yeni futbolçu ilə gücləndirib.
Oxu.Az xəbər verir ki, Kataloniya təmsilçisi Braziliyanın “Palmeyras” klubunun müdafiəçisi Yeri Minanı heyətinə cəlb edib.
Bu barədə klubun rəsmi saytı məlumat yayıb. 23 yaşlı kolumbiyalı futbolçu ilə 5,5 illik müqavilə imzalanıb.
“Barselona” artıq yeni transferinə qiymət də qoyub. Belə ki, hansısa klub onu Kataloniya təmsilçisindən qoparmaq istəsə, buna görə 100 milyon avrosundan keçməlidir. La Liqa nəhəngi özü isə Minaya görə “Palmeyras”a 11,8 milyon avro transfer haqqı ödəyib.
Karyerası ərzində “Palmeyras”dan başqa, “Santa Fe” və “Deportivo Pasto” klublarının da şərəfini qorumuş müdafiəçi, 2016-cı ildən Kolumbiya millisinin üzvüdür. O, yığmada keçirdiyi doqquz oyunda üç qola imza atıb.
Qeyd edək ki, Mina elə bu transferlə artıq “Barselona”nın tarixinə düşüb. Belə ki, o, Kataloniya klubunun heyətinə qatdığı ilk kolumbiyalı futbolçudur.
Xatırladaq ki, bu, “Barselona”nın qışda transfer etdiyi ikinci futbolçudur. Kataloniya təmsilçisi daha əvvəl “Liverpul”dan Filippe Koutinyonu transfer etmişdi.
S.T.
www.oxu.az
"
"Ermənistanda danışılmış oyunlarla bağlı cinayət işi açıldıErmənistan Futbol Federasiyasının (EFF) prezidenti Ruben Ayrapetyan danışılmış oyun faktı ilə əlaqədar ölkənin Milli Təhlükəsizlik Xidmətinə (MTX) müraciət edib.
Oxu.Az xəbər verir ki, artıq futbol oyunlarının nəticəsinin manipulyasiyası ilə bağlı cinayət işi açılıb.
İstintaq Komitəsinin (İK) məsləhətçisi Sona Truzyan məsələ ilə bağlı bildirib ki, MTX işi İK-ya verib:
“Ermənistan Futbol Federasiyasının prezidenti Ruben Ayrapetyan UEFA-dan hesabat alandan dərhal sonra MTX-yə müraciət edib”.
Qeyd edək ki, UEFA ötən il oktyabrın 20-də Ermənistan çempionatının I Divizionunda XII tur çərçivəsində baş tutmuş “Lori” – “Erebuni” görüşünün (5:0) danışılmış olması ilə bağlı hesabat hazırlayıb. Müvafiq sənədlər araşdırılması üçün EFF-yə göndərilib.
S.T.
www.oxu.az
"
"Bu gün Vüqar Həşimovun anım günüdürBu gün Azərbaycanın məşhur şahmatçısı, şahmat üzrə üçqat Azərbaycan çempionu Vüqar Həşimovun anım günüdür.
Oxu.Az xəbər verir ki, V.Həşimov 24 iyul 1986-cı ildə Bakıda anadan olub.
O, karyerası ərzində dörd dəfə (2002, 2004, 2006 və 2008-ci illərdə) şahmat olimpiadalarında Azərbaycan komandası adından çıxış edib, həmçinin 2009-cu il 7-9 may tarixlərində Bakıda Heydər Əliyev Kuboku çərçivəsində dünya yığması ilə qarşılaşmada yığmamızın tərkibində olub. 2010-cu ildəki Şahmat Olimpiadasında isə yerli federasiya ilə münaqişə yaşadığı üçün milliyə dəvət almayıb.
Həşimov 2007-ci ildə Avropa çempionatında bürünc medal qazanıb, 2009-cu ildə Azərbaycan yığması ilə Avropa çempionu olub (son turda komandamıza həlledici xalı Vüqar qazandırmışdı), 2011-ci ildə isə Avropa çempionatının gümüş medalını əldə edib. O, 2010-2011-ci illərdə İtaliyada müntəzəm olaraq keçirilən “Reccio Emilia” turnirinin qalibi adını qazanıb.
Vüqar Həşimov beyində bədxassəli şişlə (xərçəng) əlaqədar 2014-cü il yanvarın 11-də Almaniyanın Haydelberq şəhərindəki klininada dünyasını dəyişib. Ölümündən sonra – 2014-cü ilin iyulun 24-də onun qəbirüstü abidəsinin açılış mərasimi keçirilib. Ona bürüncdən olan abidə ucaldılıb. Prezident İlham Əliyev də mərhum qrossmeysterin Azərbaycan idmanı üçün xidmətlərinin çox olduğunu çıxışında bildirib.
S.T.
www.oxu.az
"
"“Qarabağ” Ndlovunun transferindən milyon qazandı“Qarabağ”dan ayrılan Dino Ndlovunun Çinin I divizion təmsilçisi “Jecianq Qrintaun”la anlaşması barədə məlumat vermişdik.
Oxu.Az xəbər verir ki, cənubi afrikalı hücumçunun Çin klubu ilə müqaviləsinin detalları açıqlanıb.
Kingfut.com saytının yaydığı məlumata görə, 27 yaşlı futbolçu Hançjou klubu ilə iki illik müqavilə bağlayıb. “Qarabağ” Ndlovunun keçidindən 675 min funt qazanıb (təxminən 1,4 mln. manat).
Xatırladaq ki, CAR millisinin də üzvü olan hücumçu 2016-cı ildən “Qarabağ”ın uğurları üçün çalışırdı.
S.T.
www.oxu.az
"
"İtaliya millisini Argentina və İngiltərə ilə oyunlara məşhur veteran çıxaracaqFutbol üzrə İtaliya yığmasının baş məşqçi postu Luici Di Byacoya tapşırılıb.
Oxu.Az xəbər verir ki, bu barədə İtaliya Futbol Federasiyasının (İFF) prezidenti postuna namizəd olan Damiano Tommatsi yerli mətbuata açıqlamasında bildirib. Onun sözlərinə görə, “Skuadra Adzurra”nı martın 23-də İsveçrədə Argentinaya və həmin ayın 27-də Londonda İngiltərə ilə yoxlama oyunlarına məhz Di Byaco çıxaracaq.
Lakin İtaliyanın gənclərdən ibarət millisinin çalışdırıcısı əsas yığmaya müvəqqəti rəhbərlik edəcək. İFF hazırda yeni baş məşqçi axtarışındadır.
Xatırladaq ki, İtaliya yığması Campyero Venturanın istefasından bəri baş məşqçisiz qalıb. O, komandanı DÇ-2018-ə çıxara bilmədiyinə görə istefaya göndərilib.
S.T.
www.oxu.az
"
"Azərbaycanlı futbolçunun Rusiyada yeni klubu müəyyənləşdiƏslən Azərbaycandan olan futbolçu Ayaz Quliyevin yeni klubu müəyyənləşib.
Oxu.Az xəbər verir ki, o, cari mövsümün sonunadək Rusiyanın “Rostov” klubunda icarə əsasında çıxış edəcək.
Qeyd edək ki, Ayaz Quliyev Rusiyanın paytaxtı Moskvada doğulsa da, atası Azərbaycandandır. “Spartak”a məxsus olan futbolçu ötən ilin əvvəllərində “Anji”yə icarəyə verilib. Mahaçqala klubunda 23 matça bir qol vurmuş yarımmüdafiəçi cari mövsüm az oynadıldığı üçün komandasını dəyişməli olub.
21 yaşlı futbolçu 2015-ci ildə Rusiyanın 19 yaşadək millisi (U-19) ilə Avropa çempionatının gümüş medallarını qazanıb. O, 2013-cü ildə Rusiya U-17-si ilə dünya çempionatında iştirak edib. AFFA dəfələrlə Ayazı əsas millimizə gətirməyə çalışsa da, danışıqlar fayda vermir.
S.T.
www.oxu.az
"
"Millimizin keçmiş üzvü Türkiyədə özünə klub tapdıAzərbaycan milli komandasında çıxış etmiş futbolçu Dəniz Yılmazın yeni klubu müəyyənləşib.
Oxu.Az xəbər verir ki, Almaniya doğumlu türk futbolçu “Bursaspor”dan “Gənclərbirliyi” klubuna transfer olunub. 30 yaşlı forvardla 1,5 illik müqavilə razılaşdırılıb.
Qeyd edək ki, Super Liqada çıxış edən “Gənclərbirliyi” 17 turdan sonra 14 xalla XVII pillədə qarşılaşıb. Ümit Özatın rəhbərlik etdiyi kollektiv növbəti rəsmi oyununu yanvarın 16-da Türkiyə Kubokunun 1/16 final mərhələsinin cavab matçı çərçivəsində məhz “Bursaspor”a qarşı keçirəcək. Ankaralılar evdə baş tutan ilk görüşdə 1:0 hesabı ilə qalib gəlib.
S.T.
www.oxu.az
"
"Tərlan Əhmədov: “Neftçi”də ilk legioner transferi olacaq“Neftçi” PFK-nın baş məşqçisi Tərlan Əhmədov klubun rəsmi saytına müsahibə verib.
Oxu.Az həmin müsahibəni təqdim edir.
- Çempionatın ikinci hissəsinə hazırlıq necə keçir?
- Hazırda təlim-məşq toplanışının ilk mərhələsi davam edir. Daha çox fiziki hazırlığa üstünlük veririk. Sevindirici haldır ki, bütün futbolçular ağır yükləmələri qəbul edə bilirlər. Komandada yüksək əhval-rühiyyə var. Futbolçularımıza qış fasiləsi ərəfəsində fərdi hazırlıq planı verilmişdi. Görünür, komandamızın hər bir üzvü fəal istirahət edərək fərdi tapşırıqları yerinə yetirib. Antalyada keçiriləcək ikinci mərhələdə isə texniki və taktiki məşqlərə xüsusi nəzər yetiriləcək. Türkiyədə 5 yoxlama oyunu keçirməyi planlaşdırırıq. Yorgunluq fonunda keçiriləcək bu matçlar həm istədiyimiz oyun üslubumuzun təkmilləşməsi, həm də yeni futbolçuların komandaya uyğunlaşması baxımından əhəmiyyətlidir.
- İstədiyiniz transferləri həyata keçirə bilirsinizmi?
- Klub rəhbərliyi ilə birgə müəyyənləşdirdiyimiz transfer siyasətinə uyğun işlər gedir. Prezident Orxan Hüseynzadə bütün işlərə şəxsən nəzarət edir və bizə bacardığı dəstəyi verir. Problemli mövqelər üzrə kifayət qədər çox futbolçuları izləmişik. Bu proses indi də davam edir. Tələsmək də istəmirik. Seçim zamanı hər bir nüansa diqqət etmək lazımdır. Bu işdə səhvə yol vermək olmaz. Düzdür, qış fasiləsi zamanı yaxşı oyunçu tapmaq asan deyil. Bundan əlavə, yerli futbolçu qıtlığı da var. Yalnız onu deyə bilərəm ki, bizə lazım olan mövqelərə keyfiyyətli, komandamızı gücləndirəcək legionerlər transfer olunacaq. Təbii ki, büdcə imkanları çərçivəsində.
- Bəzi futbolçularla yanaşı, keçən il müqaviləsi yenilənən Uqo Barqas da komandanı tərk etdi...
- Uqo Barqas özü komandadan getmək istədiyini bildirdi. Getmək istəyən futbolçunu komandada saxlamağın mənası yoxdur. Buna görə də qarşlıqlı razılaşma əsasında onunla müqaviləyə xitam verildi. Barqasın əvəzinə hücumçu axtarışı davam edir. Daha güclü futbolçular tapmağa çalışırıq. Azarkeşlərimiz narahat olmasın, Barqasdan daha səviyyəli və daha çox qol vuran yeni forvard görəcəklər.
- Başqa hansı mövqelərə oyunçu axtarışları davam edir?
- Hücumçudan başqa ilk növbədə hücumameylli sol cinah yarımmüdafiəçisinə və dayaq yarımmüdafiəçisinə ehtiyacımız var. Qeyd etdiyim kimi, namizədlər kifayət qədər çoxdur. Hər bir futbolçu ciddi şəkildə izlənilir və onun haqda bütün məlumatlar öyrənilir. Qərarımızı da buna görə verəcəyik. Çünki qarşıda bizi çox ciddi sınaqlar və güclü rəqiblər gözləyir. Hər hansı problem çıxmasa yaxın günlərdə ilk legioner düşərgəmizə gələcək.
- Azarkeşlər bu mövsüm həm də “Neftçi”dən titul və avrokuboklara vəsiqə gözləyirlər...
- Əvvəla azarkeşlərimizə dərin təşəkkürümü bildirmək istəyirəm. Evdə və ya səfərdə olmasına baxmayaraq bütün oyunlarda komandanı sonacan dəstəkləyirlər, hər zaman sevimli komandalarının yanındadılar. Klub rəhbərliyi, məşqçilər və futbolçular daim onların dəstəyini hiss edir. Bugünədək qazandığımız bütün qələbələrdə fanatlarımızın böyük payı var. “Neftçi”nin yetirməsi olaraq onları yaxşı başa düşürəm. Bu klub daim zirvədə olmalıdır. Təəssüf ki, çempionatın əvvəlində çox xallar itirilib. Bununla belə, artıq komandanın oyun dəst-xəttinin formalaşması gələcəyə nikbin baxmağa imkan verir. Qış fasiləsindən sonra mümkün qədər yuxarı pillələrə yüksəlməyə çalışacağıq. İlk növbədə isə ölkə kubokunu qazanmaq üçün mübarizə aparacağıq.İnanıram ki, biz birlikdə hədəfimizə çatacağıq.
A.M.
www.oxu.az
"
"Rütbəli idmançılarımız - SİYAHIAzərbaycanda idmançılar karyeralarını bitirdikdən sonra müxtəlif işlərlə məşğul olurlar. Kimisi öz biznesini açaraq kölgəyə çəkilir, kimisi məşqçiliyə başlayır, kimisi isə dövlətdə müəyyən vəzifəyə sahib olmaqla kifayətlənir.
Oxu.Az apardığı araşdırma ilə sizə III kateqoriyaya məxsus idmançılar barədə məlumat verəcək.
Firdovsi Umudov – Sərbəst güləş üzrə gənclər arasında Avropa birinciliyinin, tələbələr arasında dünya çempionatlarının mükafatçısı, Dünya kubokunun qalibidir. Hazırda sərbəst güləş üzrə millimizin baş məşqçisi işləyən Umudov 2015-ci ildən Dövlət Sərhəd Xidmətinin (DSX) zabitidir. Rütbəsi polkovnikdir.

Namiq Abdullayev – 1996-cı il Atalanta Olimpiadasında Azərbaycana sərbəst güləşdə gümüş, dörd il sonra qızıl medal qazandırmış Namiq Abdullayev ölkəmizin idman tarixinə düşüb. Azərbaycana ilk qızıl medalı qazandırmış üçqat Avropa çempionumuz Daxili İşlər Nazirliyində (DİN) Daxili Qoşunların Baş İdarəsinin (DQBİ) idman komandasının rəisidir, rütbəsi polkovnikdir.
Zemfira Meftahətdinova – 2000-ci ildə stend atıcılığında Azərbaycana qızıl, 4 il sonra isə bürünc medal qazandırmış Meftahətdinova da Namiq Abdullayevlə eyni qurumda çalışır. O, DİN-in İdman Cəmiyyətinin sədridir, polkovnikdir.

Xəzər İsayev – Milli Olimpiya Komitəsinin vitse-prezidentlərindən biri olan İsayev həm də Dövlət Gömrük Komitəsində (DGK) çalışır. O da polkovnikdir.
Mövlud Mirəliyev – 2008-ci il Pekin Olimpiadasında cüdoda bürünc medal qazanmış Mirəliyev Şəmkir Olimpiya İdman Kompleksinin rəhbəridir. Özbəkistanda doğulmuş sabiq idmançı eyni zamanda Şəmkir Rayon Polis Şöbəsinin əməkdaşıdır, polis mayorudur.
Zülfiyyə Hüseynova – Sambo üzrə 5 dəfə dünya, 2 dəfə isə Avropa çempionu olmuş xanım idmançımız 2 dəfə də Azərbaycanı Olimpiadada təmsil edib. Ancaq cüdoda. Hüseynova DGK-da Qaçaqmalçılıqla Mübarizə şöbəsində müfəttişdir, rütbəsi də mayordur.
Elnur Məmmədli – hazırda Cüdo Federasiyasının vitse-prezidenti işləyən Məmmədli 2008-ci ildəki Olimpiadada rəqiblərinə asanlıqla qalib gələrək qızıl medal qazanması ilə yaddaşlara yazılıb. O əvvəlcə Dövlət Yol Polisində (DYP) kapitan olsa da, sonradan işlədiyi qurumu dəyişib. Olimpiya çempionumuz hazırda Dövlət Təhlükəsizlik Xidmətində (DTX) mayordur.

Ceyhun Məmmədov – Samboda 9 dəfə dünya çempionu olmuş Məmmədov 2003-cü ildən Sambo Federasiyasının prezidentidir. O, polis polkovnik-leytenantıdır.
Niyaməddin Paşayev – Taekvondoda dünya və Avropa çempionu olmuş Paşayev hazırda bu idman növü üzrə federasiyanın milli komandalara nəzarət üzrə vitse-prezidentidir. O eyni zamanda Sumqayıtda gömrük xidmətinin mayoru rütbəsini daşıyır.
Nazim Hüseynov – 1992-ci il Barselona Olimpiadasında cüdo üzrə çempion olub və bununla da Olimpiadada müstəqil Azərbaycanın ilk qalibi kimi tarixə düşüb. O, DGK-da mayordur.
Mehman Əzizov – Avropa çempionatının mükafatçısı cüdoda Azərbaycanı Olimpiadada da təmsil edib. Əzizov DİN-in mayorudur.
Vitali Rəhimov – 2008-ci il Olimpiadasında gümüş medal qazansa da, sonradan dopinqə görə ikinciliyi əlindən alınmış Rəhimov Vergilər Nazirliyinin zabitidir. 
Ancaq karyerasını davam etdirən idmançılardan da rütbəyə artıq indidən sahib olmuşlar var. Onlardan bəzilərini təqdim edirik:
Eduard Məmmədov – Kikboksinq üzrə dəfələrlə dünya çempionu olmuş Eduard 2008-ci ildə Polis Akademiyasını bitirib. “Ağ canavar” ləqəbli idmançımız bunun nəticəsində hazırda polis polkovnik-leytenantıdır.

Rəsul Çunayev – Güləş üzrə dünya çempionumuz DSX-da işləyir. O, leytenantdır.

Fəridə Abıyeva – Karate üzrə Avropa çempionumuz daha çox İslamiadada qızıl medal qazanmaqla diqqətləri özünə çəkib. O da DSX-da baş leytenantdır.
Nicat Şıxəlizadə - Bakıda keçirilmiş İslamiadanın qalibi olmuş cüdoçumuz Sərhəd Qoşunlarının kapitanıdır.
Rüstəm Orucov – İslamiadanın daha bir qalibi olmuş bu cüdoçumuz da Sərhəd Qoşunlarındadır və gizirdir.

Rafael Ağayev – Beş qat dünya çempionu olmuş karateçimiz DGK-da zabitdir.
Səbuhi TOFİQOĞLU
www.oxu.az
"
"Elyunussidən ""Qarabağ""da qalıb-qalmaması ilə bağlı – AÇIQLAMA“Qarabağ”ın norveçli yarımmüdafiəçisi Tarik Elyunussinin İsveçin AİK klubunun diqqət mərkəzində olması barədə məlumat vermişdik.
Oxu.Az xəbər verir ki, 29 yaşlı futbolçu ölkəsinin mətbuatına müsahibə verib. Elyunussi onunla bir neçə klubun maraqlandığını etiraf edib:
“Mənim xidmətimdə maraqlı olan bir neçə klub var, ancaq “Qarabağ”da çıxış etməkdən məmnunam. Düzdür, Çempionlar Liqasında və ölkə kubokunda mübarizəni dayandırmışıq, lakin çempionatda ən yaxın izləyicimizi 6 xal qabaqlayırıq. Aradakı səviyyə fərqi də böyük deyil. Gələcəkdə nə olacağını görəcəyik”.
Tarik AİK-lə bağlı da fikirlərini bildirib: “AİK böyük azarkeş ordusu olan klubdur. Stokholm da gözəl şəhərdir”.
Elyunussi daha sonra jurnalistin “deməli, AİK-ə keçidini istisna etmirsən” sualına “yox” cavabını verib.
Xatırladaq ki, Tarik Elyunussi “Qarabağ”da icarə əsasında çıxış edir. Onun Ağdam təmsilçisi ilə müqavilə müddəti mövsümün sonunda bitəcək. 29 yaşlı futbolçu müqaviləylə “Olimpiakos”a məxsusdur.
S.T.
www.oxu.az
"
"“Real” futbolçuları Ronalduya qarşı çıxdılarMadrid “Real”ının futbolçuları Portuqaliya millisinin hücumçusu Kriştianu Ronaldunun eqoizmindən bezib və ona qarşı çıxıblar.
Oxu.Az xəbər verir ki, bu iddia ilə İspaniyanın “Diario Qol” nəşri gündəmə gəlib.
Xəbərdə qeyd olunur ki, ona ilk qarşı çıxan İsko olub. Sonra İskonu Serxio Ramos, Markos Asensio, Dani Sebalyos və Lukas Vaskes də dəstəkləyib.
Onu da bildirək ki, İsko ilə Ronaldu arasında bu problem hələ noyabrda başlayıb. Həmin oyunda “Real” 3:0 qalib gəlmiş, İsko ona qol ötürməsi verən Ronaldu ilə sevincini bölüşməyi lazım bilməmişdi. Daha sonra Ronaldu buna görə İskonu barmağı ilə hədələmişdi.
Qeyd edək ki, 2009-cu ildən “Real”da çıxış edən Kriştianu Ronaldunun komandadan gedəcəyi deyilir. Ötən ilin ən yaxşısı seçilmiş futbolçunun xidmətində Fransanın PSJ klubu maraqlıdır.
Səbuhi TOFİQOĞLU
www.oxu.az
"
"AFFA hakimi döyən azərbaycanlı oyunçunu cəzalandırdıBu gün AFFA İntizam Komitəsinin iclası keçirilib.
Oxu.Az xəbər verir ki, iclasda Qızlar Liqasının “Fidan” FK – “Gənclik” matçında komandalar yaş limitini pozduğuna görə hər iki kluba 0:3 hesablı texniki məğlubiyyət verilib.
U-13 Qızlar Liqasının “Gömrükçü” FK – “Sumqayıt“ FK matçında isə qonaq komanda yaş limitini pozduğuna görə klub 0:3 hesablı texniki məğlubiyyətlə üzləşib.
Ən diqqətçəkən qərar isə futzal üzrə Azərbaycan birinciliyinin II dəstəsinin “Baku Fans” – ADBTİA matçı ilə bağlı olub. Dekabrın 27-də keçirilmiş oyunun 20-ci dəqiqəsində “Baku Fans” klubunun futzalçısı Aqşin Ömərov qırmızı vərəqə alaraq meydandan kənarlaşdırılarkən oyunun hakimi Yusif Nurullayevə qarşı fiziki təzyiq göstərərək, onu yumruqla vurub. Nəticədə hakim ciddi xəsarət alıb. Yuxarıda qeyd olunanları nəzərə alaraq İntizam Komitəsi oyunçunu iki il müddətinə futboldan kənarlaşdırıb.
Qeyd edək ki, oyun sonadək oynanılmadığına görə “Baku Fans” klubuna 0:5 hesablı texniki məğlubiyyət verilib.
S.T.
www.oxu.az
"
"“Qarabağ”ın futbolçusu xarici klubun marağındaİsveçin AİK klubu “Qarabağ”ın yarımmüdafiəçisi Tarik Elyunussinin xidmətində maraqlıdır.
Oxu.Az xəbər verir ki, bu barədə məlumatı İsveç mətbuatı yayıb.
Xəbərdə AİK-in Norveç millisinin də üzvü olan 29 yaşlı futbolçunun xidmətində maraqlı olduğu qeyd edilib. Klub futbolçunu icarəyə götürməyin də əleyhinə deyil.
Xatırladaq ki, Tarik Elyunussi “Qarabağ”da icarə əsasında çıxış edir. Ağdam təmsilçisi 29 yaşlı futbolçunu mövsümün əvvəlində “Olimpiakos”dan icarəyə götürüb. Müqaviləyə əsasən, Elyunussi mövsümün sonuna kimi “köhlən atlar”ın üzvü olacaq.
Norveçli yarımmüdafiəçi “Qarabağ”ın heyətində cəmi səkkiz oyun (dördü Premyer Liqada, biri ölkə kubokunda, üçü isə Çempionlar Liqasında) keçirib.
S.T.
www.oxu.az
"
"Nazir Fazil Məmmədovun qudasını işdən çıxardıYeni vergilər naziri Mikayıl Cabbarov müavini Namiq Əliyevi qeyri-müəyyən müddətə məzuniyyətə göndərib.
Oxu.Az Report-a istinadla xəbər verir ki, nazir müavininin məzuniyyəti yeni ilin ilk iş günlərindən başlayıb.
Gözləntilərə əsasən, N.Əliyev məzuniyyətdən qayıtmayacaq və onun yerinə yeni müavin təyin olunacaq. Bu vəzifəyə hazırda təhsil nazirinin müavini olan Mətin Eynullayevin namizədliyinin irəli sürüldüyü bildirilir.
N.Əliyev 2004-cü, M.Eynullayev isə 2017-ci ildən nazir müavini kimi fəaliyyət göstərir.
Xatırladaq ki, Azərbaycan prezidentinin 5 dekabr 2017-ci il tarixli sərəncamı ilə təhsil naziri Mikayıl Cabbarov vergilər naziri təyin olunub.
Qeyd edək ki, N.Əliyev keçmiş vergilər naziri Fazil Məmmədovun qudasıdır. Belə ki, keçmiş nazirin qızı nazir müavininin oğlu ilə ailə qurub. Əliyev 2007-2017-ci illərdə Fazil Məmmədovun prezidenti olduğu Azərbaycan Güləş Federasiyasının vitse-prezidenti olub.
S.T.
www.oxu.az
"
"Rəşad Sadıqov üçün daha iki oyunDünəndən Türkiyənin Antalya şəhərində təlim-məşq toplanışında olan 21 yaşadək futbolçulardan ibarət Azərbaycan yığmasının (U-21) daha iki yoldaşlıq oyunu müəyyənləşib.
Oxu.Az xəbər verir ki, Rəşad Sadıqovun baş məşqçisi olduğu millimiz yanvarın 21-də və 26-da Albaniyanın U-21-i ilə qarşılaşacaq. 
Xatırladaq ki, millimiz yanvarın 23-də Gürcüstanın müvafiq yaş qrupundan ibarət yığma komandası ilə qarşılaşacaq. Hər üç oyun yerli vaxtla saat 18:00-da başlayacaq. 
S.T.
www.oxu.az
"
"Endi Halidey: “Qəbələ”yə keçməyim səhv idi“Qəbələ”dən ayrılaraq müqavilə ilə məxsus olduğu Şotlandiyanın “Reyncers” klubuna geri dönən Endi Halidey klubun televiziyasına müsahibə verib. 
Oxu.Az xəbər verir ki, şotland yarımmüdafiəçi “Qəbələ”dən ayrılıb ABŞ-ın Florida ştatında məşq keçən doğma klubuna qayıtdığı üçün şad olduğunu bildirib:
“Geri döndüyüm üçün çox məmnunam. Burdan ayrılmağım çox şanssız qərar idi, amma bir neçə həftəyə geri dönmək üçün bir imkan olacağını bilirdim və bunu gözləyirdim. Şükür ki, bu, baş verdi və indi mən Floridada uşaqlarla birgəyəm. Azərbaycandakı karyeram haqda nə deyəcəyimi bilmirəm.
Bir həftə sonra başa düşdüm ki, ora keçməyim səhv idi. Ora getməzdən əvvəl isə bunu bilmirdim. Bir həftə sonra komandanı tərk etməyə və başqa yerə keçməyə çalışdım. Ancaq onlar icazə verməyəcəkdilər. Ona görə də pozitiv qalmaq və sadəcə, geri qayıtmağıma imkan olacağına ümid etməli oldum. Mənim üçün orada çətin bir neçə ay keçdi. Ancaq indi geri qayıtdığım üçün çox-çox şadam. İngilis dilini az adam bildiyindən və şotland ləhcəmi az başa düşdüklərindən mənim üçün çox çətin idi. Özümlə ailə üzvümü və sevgilimi gətirmədiyimdən şəxsən çətinlik çəkirdim. Sevgilimin işi olduğu üçün Azərbaycana aparmağım mümkünsüz idi. Sadəcə,yaxşı idi ki, ingiliscə danışa bilən iki holland futbolçu “Qəbələ”də çıxış edirdi və mənimlə bənzər situasiya yaşayırdılar. Altı ay ərzində onlarla ünsiyyət qururdum”.
26 yaşlı futbolçu üç dəfə mərkəz müdafiəçisi kimi oynamasından da danışıb:
“Mən orada üç dəfə mərkəz müdafiəçisi kimi çıxış etmişəm. Onların xarici mərkəz müdafiəçiləri vardı (Voyislav Stankoviçlə Vitali Vernidubu nəzərdə tutur – S.T.). Hər ikisi də zədələnmişdi. Ona görə də mən o mövqedə çıxış etdim və həmin üç oyunda qapımızı toxunulmaz saxladıq. Bu mənim üçün yeni təcrübə idi. Ötən mövsüm ikinci hissədə “Moteruel”ə qarşı mərkəz müdafiəçisi kimi oynamışdım və onda da qapımızdan qol buraxmamışdıq”.
Endi Halidey ilk dəfə legioner həyatı yaşadığı “Qəbələ” ilə Avropa Liqasının qrup mərhələsində oynamağı çox istədiyini də bildirib. Lakin III təsnifat mərhələsində Yunanıstanın “Panatinaikos” klubu bu istəyə mane olub:
“Avroliqa oyunlarında iştirak etdiyim üçün bəxtəvərəm. Oradan bəzi yaxşı təcrübə əldə etdim. Əvvəllər heç vaxt avrokubokda oynamamışdım. Buna görə də “Qəbələ”yə getmişdim. Çünki bir il əvvəl onlar bu turnirin qrup mərhələsində çıxış etmişdilər. Ümid edirdim ki, yenidən eyni nəticəni təkrarlaya bilərik. Lakin bir az püşkdə bəxtimiz gətirmədi. Əvvəlcə Polşanın gümüş medallarını qazanmış komandası, daha sonra “Panatinaikos”la düşdük. Sonuncu rəqib bizim üçün çox güclü idi. Ancaq şükür edirəm ki, avrokubok təcrübəsi qazandım. Bundan başqa orada böyük təcrübəm olmadı. Mənim ürəyim və ağlım həmişə bura qayıtmaqda olub”.
Səbuhi TOFİQOĞLU
www.oxu.az
"
"Dino Ndlovu “Qarabağ”dan ayrıldı“Qarabağ”ın afrikalı hücumçusu Dino Ndlovu komandasından ayrılıb.
Oxu.Az xəbər verir ki, o, sosial şəbəkədə paylaşdığı statusla bunu təsdiqləyib:
“Karyeramı “Qarabağ”da bitirəcəyimi düşünürdüm. Ancaq bu, arzu idi. Hər kəsə təşəkkür edirəm. Bu klubda çox yaxşı 18 ay keçirdim. Karyeramın ən gözəl günləri idi. Məşqçilərə, komanda yoldaşlarıma minnətdaram. Azərbaycanda yaxşı insanlar tanıdım. Karyeramda ən çətin qərarlardan birini verdim. Qanım “Qarabağ”ı sevən və onun uğrunda həyatını itirən insanlarla axacaq. Yenidən görüşənədək. Sizi sevirəm”.

“Qarabağ”ın polşalı müdafiəçisi Yakub Jezniçak da Dinonun ayrılığına biganə qalmayıb. O, sosial şəbəkədə Ndlovu ilə birlikdə şəkillərini paylaşaraq, bu sözləri yazıb:
“Kopenhagen”ə vurduğun qola görə təşəkkür. Uğurlar”.

 
Qeyd edək ki, Dino Ndlovu 2016-cı ilin yayından “Qarabağ”ın formasını geyinirdi. O, Çinin “Hançjou Qrintaun” klubuna transfer olunub. 
S.T.
www.oxu.az
"
"Nizami rayon icra başçısı futbol klubuna üzv təyin edildi - FOTO“Keşlə” Futbol Klubunda Müşahidə Şurası sistemi çoxdan qurulsa da, şuranın üzvlərinin kim olduğu bəlli deyildi.
Oxu.Az xəbər verir ki, ilk dəfə dekabrın 25-də yığışan şuranın üzvlərinin kim olmasına görüntü baxımından aydınlıq gəlib.
Belə ki, komandanın baş məşqçisi vəzifəsi Ramiz Məmmədovdan alınıb ukraynalı Yuri Maksimova həvalə edilərkən Müşahidə Şurasının altı üzvü olduğu ortaya çıxıb.
Həmin iclasda “Keşlə”nin icraçı direktoru Rəmiş Malıyev, yeni baş məşqçi Yuri Maksimov və idman direktoru təyin olunan Ramiz Məmmədovdan başqa, altı nəfər üzv iştirak edirdi. Bunlardan üç nəfər əvvəldən bizə tanış sima idi. Belə ki, bizə tanışlardan biri “Keşlə”nin Müşahidə Şurasının sədri, AFFA İcraiyyə Komitəsinin üzvü, Azərbaycan Futzal Federasiyasının prezidenti Zaur Axundov, digəri veteran, sabiq futbol hakimi Asim Xudiyev idi, üçüncü şəxs isə “Keşlə”nin maliyyə direktoru Elmar Qafarov idi.

Bəs digər üç nəfər kimdir? Əldə etdiyimiz məlumata görə, bunlardan biri Nizami Rayon İcra Hakimiyyətinin başçısı Arif Qasımovdur. Komandanın təmsil etdiyi Keşlə qəsəbəsi bu rayona tabedir. Üstəlik, 2011-2015-ci illərdə Siyəzən Rayonunun icra başçısı olmuş Arif Qasımov Muxtar Respublikadan, daha doğrusu, Şərurdandır. Yəni, Zaur Axundovla tanışlıqları var. Digər üzv olan Rəşad Həsənov da Zaur Axundovun tanışıdır. Lakin onun yalnız iş adamı olduğunu öyrənə bildik.


Üçüncü şəxsin kim olduğunu öyrənə bilmədik. Asim Xudiyev bizə açıqlamasında bunları bildirdi:
“Açığı, həmin iclasda o qədər tanıtım olmadı. Bu üzdən həmin şəxsin adı və kimliyini bilmədim. Ancaq yəqin ki, növbəti iclaslarımızda bir-birimizi daha yaxından tanımaq imkanı əldə edəcəyik”.
Elmar Qafarov isə həmin adamı xatırlamadığını bildirdi. Lakin sonda klubun mətbuat xidmətinin rəhbəri Səbuhi Məmmədov köməyimizə çatdı. Belə ki, o, altıncı şəxsin adının Elşən Abbasov olduğunu və onun da iş adamı olduğunu qeyd etdi.

Səbuhi TOFİQOĞLU
www.oxu.az
"
"Azərbaycanlı qapıçı: Avstriya klubuna keçməyimə mane oldularAzərbaycanlı futbolçu Tərlan Əhmədli Avstriyada legioner karyerası yaşamağa yaxın olub.
Bu barədə Oxu.Az-a 23 yaşlı qapıçının özü məlumat verib.
O bildirib ki, Vyananın “Karabax” komandasına keçməyə yaxın olub:
“Mənim “Karabax”a keçməyimlə xarici menecer məşğul olurdu. Avstriyaya Şengen vizam da hazır idi. Bu ay həmin komandanın düşərgəsinə qoşulmalı idim. Ancaq sonra nə oldusa, keçid baş tutmadı. Bu, özümə də qaranlıq qaldı”.
Hazırda I divizion klubu “Xəzər”in qapıçısı olan Tərlan Əhmədli gələcək karyerası haqda bunları bildirib:
“Xəzər”lə müqaviləm başa çatıb. Yaxın günlərdə bu klubla mövsümün sonunadək nəzərdə tutulan yeni müqavilə bağlayacağam. Mövsüm boyu məşqlərində iştirak etdiyim “Keşlə” və ya “Kəpəz”ə keçmək variantlarım vardı. “Kəpəz”in məşqçisi Yaşar Vahabzadə məni U-21-i çalışdırdığı vaxtdan tanıdığından, birbaşa mənimlə əlaqə saxlamışdı. Lakin “Kəpəz”ə legioner qapıçı gətiriləcəyini eşitdiyimdən, üstəlik, “Xəzər” qış fasiləsindən sonra iddialı kluba çevriləcəyindən komandamı dəyişməmək qərarına gəldim”.

Qeyd edək ki, “Karabax” komandası azərbaycanlı Orxan Vəliyevə məxsusdur. Hazırda bu komandada azərbaycanlı oyunçulardan Elvin Bədəlov və Dmitri Nağıyev çıxış edir.
Səbuhi TOFİQOĞLU
www.oxu.az
"
"Minsk Avropa Oyunlarını Bakıdakından yaxşı keçirəcəyini vəd edirAvropa Olimpiya Komitəsi, Minskin ev sahibliyi edəcəyi Avropa Oyunlarının 2015-ci ildə Bakıda keçirilən Avropa Oyunlarından daha yaxşı keçiriləcəyinə ümid edir.
Oxu.Az-ın Sputnik-ə istinadən verdiyi xəbərə görə, bu barədə Avropa Olimpiya Komitəsinin idman üzrə baş eksperti Asimakis Asimakopulos bəyanat səsləndirib.
“Bakı və Minskin Avropa Oyunlarına hazırlıq prosesi bir-birindən fərqlənir. Bu ondan irəli gəlir ki, Belarus idman tədbirlərinin keçirilməsi baxımında tam fərqli mədəniyyət və  təcrübəyə malikdir. Minskdəki Avropa Oyunlarının daha yaxşı olacağını gözləyirik. Əsas məsələ, Minskin açılışa qədər qalan vaxtdan nə dərəcədə səmərəli və ağıllı  istifadə edəcəyidir. Açılışa 16 ay qalıb. Ancaq biz Avropa Oyunlarının daha yüksək səviyyədə keçiriləcəyini gözləyirik.
Qəti şəkildə deyə bilərik ki, Belarus Avropa Oyunlarına hazırlıq baxımından düzgün istiqamətdə hərəkət edir. Oyunları keçirmək üçün Belarusun artıq buna imkan verən bazası var: obyektlər tikilib, əla insan resursları, bu sahəylə bağlı biliklər var. Bircə qalır bütün bunları vahid şəklə gətirib, Avropa Komitəsinin tələblərinə cavab vermək. Belə olsa, hər şey alınacaq”, – deyə Asimakopulos sözlərini bitirib.
Qeyd edək ki, Belarus paytaxtı 2019-cu ildə iyunun 21-dən 30-na kimi Avropa Oyunlarına ev sahibliyi edəcək. Yarışlar proqramına 15 idman növü daxil edilib. Atletlər ümumilikdə 12 idman arenasında rəqabət aparacaq.
Avropa Oyunları ilə bağlı Minskə təxminən dörd min idmançının, iki min məşqçi və rəsmi nümayəndə heyəti üzvünün gələcəyi gözlənilir.
E.Ə.
www.oxu.az
"
"“Neftçi” heyətini genişləndirdi - FOTO“Neftçi” PFK üç məşqçi və bir futbolçunu heyətinə qatdığını rəsmi şəkildə açıqlayıb. 
Oxu.Az xəbər verir ki, bunadək “Keşlə”də çıxış edən cinah müdafiəçisi İlkin Qırtımovla 1,5 illik, yəni növbəti mövsümün sonunadək müqavilə bağlanıb.
27 yaşlı futbolçu milli komandanın heyətində beş oyun keçirib.

“Neftçi” PFK-nın əvəzedici komandasına isə baş məşqçi təyin olunub. Qarşılıqlı razılaşma əsasında müqaviləsinə xitam verilən və “Xəzər”ə baş məşqçi gedən Elşad Əhmədovun yerinə əvəzediciləri Vadar Nuriyev çalışdıracaq.
1998-2001-ci illərdə “Neftçi”nin heyətində 44 oyun keçirmiş Vadar Nuriyev 1999-cu ildə Azərbaycan kubokunun qalibi olub. 45 yaşlı mütəxəssis “İnter”in əvəzedici və U-19 komandalarında, “Olimpik-Şüvəlan”ın əvəzedicilərində baş məşqçi, U-19 millimizdə, AZAL və MOİK klublarında isə baş məşqçinin köməkçisi vəzifəsində çalışıb.
Buna qədər “Neftçi"" PFK U-16 komandasında baş məşqçinin köməkçisi vəzifəsini yerinə yetirən Ədəhim Niftəliyev isə əvəzedicilərin baş məşqçi köməkçisi təyin olunub. Niftəliyev 1996-2002-ci illərdə “Neftçi”nin heyətində 90 oyun keçirib və Vadar Nuriyevlə birgə 1999-cu ildə Azərbaycan kubokunu qazanan komandanın futbolçularından olub.

“Neftçi” PFK-da baş məşqçinin köməkçisi vəzifəsinə isə yeni təyinat olub. Bu vəzifəni bunadək “Binə"" klubunun baş məşqçisi olmuş Mehman Babayev yerinə yetirəcək.

Bundan başqa, komanda oktyabrda mövsümün sonunadək müddəti əhatə edən müqavilə bağladığı Fransa doğumlu argentinalı futbolçusu Üqo Barqası yola salıb. Hücumçu ilə müqaviləyə qarşılıqlı razılıq əsasında xitam verilib. O, karyerasını əvvəl çıxış etdiyi Boliviyanın “Bluminq” klubunda davam etdirəcək.

S.T.
www.oxu.az
"
"“Neftçi” ukraynalıları bolqarlara dəyişdi“Neftçi” PFK 2018-ci ilin ilk oyununu yanvarın 14-də keçirəcək. 
Oxu.Az xəbər verir ki, flaqman “Keşlə” klubu ilə qarşılaşacaq.
İsmət Qayıbov adına təlim-məşq bazasında olacaq yoxlama oyunu saat 15:00-da başlanacaq.
Yanvarın 17-dən etibarən Türkiyədə keçiriləcək təlim-məşq toplanışı çərçivəsində nəzərdə tutulan hazırlıq görüşlərindən birində isə rəqib dəyişib. “Neftçi” yanvarın 25-i Odessa “Çernomorets”i ilə deyil, Sofiya “Slaviya”sı ilə üz-üzə gələcək.
Xatırladaq ki, Tərlan Əhmədovun yetirmələri Antalyadakı təlim-məşq toplanışı çərçivəsində yanvarın 22-də Rusiyanın “SKA-Xabarovsk”, 25-də Rumıniyanın “Konkordiya”, 27-də isə Rusiyanın “Krılya Sovetov” klubları ilə qarşılaşacaq.
S.T.
www.oxu.az
"
"Baş məşqçi: Fərid Nəbiyev liderimiz olacaqÇexiyanın “Slaviya” klubunun 21 yaşadək komandasının baş məşqçisi Pavel Rjehak U-21 millimizin kapitanı Fərid Nəbiyevi tərifləyib.
Oxu.Az xəbər verir ki, klubun rəsmi saytına müsahibə verən 54 yaşlı mütəxəssis yayda “Qəbələ”dən bu komandaya keçən Fərid Nəbiyev haqda da fikir bildirib.
O, gənclər millimizin yarımmüdafiəçisi və digər yeni gələnlərin uyğunlaşma dönəmi keçirdiklərini söyləyib:
“Bizim ehtiyat qüvvəmiz çoxdur. Yeni futbolçular fərqli mühitdən gəliblər. Əvvəlki komandalarında başqa atmosferdə idilər. Yeni gələnlər başqa mühitə öyrəşdiklərindən bizim ab-havaya uyğunlaşmalıdırlar. Çoxu Balkan ölkələrindəndir, yalnız Fərid Nəbiyev Azərbaycandan gəlib”.
Həmyerlimizin ünvanına tərif yağdıran Pavel Rjehak komandanı onun üzərində quracağını da vurğulayıb:
“Gənclər Liqasındakı yerimizi qorumaq istəyirik. Bu, bizim hədəfimizdir. Oyunumuzu getdikcə daha da yaxşılaşdırmalıyıq. Söz verirəm ki, hazırkı futbolçular qışda fiziki formalarını yaxşılaşdırıb, daha hazır vəziyyətdə olacaqlar. Biz qışa qədər iki səbəbə görə bəzi oyunlarda məğlub olurduq. Biri təcrübəsizlik, digəri isə fiziki çatışmazlıqdır. Fikrimcə, hazırkı heyətdə bəzi futbolçular çox istedadlıdırlar. Bu mənada, rumıniyalı hücumçu Andrey Sıntyan və Fərid Nəbiyevi fərqləndirə bilərəm. Düşünürəm ki, onlar komandanın liderləri olacaqlar və oyunu bu futbolçuların üzərində quracağam”.
Qeyd edək ki, hazırda “Slaviya”da “Qəbələ” Futbol Akademiyasının daha iki yetirməsi - Amin Seydiyev və Rövlan Muradov məşq edir. Onlar yanvarın 28-dək özlərini yaxşı tərəfdən göstərsələr, klubla müqavilə bağlayacaqlar.
S.T.
www.oxu.az
"
"Dünyada transferinə ən çox pul xərclənən futbolçular - SİYAHIBraziliyalı futbolçu Filippe Koutinyo “Barselona”ya keçməklə dünyanın transferinə görə ikinci ən çox pul xərclənən futbolçusu olub.
Oxu.Az dünyada transferinə görə klubların ən çox pul xərclədiyi 52 futbolçunun siyahısını təqdim edir:
 
1. Neymar (2017-ci ildə “Barselona”dan PSJ-yə 222 milyon avroya transfer olunub)
2. Filippe Koutinyo (2018-ci ildə “Liverpul”dan “Barselona”ya 160 milyona transfer olunub)
3. Usman Dembele (2017-ci ildə “Borusiya”dan “Barselona”ya 105 milyona transfer olunub)
4. Pol Poqba (2016-cı ildə “Yuventus”dan “Mançester Yunayted”ə 105 milyona transfer olunub)
5. Qaret Beyl (2013-cü ildə “Totenhem”dən “Real”a 100 milyona transfer olunub)
6. Kriştianu Ronaldu (2009-cu ildə “Mançester Yunayted”dən “Real”a 94 milyona transfer olunub)
7. Qonsalo İquayn (2016-cı ildə “Napoli”dən “Yuventus”a 90 milyona transfer olunub)
8. Neymar (2013-cü ildə “Sentos”dan “Barselona”ya 88,2 milyona transfer olunub)
9. Romelu Lukaku (2017-ci ildə “Everton”dan “Mançester Yunayted”ə 85 milyona transfer olunub)
10. Vircil van Deyk (2017-ci ildə “Sauthempton”dan “Liverpul”a 84,5 milyona transfer olunub)
11. Luis Suares (2014-cü ildə “Liverpul”dan “Barselona”ya 82,3 milyona transfer olunub)
12. Xames Rodriqes (2014-cü ildə “Monako”dan “Real”a 78 milyona transfer olunub)
13. Zinəddin Zidan (2001-ci ildə “Yuventus”dan “Real”a 77,5 milyona transfer olunub)
14. Anxel Di Mariya (2014-cü ildə “Real”dan “Mançester Yunayted”ə 75,6 milyona transfer olunub)
15. Kevin De Bröyne (2015-ci ildə “Volfsburq”dan “Mançester Siti”yə 75 milyona transfer olunub)
16. Zlatan İbrahimoviç (2009-cu ildə “İnter”dən “Barselona”ya 69, 5 milyona transfer olunub)
17. Kaka (2009-cu ildə “Milan”dan “Real”a 67 milyona transfer olunub)
18. Alvaro Morata (2017-ci ildə “Real”dan “Çelsi”yə 65,5 milyona transfer olunub)
19. Oskar (2017-ci ildə “Çelsi”dən “Şanxay SİPQ” klubuna 65 milyona transfer olunub)
20. Edinson Kavani (2013-cü ildə “Napoli”dən PSJ-yə 64,5 milyona transfer olunub)
21. Anxel Di Mariya (2015-ci ildə “Mançester Yuneyted”dən PSJ-yə 64 milyona transfer olunub)
22. Rahim Sterlinq (2015-ci ildə “Liverpul”dan “Mançester Siti”yə 62,5 milyona transfer olunub)
23. Luiş Fiqu (2000-ci ildə “Barselona”dan “Real”a 62 milyona transfer olunub)
24. Radamel Falkao (2013-cü ildə “Atletiko”dan “Monako”ya 60 milyona transfer olunub)
25. Fernando Tores (2011-ci ildə “Liverpul”dan “Çelsi”yə 59 milyona transfer olunub)
26. Ernan Krespo (2000-ci ildə “Parma”dan “Latsio”ya 58,5 milyona transfer olunub)
27. Benjamin Mendi (2017-ci ildə “Monako”dan “Mançester Siti”yə 58,1 milyona transfer olunub)
28. Kayl Uolker (2017-ci ildə “Totenhem”dən “Mançester Siti”yə 57 milyona transfer olunub)
28. Dieqo Kosta (2018-ci ildə “Çelsi”dən “Atletiko”ya 57 milyona transfer olunub)
30. David Luiz (2014-cü ildə “Çelsi”dən PSJ-yə 56 milyona transfer olunub)
30. Nəbi Keyta (2018-ci ildə “Leypsiq”dən “Liverpul”a 56 milyona transfer olunub)
32. Halk (2016-cı ildə “Zenit”dən “Şanxay SİPQ” klubuna 55,8 milyona transfer olunub)
33. Con Stounz (2016-cı ildə “Everton”dan “Mançester Siti”yə 55,6 milyona transfer olunub)
34. Aleksandr Lakazet (2017-ci ildə “Lion”dan “Arsenal”a 53 milyona transfer olunub)
35. Canluici Buffon (2001-ci ildə “Parma”dan “Yuventus”a 52 milyona transfer olunub)
36. Antoni Marsyal (2015-ci ildə “Monako”dan “Mançester Yunayted”ə 51 milyona transfer olunub)
37. Kilvi Siqurdson (2017-ci ildə “Suonsi”dən “Everton”a 50 milyona transfer olunub)
38. Bernardu Silva (2017-ci ildə “Monako”dan “Mançester Siti”yə 49,5 milyona transfer olunub)
38. Aleks Teyşeyra (2016-cı ildə “Şaxtyor”dan “Tszyansu Sunin”ə 49,5 milyona transfer olunub)
38. Məsut Özil (2013-cü ildə “Real”dan “Arsenal”a 49,5 milyona transfer olunub)
41. Kristyan Vyeri (1999-cu ildə “Latsio”dan “İnter”ə 49 milyona transfer olunub)
42. Qaiska Mendyeta (2001-ci ildə “Valensiya”dan “Latsio”ya 48 milyona transfer olunub)
43. Rio Ferdinand (2002-ci ildə “Lids”dən “Mançester Yunayted”ə 47 milyona transfer olunub)
44. Kristyan Benteke (2015-ci ildə “Aston Vila”dan “Liverpul”a 46,3 milyona transfer olunub)
45. Xuan Mata (2014-cü ildə “Çelsi”dən “Mançester Yunayted”ə 46 milyona transfer olunub)
45. Ronaldo (2002-ci ildə “İnter”dən “Real”a 46 milyona transfer olunub)
47. Tyemue Bakayoko (2017-ci ildə “Monako”dan “Çelsi”yə 45 milyona transfer olunub)
47. Vinisius Junior (2018-ci ildə “Flamenqo”dan “Real”a 45 milyona transfer olunub)
47. Xames Rodriqes (2013-cü ildə “Portu”dan “Monako”ya 45 milyona transfer olunub)
47. Lukas (2013-cü ildə “San Paulu”dan PSJ-yə 45 milyona transfer olunub)
47. Serxio Aquero (2011-ci ildə “Atletiko”dan “Mançester Siti”yə 45 milyona transfer olunub)
47. Xuan Sebastyan Veron (2001-ci ildə “Latsio”dan “Mançester Yunayted”ə 45 milyona transfer olunub).        
Səbuhi TOFİQOĞLU
www.oxu.az
"
"Neymar: Koutinyo səhv edibBraziliya millisinin və Fransanın PSJ klubunun futbolçusu Neymar fikirləşir ki, yaxın dostu Filippe Koutinyo “Liverpul”u “Barselona”ya dəyişməklə səhv edib.
Oxu.Az xəbər verir ki, bu iddia ilə İspaniyanın “Don Balon” saytı çıxış edib. Bu saytda gedən xəbərə görə, Neymar bildirib ki, Lionel Messi “Barselona”da Koutinyonun karyerasına mane olacaq və həmyerlisi argentinalının kölgəsində qalacaq.
Koutinyo isə açıqlamasında qeyd edib ki, Neymar ona “Barselona” haqda ancaq yaxşı şeylər deyib:
“Mən Neymarla söhbət etmişdim. Ancaq o, mənə pis heç nə demədi. Əksinə, komanda, şəhər və soyunub-geyinmə otağı barədə yaxşı şeylər danışdı. Mən Luis Suares və Paulinyo ilə də söhbət etmişəm. Onlar da ancaq yaxşı şeylər deyib”.
Qeyd edək ki, dünyanın ikinci ən bahalı futbolçusuna çevrilən Filippe Koutinyo üç həftə “Barselona”ya kömək edə bilməyəcək. Onun qayıdışı fevralın 4-də Kataloniya derbisinə - “Espanyol”la oyuna təsadüf edəcək.  
Səbuhi TOFİQOĞLU
www.oxu.az
"
"İlin ən yaxşı məşqçisi seçildi“Real”ın baş məşqçisi Zinəddin Zidan “France Football”-un versiyasına görə 2017-ci ilin ən yaxşı məşqçisi seçilib.
Oxu.Az xəbər verir ki, 45 yaşlı mütəxəssis ardıcıl ikinci dəfə nəşr tərəfindən ilin məşqçisi elan edilib.
2016-cı ilin əvvəlindən “Real”a başçılıq edən Zidan ilk mövsümdə kluba Çempionlar Liqası, UEFA Superkuboku və dünya klub çempionatında qələbə qazandırıb.
2016/17 mövsümündə madridlilər Çempionlar Liqası, İspaniya çempionatı və Superkuboku, UEFA Superkuboku və dünya klub çempionatının qalibi olublar.
A.M.
www.oxu.az
"
"Dünyanın ən bahalı futbolçuları - SİYAHIDünyanın ən bahalı futbolçuların siyahısı açıqlanıb.
Oxu.Az xəbər verir ki, siyahını “CIES Football Observatory” portalı müəyyənləşdirib.
İlk pillədə qazancı 213 milyon avro olac PSJ-nin hücumçusu Neymar qərarlaşıb. İkinci yerə isə “Barselona”nın forvardı Lionel Messi (202.2 milyon avro) layiq görülüb. İlk üçlüyü isə “Tottenham”in oyunçusu Harri Keyn (194.7 milyon avro) tamamlayır.
4-10 yerləri isə aşağıdakı futbolçular tutublar: 
4. Kilian Mbappe (PSJ) - 192.5 milyon avro
5. Paulo Dibala (“Juventus”) - 174.6 milyon avro
6. Dele Alli (“Tottenham”) - 171.3 milyon avro
7. Kevin de Bruyne (“Mançester Siti”) - 167.8 milyon avro
8. Romelu Lukaku (“Mançester Yunayted”) - 164.8 milyon avro
9. Antuan Qrizmann (“Atletiko Madrid”) - 150.2 milyon avro
10. Pol Poqba (“Mançester Yunayted”) - 147.5 milyon avro
2017-ci ilin ən yaxşı futbolçusu Kriştiano Ronaldu (“Real Madrid”) isə bu siyahıda 49 yerdə qərarlaşıb. Onun illik qazancı 80,4 milyon avro təşkil edir.
A.M.
www.oxu.az
"
"UEFA Azərbaycan klublarını mükafatlandırdı2016/2017 mövsümündə UEFA Çempionlar Liqası və Avropa Liqası turnirlərində iştirak etmiş bəzi klublar Fair Play qaydalarının pozulması nəticəsində cərimə sanksiyalarına məruz qalıblar.
Oxu.Az AFFA-nın saytına istinadən məlumat verir ki, cərimələrdən toplanmış vəsait UEFA Çempionlar Liqası və Avropa Liqası turnirlərində iştirak etmiş digər klublar arasında bölünüb.
Mükafatların bölgüsü qrup mərhələsində mübarizə aparan klublar üçün 80%, təsnifat mərhələsində çıxış edən klublar üçün 20% nəzərdə tutulub.
UEFA-dan ayrılan maliyyə vəsaiti AFFA-nın vasitəçiliyi ilə klubların hesabına müvafiq qaydada köçürülüb:
Qarabağ - 78300.00 avro
Qəbələ - 78300.00 avro
Neftçi -  8540.00 avro
Kəpəz – 8540.00 avro
A.M.
www.oxu.az
"
"Stadionlarda siqaret qadağan olunacaqmı? - AÇIQLAMA“Qanun hamı üçündür. Çempionatın ikinci dövrəsi başlayanda stadionlarda bu barədə elan veriləcək. Fasilədə isə yeni qanunla bağlı təbliğat aparılacaq”.
Oxu.Az xəbər verir ki, bu sözləri Qol.az-a açıqlamasında Peşəkar Futbol Liqasının prezidenti Ramin Musayev deyib.
Qapalı yerlərdə siqaret çəkilməsini qadağan edən qanun idman yarışları və başqa kütləvi tədbirlərin keçirildiyi binalara və obyektlərə, habelə onların ərazilərinə də şamil edilir. Qanunun qüvvəyə minməsinə münasibət bildirən R. Musayev bundan sonra stadionlarda siqaret çəkilməməsi üçün nəzarət olacağını istisna etməyib. Amma onun sözlərinə görə, bunu PFL yox, dövlət edəcək:
“Dövlətimiz hər şeyə nəzarət edir. Açığı, biz hansısa nəzarət mexanizmi yaratmaq üçün yeni işçilər cəlb etməliyik. Hazırda isə maddi durumumuz buna imkan vermir. Amma bu, o demək deyil ki, nəzarət olmayacaq. Stadionda mühafizəçilər, polislər olur. Onlar bu məsələyə də nəzarət edəcəklər”.

S.T.
www.oxu.az
"
"Mahir Şükürov “Barselona”nın yeni transferinin ona bağışladığı forma ilə - FOTOMillimizin və “Neftçi”nin sabiq futbolçusu Mahir Şükürov “Barselona”nın yeni transferi Filippe Koutinyonun ona bağışladığı formasını nümayiş etdirib.
Oxu.Az xəbər verir ki, o, “Liverpul”dan “Barselona”ya iri məbləğdə transfer olunan braziliyalı futbolçunun 4 il əvvəl ona İtaliyada hədiyyə etdiyi Milan “İnter”inin formasını sosial şəbəkədə paylaşıb və yazıb:
“Azərbaycanda tək dəyişə biləcəyiniz futbolçu ilə köynək dəyişdiniz”.

Xatırladaq ki, Filippe Koutinyolu “İnter” 2012-ci ildə Mahir Şükürovun formasını geyindiyi “Nefçi” ilə Avropa Liqasının eyni qrupunda mübarizə aparıb. Oktyabrın 10-da Tofiq Bəhramov adına Respublika stadionunda keçirilmiş matçda “İnter” 3:1 hesabı ilə qalib gəlib və hesabı açan futbolçu (10-cu dəqiqədə) da məhz Koutinyo olub. Dekabrın 6-da İtaliyada keçirilmiş cavab oyununda isə “İnter” “Neftçi”yə qalib gələ bilməyib - 2:2.  
Səbuhi TOFİQOĞLU
www.oxu.az
"
"Araz Abdullayev Kipr klubuna qələbə qazandırdı - VİDEOMillimizin futbolçusu Araz Abdullayev Kiprin “Anorsosis” klubunun heyətində növbəti oyununu keçirib.
Oxu.Az xəbər verir ki, Kipr çempionatının XIX turunda AEK-ə 3:1 hesabı ilə qalib gəldikləri oyun futbolçumuz üçün uğurlu alınıb.
Fəallığı ilə seçilən yarımmüdafiəçi komandasının qələbəsində əsas pay sahiblərindən biri olub. 
O, 3-cü dəqiqədə hesabda geri düşən komandasının önə keçməsinə verdiyi iki məhsuldar ötürmə ilə töhfə verib. Araz Abdullayev 51-ci dəqiqədə portuqaliyalı Juau Viktorun, 74-cü dəqiqədə isə bolqarıstanlı Vladimir Qadjevin qol vurmasına kömək edib.

Qeyd edək ki, bu qələbədən sonra “Anorsosis” xalını 40-a çatdıraraq liderliyə yüksəlib.
S.T.
www.oxu.az
"
"“Kəpəz” İngiltərə millisinin sabiq hücumçusunu baxışa çağırdı - FOTOMövsümün ikinci yarısının hazırlıqlarına başlayan “Kəpəz” baxışa Britaniya vətəndaşlığı olan, liberiyalı futbolçu Aleks Nimelini çağırıb. 
Oxu.Az xəbər verir ki, artıq bu gün Nimeli komanda ilə birlikdə məşqlərə qatılacaq. Dünən komandanın düşərgəsinə gəlmiş futbolçu baş məşqçi Yunis Hüseynovun etimadını qazanmalıdır.
27 yaşı mayın 11-də tamam olacaq hücumçu İngiltərədə oynayıb. O, peşəkar karyerasına Kamerunun “Koton Sport” klubunda başlayıb. Afrikada 9 oyuna 5 qol vurmuş forvard 2007-ci ilin dekabrında “Mançester Siti”də baxışdan uğurla keçib və 2008-ci ilin yanvarında onunla 4 illik müqavilə bağlanılıb. Həmin il o, “Siti”nin gənclər komandasının kubok qazanmasına kömək edib.
Nimeli 2014-cü ilədək “şəhərlilər”in üzvü olub. Orada cəmi bir Premyer Liqa matçına çıxıb. Həmin debüt 2010-cu ilin aprelin 3-də “Börnli”ni 6:1 darmadağın etdikləri matçda reallaşıb və bir ay sonra onunla daha 4 illik müqavilə bağlanılıb. Dekabrın 16-da isə Turində “Yuventus”la 1:1 başa çatan görüşün 61-ci dəqiqəsində argentinalı müdafiəçi Pablo Sabaletanı əvəzləyərək meydana daxil olub.
Bununla belə, futbolçu “Siti”də oynamayaraq ardıcıllıqla “Midlsbro”, “Koventri”, “Kristal Pelas”a icarəyə verilib. Daha sonra Nimeli İngiltərənin aşağı dəstə klubu olan “Port Veyl”ə transfer olunub. 6 il ərzində İngiltərədə 30 oyuna çıxaraq cəmi bir qol vurmuş futbolçu özünü doğrulda bilmədiyindən Rumıniyaya yollanıb. “Poli Timişoara”da 10 matçda 3 qol vurduqdan sonra bu ölkənin digər təmsilçisi “Viytorul”a keçib (18 oyun, 4 qol). 
Ötən il Norveç “Stabek”ində 13 matça 2 qol vurmuş Aleks Nimeli 2009-cu ildə Misirdə keçirilmiş U-20-lərin dünya çempionatına İngiltərə adından çağırılıb. Özbəkistanla 1:1 başa çatan həmin mundialda komandasının yeganə qolunu vurub. Bu, onun İngiltərənin U-20 yığmasında yeganə qolu olub (3 oyun, 1 qol). 2010-cu ilin mayında atasının ingilis olduğunu əsas gətirərək Liberiya millisindən imtina etdiyini mətbuata açıqlayıb. 2011-ci ilin noyabrında isə İngiltərənin U-21-nə çağırılsa da, zədə səbəbindən heyətdən çıxarılıb. Yalnız İngiltərənin əsas millisinə çağırılmadığını görən Nimeli 2016-cı ilin oktyabrında Liberiyadan gələn dəvəti qəbul edib. Ancaq noyabrın 15-dəki Keniya ilə yoldaşlıq matçında oyuna daxil edilməyib.

Səbuhi TOFİQOĞLU
www.oxu.az
"
"Bakıda Fuad Cəfərovun xatirəsinə həsr olunmuş şahmat turniri keçirilirAzərbaycanda yeni ili ölkə şahmatının inkişafına böyük töhfələr vermiş və xəstəliklə əlaqədar 2004-cü ildə vəfat etmiş unudulmaz şahmatçı, beynəlxalq dərəcəli hakim, əməkdar məşqçi və Respublika şahmat mərkəzinin birinci direktoru Fuad Cəfərovun xatirəsinə həsr olunmuş turnirlərlə başlamaq şahmatçılarımız arasında  bir ənənəyə çevrilib.
Artıq neçənci ildir ki, Bakıda F.Cəfərovun xatirəsinə həsr olunmuş turnirlər seriyası keçirilir. Turnirin baş təşkilatçısı – onun şagirdi və tutduğu yolu davam etdirən beynəlxalq dərəcəli hakim və beynəlxalq şahmat ustası İlqar Bacarni turnirə Azərbaycan, İran, Gürcüstan, Rusiya, Fransa və ABŞ-ı təmsil edən 300-ə yaxın iştirakçını cəlb edə bilib.
“Anatoliya” hotelində keçirilən usta dərəcəli turnirdə 22 şahmatçı, o cümlədən yeddi qrossmester, üç beynəlxalq usta, yeddi FİDE ustası yarışır. Burada əsas mübarizə təkcə kuboklar uğrunda deyil, eyni zamanda, usta norması uğrunda aparılır. Hələlik turnir cədvəlinə azərbaycanlı qrossmester Azər Mirzəyev və beynəlxalq dərəcəli iranlı şahmat ustası  Araş Tahbaz başçılıq edir.
Açıq tipli turnirdə yeddi turlu İsveçrə sistemi üzrə 117 iştirakçı mübarizə aparır. Üç turun yekun nəticələrinə görə, bütün partiyalarda qalib gələn 11  şahmatçı birinciliyi öz aralarında bölüşür.
Uşaq turnirində (10 yaşa qədər) beş partiyadan sonra heç kim 100 faizlik nəticə qazana bilməyib. Rəqiblərindən öndə olan iranlı Cəlalvənd Əmirhüseyn, Keşani Kian və Bakıdan olan Uğur Davudov  4.5 xal toplayıb.
Bundan əlavə, sürətli (Rapid) və ildırımsürətli (Blitz) turnirlərə böyük maraq müşahidə olunur. Blitz üzrə komanda turnirində 33 komanda iştirak edib. Əsas mükafatı Məhəmməd Muradlı və Əhməd Əhmədzadədən ibarət “Gənc ulduzlar” komandası qazanıb. Onlar ən yüksək 14 xaldan 12 komanda xalı toplayıb. İkinci yeri 11 xalla “Köhnə qvardiya” və “Alyoxin” komandaları öz aralarında bölüşüb. Əlavə göstəricilərə əsasən, “Köhnə Qvardiya” yaxın rəqibini üstələyib.
Rapid turnirində isə 77 iştirakçı yarışsa da, əsas üstünlük iranlı şahmatçılarda olub. FİDE ustası Araş Dağlı 6.5 bal toplayaraq əsas kuboka sahib çıxıb, Araş Təhbaz isə üçüncü yeri tutub. Altı bal toplamış Azərbaycanlı şahmatçı Xanım Balacayevə əlavə göstəricilərə əsasən, Təhbazı üstələyərək, ikinci yeri qazanıb.
Festival yanvarın 11-də başa çatacaq.





























www.oxu.az
"
"Rəşad Sadıqov tanış məşqçilərə rəqib olduYanvarın 10-dan 26-dək Türkiyənin Antalya şəhərində təlim-məşq toplanışı keçirəcək 21 yaşadək futbolçulardan ibarət Azərbaycan millisinin (U-21) rəqiblərindən biri bəlli olub.
 
Oxu.Az Gürcüstan Futbol Federasiyasının saytına istinadən xəbər verir ki, yığmanın baş məşqçisi kimi Rəşad Sadıqov Gürcüstana rəqib olub.
Qonşu ölkə təmsilçisi ilə görüş yanvarın 23-də baş tutacaq. Bu oyun Antalyanın Lara bölgəsində keçiriləcək. Gürcüstan millisinin baş məşqçisi Qiya Tsetsadzedir.
Qeyd edək ki, Qiya Tsetsadze Rəşad Sadıqova tanış simadır. O, “Samtredia”nın baş məşqçisi kimi Sadıqovun şərəfini qoruduğu “Qarabağ”la Çempionlar Liqasının təsnifat mərhələsində görüşüb. Qonşu ölkənin gənclərdən ibarət yığmasının məşqçilərindən biri də Zurab Xizanişvilidir. O isə ölkəmizdə “İnter” (indiki “Keşlə” - red.) klubunun şərəfini qoruyub. 
S.T.
www.oxu.az
"
"Koutinyo “Barselona”daKataloniyanın “Barselona” klubu “Liverpul”un (İngiltərə) yarımmüdafiəçisi Filippe Koutinyonu heyətinə qatıb.
Oxu.Az xəbər verir ki, İspaniya komandasının rəsmi saytı yaydığı məlumata görə, braziliyalı ilə 5,5 ilik müqavilə imzalanacaq.
Qeyd olunur ki, kataloniyalılar futbolçu üçün 120 mln avro ödəyəcək. Əlavə 40 mln avro “Liverpul” müəyyən şərtləri yerinə yetirəndən sonra alacaq.


👋 @Phil_Coutinho!
Bem-vindo! Welcome! Benvingut! ¡Bienvenido!

🔵🔴 #BeBarça #ForçaBarça pic.twitter.com/NnQDY3CD0C
— FC Barcelona (@FCBarcelona) January 6, 2018



E.Ə.
www.oxu.az
"
"Mustafa Dənizli Azərbaycan klubundan təklif aldığını açıqladıTürkiyəli məşhur mütəxəssis, “Xəzər Lənkəran”ın sabiq baş məşqçisi Mustafa Dənizli Cənubi Azərbaycanın “Traktor Sazi” klubundan təklif alıb.
Oxu.Az xəbər verir ki, bu barədə 68 yaşlı mütəxəssis yerli mətbuata açıqlamasında özü məlumat verib. O hazırda İranda baş verən iğtişaşların müvəqqəti olduğunu bildirib. Lakin bu keçidin nə vaxt reallaşacağı barədə açıqlama verilmir.
Qeyd edək ki, Təbriz klubu cari mövsümdə uğursuz çıxışı ilə diqqət çəkir. Sözügedən komanda İran çempionatının geridə qalan 18 turundan sonra 21 xalla XI pillədə qərarlaşıb. 
Xatırladaq ki, Mustafa Dənizli 2013/14 mövsümündə “Xəzər Lənkəran”ın “sükanı arxasında” çalışıb. O həmçinin ""Xəzər Lənkəran""dan əvvəl İranda Tehranın ""Pas"" və ""Perspolis"" komandalarını çalışdırıb.
S.T.
www.oxu.az
"
"Ronaldonun Moskvada buzdan heykəli – FOTOPortuqaliya millisinin və “Real2ın ulduz futbolçusu Kriştiano Ronaldo Rusiyanın paytaxtı Moskvada heykəli ucaldılıb.
Oxu.Az xəbər verir ki, Ledovaya Moskva festivalı üçün “Park Pobeda”da buzdan 40 heykəl hazırlanıb. Bu heykəllər builki Rusiyada keçiriləcək dünya çempionatının iştirakçılarına aiddir.

Bunların arasında Ronaldonun da heykəli var. Lakin bu heykəlin ucaldılması ilə sosial şəbəkələrdə Portuqaliyanın Madeyra hava limanında Emanuel Sentus tərəfindən hazırlanmış Ronaldonun büstü xatırladılıb. 
Xatırladaq ki, ötən ilin martında bu hava limanına Kriştiano Ronaldonun adı verilmiş və onun gülüş doğuran büstü ucaldılmışdı. Lakin gülüşlə qarşılandığından, noyabrda bu büst daha ciddi görkəmdə olan digəri ilə əvəzlənmişdi.

Qeyd edək ki, festival yanvarın 8-dək davam edəcək. “The Moscow Times” nəşrinin xəbərinə görə, dünya kubokunun heykəlləri də hazırlanacaq və bunda Baykal gölündən, eləcə də Yekaterinburq və Arxangelsk yaxınlığındakı göllərdən yığılmış 2 min ton buzdan istifadə olunacaq.
Səbuhi TOFİQOĞLU
www.oxu.az
 
"
"Küveytdə futbol oyununda tribuna çökdü: 40 yaralı - FOTOKüveytdə keçirilən futbol qarşılaşmasında faciə baş verib.
Oxu.Az xəbər verir ki, Oman və Birləşmiş Ərəb Əmirlikləri (BƏƏ) milliləri arasında keçirilən Körfəz Kubokunun final oyununun sonunda tribuna çöküb. Nəticədə 40 azarkeş yaralanıb.
Küveyt baş nazirinin köməkçisi Enes Saleh xəstəxanalara yatırılan yaralıların vəziyyətinin yaxşı olduğunu bildirib.
Qeyd edək ki, 90 dəqiqəsi qolsuz başa çatan oyunda Oman penalti vuruşları ilə 5:4 qalib gələrək Körfəz Kubokunu ikinci dəfə muzeyinə götürüb. 

















Səbuhi TOFİQOĞLU
www.oxu.az
"
"Çempionlar Liqasında ilk qadın hakim - FOTOAvropa futbolunun ən nüfuzlu klub turniri olan Çempionlar Liqasına qadın hakim təyinat ala bilər.
Oxu.Az xəbər verir ki, bu barədə Almaniya mətbuatı məlumat yayıb.
Xəbərdə Bundesliqanın cari mövsümündə baş hakim kimi debüt edən qadın referi Bibiana Ştaynhausun Çempionlar Liqasına təyinat ala biləcəyi qeyd edilib.
Belə ki, Avropanın ali futbol qurumu xanım hakimin qitənin ən nüfuzlu klub turnirinin oyunlarına təyinatında problem görmədiyini vurğulayıb. Ştaynhausun Bundesliqada iki illik təcrübənin ardından ÇL-də təyinat almağa başlayacağı gözlənilir.
Xatırladaq ki, xanım referi Bundesliqada baş hakim kimi cari mövsümdə - “Herta” - “Verder” görüşündə debüt edib.

S.T.
www.oxu.az
"
"Cenk Tosun “Everton”a keçmə səbəbini açıqladıTürkiyə millisinin hücumçusu Cenk Tosun “Everton”a keçidindən danışıb.
Oxu.Az xəbər verir ki, o, Liverpul klubuna məxsus TV-yə müsahibəsində maraqlı məqamlara toxunub:
“Everton”un oyunçusu olmaq gözəl hissdir. Burada olmaqdan şadam. Mümkün olduğu qədər tez “Everton” üçün oynamaq istəyirəm. “Everton” böyük tarixi və mədəniyyəti olan klubdur. Fanatlara necə oyunçu olduğumu göstərməyə çalışacağam. Mən bura bacarıqlarımı gətirmişəm. İnanıram ki, Premyer Liqada “Everton” üçün yaxşı oyunçu ola bilərəm”.
Tosun onu da bildirib ki, Premyer Liqada oynamaq üçün onun fiziki gücü kifayət edir: 
“Premyer Liqa güclü çempionatdır. Bilirəm ki, fiziki gücüm mənə burada kömək edəcək. Hər iki ayağımdan istifadə edə bilirəm və inanıram ki, yaxşı hücumçu olacağam. Komanda yoldaşlarımla məşq etməyi və onları tanımağı və əlbəttə ki, mümkün olduğu qədər tez onlarla oynamağı səbirsizliklə gözləyirəm. “Totenhem”lə oyun mənim üçün ilk olacaq və mən artıq indidən həyəcanlıyam. “Everton”da, həqiqətən, çox böyük adlar, yaxşı oyunçular var. Mən Ueyn Runi kimi oyunçulardan çox şey öyrənəcəyəm. Onlar mənə qol vurmaqda kömək edəcəklər. “Everton”un oyunlarına Türkiyədən baxmışdım. Ona görə də komandanı bir az tanıyıram”.
“Beşiktaş”ın sabiq futbolçusu olan Cenk Tosun “Everton”a keçmə səbəbini də açıqlayıb:
“Baş məşqçi və klub məni heyətə qatmağı çox istəyirdi deyə burdayam. Sem Elerdays qərarımda böyük rol oynadı. O dedi ki, məni komandasında görmək istəyir və bu da “Everton”a gəlməyim üçün böyük səbəb oldu”.
S.T.
www.oxu.az
"
"Türkiyə millisinin hücumçusu İngiltərə klubunda - FOTOFutbol üzrə Türkiyə millisinin hücumçusu Cenk Tosunun İngiltərə Premyer Liqa təmsilçisi “Everton”a keçidi rəsmiləşib.
Oxu.Az xəbər verir ki, dünən Liverpul təmsilçisi rəsmi saytı vasitəsilə Cenkin keçidinin rəsmiləşdiyini açıqlayıb. Almaniya doğumlu, 26 yaşlı futbolçu ilə 4,5 illik müqavilə bağlanılıb. Onun keçidi “Everton”a 27 milyon funta başa gəlib.

“Everton”un baş məşqçisi Sem Elerdays da onun keçidi ilə bağlı danışıb:
“O, Türkiyənin “bir” nömrəli hücumçusudur. Çempionlar Liqasında və Türkiyə çempionatında çoxlu qollar vurub. Qiymət baxımından bu hazırda Avropada ən yaxşısıdır. Bizim çox axtarış etmək vaxtımız yox idi. Oyunçunun istedadına və qol vurmaq bacarığına baxdıq. O, iki ayağı ilə də oynaya bilir, hava toplarında və cərimə meydançası daxilində effektlidir”.
Səbuhi TOFİQOĞLU
www.oxu.az
"
"“Qalatasaray” De Yonqun müqaviləsinə xitam verib“Qalatasaray”a yenidən baş məşqçi təyin olunan Fatih Terim artıq komandanın heyətində təmizliyə start verib.
Oxu.Az klubun rəsmi saytına istinadən xəbər verir ki, Naycel De Yonqun müqaviləsinə xitam verilib.
Hollandiyalı futbolçu bu mövsüm heç bir oyunda meydana çıxmayıb.
Qeyd edək ki, daha əvvəl “Milan” və “Mançester Siti” kimi klublarda da çıxış etmiş De Yonq 2016-cı ilin avqustunda 2.5 milyon avro qarşılığında 2il müddətinə “Los Anceles Qalaksi” klubundan transfer edilmişdi.
A.M.
www.oxu.az
"
"Çempionatdan uzaqlaşdırılmış klubun rəhbəri: Futbolçularımız gəlmədiÖtən il Azərbaycanda Autizmlilərin İdman Klubu yaradılıb.
Oxu.Az xəbər verir ki, klubun tərkibində futbol komandası da fəaliyyətə başlayıb.
Belə ki, 13 yaşadək qızlardan ibarət komanda AFFA-nın keçirdiyi U-13 liqasında iştirak etməyə başlayıb.
Lakin komanda mövsüm başa çatmamış çempionatdan uzaqlaşdırılıb. Belə ki, üç dəfə komandanın heyətində yetərsay olmadığı üçün kluba texniki məğlubiyyət verilib.
AFFA-nın intizam qaydalarına görə isə, bu hal üç dəfə təkrarlandıqda komanda çempionatdan kənarlaşdırılır. Beləliklə, AFFA İntizam Komitəsi dekabrın 13-də çıxardığı qərarla bu komandanı çempionatdan çıxarıb.
Məsələ ilə bağlı Autizmlilərin İdman Klubunun rəhbəri Elnur Məmmədlinin fikirlərini öyrəndik.
O, günahı özlərində görür:
“Heyətimiz tam komplektləşmədiyi üçün çempionatda axıradək iştirak edə bilmədik. Baş məşqçimiz demişdi ki, çempionat başlayandan sonra heyətimiz artacaq və 11-12 qız futbolçumuz olacaq. Ancaq onlar da gəlib çıxmadı. Əslində, əvvəldən onunla danışmışdıq ki, heyətimiz tam komplektləşməsə, çempionata çıxmayaq... Heyətin üzvləri sağlam uşaqlar idi. Yəni, autizmli deyildilər. U-13 oğlan komandamızda da belədir. Onlar hazırda yarışı davam etdirirlər”. 
Səbuhi TOFİQOĞLU
www.oxu.az
"
"Azərbaycan millisindən imtina etmiş futbolçu əfv olundu21 yaşadək futbolçulardan ibarət Azərbaycan yığmasının (U-21) heyəti açıqlanıb. 
Oxu.Az xəbər verir ki, U-21-in yeni baş məşqçisi Rəşad Sadıqov ilk təlim-məşq toplanışına 26 futbolçu dəvət edib.
Bu oyunçular yanvarın 9-dan 27-dək Türkiyənin Antalya şəhərində baş tutacaq hazırlıqlara qatılacaq. Sadıqov ölkə xaricindən yalnız iki futbolçu çağırmağı məsləhət bilib.
Bunlardan biri əvvəllər də aşağı yaş qrupları üzrə millilərə dəvət olunmuş Murad Xaçayevdirsə, digəri qalmaqallı Ozancan Kökcüdür. Niderland vətəndaşlığı da olan “Feyenoord”un yetirməsi sosial şəbəkədəki profilində Azərbaycan millisində iştirak etməkdən imtina etsə də, sonradan verdiyi müsahibədə səhv etdiyini, yığmaya qayıtmaq istədiyini açıqlayıb. Bu üzdən onu yenidən yığmada görəcəyik.

Beləliklə, Antalya toplanışında Kamran İbrahimov, Elnur Cəfərov, Elvin Sərkərov, Ömər Buludov, Anton Krivotsyuk (hamısı “Neftçi”), Ehtiram Şahverdiyev, Xəyal Nəcəfov, Bəhlul Mustafazadə, Ülvü İsgəndərov (hamısı “Sumqayıt”), Sərtan Taşkın, Murad Qayalı, Rafael Məhərrəmli (hamısı “Keşlə”), İsmayıl İbrahimli, Aydın Bayramov (hər ikisi MOİK), Famil Camalov, Əsgər Hüseynov (hər ikisi “Qarabağ”), Fəhmin Muradbəyli, Murtuzəli Abakarov (hər ikisi “Səbail”), Abdulla Seyidəhmədov, İlkin Muradov (hər ikisi “Zirə”), İlyas Səfərzadə, Yusif Cəfərov (hər ikisi “Kəpəz”), Hacıağa Hacılı, Qismət Alıyev (hər ikisi “Qəbələ”), Ozancan Kökcü (“Valveik”, Hollandiya), Murad Xaçayev (“Şaxtyor”, Ukrayna) iştirak edəcək. 
Qeyd edək ki, Murad Xaçayev və Qismət Alıyev komandaya yanvarın 17-də qoşulacaq.
S.T.
www.oxu.az
"
"Azərbaycan millisinin oyunlarının başlama saatları açıqlandıFutbol üzrə milli komandamızın Türkiyənin Antalya şəhərində Moldova və Gürcüstan yığmaları ilə keçirəcəyi yoxlama oyunları “Mardan Palace” stadionunda təşkil olunacaq.
Oxu.Az xəbər verir ki, bu barədə AFFA-nın rəsmi saytı məlumat yayıb.
Artıq oyunların başlama saatları da bəllidir. 
Belə ki, müvafiq olaraq, yanvarın 30-da və fevralın 2-də keçiriləcək qarşılaşmalar yerli vaxtla saat 19:00-da (Bakı vaxtı ilə saat 20:00) başlayacaq.
S.T.
www.oxu.az
"
"Neymarın sevgilisi ilə olan görüntüləri gündəm yaratdı – FOTO Braziliyalı futbolçu Neymar 5 ildir sevgili olub, sonra ayrıldığı Bruna Markizinlə yenidən barışıb.
Oxu.Az xəbər verir ki, dostları ilə qatıldığı yaxta partisində fotoqrafların obyektivinə tuş gələn cütlük görüntüləndiklərinin fərqində olmayıb. Parti zamanı əylənən cütlüyün fotoları isə gündəm yaradıb.
Ötən aylarda beş illik münasibətlərini bitirdiklərini elan edən Neymar və Brunanın ayrılma səbəbi futbolçunun sevgilisinə evlənmə təklif etməsi idi.
Qeyd edək ki, Neymar 222 milyon avro bonservis qiyməti ilə futbol tarixinə keçən, illik 57 milyon avro gəliri ilə isə dünyanın ən çox qazanan futbolçusudur.


Pərviz Hüseyn
www.oxu.az
"
"“Qarabağ”ın Reynaldosu “Spartak”da“Qarabağ”ın sabiq futbolçusu Reynaldo dos Santos Silva özünə yeni klub tapıb.
Oxu.Az xəbər verir ki, 28 yaşlı sol cinah yarımmüdafiəçisi karyerasını Slovakiyada davam etdirəcək.
Braziliyalı futbolçu bu ölkənin yüksək liqasında mübarizə aparan Trnava “Spartak”ı ilə müqavilə bağlayıb. Bu komanda Slovakiya çempionatında 19 turdan sonra 43 xalla liderdir və ən yaxın izləyicisi “Jilina”nı 9 xal qabaqlayır. Onun keçidi ilə bağlı “Spartak”ın Britaniya vətəndaşı olan serbiyalı çalışdırıcısı Nestor El Maestro fikirlərini bildirib:
“O, bizim çempionat üçün bəlli səviyyəyə malik yaxşı oyunçudur. Düzdür, “Adanaspor”dan ayrıldıqdan sonra 6 ay oynamayıb. Ancaq bu, problem deyil. Artıq bizdə oxşar hala malik müsbət təcrübə var. Yasin Pəhlivan bizə qoşulanda il boyu futbol oynamamışdı. Hər şey qaydasında olacaq”.
Qeyd edək ki, Reynaldo 2013-2017-ci illər aralığında “Qarabağ”ın şərəfini qoruyub. O, 76 qarşılaşmada 43 qol vurub.
S.T.
www.oxu.az
"
"Prosineçki AFFA-nın 1,5 milyonluq təklifindən imtina edibFutbol üzrə Azərbaycan millisinin sabiq baş məşqçisi Robert Prosineçkinin Bosniya və Herseqovina millisindəki qazancının məbləği açıqlanıb.
Oxu.Az Xorvatiya mətbuatına istinadən xəbər verir ki, Almaniya doğumlu xorvat mütəxəssis aya 15 min avro maaş alacaq. Bu isə ildə 180 min avro deməkdir. Azərbaycanda isə o, ilə 1,2 milyon avro qazanırdı.
Xəbərdə o da qeyd olunub ki, Prosineçki bosniyalıları AÇ-2020-nin final mərhələsinə daşıya bilsə, əlavə 300 min avro mükafat alacaq.
Xorvatiya mətbuatının daha bir iddiasına görə, AFFA ötən ilin sonunda 49 yaşlı mütəxəssisə ildə 1,5 milyon avroluq yeni müqavilə təklif edib. Lakin Prosineçki Azərbaycan millisində maksimuma nail olduğunu bildirərək, təklifdən imtina edib. Bundan başqa, mütəxəssisin Sloveniya millisində illik 350 min avroluq təklifi də müsbət cavablandırmadığı vurğulanıb.
S.T.
www.oxu.az
"
"Qurban Qurbanovun millidə ilk sınağı bu yığmaya qarşı olacaq Azərbaycan milli komandasının daha bir yoldaşlıq oyunu keçirəcəyi dəqiqləşib. 
Oxu.Az xəbər verir ki, millimiz yanvarın 30-da Türkiyənin Antalya şəhərində Moldova yığması ilə qarşılaşacaq. Bu isə o deməkdir ki, Qurban Qurbanov millimizin yeni baş məşqçisi kimi ilk sınağını moldovanlara qarşı verəcək.
Xatırladaq ki, millimizin fevralın 2-də Gürcüstan yığması ilə yoldaşlıq oyunu keçirəcəyi daha əvvəl bilinirdi. 
S.T.
www.oxu.az
"
"2017-ci ildə Azərbaycan güləşinin uğuru Yola saldığımız 2017-ci il Azərbaycan güləşçiləri üçün necə yadda qaldı?
Oxu.Az bu suala aydınlıq gətirmək üçün rəsmi rəqəmlərə baş vurub.
Yığma komandalarımızın üzvləri 2017-ci ildə iştirak etdikləri rəsmi beynəlxalq yarışlarda - Avropa və Dünya çempionatları və IV İslam Həmrəyliyi Oyunlarında 33 qızıl, 29 gümüş, 37 bürünc olmaqla, toplam 99 medal qazanıb. Son 9 ilə nəzər saldıqda, rəsmi yarışlarda güləşçilərimizin nailiyyətlərinin artan templə davam etdiyini görürük. Belə ki, 2009-cu ildə 47, 2010-cu ildə 66, 2011-ci ildə 67, 2012-ci ildə 71, 2013-cü ildə 70, 2014-cü ildə 65, 2015-ci ildə 82 medal, 2016-cı ildə 86 medal qazanıb.
Böyüklər
İlin əvvəlində Dünya Kuboku yarışlarına qatılan sərbəst və yunan-Roma güləşi üzrə yığma komandalarımız ənənəyə sadiq qalaraq ilk üçlükdə qərarlaşıb. İran İslam Respublikasında keçirilən yarışları yunan-Roma güləşçilərimiz ikinci, sərbəst güləşçilərimiz isə üçüncü sırada başa vurub. 
Serbiyanın Novı Sad şəhərində keçirilən Avropa çempionatında 2 qızıl, 2 gümüş və 3 bürünc medal qazanan güləşçilərimiz ili uğurla başlayıb. Sərbəst və qadın güləşçilərimiz komanda hesabında 2-ci nəticə göstərib. 
Paytaxtımızda təşkil olunan IV İslam Həmrəyliyi Oyunlarını güləşçilərimiz 12 qızıl, 6 gümüş və 5 bürünc medalla başa vurub. 
Fransanın paytaxtı Parisdə keçirilən Dünya çempionatını da güləşçilərimiz üçün uğurlu hesab etmək olar. Yığmalarımız çempionatı 1 qızıl və 2 bürünc medalla başa vursa da, sərbəst güləşçi Hacı Əliyevin üçüncü dəfə Dünya çempionu adını qazanması ilə güləş tariximizdə yeni səhifə yazılıb. 
Litvanın Klaypeda şəhərində keçirilən hərbçilərin Dünya çempionatını pəhləvanlarımız 2 qızıl, 3 gümüş və 6 bürünc medalla tamamlayıb. Sərbəst güləşçilərimiz komanda hesabında dünya üçüncüsü olub. 
U-23
Macarıstanın Sombathey şəhərində keçirilən 23 yaşa qədər güləşçilərin (U-23) Avropa çempionatını komandamız 5 qızıl, 1 gümüş və 5 bürünc medalla tamamlayıb. Medal əyarına görə yunan-Roma güləşçilərimiz 3 qızıl medalla çempionatı birinci sırada tamamlayıb, komanda hesabında isə yığmamız Avropa üçüncüsü olub. 
Polşanın Bıdqoş şəhərində tarixdə ilk dəfə keçirilən 23 yaşa qədər güləşçilərin Dünya çempionatında isə yığmalarımız 5 bürünc medal qazanıb. 
Gənclər
Almaniyanın Dortmund şəhərində keçirilən Avropa çempionatında pəhləvanlarımız ümumilikdə 3 qızıl, 3 gümüş və 1 bürünc medala sahib olublar. Sərbəst güləşçilərimiz komanda hesabında 2-ci nəticə göstərib. 
Finlandiyanın Tampere şəhərində keçirilən Dünya çempionatında Azərbaycan yığması 1 qızıl, 1 gümüş və 5 bürünc medal qazanıb. 
Yeniyetmələr
2017-ci il yeniyetmə güləşçilərimiz üçün də uğurlu olub. Belə ki, pəhləvanlarımız Bosniya və Herseqovinanın paytaxtı Sarayevo şəhərində təşkil edilən Avropa çempionatında 10 (4 qızıl, 3 gümüş və 3 bürünc) medal qazanıb. 2016-cı ildə olduğu kimi, ötən il də sərbəst güləşçilərimiz komanda hesabında ikinci olub. 
Yunanıstanın paytaxtı Afinada keçirilən Dünya çempionatında da güləşçilərimiz 10 (3 qızıl, 5 gümüş və 2 bürünc) medal qazanıblar. Komanda hesabında isə sərbəst güləşçilər 3-cü nəticə göstərib. 
Bundan başqa, yığma komandalarımız 2017-ci ildə iştirak etdikləri digər beynəlxalq turnirlərdə 195 medal qazanıb. Bu medalların 61-nin əyarı qızıl, 40-ı gümüş və 94-nün əyarı isə bürünc olub.
Beləliklə, 2017-ci il ərzində güləşçilərimiz 294 (94 qızıl, 69 gümüş, 131 bürünc) medal qazanıb. Bu medallardan 136-sı yeniyetmə, 51-i gənc güləşçilərin payına düşür. U-23 Avropa və Dünya çempionatlarında 16 medal qazanan güləşçilərimiz böyüklərin yarışında isə il ərzində 91 medala sahib olub. İl ərzində əldə etdiyimiz medalların 156-nı sərbəst, 102-ni yunan-Roma güləşçiləri qazanıb, 36 medal isə qadın güləşçilərin payına düşüb.
S.T.
www.oxu.az
"
"“Nəsimi”ni “Babək”ə çevirən müəllim: Rasim cəngavər kimi vuruşmağı öyrəndiAzərbaycanın xalq artisti Rasim Balayevə şöhrət gətirən rolların başında, şübhəsiz, “Babək”dəki “Babək Əl-Xürrəmi” obrazı dayanır.
Orada Balayev “suflyor”suz əla qılınc oynatması ilə diqqətləri çəkir. Bəs ona qılınc oynatmağı kim öyrədib?
Oxu.Az bununla bağlı ona qılınc oynatmağı öyrətmiş “Şöhrət” ordenli əməkdar məşqçi Yaşar Məmmədovun fikirlərini öyrənib.
Hazırda Azərbaycan Qılıncoynatma Federasiyasının prezidenti Mikayıl Cabbarovun məsləhətçisi işləyən Yaşar Məmmədov hazırda xəstə yatan Rasim Balayevlə əlaqələrinin kəsildiyini bildirib:
“Onu çoxdandır ki, görmürəm. Biz “Babək” filmində bir yerdə işləmişik. Film 1979-cu ildə çəkilib. Mənim də onunla əlaqəm o vaxtdan kəsilib. Arada oxudum ki, dərman almağa pulu çatmır. Lakin o, prezident təqaüdü alır - 1300 manat. Hələ yaşa görə də pensiyası var. İstənilən halda, dərmanlar günü-gündən qalxır. Allah köməyi olsun!”

Rasim Balayev əvvəllər qılınc tutmaqda çətinlik çəkib. O, R.Balayevə qılıncoynatma öyrətməsindən danışıb:
“Sınaq çəkilişindən sonra dedilər ki, Rasim vuruşanda gözünü tez yumur. O vaxt kinostudiyanın həyətində aktyorlarla məşq edirdim. Rasimi kənara çəkib dedim ki, paxıllar deyir ki, “Nəsimi”dən “Babək” çıxmaz. Dedim ki, maska geyinməyinə imkan verməyəcəyəm. Qılınclar ağır idi, taxtadan deyildi, qorxulu idi, yaralanmaq ehtimalı vardı. Lakin məşqlər sayəsində Rasim tezliklə əsl cəngavər kimi vuruşmağı öyrəndi”.

Milli Olimpiya Komitəsinin sabiq vitse-prezidenti Yaşar Məmmədovdan Eldar Quliyevin rejissoru olduğu filmə necə dəvət alması haqqında da soruşduq:
“1979-cu ildə məni filmdə döyüşləri təşkil etməyim üçün dəvət etmişdilər. O vaxt bizim idmançılarımız arasında erməni, ruslar da vardı. Biz epizodik rollarda döyüş səhnələrində yer alırdıq. Sonra Eldar Quliyev mənə Əbu İmran rolunu təklif etdi. Dedi, Əbu İmranın filmdə Cavidanla döyüş səhnəsində cəmi iki kəlmə sözü var. Mən də razılaşdım. Həmin döyüş səhnəsi Naxçıvanda çəkilib. Orada Babək deyir ki, qardaş qanı tökməyin. Mən isə deməliyəm ki, çəkil, igid. Lakin mənim ağzımdan pis söz çıxdı (gülür). Həmin vaxt Rasimi gülmək tutur, gülüşü bilinməsin deyə üzünü qayaya çevirir. Bir də mənim başımdan qan çıxması səhnəsi yaxşı alınmışdı. Anam o səhnəni görəndə demişdi ki, can bala, səni nə günə qoyublar”.

Bu filmə Azərbaycan tərəfindən bir milyon, Rusiya tərəfindən isə 650 min rubl ayrılıb. Bununla belə, Məmmədov qeyd edir ki, epizodik rollara çəkilənlərə az məbləğ verilirdi:
“Mənə həm roluma, həm də məşqləri öyrətdiyimə görə 600 rubl verildi o vaxt. Filmdə atların üstündən yıxılma səhnəsi var. Ora bir baş leytenant dəvət etmişdilər. Yazıq çəkiliş vaxtı dəfələrlə yıxılırdı. 125 rubl söz vermişdilər, cəmi 25 rubl verdilər”.
O bildirib ki, “Babək”dən 20 il əvvəl çəkilmiş “Bir qalanın sirri” filmində də aktyorlara qılıncoynatma təlimi keçib. Həmçinin 1956-cı ildə “Bakı Komissarları” adı ilə yeni film çəkilməli imiş və Anastas Mikoyan rolunda Yaşar Məmmədov rol almalı imiş. Ancaq Mikoyanın xalq komissarlarını satmasına dair fikirlərə görə sonradan bu filmin çəkilişindən imtina edilib.
Səbuhi Tofiqoğlu
www.oxu.az
"
"“Qəbələ” Hollandiya klubuna futbolçu satdı“Qəbələ” hollandiyalı müdafiəçisi Deyv Bultöyslə yollarını ayırıb. 
Oxu.Az xəbər verir ki, müdafiəçi Hollandiyanın “Heerenveen” klubuna keçib.
“Qəbələ” yayda azad agent kimi heyətinə qatdığı oyunçunun gedişindən pul da qazanacaq. “Qırmızı-qaralar” “Heerenveen”dən 300 min avro tələb etsə də, qarşı tərəfin cəhdləri nəticəsində bundan nisbətən az məbləğə razılaşma əldə edilib.
“Heerenveen”lə 2,5 illik müqaviləyə imza atmış futbolçu keçidi ilə bağlı yerli mediaya ilk açıqlamalarını da verib: 
“Yenidən Hollandiyaya döndüyüm üçün çox şadam. Təkrar diqqət mərkəzində olmaq və öz oyunumu göstərmək istəyirəm. Bunu Almaniyada – “Nürnberq”də bacarmışdım, bu dəfə də bacaracağıma inanıram. “Heerenveen” yayda mənimlə maraqlansa da, onda keçid alınmamışdı. Bu qərarım ailəm üçün də xoş oldu”.
Qeyd edək ki, peşəkar karyerasına Hollandiyada – “Utrext”də başlayan Deyv Bultöys 4 mövsüm vətənində çıxış etdikdən sonra “Nürnberq”lə anlaşıb. Alman klubu futbolçunun “Qəbələ”dən öncəki son komandası olub.
S.T.
www.oxu.az
"
"Məşhur futbolçu siqaret və pivəyə görə cəzalandırıldı - VİDEO İtaliyanın “Roma” klubu belçikalı yarımmüdafiəçisi Raca Nainqqolanı cəzalandırıb.
Oxu.Az xəbər verir ki, buna sözügedən futbolçunun yeni il gecəsi idmançıya yaraşmayan hərəkətlərə yol verməsi səbəb olub. Belə ki, belçikalı yarımmüdafiəçi həmin gecə alkoqol qəbul edib, siqaret çəkib, üstəlik, qeyri-etik ifadələr işlədib. Ən maraqlısı isə onun bütün bunları “Instagram” hesabından canlı yayımla etməsi olub.
Azarkeşlərin reaksiyası onu bir neçə saat sonra videonu silməyə, üzr istəməyə məcbur etsə də, bu, heç nəyi dəyişməyib. Nainqqolanın bu cür davranışı klubu tərəfindən sərt qarşılanıb. Paytaxt təmsilçisi futbolçunu 100 min avro cərimə edib. Bu azmış kimi, o, sabah A Seriyası çərçivəsində keçiriləcək “Atalanta” ilə oyunda iştirakdan da məhrum edilib.
Xatırladaq ki, “Roma” UEFA Çempionlar Liqasının qrup mərhələsi çərçivəsində “Qarabağ”la bir qrupda mübarizə aparırdı.

S.T.
www.oxu.az
"
"Azərbaycanlı futbolçu Yunanıstanda oynayacaqAzərbaycanın futbol üzrə milli komandasının sabiq futbolçusu Amit Quluzadə karyerasını Yunanıstanda davam etdirəcək.
Oxu.Az xəbər verir ki, 25 yaşlı yarımmüdafiəçi I divizionda çıxış edən “Aiqiniakos”la razılıq əldə edib.
Quluzadənin Aiqinio təmsilçisinə yanvarın 7-də X tur çərçivəsində “Sparta” ilə səfər matçından sonra qoşulacağı bildirilir. Onun yeni komandası hazırda 11 xalla XIII pillədə qərarlaşıb.
Qeyd edək ki, Amit Quluzadə 2017-cü ildə Yunanıstanın AEL klubunda çıxış edib.
O, cari mövsümün ilk yarısını “Səbail”də keçirib və qış fasiləsində komandadan göndərilib. Orta sahə oyunçusu karyerası ərzində “Neftçi”, “Sumqayıt”, “Qəbələ”, “Rəvan”, eləcə də, Türkiyənin “Kayseri Ərciyəsspor” və Portuqaliyanın “Atletiko” klublarının da formasını geyinib.
S.T.
www.oxu.az
"
"“Qəbələ” ilə “Qarabağ” arasında Yeni il qalmaqalı – VİDEO + YENİLƏNİB“Millinin düşərgəsində olduğumuz vaxt hər bir baş məşqçini müzakirə edirik. Roman Qriqorçuk da bəyəndiyimiz mütəxəssislərdəndir və ona xüsusi rəğbətlə yanaşırıq. Sərt görünsə də, arabir belə zarafatlar etməsi bizim üçün xoşdur. “CBC Sport”un efirində danışdığım əhvalat həqiqətdir”.
Oxu.Az-ın məlumatına görə, bunu report-a açıqlamasında “Qarabağ”ın və Azərbaycan milli komandasının futbolçusu Mahir Mədətov “Qəbələ”nin bəyanatına münasibət bildirərkən deyib.
O bildirib ki, “CBC Sport”da yayımlanan “Qış nağılı”nda “Qəbələ”nin baş məşqçisi Roman Qriqorçuk barədə əhvalatı danışmazdan əvvəl həmin verilişdə olan ukraynalı mütəxəssisin özündən icazə alıb:
“Bu əhvalat yadıma düşəndə danışmaq istəmədim. Çünki Qriqorçuk da kameranın arxasında idi. Düşündüm ki, eyib olar. Aparıcılar yaxınlaşaraq Qriqorçukdan icazə aldılar. Sonra biz də baş məşqçiyə yaxınlaşdıq və onunla qucaqlaşıb görüşdük. “Qəbələ”nin baş məşqçisi ilə münasibətim çox yaxşıdır. Qurban Qurbanov qədər ona da hörmətim var. Yəni Qriqorçukdan da icazə alındı. Bu hadisəni danışdığım vaxt o, ağzını əli tutaraq çölə çıxdı ki, gülüş səsi kameraya, efirə düşməsin. Özü də bu əhvalatı müsbət qarşıladı və güldü”.
Mədətov “Qəbələ”nin üzrxahlıq tələbinə isə belə reaksiya verib: “Üzr istəməyin özü də böyüklükdür. Amma mən heç kimi təhqir etməmişəm, pisləməmişəm. Əksinə, müsbət fikir səsləndirmişəm. Burada üzr istəməli bir şey görmürəm. “Qəbələ”yə böyük hörmətim var. Neçə illərdir bu klubla rəqabət aparırıq. Burada ən önəmlisi odur ki, Qriqorçukun özünün icazəsi olub. Bu açıqlamaya görə Qurban Qurbanovun məni cəzalandıracağını düşünmürəm. Çünki cəzaya səbəb olacaq bir şey yoxdur”.
***
20:35
“Qəbələ” klubu “Qarabağ”ın və Azərbaycan milli komandasının futbolçusu Mahir Mədətovla bağlı bəyanat yayıb.
“Qəbələ” futbol klubundan Oxu.Az-a verilən məlumata görə, 21 yaşlı hücumçu dekabrın 31-də “CBC Sport” telekanalının qonağı olduğu “Qış nağılı” verilişində şüursuz çıxış edib.
Bəyanatda deyilir ki, Mədətov verilişin formatına uyğun olaraq, maraqlı əhvalat nəql edərkən mövzu kimi “Qəbələ”nin baş məşqçisi Roman Qriqorçukla futbolçular arasında olan dialoqu seçib və bunu özünəməxsus şəkildə təqdim edib.
“Qəbələ” İdman Klubu futbolçunun bu çıxışını peşəkar idmançıya yaraşmayan, məsuliyyətsiz, qeyri-etik addım kimi dəyərləndirir, uydurma əhvalatın ictimailəşdirilməsini və uğursuz gülüş obyektinə çevirmək istəyini qınayır: “Hesab edirik ki, belə şüursuz açıqlamalar, baş məşqçimiz Roman Qriqorçukun məsxərəyə qoyulması, onun və klubumuzun imicinə xələl gətirməklə yanaşı, ictimaiyyətdə yalnış fikir formalaşdırmağa xidmət edir. Bütün bunları nəzərə alaraq, “Qarabağ” klubunun gənc futbolçusu haqqında ölçü götürməsini, Mahir Mədətovun etdiyi hörmətsizliyə görə “Qəbələ” klubundan və Qriqorçukdan üzr istəməsini gözləyirik”.

A.M.
www.oxu.az
"
"Prosineçkinin yeni iş yeri məlum olduAzərbaycan milli komandasının sabiq baş məşqçisi Robert Prosineçkinin yeni iş yeri məlum olub.
Oxu.Az xəbər verir ki, xorvatiyalı mütəxəssis Bosniya və Herseqovina yığmasının “sükanı arxası”na keçib.
Bu barədə qərar ölkənin futbol federasiyasının İcraiyyə Komitəsinin bugünkü iclasında verilib. Komitə üzvləri Amar Osimlə Prosineçki arasında seçim ediblər. Onun köməkçiləri Azərbaycan millisində də işləmiş Qordan Tsipriç və Draqan Spasiç, eləcə də Kenan Xasaqiçlə Elvir Raximiç olacaqlar.
 
49 yaşlı mütəxəssis yeni iş yerində fəaliyyətinə bu ayın sonunda başlayacaq. O, milli komandanı yanvarın 28-də ABŞ-da təlim-məşq toplanışına aparacaq və 3 gün sonra yetirmələri ilk matçında Meksika ilə qarşılaşacaq.
Səbuhi Tofiqoğlu
www.oxu.az
"
"Hacı Əliyev 36 min dollarlıq müqavilə barədə: Mənə 7 min çatacaqSərbəst güləş üzrə 3 qat dünya çempionumuz Hacı Əliyevin Hindistanın Pro Restlinq Liqa adlanan yarışında iştirak edəcəyini xəbər vermişdik.
Oxu.Az xəbər verir ki, Hacı Əliyevin 36 min dollarlıq müqavilə bağladığı deyilirdi. Lakin Əliyev bu pulun hamısının ona çatmayacağını bildirdi:
“Bu 36 min dollardan mənə maksimum 7 mini çatacaq. Qalan pul klubun digər əməkdaşlarına veriləcək. Komandamın adı “Dehli Sultanları”dır (Delhi Sultans).
Yeri gəlmişkən, bu komandada millimizin digər üzvü Arslanbəy Alborov da çıxış edəcək. Yəni, o başqa komandada yox, mənimlə eyni klubda olacaq. Liqa yanvarın 9-da start götürəcək. İlk görüşüm Toğrul Əsgərovun Olimpiadanın finalında uduzduğu rusiyalı Soslan Ramonova qarşıdır”.
Hacı Əliyev bu yarışda yığmamızın digər üzvü Cəmaləddin Əliyevin də iştirak edə biləcəyini istisna etmədi:
“O da son anadək komandalardan birinə qoşula bilər. Yeri gəlmişkən, ötən il Azərbaycanı bu turnirdə Toğrul Əsgərovla Cəbrayıl Həsənov təmsil etmişdi”.
Qeyd edək ki, bu yarış 2015-ci ildən Hindistanda keçirilir. Yarışda 6 klub mübarizə aparır. Digər 5 klub bunlardır: “Haryana Hamers”, “Pancab Royals”, “Mambey Maharathi”, “Danqal” və “Vir Maratas”. Hər komandanın heyətində 9 idmançı - 5 yerli və 4 əcnəbi olmaqla 5 kişi və 4 qadın güləşçi mübarizə apara bilər.  
Səbuhi Tofiqoğlu
www.oxu.az
"
"“Ayntraxt”ın direktoru: Renat Dadaşov artıq çəki ilə qayıdıbAlmaniyanın “Ayntraxt” klubunun direktoru Fredi Bobiç Azərbaycan yığmasının futbolçusu Renat Dadaşovu tənqid edib.
Oxu.Az xəbər verir ki, 46 yaşlı funksioner “Bild”ə açıqlamasında 18 yaşlı hücumçunun nizam-intizamından narazı qaldıqlarını söyləyib.
Bobiç bildirib ki, fasilə dönəmində proqrama əməl etmədiyi üçün Dadaşovun fiziki durumu zəifləyib. O, yığma üzvünün peşəkar davranmadığını vurğulayıb:
“Peşəkar müqavilə çox yaxşı və xoşdur. Lakin ona əməl etmək lazımdır. Bu sözləşməni imzalayan futbolçu peşəkar davranmalıdır. Dadaşov isə qış fasiləsindən sonra komandaya artıq çəki ilə qayıdıb”.
Gənc futbolçu cari mövsümdə “Ayntraxt”ın U-19 komandasının heyətində keçirdiyi 9 oyunda 5 qol vurub, eyni sayda məhsuldar ötürmə verib. Lakin mövsümün ilk yarısındakı oyunların birində qırmızı vərəqə alan Dadaşov 3 oyunluq cəzalanıb. Hazırda onun III Liqada çıxış edən “Haleşer”ə icarəyə veriləcəyinə dair xəbərlər yayılıb. Lakin Bobiç bu barədə heç nə eşitmədiyini söyləyib:
“Haleşer”in marağı barədə məlumatsızam. Əsas odur ki, Renatı asanlıqla əldən verməyək. Onun qeyri-adi keyfiyyətləri var”.
Qeyd edək ki, Renat Dadaşov “Ayntaxt”ın əsas komandası ilə birgə İspaniya toplanışına aparılmayıb.
S.T.
www.oxu.az
"
"60 yaşlı idman müəllimi: Dərslərdə də belə emosionalam - MÜSAHİBƏÖtən ay AFFA Balakəndə məktəblilər arasında futzal turniri keçirib.
Oxu.Az xəbər verir ki, həmin turnirdə Balakənin Kortala kəndinin Peçaqar ibtidai məktəbinin futzal komandasına məşqçilik edən Pakizə Mikayılova hərəkətləri ilə diqqətləri özünə çəkməyi bacarıb. Belə ki, o, komandasının çıxışı zamanı emosiyalarını cilovlaya bilməyib, şagirdlərə çılğın şəkildə göstərişlər verib.
60 yaşlarında olan bir qadının bu hərəkəti bizim də diqqətimizi çəkib.
Beş övladı, doqquz nəvəsi olan Pakizə xanımı tapmaq qərarına gəldik.
- Azərbaycanda məşhur olduğunuzdan xəbəriniz var?
- Bilirəm. Oğlum dünən mənə zəng edib dedi ki, sənin videonu internetə yerləşdiriblər...
- Videoya çəkilməyinizdən xəbəriniz olmayıb?
- Xəbərim vardı. Hiss etdim ki, məni çəkirlər. Hətta soruşdum ki, artıq-əskik hərəkət edirəm ki, siz məni çəkirsiniz? Dedi, yox, əksinə, yaxşı məşqçilik etdiyim üçün məni çəkirlər. Yəni, çəkilməyimdən xəbərim olub. Lakin bunun belə əks-səda verəcəyini gözləmirdim. Hətta bunun üçün “Xəzər” telekanalından mənə zəng vurublar. Deyiblər ki, istəyirlər, gəlib çalışdığım məktəbdə çəkiliş aparsınlar. Amma bu, nəyə lazımdır ki?! Sabah-birisigün 60 yaşımı qeyd edəcəyəm. Açığı, “Xəzər” TV-nin bu təklifinə də etiraz etmədim. İndi bilmirəm gəlib məni çəkəcəklər, ya məktəbi? Nənə olan yaşımda nəyə lazım idi bu? (gülür) Məni işlədiyim müddətdə qiymətləndirmədilər. Bu da AFFA-nın xətti ilə keçirilmiş turnir idi.
- Siz həmin məktəbdə nə müəllimisiniz?
- İdman müəllimi. 40 il stajım var. 1977-ci ildən idman müəllimi işləyirəm.
- Elə həmin kənddə?
- Bəli. Kortala orta məktəbində.
- Deyiləndə ki, futzal komandası ilə bu turnirə qatılacaqsınız, sizə baş məşqçilik həvalə olundu?
- Bizə heç futzal olduğunu demədilər. Məktəb direktoru gəlib dedi ki, uşaq hazırlayın, yarışa gedəcəksiniz. Yəni, bizə heç kim futzalın olacağını demədi. Biz də fikirləşdik ki, voleybol və ya başqa idman növləri ilə çıxış edəcəyik. 13 oğlan, 10-11 də qız aparmışdıq. Düzdür, uşaqlarımız o qədər də fəal olmadılar. Ona görə də gözləmədiyimiz yarış alındı.
- Həmin yarışda neçənci yeri tutdunuz?
- Biz yer tutmadıq. Hamı qalib gələ, hamı qazana bilməz. Amma şəhər məktəbləri buna hazırlaşıb gəlmişdilər. I yeri oğlanlar arasında Zərifə Əliyeva adına şəhər orta məktəbi tutdu. Biz isə, demək olar ki, sonuncu yeri tutduq. Ancaq mən komandamdan razı qaldım. Həm oğlanlar, həm də qızlar rəqibləri ilə başabaş oynadılar.
- Bu, məşqçi kimi ilk təcrübəniz idi?
- Yox, o qədər yarışlarda iştirak etmişik ki... Hər il 8 Martda voleybol komandası ilə çıxış edirik. Yəni, yarışlarda ilk dəfə deyil ki, iştirakçıyıq.
- Amma futzalda ilk dəfədir...
- Bəli, futzalda ilk dəfə idi. Yenə deyirəm, uşaqlardan razıyam. Çünki onlar ora gedəndə futzalın olacağını, qaydaların necə olduğunu bilmirdi. Sadəcə, uşaqlar onu bildi ki, topu vurmaq, hücumda oynamaq lazımdır.
- Bəs sizə deyiləndə ki AFFA tədbir keçirir, başa düşmədiniz ki, futbol qurumudursa, bu idman növünə aid də yarış keçiriləcək?
- Bizə deyildi ki, stadiona uşaq gətirin. Qonşu kəndlərdəki müəllimlərlə də əlaqə saxladım, onlar da hansı idman növünün olduğunu bilmədilər. Şəhər məktəbində qardaşımın gəlini işləyir. Yalnız o mənə dedi ki, futbol olmalıdır. Bundan sonra yarışın səhəri günü 6-7-ci sinif şagirdlərinə futzalla bağlı göstərişlər verdim. Onlara kimin hücumda, kimin müdafiədə oynamaq istədiyini soruşdum. Bir o yaxşı oldu ki, uşaqları meydana 5-5 buraxdılar. Çox qarmaqarışıqlıq olmadı...
- Onsuz da futzalda hər komandada 5 oyunçu çıxış edir.
- Hə, mənim bundan anlayışım yox idi. İlk dəfə idi ki, bu idman növündə uşaqları meydana çıxarırdım.
- Videoda köməkçinizin qadın olduğu görünür. O da müəllim idi?
- Bəli. Biz yarışlara gedəndə bir-birimizə kömək edirik. Bir yerdə komandanı aparırıq, bir yerdə gətiririk. Adı-soyadı Bəsti Qasımovadır. O da bədən tərbiyəsi müəllimidir.
- Siz o videoda çox emosionalsınız...
- Mən elə dərslərdə də belə emosionalam (gülür).
- Həyat yoldaşınız varmı?
- Olmazmı? Məktəb direktoru idi. 65 yaşı bitdi deyə, işdən azad olundu.
- O bu videoya nə dedi?
- Mənə dedi ki, 40 ildə görmədiklərini görürsən (gülür). O, belə şeylərə söz deyən deyil, əksinə, dedi ki, çox gözəl... Bakıdakı oğlum zəng edib deməsəydi, heç mənim xəbərim yox idi ki, videom “Youtuba”a yerləşdirilib.

Video ""SportFM""ə məxsusdur.
Səbuhi Tofiqoğlu
www.oxu.az
"
"Cenk Tosun rekord qiymətə transfer olunduTürkiyə millisinin və “Beşiktaş”ın futbolçusu Cenk Tosun karyerasını İngiltərənin “Everton” klubunda davam etdirəcək. 
Oxu.Az xəbər verir ki, 27 yaşlı hücumçunun transferi 27 milyon avroya rəsmiləşəcək. 
Cenk Tosun bununla 12 milyon avroya “Atletiko”ya transfer olunan Arda Turanı gedirə qoyaraq  ən bahalı türk futbolçu adına yiyələnəcək.
E.Ə.
www.oxu.az
"
"Qurban Qurbanova yeni köməkçi təyin edildiBolqarıstanlı məşqçi Mario Mitov “Qarabağ”da işləyəcək.
Oxu.Az xəbər verir ki, o, Qurban Qurbanovun köməkçisi olacaq.
Bu barədə məlumatı Bolqarıstan MOİK klubunun rəsmi saytı yayıb. 24 yaşlı Mitov “Qarabağ”da fiziki hazırlıq üzrə məşqçi işləyəcək. “Qarabağ”a qədər Sofiyanın MOİK klubunun Akademiyasında çalışmış Mitov bu postda həmyerlisi Çudomir Çakarovu əvəz edəcək. 
S.T.
www.oxu.az
"
"Azərbaycanın səkkiz qat çempionu bıçaqlandıKempo üzrə Avrasiya çempionu, səkkiz qat Azərbaycan çempionu Ceyhun Niyazov bıçaqlanıb.
Oxu.Az xəbər verir ki, 1994-cü il təvəllüdlü idmançı yaşadığı Ağcabədi rayonunda Cəlil Əsədov tərəfindən hücuma məruz qalıb və ağır yaralanıb. Məlumata görə, hadisə C.Əsədovun idmançının işlətdiyi kafeyə hücum etməsindən sonra baş verib. 
Hadisə dekabrın 27-də baş verib. O, dünən xəstəxanadan evə buraxılıb, amma müalicəsi davam etdirilir.
Məsələ ilə bağlı Azərbaycan Kempo Federasiyasının prezidenti Rauf İbrahimovun fikirlərini öyrəndik. Lakin gözlənilməz reaksiya ilə rastlaşdıq. Belə ki, İbrahimov Niyazovun bıçaqlanmasından saytlar vasitəsilə xəbər tutduğunu bildirdi. Onun sözlərinə görə, Ceyhunla əlaqələr itib:
“Mən onunla bir il çalışmışam. Müəllimi olmuşam. Lakin ilyarımdır ki, onunla heç bir əlaqəm qalmayıb. Buna görə də onun bıçaqlanmasından xəbərim olmayıb. Gərək adamın yanında olasan ki, ondan xəbər tutasan. Mən onun yanında deyiləmsə, haradan bilim ki, onu bıçaqlayıblar. Atanın üzünə qapı çırpmış oğuldan niyə xəbəri olmalıdır ki?”

Şensey Rauf İbrahimov bildirdi ki, Ceyhun Niyazov şəxsən ona qarşı hörmətsizlik etdiyindən onunla əlaqələr də itib:
“Biz onunla əməkdaşlıq etmişik. Bizim federasiyanın 14-ə yaxın bölgədə filialı var. O, Ağcabədidə bizim federasiyanın filialını açmışdı. Kempo üzrə Avrasiya çempionu olduqdan sonra bu adam başladı gah budo ilə, gah da kikboksinqlə məşğul olmağa. Biz də Ağcabədi Gənclər və İdman İdarəsindən xahiş etdik ki, bu filialımız ləğv olunsun. Çünki onun kempoya artıq heç bir aidiyyəti yoxdur. Lakin hələ də həmin filial müstəqil şəkildə fəaliyyət göstərir... Təsəvvür edin ki, mən bir dəfə ona Portuqaliyadakı dünya çempionatına getməyi təklif etdim. Mənə nə desə yaxşıdır?! Deyir ki, Moskvada toyum var. Sənin itirəsi heç nəyin yoxdur. Səfər xərclərini Gənclər və İdman Nazirliyi çəkirdi. Kimə desən ki, dünya çempionatına səni aparıram, qaça-qaça gələr”.



Səbuhi Tofiqoğlu
www.oxu.az
"
"Futbolçumuza görə Almaniyada karantin elan edildiAzərbaycan millisinin futbolçusu Dmitri Nəzərov virusa yoluxub. 
Oxu.Az xəbər verir ki, 28 yaşlı futbolçunun çıxış etdiyi Almaniyanın “Aue” klubu İspaniyanın Mursiya şəhərində olacaq toplanış öncəsi tibbi baxış keçirib. 
İki futbolçuda - Nəzərov və Klemens Fandrixdə qrip virusu aşkarlanıb. Onların müalicələri davam edir.
“Aue”nin baş məşqçisi Hanes Dryus Dmitri Nəzərov və Klemens Fandrixin də İspaniyaya yollanacaq heyətdə yer alacağını bildirib. Ancaq digər futbolçuların da qripə yoluxmaması üçün komandada karantin elan edilib.
S.T.
www.oxu.az
"
"Olimpiya mükafatçımız 36 min dollarlıq müqavilə bağladıAzərbaycanın iki sərbəst güləşçisi yanvarın 9-da start götürəcək Hindistan Liqasında mübarizə aparacaq.
Oxu.Az xəbər verir ki, bunlar üçqat dünya çempionu, Olimpiya medalçımız Hacı Əliyevlə dünya çempionatının mükafatçısı Aslanbəy Alborovdur.
65 kq çəki dərəcəsində mübarizə aparan Əliyev 36 min dollarlıq müqaviləyə imza atıb. 92 kq çəkidəki Alborovun anlaşmasının dəyəri isə 28 min dollardır. Onlar ayrı-ayrı klubların heyətində çıxış edəcəklər.
Qeyd edək ki, Pro Wrestling League adlanan yarış 3 ildir keçirilir.
S.T.
www.oxu.az
"
"Millimizin iki futbolçusu Çexiya klubundaAzərbaycan yığmasının daha iki futbolçusu Çexiyanın “Slaviya” klubuna yollanıb.
Oxu.Az xəbər verir ki, müdafiəçi Amin Seydiyevlə hücumameyilli yarımmüdafiəçi Rövlan Muradov hazırda Praqa təmsilçisinin düşərgəsində yer alıblar.
Müqavilə ilə “Qəbələ” klubuna məxsus olan 19 yaşlı futbolçular yanvarın 28-dək bu komandada baxışda olacaqlar.
Qeyd edək ki, daha əvvəl 19 yaşadək millimizin kapitanı Fərid Nəbiyev bu kluba yollanıb və “Slaviya” ilə 3 illik müqavilə bağlayıb.
Səbuhi Tofiqoğlu
www.oxu.az
"
"Mayk Tayson marixuana yetişdirəcəkƏfsanəvi amerikalı boksçu Mayk Tayson ABŞ-nın Kaliforniya ştatında marixuana yetişdirmək üçün 16 hektarlıq torpaq sahəsi alıb.
Bu barədə Oxu.Az dailymail-lə istinadən xəbər verir.
M.Tayson əldə etdiyi ərazidə marixuana plantasiyası ilə yanaşı emal zavodu, mağaza və yeni sortların istehsalı ilə məşğul olmaq istəyənlər üçün məktəb açacaq.
Qeyd olunur ki, əfsanəvi boksçu marixuananın tibdə istifadəsinin tərəfdarıdır.



E.Ə.
www.oxu.az
"
"“Kəpəz” səkkiz futbolçusu ilə yollarını ayırdı“Kəpəz”in əsas komandasında çıxış edən səkkiz futbolçu ilə müqaviləyə qarşılıqlı razılıq əsasında xitam verilib.
Oxu.Az-ın Gəncə klubunun rəsmi saytına istinadən verdiyi məlumata görə, bunların hamısı yerli oyunçu statusunda çıxış edənlərdir.
Qapıçı Ruzi Qiyaslı, müdafiəçilər Novruz Məmmədov, Azad Kərimov, yarımmüdafiəçilər Azər Məmmədov, Aydın Qasımov, Kərim Diniyev, Serqey Çernışev və Məhəmməd Qurbanov Gəncə klubundan ayrılıb. Sonuncu öz istəyi ilə komandanı tərk edib. Digər futbolçulardan Kərim Diniyev əvvəlki baş məşqçi Şahin Diniyevin oğlu, qalanları elə Ş.Diniyevin vaxtında heyətə cəlb olunanlardır.
“Kəpəz” rəhbərliyi bu futbolçulara xidmətlərinə görə minnətdarlığını bildirir, gələcək karyeralarında uğurlar arzulayır.
S.B.
www.oxu.az
"
"2017-ci ilin ən yaxşı futbolçusunun adı açıqlanıbİspaniyanın Marca qəzeti 2017-ci ilin 100 ən yaxşı futbolçusunun siyahısının adı açıqlayıb.
Oxu.Az-ın xəbərinə görə, ilk yerə “Barselona” klubunun və Argentina yığmasının hücumçusu Lionel Messi layiq görülüb.
Messi il ərzində 54 qol vurub və 19 məhsuldar ötürmə edib. 
Siyahıda ikinci yerdə Kriştiano Ronaldo, üçdə isə İsko qərarlaşıb. 
İlk onluğa həmçinin Harri Keyn, Luka Modriç, Kilian Mbappe, Canluicci Buffo, Neymar, Serxio Ramos və Kevin De Bryuynenin adı daxil edilib. 
S.B.
www.oxu.az
"
"Türkiyədə məşhur futbol klubu bağlanırTürkiyənin “Qaziantepspor” klubu fəaliyyətini dayandırıb.
Oxu.Az-ın Hürriyet-ə istinadən məlumatına görə, bu barədə klubun rəsmi saytı açıqlama yayıb.
Açıqlamada bildirilir ki, bu qərar klubun üzləşdiyi maddi çətinliklərlə əlaqədardır.
Qeyd edək ki, 1969-cu ildə yaradılan Qaziantep təmsilçisi ötən mövsüm Superliqanı tərk edib. Hazırda isə komanda birinci divizionda sonuncu yerdədir.
www.oxu.az
"
"Meksikada futbolçu hakimi öldürdüMeksikada bir futbolçunun əsəbiləşərək hücum etdiyi hakim aparıldığı xəstəxanada həyatını itirib.
Oxu.Az xəbər verir ki, həvəskar futbol liqasında Quadalaraca şəhərinin iki komandasının oyununu idarə edən hakim Joze Valdemar Hernandez Kapetillo verdiyi bir qərara görə futbolçunun hücumuna məruz qalıb.
Milton adlı futbolçu hakimin qırmızı kartından sonra əsəblərinə hakim ola bilməyib və onu vəhşicəsinə döyüb.
Hakim bir həftə komada qaldıqdan sonra vəfat edib.
www.oxu.az
"
"Şəhriyar Məmmədyarov FİDE reytinqindəFİDE şahmatçıların növbəti reytinq cədvəlini açıqlayıb.
Oxu.Az xəbər verir ki, qrossmeyterimiz Şəhriyar Məmmədyarov yeni reytinq cədvəlində 3-cü sırada qərarlaşıb. Onun hesabında 2804 reytinq xalı var.
Reytinq cədvəlinə əsasən dünya çempionu norveçli Maqnus Karlsen 2017-ci ilin 2834 xalla lider kimi başa vurub. 
İkinci yerdə 2811 xalla amerikalı Fabiano Karuana qərarlaşıb.
S.B.
www.oxu.az
"
"Azərbaycan cüdosu 2017-ci ildə rekord sayda medal qazanıb – FOTOYola salmaqda olduğumuz 2017-ci ilin cüdo nəticələrini təhlil etdikdə, rəsmi beynəlxalq yarışlarda rekord sayda medalların və tarixi nailiyyətlərin qazanıldığını görürük. Belə ki, bu müddət ərzində böyüklər, gənclər, yeniyetmələr, paralimpiyaçılar və veteranlardan ibarət milli yığma komandalarımızın üzvləri iştirak etdikləri beynəlxalq səviyyəli yarışlarda 193 medal qazanıblar. 
Azərbaycan Cüdo Federasiyasından Oxu.Az-a bildiriblər ki, bunlardan 68-i qızıl, 57-si gümüş və 68-i bürünc medaldır.
Azərbaycan Cüdo Federasiyası mütəmadi olaraq cüdo üzrə bütün milli komandalarımızın yerli və beynəlxalq təlim-məşq toplanışlarını yüksək səviyyədə təşkil edir, cüdoçularımızın hazırlıq planı üzrə nəzərdə tutulan bütün beynəlxalq yarışlarda iştirakını təmin edir, onlara öz diqqət və qayğısını əsirgəmir. Əlbəttə, bu yarışlardan ən mötəbəri Macarıstanın Budapeşt şəhərində keçirilmiş dünya çempionatıdır. Azərbaycan cüdoçuları bu mötəbər yarışda parlaq qələbələr qazanaraq, bizə iki final həyəcanı yaşadıblar. 60 kq çəki dərəcəsində mübarizə aparan Orxan Səfərov və 73kq çəkidə yarışan Rüstəm Orucov dünya çempionatının gümüş medallarına sahib oldular. 

Ağır çəkili idmançılarımız Elmar Qasımov və İrina Kindzerska isə mundialın bürünc medalına sahib oldu. Bu tarixi zəfərlərə imza atan cüdoçularımz hal-hazırda öz çəkilərində Beynəlxalq Cüdo Federasiyasının dünya reytinq cədvəlində ön sıraları tuturlar. Dünya çempionatının Azərbaycan cüdosu üçün ən əlamətdar hadisəsi isə Beynəlxalq Cüdo Federasiyasının Budapeştdə keçirilmiş növbəti hesabat-seçki konqresində Azərbaycan Cüdo Federasiyasının prezidenti Rövnəq Abdullayevin bu qurumun İcraiyə Komitəsinə üzv seçilməsi idi. Bu tarixi hadisənin səbəbi Azərbaycanda uğurla həyata keçirilən inkişaf strategiyasının Beynəlxalq Cüdo Federasiyası tərəfindən bir model kimi tanınması və bir-çox ölkələrə nümunə göstərilməsi kimi başa düşülür.

Polşanın Varşava şəhərində keçirilmiş Avropa çempionatında da milli komandamız böyük tarixi nailiyyətə imza atıb. Yığmanın ən gənc üzvü Hidayət Heydərov və komandanın kapitanı Elxan Məmmədov bütün rəqibləri üzərində parlaq qələbələr qazanaraq Avropa çempionu tituluna yiyələniblər. Daha üç cüdoçumuz Orxan Səfərov, Nicat Şıxəlizadə və Rüstəm Orucov isə çempionatın bürünc medalını qazanıblar. Tarixi nailiyyətlər bununla bitmir.

Cari ilin 12-22 may tarixlərində paytaxtımızda keçirilmiş IV İslam Həmrəyliyi Oyunlarında tam heyətlə iştirak etmiş kişilərdən ibarət milli komandamız fərdi yarışda 5 qızıl 2 gümüş, komanda yarışında da qızıl medal qazanaraq 100%-lik nəticə göstərmişdir. Qadın millimizin üzvləri isə komanda yarışının gümüş medalını, fərdi proqramda isə 1 qızıl və 5 gümüş medal qazandılar. Oyunların paralimpiya proqramında da tam heyatlə çıxış etmiş cüdoçularımız 4 qızıl, 4 gümüş və 3 bürünc medal qazanmağa müvəffəq olmuşlar.

Azərbaycan Cüdo Federasiyasının rəhbərliyi əsas milli komandamızla yanaşı gənc və yeniyetmə cüdoçularımızın da inkişafına böyük önəm verir. Onlar üçün yaradılan şəraitdən maksimum bəhrələnən gənclərimiz cari ildə keçirilmiş Avropa və dünya çempionatı kimi mötəbər yarışlarda sensasion nəticələr göstəriblər. Belə ki, Sloveniyanın Maribor şəhərində keçirilmiş Avropa çempionatının fərdi proqramında 3 qızıl, 2 gümüş və 2 bürünc medal qazanmaqla yanaşı, Azərbaycan cüdosu tarixində ilk dəfə olaraq komanda yarışının qalibi olub. 1 ay sonra Xorvatiyanın Zaqreb şəhərində keçirilmiş dünya çempionatında gənclərimiz 2 qızıl, 2 gümüş, 1 bürünc medal qazanaraq medal əyarına görə ümumkomanda cədvəlində 2-ci, ayrıca oğlanların hesabında isə cüdonun baniləri olan Yaponiya komandasını üstələyərək 1-ci yeri tutdular.
Yeniyetmə cüdoçularımız isə Litvanın Kaunas şəhərində baş tutmuş Avropa birinciliyini 1 qızıl, 3 gümüş və 1 bürünc medalla başa vurublar. Macarıstanın Qyor şəhərində keçirilmiş Avropa Yeniyetmələrinin Olimpiya Festivalında cüdoçularımızın qazancı 1 gümüş və 1 bürünc medal olmuşdur. Taypey şəhərində keçirilmiş Yay Universiadasında cüdoçumuz Zelim Kotsoyev çempion, Firudin Dadaşov isə bürünc mükafatçı oldu.
Bununla yanaşı qabaqcıl məşqçilərimiz, hakimlərimiz, həkimlərimiz və digər mütəxəssislərimiz müntəzəm olaraq beynəlxalq seminarlarda və təcrübə mübadiləsi proqramlarında iştirak edir, öz bilik və bacarıqlarını artırırlar. Sevindirici haldır ki, Azərbaycan Cüdo Federasiyasının Hakimlər Komitəsinin üzvü Nazim Umbayev Polşanın Qdıniya şəhərində keçirilmiş imtahandan uğurla keçərək beynəlxalq dərəcəli hakim adına layiq görülüb. Beləliklə də beynəlxalq dərəcəli hakimlərimizin sayı 6-ya çatıb. Yeniyetmələrdən ibarət milli komandamızın məşqçisi Zaur Babayev isə Yaponiyada Beynəlxalq Cüdo Təhsili Proqramı üzrə məşğələlərdə fəal iştirakına görə diplomla təltif olunub.
Paralimpiyaçı cüdoçularımız İngiltərədə keçirilmiş Avropa çempionatının fərdi yarışında 4 qızıl, 1 gümüş, 2 bürünc medal qazanıb, komanda yarışında isə həm kişilər, həm də qadınlar fəxri kürsünün ən yüksək pilləsinə qalxaraq qitə çempionatının qalibi adına layiq görülüblər. Fərəhli haldır ki, bu qalibiyyət Paralimpiya cüdosunun simvoluna çevrilmiş İlham Zəkiyevin sayca 7-ci Avropa çempionluğudur. Bundan əlavə, kişi paralimpiya cüdo Millimiz 5-ci dəfə, qadın paralimpiya Millimiz isə ilk dəfə Avropa çempionatının komanda yarışının qalibi olub.

Azərbaycanın veteran cüdo hərəkatı da diqqətdən kənarda qalmayıb. Xorvatiyanın ev sahibliyi etdiyi Avropa çempionatına veteran cüdoçularımız ezam olunub və onlar vətənə fərdi proqramın 4 qızıl, 4 gümüş və 2 bürünc medalı ilə yanaşı, 30-40 yaş kateqoriyasında kişilərin komanda yarışının da qızıl medalları ilə qayıdıblar.
Federasiya fəaliyyətinin prioritet istiqamətlərindən biri də bölgələrdə cüdonun inkişaf etdirilməsidir. Bu sahədə artıq bir-neçə regional cüdo mərkəzlərinin açılışı baş tutub, Federasiya tərəfindən cüdo tatamiləri və kimano geyim dəstləri bu zallarda təmənnasız məşq etməyə cəlb olunan yüzlərlə yeniyetmələrin istifadəsinə əvəzsiz olaraq verilib. Bu iş qarşıdan gələn illərdə də tərəfimizdən müntəzəm olaraq davam etdiriləcək.

Bu il paytaxtımızda Azərbaycan Cüdo Federasiyasının yeni təlim-məşq zalı da istifadəyə verilib. Nəfis dizaynda tərtib edilmiş zalda Azərbaycanın cüdo tarixində uğur qazanmış olimpiya, dünya və Avropa çempionatının qalib və mükafatçılarının şəkilləri, zəfərlərlə dolu anlar həkk edilən foto-stendlər var. Müasir və tam standartlara cavab verən idman qurğuları ilə təmin olunmuş zalda tibb məntəqəsi, soyunub-geyinmə otaqları və duş kabinləri də yaradılıb. Cüdo zalında əsas milli komandamızla yanaşı gənclər və qadınlardan ibarət yığmaların üzvləri məşq edəcəklər.
Həmçinin, cari ilin ötən ayı ərzində Naxçıvan Muxtar Respublikası da daxil olmaqla ölkəmizin 7 bölgəsində 2 yaş qrupunda yeniyetmələr arasında regional birinciliklər, o cümlədən Sumqayıt və Bakı şəhərlərinin birincilikləri keçirilib. Bölgə idmançılarının böyük axını müşahidə olunan regional birinciliklərdə yüksək təşkilatçılıq səviyyəsi və iştirakçıların rekord sayı mütəxəssislərə seleksiya işlərinin aparılması və yığma komandalara yeni namizədlərin hazırlanması üçün əlverişli şərait yaratmışdır. Belə ki, təyin olunmuş şəhərlərin əsasən Olimpiya Komplekslərində baş tutan yarışlarda respublikamızın 47 şəhər və rayonundan 2000-dən artıq yeniyetmə idmançı iştirak edib, qalib və mükafatçılar qarşıdan gələn Azərbaycan birinciliklərində iştirak etmək hüququ qazanıblar.

İlin sonunda keçirilən kişilər, qadınlar və usta cüdoçuların Azərbaycan çempionatı da möhtəşəmliyi ilə yadda qalıb. Yüksək səviyyədə təşkil edilən yarışda 55 klubdan 497 cüdoçu medallar uğrunda mübarizə aparıb. Çempionatın daha şəffah keçməsi üçün Azərbaycan Cüdo Federasiyası tərəfindən Avropanın tanınmış hakim və komissarları ölkəmizə dəvət olunub. Yerli hakimlər və məşqçilər üçün seminarlar təşkil edilib və Avropalı komissarlar tərəfindən respublika çempionatının ən yaxşı 3 hakimi seçilərək onlara xüsusi hədiyyələr verilib. Yarış zamanı ölkımizdə səfərdə olan İran İslam Respublikası və İraqın cüdo təşkilatlarının rəhbərləri ilə görüşlər keçirilib, bu ölkələrin federasiyaları ilə əməkdaşlıq sazişi imzalanıb.
Cari ilin mart ayında ümummilli liderimiz Heydər Əliyevin xatirəsinə həsr olunan cüdo üzrə “Böyük Dəbilqə” turniri artıq 2-ci ildir ki, tətbiq etdiyimiz yüksək təşkilatçılıq standartlarında keçirilib. Bu fakt iştirakçı dövlətlərin nümayəndələri tərəfindən şifahi olaraq ünvanımıza səslənən təşəkkür sözlərində, eləcə də Beynəlxal Cüdo Federasiyasından daxil olmuş ekspertlər qrupunun yekun hesabat protokolunda öz əksini tapıb. 
Məhz bunun nəticəsidir ki, Beynəlxalq Cüdo Federasiyası növbəti 2018-ci ildə kişilər və qadınlar arasında dünya çempionatının Bakıda keçirilməsini bizə etibar etmişdir. Bu bir daha onu göstərir ki, ölkə prezidenti İlham Əliyevin idman sahəsində yürütdüyü uğurlu siyasət sayəsində Azərbaycan nüfuzlu beynəlxalq idman təşkilatları tərəfindən idman ölkəsi kimi tanınır, mötəbər yarışlara ev sahibliyi etimadını qazanır.

Qarşıdan gələn illərdə də Avropa, dünya çempionatı, gənclər və yeniyetmələrin Avropa və dünya çempionatları, eləcə də dünya cüdo turu çərçivəsində “Böyük Dəbilqə” və “Qran-Pri” seriyası yarışları, “Masters” turniri, müxtəlif qitə kuboku çempionatları keçiriləcək.
Ümidvarıq ki cüdoçularımız parlaq qələbələri ilə Azərbaycan idmanı tarixinə yeni şanlı səhifələr yazmaqla bizləri sevindirməyə davam edəcəklər.

S.B.
www.oxu.az
"
"Leyla Əliyeva Yoqa Federasiyasının prezidenti seçildiBu gün – dekabrın 30-da Bakıda Azərbaycan Yoqa Federasiyasının istiqamətlər üzrə rəhbərlərinin toplantısı keçirilib. 
Oxu.Az xəbər verir ki, görülmüş işlər üzrə hesabat dinlənilib və fikir mübadiləsi aparılıb.
İclasda yoqanın Azərbaycanda populyarlaşmasında xidmətləri olan şəxslər, o cümlədən DTX rəhbəri Mədət Quliyev, olimpiya çempionu Elnur Məmmədli, yoqa üzrə beynəlxalq diplom sahibi, Yoqa Şiromani tituluna yiyələnmiş Elçin Quliyev və Azərbaycanda yoqanın digər təmsilçiləri iştirak ediblər. Heydər Əliyev Fondunun vitse-prezidenti Leyla Əliyeva Azərbaycan Yoqa Federasiyasının prezidenti seçilib.
Azərbaycan Gənclər və İdman Nazirliyi Yoqa Federasiyasının bugünkü iclası barədə məlumatlandırılıb. Leyla Əliyevanın Yoqa Federasiyasının prezidenti seçilməsi haqqında müvafiq hesabat nazirliyə göndərilib.
Xatırladaq ki, Heydər Əliyev Fondunun vitse-prezidenti Leyla Əliyeva Azərbaycanda yoqanın populyarlaşdırılması ilə fəal məşğul olur və tez-tez yoqanın təbliğinə həsr edilmiş tədbirlərdə iştirak edir. Belə ki, Leyla Əıliyeva 2017-ci il dekabrın 24-də Bakıda keçirilmiş yoqa üzrə master-klassda iştirak edib.











E.Ə.
www.oxu.az
"
"Azərbaycanın baş məşqçiləri dünyanın ən yaxşıları sırasında – SİYAHIDünya məşqçilərinin reytinq siyahısı açıqlanıb.
Oxu.Az xəbər verir ki, dünyanın ən yaxşı baş məşqçisi, keçmiş futbol ulduzu, “Real” klubunun  çalışdırıcısı  Zinəddin Zidan oldu. O, 17696 xalla liderlik edir.
“Qremio”nu çalışdıran Renato Qauşo 13274 xalla ikincidi, üçüncü yeri isə 12795 xalla “Atletiko” Madridə rəhbərlik edən Dieqo Simeone qapayır.
Qeyd edək ki, 2017-ci ilin son cədvəlində Azərbaycan Premyer Liqasında çalışan mütəxəssislər də yer alıb.
Onlardan ən yaxşı nəticə “Qarabağ”ın və Azərbaycan millisinin baş məşqçisi Qurban Qurbanova məxsusdu. 45 yaşlı mütəxəssisin hesabında 1169 xal var. O, planetin 482-ci məşqçisidi.
“Qəbələ”nin ukraynalı baş məşqçisi Roman Qriqorçuk isə 949-cu pillədədi. Onun aktivində 255 xal var.
“Zirə”nin baş məşqçisi Ayxan Abbasovun da adı siyahıya düşüb. 217 xala malik gənc mütəxəssis dünyanın 999-cusudu.
A.M.
www.oxu.az
"
"İlin ən yaxşı idmançılarının adları açıqlandıBeynəlxalq İdman Jurnalistləri Assosiasiyası (AİPS) 2017-ci ildə dünyanın ən yaxşı idmançılarını açıqlayıb.
Oxu.Az-ın məlumatına görə, 112 ölkədən 517 jurnalistin iştirak etdiyi səsvermədə ayrı-ayrılıqda həm qadın, həm də kişi idmançıların siyahısı açıqlanıb.
Maraqlıdır ki, ötən il olduğu kimi bu dəfə də ilk yerləri tennisçilər Roje Federer və Serena Uillyams tutub. Futbolçular Kristiano Ronaldo və Lionel Messi isə uyğun olaraq 2 və 3-cü yerləri tutublar.
Hər iki kateqoriyada ilk 5 yeri tutan idmançıları təqdim edirik. 
Kişilər 
1. Roje Federer (tennis) – 918 (19.94%)
2. Kriştiano Ronaldo (futbol) – 788 (16.94%)
3. Lionel Messi (futbol) – 530 (11.39%)
4. Luis Hemilton (F1) – 358 (7.69%)
5. Rafael Nadal (tennis) – 351 (7.54%) 
Qadınlar
1. Serena Uillyams (tennis) – 651 (13.99%) 
2. Katinka Hossu (üzgüçülük) – 631 (13.56%)
3. Ellison Feliks (yüngül atletika) – 495 (10.64%)
4. Ketlin Ledeki (üzgüçülük) – 442 (9.5%)
5. Qarbinye Muqrusa (tennis) – 351 (7.54%)
A.M.
www.oxu.az
"
"Avropanın ən yaxşı idmançısı məlum olduİspaniyanın “Real Madrid” klubunun futbolçusu Kriştianu Ronaldu 2017-ci ildə Avropanın ən yaxşı idmançısı sayılıb.
Oxu.Az xəbər verir ki, 32 yaşlı idmançı Formula-1 üzrə dünya çempionu Luis Hemiltonla tennisçi Roje Federer və Rafael Nadalı üstələyib. 
Portuqaliya millisinin futbolçusu 26 beynəlxalq informasiya agentliyi arasındakı sorğuda birinci yeri tutub.
E.Ə.
www.oxu.az
"
"“Milan”dan qovulan baş məşqçi “Sevilya”ya rəhbərlik edəcəkİtaliyann “Milan” klubunun keçmiş baş məşqçisi Vinçentso Montella İspaniya “Sevilya”sını çalışdıracaq.
Oxu.Az xəbər verir ki, bu barədə İspaniya komandasının mətbuat xidməti məlumat yayıb.
Bildirilir ki, tərəflər 2019-cu ilin iyun ayına qədər qüvvədə olacaq müqaviləyə dair prinsipial razılaşma əldə ediblər.
Montella ictimaiyyətə rəsmi olaraq 30 dekabr tarixində təqdim olunacaq, ardınca isə komanda ilə ilk məşqini keçirəcək.
Montella “Milan”dan qeyri-qənaətbəxş nəticələrə görə noyabrın sonunda qovulub.
A.M.
www.oxu.az
"
"Keçmiş futbolçu ölkə prezidenti seçildi1990-cı illərdə “Monako”, “PSJ” və “Milan” klublarının şərəfini qorumuş məşhur futbolçu Corc Vea Liberiyanın prezidenti seçilib.
Oxu.Az Röyters-ə istinadla bildirir ki, bu barədə Liberiya Milli Seçki Komissiyası ölkədə keçirilən seçkilərin ikinci turunda səslərin 98,1 faizini saydıqdan sonra məlumat yayıb.
Keçmiş futbolçu ikinci turda böyük səs çoxluğu ilə qalib gəlib. C.Vea səslərin 61,5 faizini qazanaraq rəqibi vitse-prezident Jozef Boakaini üstələyib (38,5 faiz).
A.M.
www.oxu.az
"
"Cari ilin idman laureatlarının adları açıqlanıbAzərbaycan İdman Jurnalistləri Assosiasiyası (AİJA) 2017-ci ilin idman laureatlarının adlarını açıqlayıb.
Oxu.Az AzərTAc-a istinadən məlumatına görə, “Bakı-2017” IV İslam Həmrəyliyi Oyunlarının Təşkilat Komitəsinin sədri, Azərbaycan Respublikasının Birinci vitse-prezidenti Mehriban Əliyeva ilin idman təşkilatçısı elan edilib.
Azərbaycan Gimnastika İttifaqının prezidenti Fərid Qayıbov ilin idman xadimi seçilib.
Azərbaycan Dövlət İnformasiya Agentliyi (AZƏRTAC) ilin idmanı ən yaxşı işıqlandıran informasiya agentliyi elan olunub.
Cari ilin idman jurnalistləri isə Anar Əhmədov (“Olimpiya dünyası”), Həbib Aslanov (“Futbol+”), Oqtay Bayramov (“Xalq qəzeti”) və Vüqar Xeyrullayev (Apasport) olublar. İlin fotoreportyoru nominasiyasında qalib adına Leyla Nağıbəyova (“Neftçi” futbol klubu) layiq görülüb.
“Futbol+” ilin idman qəzetləri, “CBC Sport” isə telekanallar sırasında fərqləniblər. İlin idman nəşri nominasiyasında Əbülqasım Novruzovun müəllifi olduğu “ Şuşada voleybolu sevirdilər...” kitabı qalib seçilib.
Laureatlar sırasında Azərbaycan Velosiped İdman Federasiyasının mətbuat xidməti, həmçinin “sport24.az” və “1news.az” portalları da var.
“Rio-2016”nın gümüş mükafatçısı, güləşçi Mariya Stadnik, IV İslam Həmrəyliyi Oyunlarının üçqat qalibi, bədii gimnast Marina Durunda, “Bakı-2017”nin qalibi, taekvandoçu Patimat Abakarova, üçqat dünya çempionu, güləşçi Hacı Əliyev, üçqat dünya çempionu, bokçsu Məhəmmədrəsul Məcidov və dünya çempionu, taekvandoçu Milad Beigi Hərçəqani ilin idmançıları adına layiq görülüblər.
İlin komandası nominasiyasının qalibi “Qarabağ” futbol klubu, şahmat və cüdo üzrə millilər olub.
“Qarabağ” futbol klubunun baş məşqçisi Qurban Qurbanov, qadın voleybolçulardan ibarət Azərbaycan millisinin çalışdırıcısı Faiq Qarayev və gənclərdən ibarət cüdo üzrə millimizin baş məşqçisi Elçin İsmayılov ilin baş məşqçiləri elan ediliblər.
İlin idman hakimi Hicran Şərifov (güləş), idman azarkeşi isə Elşən Məmmədov olublar.
E.Ə.
www.oxu.az
"
"İtkin düşmüş alpinistlərin axtarışı davam edir – YENİLƏNİBFövqəladə Hallar Nazirliyi Qubada itkin düşən alpinistlərin axtarışı ilə bağlı məlumatı yayıb.
Nazirlikdən Oxu.Az-a verilən məlumatda deyilir ki, 23 dekabr 2017-ci il tarixində Quba rayonunun Xınalıq kəndindən Tufandağı istiqamətində yürüşə çıxmış ""Gilavar"" - hava və ekstrim idman klubunun üzvləri Cəbrayılzadə Fəridə Zəbiyulla qızı, Hüseynov Babur Vaqif oğlu və Bünyatzadə Namin Nizami oğlunun axtarışları davam edir.
Fövqəladə Hallar Nazirliyinin Aviasiya dəstəsinin ""Mi-17"" markalı helikopteri, Şimal Regional Mərkəzinin axtarış-xilasetmə qrupu, Xüsusi Riskli Xilasetmə Xidmətinin dağ-xilasetmə dəstəsi və peşəkar alpinistlərdən ibarət könüllü dəstə axtarışlara cəlb olunub.




















10:26
İtkin düşmüş alpinistlərin axtarışları bu gün səhər 07:00-dan bərpa olunub.
Bunu Oxu.Az-a Azərbaycan Hava və Ekstremal İdman növləri Federasiyasının (FAİREX) alpinisti Fərid Şahbazov bildirib.
F. Şahbazovun sözlərinə görə, Quba rayonunun Xınalıq kəndindən Tufandağ istiqamətində yürüşə çıxaraq geri qayıtmamış “Gilavar” Hava və Ekstrim İdman Klubunun üzvləri Cəbrayılzadə Fəridə Zəbiyulla qızı, Hüseynov Babur Vaqif oğlu və Bünyadzadə Namin Nizami oğlunun axtarışlarına FHN-nin Xüsusi Riskli Xilasetmə Xidmətinin dağ-xilasetmə dəstəsi, xilasedicilər, kinoloqlar, nazirliyin Aviasiya dəstəsinin “Mi-17” markalı helikopteri  və FAİREX-in peşəkar alpinistləri cəlb olub.
Alpinist bildirib ki, Quba rayonu ərazisində dağlıq ərazidə itkin düşmüş alpinistlərin axtarışlarının aparılmasına könüllü qoşulmaq istəyənlər var:
“Lakin xüsusi hazırlıq keçməmiş şəxslərin həmin ərazilərə getməsi onların həyatı üçün təhlükəlidir. Bu səbəbdən həmin şəxslər əraziyə buraxılmır. Alpinistlərin qar uçqunu altında qaldığı da ehtimallar arasındadır”. 
Qeyd edək ki, dekabrın 23-də “Gilavar” Hava və Ekstrim İdman Klubunun üzvləri Cəbrayılzadə Fəridə Zəbiyulla qızı, Hüseynov Babur Vaqif oğlu və Bünyadzadə Namin Nizami oğlu Quba rayonunun Xınalıq kəndindən Tufandağ istiqamətində yürüşə çıxıblar, ancaq geri qayıtmayıblar.
Elvin Əhmədov
www.oxu.az
"
"Dani Alveş Yeni ili Bakıda qarşılayacaqBraziliya yığmasının və Fransanın PSJ komandasının üzvü Dani Alveş 2018-ci ili ölkəmizdə qarşılayacaq.
Oxu.Az-ın xəbərinə görə, bu barədə Türkiyənin sabah.com.tr saytı məlumat yayıb.
Müdafiəçi dekabrın 31-də “Hilton” hoteldə təşkil ediləcək Yeni il tədbiri üçün Bakıya dəvət olunub.
Şənliyə dəvət alanlar arasında DJ Faruk Sabancı da var.
www.oxu.az
"
"Dünya çempionunu öldürən azərbaycanlı idmançı ömürlük həbs oluna bilərRusiyada pauerliftinq üzrə dünya çempionu Andrey Draçovun ölümündə təqsirli bilinən azərbaycanlı Anar Allahverənov barəsində başlanmış cinayəti işi üzrə ittihamlar təsdiqini tapıb.
Oxu.Az-ın Life nəşrinə istinadən xəbərinə görə, bu barədə Xabarovsk prokurorluğunun mətbuat xidməti məlumat yayıb.
İş baxılması üçün Xabarovsk Vilayət Məhkəməsinə göndərilib. Törətdiyi cinayətə görə təqsirləndirilən A. Allahverənov ömürlük həbs cəzası ala bilər.
Xatırladaq ki, avqustun 20-də qarışıq döyüş növləri ilə (MMA) məşğul olan Anar Allahverənov və pauerlifting üzrə dünya çempionu Andrey Draçov arasında Xabarovsk şəhərinin “Qalereya” kafesində baş verən mübahisə dava ilə nəticələnib. Ağır kəllə-beyin travması alan A. Draçov xəstəxanada keçinib, A. Allahverənov isə hadisə yerindən qaçıb.
www.oxu.az
"
"Ramil Quliyev “İlin idmançısı” seçildi“GQ” dərgisi Türkiyəni təmsil edən Azərbaycan əsilli idmançı Ramil Quliyevi “İlin idmançısı” seçib.
Oxu.Az xəbər verir ki, bu barədə “GQ” jurnalı sosial şəbəkələrdəki rəsmi hesablarında məlumat yerləşdirib.
Məlumatda bildirilir ki, Ramil Quliyev Londonda keçirilən yüngül atletika üzrə dünya çempionatında 200 metr məsafəyə qaçışda 20,09 saniyə nəticə ilə qızıl medal qazanıb. R. Quliyev Türkiyəyə Dünya Atletika Çempionatlarında ilk qızıl medalı gətirən idmançı kimi tarixə düşüb. 
Qeyd edək ki, keçən il eyni ada Türkiyə futbol üzrə milli komandasının kapitanı Arda Turan layiq görülmüşdü.



Elvin Əhmədov
www.oxu.az
"
"Dünyanın ən bahalı müdafiəçisi məlum oldu – FOTO“Sauthempton” klubunun hollandiyalı müdafiəçisi Vircil Van Deyk karyerasını “Liverpul” klubunda davam etdirəcək.
Oxu.Az transfermarkt.de-yə istinadən xəbər verir ki, klublar oyunçunun yanvarın 1-dən açılan qış “transfer pəncərəsi” müddətində keçidinə dair razılığa gəliblər.
Məlumata əsasən, “Liverpul” 26 yaşlı Van Deykə görə 84,5 milyon avro ödəyib. Beləliklə, Van Deyk futbol tarixində ən bahalı müdafiəçi, eyni zamanda ən bahalı niderlandlı futbolçu olub.
Transferin rəsmi məbləği açıqlanmir. Lakin “Sauthempton” klubu təsdiqləyib ki, Van Deyk Kayl Uolker və Bencamen Mendinin rekordunu yeniləyib. Qeyd edək ki, “Mançester Siti” adıçəkilən müdafiəçilərin hər biri üçün 60 milyon avro ödəyib.



A.M.
www.oxu.az
"
"Hacı Əliyev: Gücü qalmamışdısa, döşəyə çıxmazdıYaxınlarda sərbəst güləş üzrə rusiyalı idmançı Hacımurad Rəşidov ölkəsinin mətbuatına verdiyi müsahibə ilə diqqətləri öz üzərinə çəkmişdi.
Oxu.Az xəbər verir ki, Dağıstandan olan idmançı müsahibəsində karyerasında güləşdiyi ən çətin rəqiblərin adlarını açıqlasa da, bu ilin avqustunda Fransanın paytaxtı Parisdə keçirilmiş dünya çempionatının finalında uduzduğu Hacı Əliyevin adını çəkməyib.
Halbuki 3 qat dünya çempionu olmuş Hacı Əliyev onu çox asanlıqla məğlub edib. 61 kq çəki dərəcəsində mübarizə aparan idmançımız 7:1 öndə olduğu görüşdə tuşe fəndi (rəqibin kürəyini döşəyə sıxma) ilə qalib gəlib.
Məsələyə bu il “2017-ci ilin idmançısı” seçilmiş Hacının özündən münasibət öyrənməyə çalışdıq. O, Hacımurad Rəşidovun cavabını belə verdi: 
“Həmin müsahibədən xəbərim var, oxumuşam. O deyir ki, finalda güləşməyə gücüm qalmamışdı deyə, mənə uduzub. Gücü qalmamışdısa, döşəyə çıxmazdı. Ümumiyyətlə, o, mənim finallarda qarşılaşdığım ən zəif rəqiblərdən biri idi. Heç inanmıram ki, növbəti dünya çempionatında o, finala çıxsın”.
Səbuhi Musayev
www.oxu.az
"
"İtkin düşən alpinistlərin kifayət qədər qida ehtiyatı olmayıb“İtkin düşən alpinistlərin hansı marşrutla hərəkət etdiyi bilinmir, buna görə onların axtarışı çətinləşib”.
Bunu Oxu.Az-a Azərbaycan Hava və Ekstremal İdman növləri Federasiyasının (FAİREX) idmançıları alpinistlərin itkin düşməsindən danışarkən deyib.
Ehtimal edilir ki, itkin düşən idmançılar ən çətin marşrutla hərəkət edib:
“Ola bilər ki, duman olub, alpinistlər hərəkət marşrutunu dəyişdiyi üçün itiblər. Çünki dumanlı hava şəraitində yol axtarmaq çətindir. Belə şəraitdə dumanın səngiməsini gözləyib, sonra hərəkəti davam etdirmək olar. 
Tufan zirvəsinə qalxmaq üçün bir neçə marşrut var, amma biz dəqiq bilmirik, onlar hansı marşrut üzrə hərəkət ediblər. Bu səbəbdən helikopter bir neçə dəfə dövrə vurub. Lakin onları tapma bilməyib”. 
Onların sözlərinə görə, dağlarda itkin düşən alpinistlərin üzərində lazımi qədər ərzaq olmayıb: 
“Ümumiyyətlə, ora iki-üç günlük yolu olan zirvə deyil, maksimum bir günə çıxıb-düşmək olur. Buna görə, üç-dörd günlük qida aparmağı düşünməyiblər. Əlavə ərzaq götürmək alpinist üçün əlavə yükdür. Onlar isti geyim, soyuq hava üçün yataq dəsti və gecələmək üçün çadır götürə bilərlər”. 
İdmançılar bildirib ki, itkin düşən alpinistlərin ikisi çox təcrübəlidir: 
“İtkin düşən qızın isə o qədər təcrübəsi yoxdur. Bildiyimə görə, o, velosipedçidir. Namin Bünyadov onlardan ən təcrübəlisidir. O, çox təhlükəli zirvələrə qalxmış idmançıdır. Onların itməsi təəccüblüdür”. 
Təcrübəli alpinistlər bildiriblər ki, idmançıların itdiyi dağlarda havanın temperaturu mənfi 20 dərəcəyə qədər düşə bilər: 
“Gecə temperatur aşağı olur. Bizdə dağlar elədir ki, orada uçuruma getmək təhlükəsi var”.
Elvin Əhmədov
www.oxu.az
"
"Hakimi təhqir edən məşqçi cəzalandırıldıAFFA İntizam Komitəsinin iclası keçirilib.
Oxu.Az xəbər verir ki, iclasda müxtəlif yaşlı futbolçular arasında keçirilən liqa oyunlarında baş verən qayda pozuntuları ilə bağlı qərarlar qəbul edilib.
Regional Liqanın “Ümid” - “Tufan” matçında “Ümid” klubu təhlükəsizliyi təmin etmədiyinə görə kluba 0:3 hesablı texniki məğlubiyyət verilib.
U-17 liqasında “Keşlə” - “Neftçi” matçının 89-cu dəqiqəsində “Neftçi”nin baş məşqçisi Elçin Dərgahquliyev texniki zona qaydalarını pozduğuna görə texniki zonadan kənarlaşdırıldığı üçün 1 oyun cəzalanıb. 
Lakin sonradan Elçin Dərgahquliyevin köməkçi hakimi təhqir etdiyinə görə texniki zonadan uzaqlaşdırılması müəyyən olunub. Bunu nəzərə alaraq İntizam Komitəsi 18 №-li protokoluna dəyişiklik edərək, Elçin Dərgahquliyevi hakimi təhqir etdiyinə görə 5 oyun cəzalandırıb.
E.Ə.
www.oxu.az
"
"“Təmiz idmançı”ların adları açıqlandı“Ölkədə anti-dopinq işlərinin aparılması üçün yetərli baza yoxdur”. 
Oxu.Az xəbər verir ki, bunu Azərbaycan Milli Anti-Dopinq Agentliyinin (AMADA) baş direktoru Şəfəq Hüseynli deyib.
Onun sözlərinə görə, hazırda dövlət qurumları və idman təşkilatları ilə əməkdaşlıq müqavilələri imzalanır:
“Yaxın vaxtlarda Daxili İşlər Nazirliyi ilə əməkdaşlıq memorandumu imzalanacaq. Ölkədən giriş-çıxış məsələləri çox vacibdir. Artıq idmançılar ölkədə olub-olmadıqlarına dair düzgün məlumat vermədikdə, Dövlət Sərhəd Xidmətindən dəqiq məlumat ala biləcəyik. Milli Olimpiya Komitəsi ilə sıx əməkdaşlıq edirik. Gənclər və İdman Nazirliyi bizə dəstək olur”.
Şəfəq Hüseynli bildirib ki, sərbəst güləş üzrə üçqat dünya çempionu Hacı Əliyev və cüdo üzrə ikiqat paralimpiya çempionu İlham Zəkiyev Azərbaycan Milli Anti-Dopinq Agentliyinin (AMADA) təmiz idman səfirləri seçilib:
“Səfirlər qurumun təşkil edəcəyi tədbirlərə qatılaraq idmanın dopinqsiz olması istiqamətində təbliğat işlərində fəal iştirak edəcəklər”.



E.Ə.
www.oxu.az
"
"Azərbaycanda dopinq aşkarlanan idman növləri məlum olduAzərbaycan Milli Antidopinq Agentliyi bu il idmançılar arasında keçirilmiş dopinq-testin nəticələrini açıqlayıb.
Oxu.Az xəbər verir ki, AMADA-nın icraçı direktoru Şəfəq Hüseynlinin sözlərinə görə, ümumilikdə 2017-ci ildə 402 test keçirilib. 
Ş. Hüseynlinin sözlərinə görə, 2017-ci ildə həndbol idmanı üzrə 2, atletika üzrə 2, velosiped üzrə 3, bodibildinq üzrə 3 və ağır atletika üzrə 1 dopinq test müsbət çıxıb.
O bildirib ki, aşkarlanan qadağan edilmiş maddələr müxtəlif olub. 9 idmançıda anabolik vasitə, 3-də hormon və metabolik modulyator, 2-də diuretiklər və gizlədici maddələr, 2-də stimulyant və 1-də narkotiklər aşkarlanıb.
Qanında qadağan edilmiş maddələr aşkar edilmiş idmançılara müxtəlif sanksiyalar tətbiq olunub.
AMADA qanında qadağan edilmiş maddələr aşkarlanan idmançıların adlarını hələlik açıqlamayıb. Bildirilib ki, onların bəziləri nəticələrlə razı olmadığından apellyasiya şikayəti verib.














Elvin Əhmədov
Foto: Ehtiram Jabi
www.oxu.az
"
"Qubada alpinistlər dağda itib – YENİLƏNİB + FOTOFövqəladə Hallar Nazirliyi dekabrın 23-də Qubada itkin düşmüş 3 alpinistin axtarışına başlayıb.
Nazirlikdən Oxu.Az-a bildirilib ki, “Gilavar” Hava və Ekstrem İdman Klubunun üzvü olan 3 nəfər dekabrın 23-də Xınalıqdan Tufandağ istiqamətinə yollanıb. 
Dekabrın 26-da qayıtmalı olan alpinistlərdən heç bir məlumat almaq mümkün olmayıb. Bu barədə FHN-ə məlumat verilib. 
Nazirlik həmin şəxslərin axtarışına başlayıb. Əraziyə helikopter göndərilib.
***
09:29
Qubada üç alpinist itkin düşüb.
Oxu.Az bildirir ki, Babur Hüseynov, Namin Bünyadov və Fəridə Cəbrayılzadə iki gündür Xınalıq ərazisində yoxa çıxıblar.
İtən alpinistlər “Gilavar - Air & Extreme Sports Club”un üzvləridir. İdmançıların yaxınları bildiriblər ki, onlar Şahyaylaq, Mahmuddərə marşrutu üzrə hərəkət edərkən onlarla əlaqə kəsilib.
Qeyd edilir ki, Azərbaycan Hava və Ekstremal İdman növləri Federasiyasının üzvləri, Dövlət Sərhəd Xidməti, Ekologiya və Təbii Sərvətlər Nazirliyi, Fövqəladə Hallar Nazirliyinin əməkdaşları axtarışlara cəlb edilib.
Klub üzvləri məlumat veriblər ki, bu gündən alpinistlərin helikopterlə axtarışına başlanacaq.























Elvin Əhmədov
www.oxu.az
"
"Qurban Qurbanov millidə debüt matçına çıxırFutbol üzrə Azərbaycan və Gürcüstan yığmaları Türkiyənin Antalya şəhərindəki “Mardan” İdman Kompleksində yoldaşlıq görüşü keçirəcəklər.
Oxu.Az-ın xəbərinə görə, millimizin yeni baş məşqçi Qurban Qurbanovun rəhbərliyi altında çıxacağı ilk oyun 2018-ci ilin fevralın 2-də baş tutacaq. 
Stadion 7428 tamaşaçı tutumuna malikdir.
Qeyd edək ki, matç Millətlər Liqasına hazırlıq xarakteri daşıyır.
S.B.
www.oxu.az
"
"Vitali Mutko istefa verdiRusiya Futbol Ferasiyasının prezidenti Vitaliy Mutko tutduğu vəzifədən istefa verib.
Oxu.Az xəbər verir ki, bu barədə TASS agentliyi məlumat yayıb.
Məlumata əsasən, bu barədə qərarı, Mutkonun özü İcraiyyə Komitəsinin iclasında verib.
RFF-in prezidenti vəzifəsini icra etmək müvəqqəti olaraq qurumun baş direktoru Aleksandr Alayevə həvalə olunub.
A.M.
www.oxu.az
"
"Messi Şaxta babaya “Barselona”nın formasını hədiyyə etdi – FOTO “Barselona” komandasının futbolçusu Lionel Messi Şaxta babaya forma hədiyyə verib.
Oxu.Az xəbər verir ki, bununla bağlı 30 yaşlı hücumçu şəxsi Instagram səhifəsində məlumat verib.
Şaxta Babaya Kataloniya klubunun 25 nömrəli futbolkasını hədiyyə edən Messi, həyat yoldaşı və iki övladı ilə birgə də şəkil çəkdirib.
Kapitan paylaşımında azarkeşləri Yeni il bayramı münasibəti ilə təbrik edib.



A.M.
www.oxu.az
"
"Qurban Qurbanovun bahalı avtomobili ilə bağlı – AÇIQLAMA + FOTO“Qarabağ” klubunun mətbuat katibi Nurlan İbrahimov “ağdamlılar”ın və Azərbaycan millisinin baş məşqçisi Qurban Qurbanovun avtomobili ilə bağlı yayılmış xəbərlərə münasibət bildirib.
N.İbrahimov Oxu.Az-a açıqlamasında bildirib ki, məsələ ilə bağlı dəqiq məlumatı yoxdur.
Onun sözlərinə görə, Q. Qurbanovun avtomobil dəyişməsi onun şəxsi həyatına aiddir: 
“Bu, “Qarabağ” futbol klubunun fəaliyyəti ilə bağlı məsələ olmadığından həmin məlumatları şərh edə, şəxsi məsələ ilə bağlı heç bir söz deyə bilmərəm”. 
Qeyd edək ki, bu gün bir sıra KİV-də Azərbaycan millisi və “Qarabağ”ın baş məşqçisi Qurban Qurbanovun avtomobilini yeniləməsinə dair məlumatlar yayılıb. Bildirilir ki, bir müddət əvvəl “Mercedes” markalı avtomobilə üstünlük verən təcrübəli çalışdırıcı onu “Ranger Rover”lə əvəzləyib.











Elvin Əhmədov
Foto: Yenicag.az
www.oxu.az
"
"Azad Rəhimov vergilər nazirinin işdən çıxarılmasını şərh etdi“Biz heç vaxt idmanı şəxsiyyətlərlə əlaqələndirmirik”.
Oxu.Az-ın xəbərinə görə, bunu gənclər və idman naziri Azad Rəhimov keçmiş vergilər naziri Fazil Məmmədovun vəzifəsindən getməsinin Azərbaycan Güləş Federasiyasının və Azərbaycan Velosiped İdmanı Federasiyasının işinə təsirinə münasibət bildirərkən deyib.
“İlham Əliyevin idman siyasəti uğurla davam etdiriləcək. Gələn il Bakıda planlaşdırılan velosiped üzrə BMX yarışı vaxtında və yüksək səviyyədə təşkil olunacaq. Heç bir çətinlik yoxdur”, - deyə A.Rəhimov bildirib.
Qeyd edək ki, dekabrın 5-i Azərbaycan prezidenti İlham Əliyevin müvafiq sərəncamı ilə vergilər naziri Fazil Məmmədov vəzifəsindən azad edilib. Dövlət başçısının digər sərəncamı ilə onun yerinə təhsil naziri Mikayıl Cabbarov təyin edilib.
S.B.
www.oxu.az
"
"Nazir: Azərbaycanda futbolun inkişafına dair proqram hazırlanır“Azərbaycanda futbolun inkişafına dair yeni Dövlət Proqramının hazırlanması üçün işlər gedir”.
Oxu.Az xəbər verir ki, bunu gənclər və idman naziri Azad Rəhimov Azərbaycan Dövlət Bədən Tərbiyəsi və İdman Akademiyasında (ADBTİA) 2017-ci ilin idman yekunlarına həsr olunmuş tədbirdə bildirib.
Onun sözlərinə görə, bu il ölkəmizdə 2019 daxili yarış təşkil olunub:
“Azərbaycan idmançıları 2017-ci ildə 234 beynəlxalq yarış, o cümlədən dünya və Avropa çempionatlarında iştirak ediblər. Respublikamız 55 beynəlxalq yarışa ev sahibliyi edib. Bu yarışların içində ən mühümü IV İslam Həmrəyliyi Oyunları olub”. 
A. Rəhimov bildirib ki, futbolun inkişafına dair yeni Dövlət Proqramının hazırlanması üçün işlər gedir:
“Prezidentin tapşırığına əsasən, müasir tələblərə cavab verən proqram hazırlanır. Proqramın 2018 və ya 2019-cu ildə qəbul olunması gözlənilir”.
Azad Rəhimov bir daha xatırladıb ki, 2017-ci il Formula-1 Azərbaycan Qran-Prisi ilin ən yaxşı yarışı seçilib: “Bakıda keçirilən Formula-1 yarışı dünyanın aparıcı kütləvi informasiya vasitələrində keçirilmiş sorğularda avtoidman azarkeşləri, media nümayəndələrinin əksəriyyəti tərəfindən mövsümün ən həyəcanlı və ən gözlənilməz anlarla dolu yarışı kimi qiymətləndirilib”.
A.Rəhimov vergilər naziri Fazil Məmmədovun vəzifəsindən getməsinin Azərbaycan Güləş Federasiyasının və Azərbaycan Velosiped İdmanı Federasiyasının işinə təsirindən danışıb:
“Biz heç vaxt idmanı şəxsiyyətlərlə əlaqələndirmirik. İlham Əliyevin idman siyasəti uğurla davam etdiriləcək. Gələn il Bakıda planlaşdırılan velosiped üzrə BMX yarışı vaxtında və yüksək səviyyədə təşkil olunacaq. Heç bir çətinlik yoxdur”.
Sonda nazir bütün idmançıları, eləcə də, məşqçiləri qarşıdan gələn Yeni il və Dünya Azərbaycanlıların Həmrəyliyi Günü münasibətilə təbrik edib: 
“Qoy qarşıdan gələn 2018-ci il vətənimiz üçün, o cümlədən Azərbaycan idmanı üçün uğurlu olsun. Bu bayram günlərində hamıya xoş istirahət, can sağlığı arzulayıram”.

Elvin Əhmədov
www.oxu.az
 
"
"İlin ən yaxşı idmançıları müəyyənləşdi – SİYAHI + FOTOAzərbaycan Dövlət Bədən Tərbiyəsi və İdman Akademiyasında (ADBTİA) 2017-ci ilin idman yekunlarına həsr olunmuş mərasim keçirilib.
Oxu.Az-ın xəbərinə görə, tədbir çərçivəsində bir sıra nominasiyalar üzrə ilin ən yaxşılar müəyyənləşib.

Gənclər və İdman Nazirliyi tərəfindən ilin ən yaxşı idmançıları, məşqçiləri, idman hakimləri və idman təşkilatlarına mükafatlar təqdim olunub.

İlin ən yaxşı idmançıları:
Məhəmmədrəsul Məcidov (boks)

Hacı Əliyev (sərbəst güləş)

Milad Harçeqani (taekvondo)

Hidayət Heydərov (cüdo)
Bəhrəm Rəcəbzadə (kikboksinq)
Mariya Stadnik (güləş)
İlham Zəkiyev (paracüdo)

Nazim Babayev (atletika)

Mixail Malkin (gimnastika, tamblinq)

Şəhriyar Məmmədyarov (şahmat)
Rəşad Sadıqov (futbol)
Ruslan Lunyov (güllə atıcılığı)

İlin ən yaxşı məşqçiləri:
Rəşad Əhmədov (taekvondo)
Elçin İsmayılov (cüdo)
Ziyad Xəlifəyev (atletika)
Faiq Qarayev (voleybol)
Qurban Qurbanov (futbol)
İlin ən yaxşı idman hakimləri:
Fariz Hüseynov (cüdo)
Fuad Aslanov (boks)
Vüqar Ələsgərov (atletika)
İdman yarışlarının yüksək səviyyədə təşkili və keçirilməsinə görə:
Azərbaycan Voeybol Federasiyası
Bakı Şəhər Halqası Əməliyyat Şirkəti
İlin ən yaxşı federasiyası:
Azərbaycan Cüdo Federasiyası
İlin ən yaxşı idman təşkilatı:
“Neftçi” İdman Klubu
Daxili İşlər Nazirliyinin İdman Cəmiyyəti
“Zirvə” İdman Klubu
İlin ən yaxşı idman qurğusu:
Tovuz Olimpiya İdman Kompleksi
Şəmkir Olimpiya İdman Kompleksi
Şirvan Olimpiya İdman Kompleksi
Tofiq Bəhramov adına Respublika stadionu
İlin ən yaxşı klub komandası: 
“Qarabağ” (futbol)
İlin ən yaxşı komandası:
Şahmat üzrə kişilərdən ibarət Azərbaycan yığması
İlin ən fəal idman veteranı:
Məryam Bağbanlı
İlin idman həkimi:
Rövşən Muradov (taekvondo)
İlin ən yaxşı Uşaq Gənclər İdman Məktəbi:
Mingəçevir şəhər UGİM
İlin ən yaxşı idman jurnalisti: 
Sərxan Musalı (Futbol+)
İlin ən yaxşı media layihəsi:
“İdman hamı üçün” (Space TV)

İlin ən yaxşı idman agentliyi: 
SİA
İlin ən yaxşı idman verilişlərinin təşkilatçısı:
AzTV

E.Ə.
Foto: Ehtiram Jabi
www.oxu.az
"
"Rusiyalı güləşçi azərbaycanlı idmançı üzərində revanş arzulayır – VİDEORusiyalı güləşçi Hacımurad Rəşidov azərbaycanlı idmançı Hacı Əliyevlə döyüşünü şərh edib.
Oxu.Az Hacımurad Rəşidovun wrestdag.ru-ya müsahibəsini təqdim edir:
- Sənin bu il bir neçə güclü güləşçi ilə döyüşün olub.  Onlardan hansı ilə görüş daha ağır olub?
- Rusiyalı rəqiblərdən Əhməd Çakayev, xarici güləşçilərdən isə gürcü Vladimir Xinçeqaşvili ilə tatamidə görüş daha çətin olub. Onlarla dünya çempionatında döyüşüm çox ağır keçib.
- Bəs niyə finalda uduzduğun Hacı Əliyevlə görüşü vurğulamadın?
- Əliyev  üçqat dünya çemionudur, bu da çox şeydən xəbər verir. Bundan başqa, bizim Parisdəki görüşümüz göstərici deyil. Finalda mənim döyüşmək üçün gücüm qalmamışdı. Bəlkə də bu, bəhanə kimi səslənir. Lakin qoy belə düşünənlər mənim kimlə döyüşməli olduğuma, eləcə də Hacının rəqibinin kim olduğuna baxsınlar.
- Bu sizin tatamidə ilk görüşünüz idi?
- Bəli, əvvəllər onunla üzləşməli olmamışam. Mən məğlubiyyətimdən nəticə çıxaracağam və bizim gələn döyüşümüz başqa cür olacaq.
Xatırladaq ki, dünya çempionatının finalında 61 kq çəki kateqoriyasında Hacı Əliyev Hacımurad Rəşidovun üzərində 7:1 hesabı ilə qələbə qazanıb.

N.O.
www.oxu.az
"
"Ər-Riyad İsrail şahmatçılarına viza vermədiSəudiyyə Ərəbistanı yeddi İsrail şahmatçısına rapid və blits üzrə dünya çempionatında iştirak etmək üçün viza verməkdən imtina edib. 
Oxu.Az-ın məlumatına əsasən, bu barədə Beynəlxalq şahmat federasiyasının (FIDE) vitse-prezidenti İsrael Helfer bildirib.
Helfer qeyd edib ki, israilli şahmatçılara viza verilməsi gözlənilmir də.
“Əgər şahmatçılara yarışlarda iştirak etməyə mane olunursa, bu, artıq dünya çempionatı deyil. Milliyyətindən asılı olmayaraq, hər bir şahmatçının turnirlərə qatılmağa ixtiyarı olmalıdır”, - deyə İsrail şahmat federasiyasının mətbuat xidmətinin rəhbəri Lior Ayzenberq bildirib.
Qeyd edək ki, bu il rapid və blits üzrə dünya çempionatı 26-30 dekabr tarixlərində Ər-Riyadda keçiriləcək. Turnirin uduş fondu 2 milyon dollar təşkil edəcək. Blits və rapid üzrə dünya çempionları 750 min dollar, qadın turnirlərinin qalibləri isə 250 min dollar məbləğində mükafat alacaqlar.
N.О.
www.oxu.az
"
"“Real” “transfer bombası” hazırlayır – 100 milyon avroİngiltərənin “Liverpul” klubunun hücumçusu Məhəmməd Salah İspaniyanın “Real” komandasına keçməyə razılıq verib.
Oxu.Az-ın xəbərinə görə, bu barədə Daily Star nəşri yazır.
Bildirilir ki, Misir yığmasının 25 yaşlı futbolçusu öz menecerlərinə kral klubu ilə danışıqlara başlamağa icazə verib.
Madrid təmsilçisi hücumçuya görə 100 milyon avro təklif edir. Salah “Real”ın heyətində Qaret Beyli əvəz edəcək.
Qeyd edək ki, “Liverpul” Salahı yayda “Roma”dan 42 milyon avroya alıb. 25 yaşlı yarımmüdafiəçi cari  mövsümdə keçirdiyi 27 rəsmi oyunda 21 qol vurub.
S.B.
www.oxu.az
"
"Meyvezer basketbol əfsanəsini bir milyonluq duelə çağırdıAmerikalı boksçu Floyd Meyvezer NBA çempionu Kobe Brayantə basketbol duelinə dəvət edib. 
Oxu.Az-ın xəbərinə görə, boksçu bu barədə Brayantın Instagram hesabında paylaşım altında şərh yazıb.
Mən səninlə təkbətək bir milyona oynamağa hazıram, - Meyveezer sosial şəbəkədə bəyan edib.
Kobe Brayant onun bu təklifinə hələ cavab verməyib.
S.B.
www.oxu.az
"
"Müdafiəçi bir saniyədə iki dəfə komandasını qoldan xilas etdi – VİDEOTürkiyənin “Sivasspor” klubunun müdafiəçisi Ziya Erdal Super Liqa çərçivəsində “Beşiktaş”a qarşı oyunda bir saniyədə iki dəfə komandasını qoldan xilas edib.
Oxu.Az-ın xəbərinə görə, video Twitter sosial şəbəkəsində Drafts səhifəsində yerləşdirilib.
“Beşiktaş”ın künc zərbəsindən sonra futbolçu qapı xəttində dayanaraq çıxışda səhvə yol verən qapıçını sığortalayıb. Beş metr məsafədən endirilən zərbəni sinəsi ilə qəbul edən müdafiəçi ikinci zərbədən sonra da topun qapıya daxil olmasına imkan verməyib.
Xatırladaq ki, şənbə günü, dekabrın 23-də keçirilən qarşılaşma “Sivasspor”un 2:1 hesablı qələbəsi ilə başa çatıb.


Сэйвищеееееее! pic.twitter.com/V3UbfFoNBa
— Drafts (@dotrustaff) 23 декабря 2017 г.



S.B.
www.oxu.az
"
"Messi “Real” ilə oyunda ayaqyalın qol ötürməsi etdi – VİDEO“Barselona”nın hücumçusu Lionel Messi Madridin “Real” komandası ilə görüşdə ayaqyalın qol ötürməsi edib.
Oxu.Az-ın xəbərinə görə, video “Foot Dz Haka” YouTube kanalında yerləşdirilib.
Qarşılaşmanın 93-cü dəqiqəsində Messi meydan sahiblərinin müdafiəçisi Marselo ilə mübarizədə butsunu itirib. Lakin bu argentinalıya Aleyks Vidala məhsuldar ötürmə etməyə mane olmayıb. 
Xatırladaq ki, qarşılaşma şənbə günü, dekabrın 23-də, keçirilib və “Barselona”nın 3:0 hesablı qələbəsi ilə başa çatıb. Qələbə sayəsində kataloniyalılar “Real” ilə xal fərqini 14-ə çatdırıblar. 

S.B.
www.oxu.az
 
"
"Messi Ronaldunu geridə qoydu""Barselona"" futbol klubunun İspaniya çempionatının 17-ci turunda ""Real"" ilə baş tutan oyunda fərqlənən hücumçusu Lionel Messi bu il vurduğu qolların sayını 54-ə çatdırıb və bu göstəriciyə görə liderdir.
Oxu.Az Report-a istinadən xəbər verir ki, argentinalı 2017-ci ildə 53 qol vuran ""Real""ın hücumçusu Kriştianu Ronaldunu qabaqlaya bilib.
Messi başa çatmaqda olan 2017-ci ildə ""Barselona""da 50, Argentina yığmasının heyətində isə 4 qol vurub. Ronaldunun hesabında isə ""Real""a görə 42, Portuqlaliya millisinə görə isə 11 qol var.
Bir təqvim ilində Robert Levandovski (""Bavariya"") və Edison Kavani (PSJ) də Ronaldu qədər qol vurub.
Yuxarıda adları hallanan futbolçular bu il daha oyun keçirməyəcəklər, ""Tottenhem Hotspur"" klubunun hücumçusu Harri Keynin isə (50 qol) hələ iki matçı qalıb.
A.M.
www.oxu.az
"
"“Real” öz meydanında darmadağın olduBu gün İspaniya La Liqasında ""Real""la ""Barselona"" üz-üzə gəlib.
Oxu.Az xəbər verir ki, “Santyaqo Bernabeu” stadionunda baş tutan görüşdə qonaqlar sevinib.
Çempionatın hazırkı lideri “Barselona” rəqibinə 3 cavabsız qol vurub.
“Real” – “Barselona”  0:3
Suares 54, Messi 65-p., Vidal 90+2.
A.M.
www.oxu.az
"
"DTX veloyürüş təşkil edir31 dekabr - dünya azərbaycanlılarının Həmrəylik Günü və Yeni İl münasibətilə Dövlət Təhlükəsizliyi Xidmətinin (DTX) velosiped klubunun təşkilatçılığı, Heydər Əliyev Mərkəzi və Azərbaycan Velosiped İdmanı Federasiyasının (AVİF) dəstəyi ilə ""Həmrəylik"" veloyürüşü təşkil ediləcək.
Oxu.Az Report-a istinadən xəbər verir ki, dekabrın 24-də keçiriləcək yürüş saat 10:00-da start götürəcək.
Yürüşdə DTX-nın rəisi, general-leytenant Mədət Quliyev, Heydər Əliyev Mərkəzinin direktoru Anar Ələkbərov, DTX-nın velosiped klubunun və AVİF-in velosipedçiləri iştirak edəcəklər.
Start DTX-nın binasının önündə, finiş isə Heydər Əliyev Mərkəzinin yanında olacaq.
A.M.
www.oxu.az
"
"Buffon 80 yaşına qədər oynayacağına söz veribİtaliyanın “Yuventus” klubunun qapıçısı Canluicci Buffon 80 yaşına qədər komandada oynamağa hazır olduğunu bildirib. 
Oxu.Az-ın xəbərinə görə, futbolçunun sözlərini “Der Spiegel” nəşri sitat gətirir.
“Mən karyeramı bitirməklə bağlı sualları necə cavablandıracağımı bilmirəm. Özümü klub və ölkəyə xidmət edən əsgər kimi hiss edirəm. Karyeramı baş vursam da həmişə yaxınlıqda olacaq. Və hətta 80 yaşında, əgər digər qapıçı olmasa, sadəcə mənə zəng edə bilərlər. Mən tez məşq edib meydançaya çıxacam”, - Buffon deyib.
Xatırladaq ki, noyabr ayında DÇ-2018-in pley-off mərhələsi çərçivəsində İsveçə məğlubiyyətdən sonra Buffon göz yaşlarının içində İtaliya yığmasında karyerasını başa vurduğunu bəyan edib.
S.B.
www.oxu.az
"
"“Qarabağ”ın futbolçusu klubun forma və atributlarını satışa çıxarıbMövqeyim üzrə ən yaxşı oyunçu seçilməyim mənim üçün fəxrdir. Burada amerikalılar, kosta-rikalılar, panamalılar, yamaykalılar, meksikalılar və digərləri var. CONCACAF-ın “11-liy”inə düşmək daha səylə çalışmağım, futbolçu karyeramı yüksəltməyim üçün stimul olacaq.
Oxu.Az “Report”a istinadən xəbər verir ki, bunu “Qarabağ”ın haitili futbolçusu Donald Gerrye 2017-ci ildə Şimali, Mərkəzi Amerika və Karib hövzəsi ölkələri Futbol Konfederasiyasında (CONCACAF) mövqeyi üzrə ən yaxşı seçilməsinə münasibət bildirərkən deyib.
Vətənində “Le Nouvelliste”yə müsahibə verən 28 yaşlı sol cinah yarımmüdafiəçisi bildirib ki, azarkeşlər üçün xoş xəbəri var. O, özü ilə “Qarabağ”ın forma və atributlarını gətirdiyini söyləyib: 
“Bunlar üzərində mənim adım olan Çempionlar Liqası üçün hazırlanmış xüsusi formalardır. Ölkədə xaricdə oynayan futbolçuların formalarını satışı hər zaman olmur. Ceff Lui, Kervan Belfor, Jan-Jak Pyer, Jan Soni Alysena kimi oyunçuların formaları yerli futbolçular üçün heç vaxt əlçatan olmayıb. Vəziyyəti dəyişməyə və ÇL-də oynadığım formaların Haiti bazarına çıxarılmasına çalışdım. Forma almaq istəyənlər “Oasis” hotelinə gələ və ya “Junior Guerrier”ə zəng vura bilərlər”.
D.Gerrye deyib ki, formalar baha deyil. Onların qiyməti 100 dollar təşkil edir: 
“Həmçinin “iPhone” 6, 7 və 8 üçün üzlüklər, eləcə də başqa məhsullar var. Həmçinin Haitidə olduğum müddətdə almağa gələnlərə avtoqraf verəcəyəm. Haitiyə bayram üçün yox, ticarət etməyə gəlmişəm? (gülür) Xeyr, qardaşım. Biri digərinə mane olmur. ÇL-də oynadığımız hər bir şəhərdə azarkeşlərə avtoqraf paylayırıq. Haitiləri öz oğullarının avtoqrafından niyə məhrum etməliyik? Bu, Haiti yığmasında məni izləyən, uzaq Azərbaycanda da irəli getmək üçün mənə stimul verən insanlar üçün çox xoşdur”.
S.B.
www.oxu.az
"
"Rusiya Soçi Olimpiadasında qazandığı iki medalı itirdiBeynəlxalq Olimpiya Komitəsi rusiyalı idmançılar Albert Demçenko və Tatyana İvanovanı 2014-cü ildə Soçidə keçirilən Qış Olimpiya Oyunlarının gümüş medallarından məhrum edib.
Oxu.Az-ın xəbərinə görə, bu barədə təşkilatın saytında bildirilir.
İdmançılar dopinq qaydalarını pozmaqda təqsirli biliniblər. Demçenko və İvanova qarışıq estafet yarışında ikinci olublar. Sanksiyalar daha doqquz rusiyalı idmançıya qarşı tətbiq edilib. 
S.B.
www.oxu.az
"
"""İmperator"" qayıtdı – YENİLƏNİBTürkiyənin ""Qalatasaray"" klubu baş məşqçi postuna dördüncü dəfə təyin olunan Fatih Terimlə müqavilə bağlayıb.
Oxu.Az xəbər verir ki, 64 yaşlı mütəxəssislə 1,5 illik sözləşmə imzalanıb. 
***
10:02
Türkiyənin ""Qalatasaray"" futbol komandasının yeni baş məşqçisi Fatih Terim olacaq.
Oxu.Az -ın xəbərinə görə, klubun saytında bildirilir ki, baş məşqçi vəzifəsi tezliklə 64 yaşlı mütəxəssisə həvalə olunacaq.
""İmperator"" ləqəbli baş məşqçi artıq özü də sosial şəbəkədə ""Harada qalmışdıq?"" - deyə paylaşım edib.
Qeyd edək ki, Fatih Terim 1996-2000, 2002-2004 və 2011-2013-cü illərdə də ""Qalatasaray""ın baş məşqçisi olub. 








E.Ə.
www.oxu.az
"
"Tokio olimpiada xərclərinə qənaət edir2020-ci ildə Yaponiyanın paytaxtı Tokioda keçiriləcək Yay Olimpiya və Paralimpiya Oyunlarının büdcəsi  35 milyon yen (təxminən 309 milyon dollar) azaldılaraq, 1 trilyon 350 milyard yenə (12 milyard dollardan bir qədər az) endirilib.
Oxu.Az xəbər verir ki, bu barədə oyunların Təşkilat komitəsi və Tokio administrasiyası məlumat yayıb.
Büdcə Tokiodan kənardakı yarışların təşkili üçün nəzərdə tutulan xərclərin Olimpiya lotereyasından əldən olunacaq gəlirlər vasitəsilə qarşılanması nəzərdə tutulduğu üçün azaldılıb.
Qeyd edək ki, başlanğıcda “Tokio-2020”-nin büdcəsi 18 milyard olub. 
N.O.
www.oxu.az
"
"Mutkonun taleyi məlum olduRusiya baş nazirinin müavini Vitali Mitko RF Futbol Federasiyasının prezidenti vəzifəsindən könüllü gedəcək.
Oxu.Az-ın xəbərinə görə, bu barədə etibarlı mənbələrə istinadən ""Kommersant"" nəşri yazır.
Mutkonun istefası Rusiya futboluna dopinq qalmaqalı ilə əlaqədar edilən təzyiqlərlə bağlıdır. Beynəlxalq Olimpiya Komitəsi hesab edir ki, dopinq qalmaqalına görə məsuliyyət məhz Vitali Mutkonun üzərinə düşür. Öz növbəsində FİFA-da Mutkonun əvəz olunmasına təkid edir.
Qeyd edilir ki, onun yerinə DÇ-2018-in təşkilat komitəsinin baş katibi Aleksey Sorokin gətiriləcək.
www.oxu.az
"
"Azərbaycanda Avropa çempionu soyğunçuluqda ittiham olunurSərbəst güləş üzrə Avropa çempionu olmuş Azərbaycan idmançısı Anar İsmayılov soyğunçuluqda ittiham edilir.
Oxu.Az APA-ya istinadən xəbər verir ki, idmançı Cinayət Məcəlləsinin 180.1 (Soyğunçuluq) maddəsi ilə ittiham edilir. Barəsində polisin nəzarətinə verilmə qətimkan tədbiri seçilən A. İsmayılovun cinayət işi hazırda Bakı Ağır Cinayətlər Məhkəməsində araşdırılır.
Qeyd edək ki, A. İsmayılov idmançıdır. O, 2003-cü ildə yeniyetmələr arasında sərbəst güləş üzrə Makedoniyanın paytaxtı Skopye şəhərində keçirilən Avropa çempionatında 54 kq çəki dərəcəsində qızıl medal qazanıb.
E.Ə.
www.oxu.az
"
"Azərbaycan millisi FİFA-nın reytinqindəFIFA dünya yığmalarının yeni reytinq siyahısını açıqlayıb.
Oxu.Az xəbər verir ki, Azərbaycan milli komandası 281 xalla 117-ci pillədə qərarlaşıb. 
Qeyd edək ki, siyahıda 1602 xala malik Almaniya yığması liderliyini davam etdirib. Braziliya 1483 xalla 2-ci, Portuqaliya 1358 xalla 3-cüdür.   
E.Ə.
www.oxu.az
"
"Mahir Mədətov “Beşiktaş”a gedir? – YENİLƏNİB“Qarabağ”ın mətbuat xidmətinin rəhbəri Nurlan İbrahimov “Qafqazinfo”ya açıqlamasında məlumatı təkzib edib: 
“Bu xəbər yalandır. Mahir Mədətov “Beşiktaş”a transfer olunmayıb. Hücumçumuz karyerasını “Qarabağ”da davam etdirir”.
10:38
“Qarabağ”ın və Azərbaycan millisinin hücumçusu Mahir Mədətovun “Beşiktaş”a  transferi geniş müzakirələrə səbəb olub.
Oxu.Az “Qafqazinfo”-ya istinadən xəbər verir ki, bu gün Türkiyə mətbuatı Mədətovun artıq İstanbul klubu ilə müqavilə imzaladığını yazıb. 
Qardaş ölkədən olan həmkarlarımız, hətta buna aid foto da paylaşıb. 



E.Ə.
www.oxu.az
"
"Tanınmış futbolçu karyerasını başa vurduÇexiya yığmasının və İngiltərənin “Arsenal” komandasının sabiq futbolçusu Tomaş Rositski karyerasını başa vurub.
Oxu.Az-ın “Report”a istinadla məlumatına görə, 37 yaşlı yarımmüdafiəçi bu barədə vətənində təşkil etdiyi mətbuat konfransında bildirib. O deyib ki, yenə futbol oynamaq istəsə də, fiziki durumu buna imkan vermir.
Qeyd edək ki, Tomaş Rositski peşəkar futbolçu karyerasını ilk klubu Praqa “Sparta”sında başa vurub. Çexiya millisinin heyətində 105 oyuna 23 qol vuran Rositski Almaniyanın “Borussiya” (Dortmund) komandasının da formasını geyinib. 
A.S.
www.oxu.az
 
"
"Şahmat üzrə dünya çempionatının loqosu tənqidə məruz qaldıBeynəlxalq şahmat federasiyası tərəfindən dünya çempionatı üçün təklif olunan yeni loqotip şahmatçıların tənqidinə məruz qalıb.
Oxu.Az AzNews.az-a istinadən xəbər verir ki, loqotip Moskvanın dizayn bürosu ""Şuka"" tərəfindən hazırlanıb.
Loqotipdə iki nəfərin şahmat taxtasını tutduğu sərgilənir. Onların əlləri və ayaqları bir-birinə bağlanmış şəkildədir.
Avstraliyalı qrossmeyster Devid Smerdon deyib ki, bu loqotip çox gülüncdür.
Macar şahmatçı Syuzen Polqar isə bunu uşaqlara göstərməməyi tövsiyə edib.
Britaniyalı qrossmeyster Naycel Şort düşünür ki, Şahmat Federasiyası idman dünyasına seks dərsi keçmək istəyib.
Qeyd edək ki, şahmat üzrə dünya çempionatı 2018-ci ilin noyabrında Londonda start götürəcək.
E.Ə.
www.oxu.az
"
"FIFA Sumqayıtda stadion tikəcəkBu gün Bayıl stadionunda AFFA İcraiyyə Komitəsinin iclası keçirilib.
Oxu.Az-ın məlumatına görə, gündəlikdəki məsələlərin müzakirəsindən əvvəl AFFA-nın prezidenti Rövnəq Abdullayev assosiasiyanın təsis olunmasının 25 illik yubileyi ilə əlaqədar İcraiyyə Komitəsinin üzvü Kazbek Tuayevə ölkə futbolundakı səmərəli fəaliyyətinə görə diplom və xüsusi hədiyyə təqdim edib.
Gündəlikdəki məsələlərin müzakirəsindən sonra aşağıdakı qərarlar qəbul olunub:
1. Azərbaycan yığma komandalarının baş məşqçisi vəzifəsinə təyinatlar təsdiq olunsun:
- U-21 və U-20 – Rəşad Sadıqov
- U-19 – Vüqar Məmməd
- U-18 – Zaur Həşimov
- U-17 – Ramin Quliyev
2. FIFA-nın göstərdiyi maliyyə yardımı hesabına Sumqayıt şəhər stadionunun ərazisində 2 ədəd, Bakı Olimpiya Stadionunun ərazisində 1 ədəd təbii ot örtüklü standart ölçülü meydan salınsın;
3. Nailə Rüstəmzadə AFFA-nın Oyunçuların Statusu və Transferi Komitəsinin sədri təyin olunsun.
İclasda “Futbol oyunlarının nəticəsinin manipulyasiyası faktları” və “Region Liqası” turniri ilə bağlı xüsusi təqdimatın müşayiəti ilə məlumat verilib.
E.Ə.
www.oxu.az
"
"Leyla Əliyeva sərgidə – FOTODünyanın ən böyük macəra və ekstremal idman fotosərgisi “Illume” beynəlxalq turne çərçivəsində ilk dəfə Bakı şəhərində təqdim olunur.
Oxu.Az AZƏRTAC-a istinadən xəbər verir ki, dekabrın 19-da Heydər Əliyev Mərkəzinin parkında “Illume” fotosərgisinin açılış mərasimi keçirilib.
Heydər Əliyev Fondunun vitse-prezidenti Leyla Əliyeva mərasimdə iştirak edib.
Tədbirdə çıxış edən Heydər Əliyev Mərkəzinin direktorunun müşaviri Emin Məmmədov bildirdi ki, bu gözəl parkda indiyədək bir sıra beynəlxalq tədbirlər keçirilib. Bu tədbirlərin sırasında “Səməni”, “Küknar” sərgiləri və “Çərpələng” beynəlxalq festivalını xüsusi qeyd etmək olar. Bu gün açılan “Red Bull Illume” sərgisi dünyada maraqla qarşılanır və Çikaqodan, Torontodan, Zalsburqdan sonra Azərbaycanın paytaxtında keçirilir. Bakıdan sonra isə bu sərgi Tokioda təşkil olunacaq.
Tədbirdə iştirak edən “Red Bull Illume” layihəsinin rəhbəri Ulriş Qril dedi ki, bu gün Bakıda 55 ən yaxşı macəra və idmana aid fotoşəklin təqdim olunması bizim üçün böyük şərəfdir. Heydər Əliyev Mərkəzinin parkında bir aya yaxın müddətdə fəaliyyət göstərəcək bu sərginin böyük uğur qazanacağına inandığını bildirən Ulriş Qril qeyd etdi ki, bu, “Red Bull Illume”nin Azərbaycanda ilk dayanacağıdır. O, Bakı turunun unudulmaz bir sərgi kimi yaddaşlara həkk olunacağına əminliyini ifadə etdi.
Sərgidə işıqlandırma mövzusuna uyğun olaraq “Image Quest 2016”-nın finalçı 55 fotoşəkli işıq qutuları üzərində nümayiş olunur.
Fotomüsabiqədə, həmçinin bu ilin noyabrında Azərbaycanda keçirilən milli mobil müsabiqədə iştirak edən və qalib gələn 5 fotoşəkil yer alıb.
Müsabiqənin birinci yerinin sahibi Fərman Lazımova, finalçılar Emin Əlizadəyə və Leyla Fətəliyevaya hədiyyələr təqdim olundu.
Sərgi 2018-ci il yanvarın 15-dək paytaxt sakinləri və qonaqlar üçün açıq olacaq. Girişin hər kəsə sərbəst olduğu sərgi çərçivəsində həftəsonları əlavə əyləncəli proqramlar da təşkil ediləcək.





























E.Ə.
www.oxu.az
"
"Ermənilərlə qarşılaşmaq istəməzdik - Qurban QurbanovBu gün “Bayıl Arena”da AFFA İcraiyyə Komitəsinin (İK) iclası keçirilib.
Oxu.Az apasport.az-a istinadən xəbər verir ki, yığıncaqdan sonra İK-nın üzvü, Azərbaycan millisinin baş məşqçisi Qurban Qurbanovun mətbuat konfransı təşkil edilib.
- İlk yoxlama görüşü Gürcüstanla olacaq. Bu simvolikdi, yoxsa təsadüf?
- İlk yoxlama görüşümüz Gürcüstanla razılaşdırılıb. Amma ola bilər ki, Antalyada bundan əvvəl başqa komanda ilə qarşılaşaq.
- Yoxlama oyunlarının Bakıda kənarda keçirilməsini istərdinizmi?
- Rayonlardakı stadionlara baxmaq lazımdı. O bölgələrdə futbol olması üçün çalışmalıyıq. Ondan sonra bu barədə düşünmək olar. Bu, gələcəyin işidi.
- Millətlər Liqasına kimi neçə yoxlama görüşü nəzərdə tutulub?
- Çox istərdim ki, oyunların sayı çox olsun. Mart və may ayına da toplanış planlaşdırılıb. Komanda tapmaq çətindi. Çalışacağıq ki, oyunların sayı çox olsun.
- Siz də milliləşdirmə siyasətini davam etdirəcəksiniz?
- Futbolda mütləq ən yaxşısını axtarmalıyıq. Öz futbolçularımız varsa, bundan maksimum istifadə edəcəyik.
- Millilərin məşqçilərini məsləhət görərkən hansı keyfiyyətlərə önəm verdiniz?
- Çətinlik çəkdik. Rəşaddan başlayım. Mənim futbol fəlsəfəmi yaxşı bilir. Gənclərə üstünlük verməyimizin səbəbi odu ki, hər birinin potensialını bilirik. Ola bilər ki, ağır, çətin olsun. Onların hər biri bu yaxınlarda PRO kateqoriyasını alacaq. Zaur Həşimov mənim yanımda çox olub. Vüqar Məmmədovun illərdə millilərdə təcrübəsi var.
- Millinin əvvəlki heyətində çox dəyişiklik olacaq?
- Hər bir futbolçunun milliyə düşmək şansı olacaq. Rəqibdən asılı olaraq, dəyişikliklər ola bilər. Bəlkə də, hər oyunda 4-5 dəyişiklik edildi. Köhnələrdən 4-5 nəfər də çağırılmaya bilər.
 - Daha bir neçə köməkçiniz ola bilərmi?
- Bəli, 1 və ya 2 yeni köməkçi də ola bilər.
- Futbolçu seçimi zamanı onun hansı çempionatda oynamasına fərq qoyacaqsınız?
- Təəssüf ki, bəzi futbolçularımız klublarında əsas heyətdə oynamırlar. Yeni adlar görə bilərsiniz.
- “Kukesi” klubundan ayrılan Rauf Əliyevin 3-cü komandada oynaması üçün FİFA-ya müraciət etmək fikriniz varmı?
- Mənə aid olmayan məsələdi. Rauf “Keşlə”də oynaya bilər. Açığı, Raufun belə duruma düşməsinə çox üzüldüm.
- Son günlər qazancınızla bağlı yazılar dərc olundu. Bununla bağlı fikirləriniz maraqlıdı...
- Məni pul maraqlandırmır. Futbolçu olanda da, heç bir rəhbərdən pul tələb etməmişəm. Qürurla futbolumuza xidmət etmək istəyirəm. Bəzi sahələr var ki, oranı inkişaf etdirməliyik. Bununla bağlı Elxan müəllimlə müzakirə aparmışıq.
- U-16-nın baş məşqçisi nə vaxt bilinəcək?
- Hələ vaxtımız var. U-16-nın futbolçularını U-17-yə cəlb edəcəyik. Bu gün 21, 19 və 17 yaşlılar vacibdi. 18 və 16 yaşlılar üçün vaxtımız var. Ola bilər ki, maya kimi belə qalsın.
- Milliləşdirmə ilə bağlı problemlər var. Nəticənin vacibliyini nəzərə alaraq, öz prinsiplərinizdən müəyyən dərəcədə çəkilə bilərsinizmi?
 - Çox istərdim ki, azərbaycanlı futbolçular yuxarı səviyyəyə qalxsın. Onların inkişafı çox önəmlidi. Onların ətrafında kimlər oynayır? Mən “Qarabağ”a gələndə yeganə əcnəbi Admir Teli idi. Getdikcə legionerlər cəlb etdik. Sırf yerlilərlə oynasaydım, bəlkə də, mənə hörmətiniz daha çox olacaqdı. Amma hansısa mövqedə problem varsa, bunu düzəltmək vacibdi. Məsələn, “Qarabağ”da 4 müdafiəçimiz zədəli idi. Bizdə hələ legioner var, bu problemlə üzləşirik. Düşünürəm ki, qərarımı normal qarşılayacaqsınız. Çox istəyərəm ki, azərbaycanlı futbolçularla birlikdə uğur əldə edək. Amma biz ölkəmizi təmsil edirik. Lazım olduğu qədər bütün mövqelərdə sağlam rəqabətə çalışacağıq. Ola bilsin ki, bəzi dəyişikliklər edilsin. Bədavi Hüseynovun hələ nə vaxt qayıdacağı bəlli deyil. Digər oyunçuların da yaxşı inkişafı üçün ətrafdakılar sağlam olmalıdı.
- Rövnəq Abdullayev AÇ-2020-dən danışdı. AFFA rəhbərliyi sizdən nə tələb edib və sizin vədiniz nə olub?
- Mənim prinsipim belədi ki, əlimizə düşən şansdan yararlanaq. Millətlər Liqasından çıxmaq şansımız varsa, bundan yararlanmağa çalışacağıq. Milli komandalarda hər şeyin pillə-pillə getməsini istəyirik. Aşağı yaş qrupunda oyunçuları elə hazırlamalıyıq ki, onlar stabil qalsınlar. Futbolçuların valideynləri bu gün onlara çox mane olurlar. Tanıdığım belə oyunçular var. Biz hətta valideynləri də futbola düzgün formalaşdırmalıyıq. “Çelsi”nin akademiyasında oldum. Onların ən böyük problemi valideynlərlə bağlı idi. Onlarla ayrıca görüşlər keçirirlər. Uşaqla yanaşı, onun valideyni, ətrafı da komandanı sevməlidi. Uşağın insani keyfiyyətlərini düzəltməsək, heç vaxt yaxşı futbolçu olmayacaq.
- Əksər klublar limitdən narazıdılar. Sizin fikriniz necədi?
- Dəfələrlə cavab vermişəm ki, hər bir sistemi stabil etmək üçün bəzi variantlara əl atmaq lazımdı. AFFA da bəzi variantlardan istifadə edib ki, düzgün sistem qurulsun. Hazırda bunu tam formalaşdırmamışıq. Bu suala indi cavab verə bilməyəcəm. Bu məsələ gələn mövsüm üçün düşünüləcək. Bir çox məsələ var ki, AFFA rəhbərliyi ilə müzakirə edəcəyik. Hətta klubların inkişafı üçün də yollar axtaracağıq. Baxacağıq görək, hansı sistemdə daha çox futbolçu qazanmışıq. Hamının fikrinə hörmətlə yanaşmalıyıq.
- Deyilənə görə, əsas şərtlərinizdən biri o olub ki, komandaların sayı artırılsın. Ancaq Rövnəq müəllimin dediklərindən belə çıxır ki, yenə 8 komanda olacaq...
- Xeyr, belə demədi. Əvvəlki mövsümlərdən danışırdı. Mən də komandaların sayının artmasını istəyirəm. Amma komandalar çempionatı yarımçıq tərk edəcəksə, I divizionda oyun alveri gedəcəksə, bundansa, olmasa yaxşıdı. Görsək ki, 10 komanda hazırdı, bunu müzakirə edəcəyik.
- Millətlər Liqasında Ermənistan yığması ilə qarşılaşa bilərik. Buna münasibətiniz...
- Məncə, onlarla yalnız finalda düşə bilərik. Rəqibin kimliyindən asılı olmayaraq, bundan istifadə etməyə çalışacağıq.
- “Qarabağ”ın oyun sistemində hansısa dəyişiklik olacaqmı?
- Bizim burda vaxtımız azdı. “Qarabağ” mənim öz komandamdı, daim bir yerdə oluruq. Millidə isə 4-5 dəfə toplaşırıq. Ümumi tələblər eyni olacaq. Dəyişiklik rəqiblərin kimliyinə görə dəyişəcək. “Qarabağ”la hələ il yarımlıq müqaviləm var. Biz bunun ətrafında müzakirə aparmamışıq. Hər iki yerdə işləmək çox çətindi. Amma bu etimadı doğrultmağa çalışmalıyam.
- Millidə hansısa mükafat sistemi olacaqmı?
- Hər hansı bir sistem olacaq. Rəhbərliklə bu barədə hələ görüşümüz olmayıb. İstəmirəm ki, verilən mükafat üzə çıxsın. Heç kimin qazancında gözüm yoxdu. Çalışırıq hər kəs layiq olduğunu əldə etsin. 
A.H.
www.oxu.az
"
"Deputatlar jurnalistlərlə futbol oynayacaqDekabrın 22-də Tofiq Bəhramov adına Respublika stadionunda Milli Məclisin deputatları ilə parlament jurnalistləri arasında futbol yarışı keçiriləcək.
Oxu.Az Trend-ə istinadən xəbər verir ki, bu barədə Milli Məclisin Gənclər və İdman komitəsinin sədri Fuad Muradov məlumat verib.
Deputat bildirib ki, tanınmış idmançıları, fəal gənclər təşkilatlarının üzvlərini də oyuna dəvət ediblər.
“Bu gün ölkəmizdə idmanın o sahəsi yoxdur ki, uğurlu nəticələri olmasın. Artıq bunu bütün dünya qəbul edir. Azərbaycan Gimnastika Federasiyasının baş katibi Fərid Qayıbovun Avropa Gimnastika İttifaqının prezidenti seçilməsi bunun ali nümunəsidir. Bütün bunlar təbii ki, Azərbaycan Prezidenti İlham Əliyevin idmana olan böyük qayğısının nəticəsidir. Prezidentimizə ölkəmizin idman ictimaiyyəti adından dərin minnətdarlığımızı bildiririk”.
Qeyd edək ki, Milli Məclisin Gənclər və İdman Komitəsinin sədri F.Muradovun rəhbərliyi ilə Milli Məclisin futbol komandası yaradılıb.
Ötən il komanda Türkiyədə parlamentlərarası futbol oyununda ikinci yeri qazanıb.
A.M.
www.oxu.az
"
"Elxan Məmmədov İspaniya Futbol Federasiyasına sponsorluqdan danışdı“Hazırda bu məsələ ilə bağlı araşdırma davam edir. Bu gün hər şeyi açıb desək, araşdırmanı heç etmiş olarıq"".
Oxu.Az Report-a istinadən xəbər verir ki, bunu AFFA-nın baş katibi Elxan Məmmədov danışılmış oyunlarda iştirak etmələri səbəbindən ömürlük futboldan uzaqlaşdırılan şəxslər barədə danışarkən deyib. O, faktla əlaqədar prokurorluğa müraciət etdiklərini bildirib: “Futbolçu qəsdən zəif oynadığını etiraf edirsə, bu, futbol qanunlarına zidd haldır. Ortada nəsə var ki, bu cəzanı tətbiq etmişik”.
Baş katib Azərbaycan tərəfinin İspaniya Futbol Federasiyasına sponorluq üçün 50 milyon avro ödəməyə hazır olduğu barədə AS nəşrinin yazdıqlarına da münasibət bildirib: “Xeyr, belə bir şey yoxdur. Bu, marketinq addımlarıdır. Belə edirlər ki, bizim tərəfdən də maraq yaransın. Türkiyə mətbuatında da SOCAR-ın adı hallanmışdı. Sponsorluqdansa, Premyer Liqada 10-14 komanda saxlamaq yaxşı olardı”.
A.M.
www.oxu.az
"
"Rövnəq Abdullayev: Kim istəyirsə, stadiona atasının adını qoysunBu gün AFFA-nın İcraiyyə Komitəsinin iclası keçirilib.
Oxu.Az apasport.az-a istinadən xəbər verir ki, toplantıdan sonra assosiasiyanın prezidenti Rövnəq Abdullayev jurnalistlərin suallarını cavablandırıb. O bildirib ki, milli komandaların yaşaması üçün bazanın açılışını ediblər: “Burda bir komandanın yaşaması və məşq etməsi üçün hər bir şərait yaradılıb. Həmçinin, gələcəkdə “Səbail” də burdan istifadə edəcək. Bu, UEFA-nın dəstəyi nəticəsində başa gəlib. Bütün maliyyə qitə futbol qurumu tərəfindən ödənilib. Bu, UEFA-nın hədiyyəsidi”.
Abdullayev bildirib ki, iclasda oyun alveri ilə bağlı da fikir mübadiləsi aparılıb: “Manipulyasiya ilə bağlı bizə məlumat verildi. UEFA hətta regional oyunları da nəzarətdə saxlayır. Şübhəli məqam varsa, bu barədə məlumat verir. Hamı bilsin ki, futbolla məşğul olan adam mərc oyunlarında heç vaxt iştirak etməməlidi. Keçən il bu qanun qəbul olundu. Bu, artıq cinayət məsuliyyəti daşıyır. “Keşlə”nin 2 futbolçusu və “Neftçi”nin bir məşqçisi artıq prokurorluğa verilib. UEFA tərəfindən ayrılmış maliyyə ilə Sumayıtda 2 və Bakı Olimpiya Stadionunda təbii örtüklü meydança salınacaq. Region Liqasının başlanması ilə bağlı hesabat da verildi. Bu yarışa maraq çox böyükdü. Azərbaycanı əhatə edən yarışlar olacaq və futbolun inkişafına təkan verəcək”.
- “Kəpəz”də aparılan yoxlamanın nəticəsi açıqlanmadı...
- Əfsuslar olsun ki, bizim nümayəndə tərəfindən pozuntuya cəhd olunmuşdu. Yoxlamanın nəticələri ilə tanış olduq və bir neçə nəfəri işdən azad etdik. Sistemi elə qurmaq istəyirik ki, şəffaf olsun. Yenə manipulyasiya məsələsinə qayıdıram. Həmin şəxslər barədə qəti tədbir görüldü. Bu, belə də davam edəcək. UEFA nümayəndələri ilə görüşəndə deyildi ki, Şərqi Avropa ölkələrində də bu hallar var. Amma Avropanın mərkəzində bunun kökünü kəsdilər. Bu, klubda  olan bəzi fərdi insanlara qarşı oldu. Çalışırıq ki, futbolumuza haram qatılmasın.
- Növbəti mövsüm üçün Premyer Liqa klublarının sayının artırılması müzakirə olundumu?
- Keçən il də demişdim ki, 10 komandaya çatdırmaq istərdim. 9-a çətinliklə çatdırdıq, 8 komanda ilə başladıq. İqtisadi cəhətdən müəyyən çətinliklər oldu və sponsorlar futboldan getdi.
- Bəlkə lisenziya şərtlərini asanlaşdırmaq lazımdı?
- Bu, UEFA-nın tələbidi. Komandaları sponsorlar yarı yolda qoyub getməməlidi.
- Region Liqasından diviziona çıxan komanda olacaqmı?
- Bəli, 1 komanda çıxacaq. I divizionu da sonuncusu ora düşəcək. Həmçinin, I diviziondan 1 komanda Premyer Liqaya çıxacaq.
- Çempionatda Bakı klubları daha çoxdu. Bu, nə dərəcədə qanunauyğundu? Olmaz ki, “Zirə”nin, “Səbail”in yerinə Tovuz klubu Premyer Liqaya çıxsın?
- Sovet düşüncəsindən çıxmaq lazımdı. Bayılda futbol olmamalıdı? Bu klubların hər birinin öz sponsoru var. “Turan” I divizionda oynayır. Biz onlara I divizion səviyyəsində sponsorluq edirik. Tovuzda heç kim komandaya yaxın durmur.
- Futboldan uzaqlaşdırılanlar barədə konkret səbəb göstərilmədi...
- Özləri etiraf etdilər. Bu, böyük sistemdi, iş davam edir. Futbolda məşğul olan insanların bu işi görmək ixtiyarları yoxdu. Böyük iş apardıq. UEFA-dan məlumatlar gəlirdi. “Rəvan”, “Bakı” var idi. UEFA tələb qoydu ki, çempionatdan çıxarılmalıdı. Amma indiki fərdi şəxslərlə bağlıdı. 
- Mehdi Hüseynzadə adına stadionun SOCAR tərəfindən təmir ediləcəyi deyilir...
- Xeyr, belə bir şey yoxdu. Bütün arenaların adları kommersiya xarakterli olacaq. Bayıldakı stadiona da sponsor axtarırıq. Kim istəyirsə, sponsorluq edib, atasının adını stadiona qoysun (gülür). Mehdi Hüseynzadə ilə bağlı nəsə etməyi düşünürük. Bu gün də bunun müzakirəsi oldu. Orda 10 minlik stadionun tikilməsi məsələsinə baxmağı düşünürük. “Sumqayıt” rəhbərliyi də deyir ki, çox adam oyun vaxtı ayaq üstə baxır. Buna maliyyə axtarırıq.
- Bu gün Anatoli Banişevskinin adını daşıyan hansısa stadion yoxdu...
- Banişevski də var, Kazbek Tuayev də var. Stadion adları ancaq kommersiya məqsədli olacaq. Banişevski ilə bağlı həmişə böyük tədbirlər keçirmişik. Stadionun adlarını satacağıq ki, sponsor arenaya maliyyə ayırsın.  
"
"Van Damm Türkiyədə idman mərkəzi açır Dünya ulduzu Jan-Klod Van Damm türkiyəli iş adamları ilə birgə idman və sağlamlıq mərkəzi açacaq.
Oxu.Az-ın Kulis.az-a istinadən verdiyi xəbərə görə, mərkəzin Türkiyədə otuz, dünyada yüz filialı olacaq.
İdman və sağlamlıq mərkəzi ilk olaraq Tükiyənin İzmit şəhərində açılacaq. Türk iş adamları ilə birgə biznes qurmaqdan məmnunluq duyduğunu deyən Jan-Klod Van Damm hər zaman belə bir idman mərkəzini arzu etdiyini bildirib.
Türk iş adamları Burçin Şahin ve Taner Barlas zamanla mərkəzdə digər dünya ulduzlarının da idman edəcəkləri qeyd ediblər. İş adamları ilk etapda mərkəzdən 200 milyon gəlir əldə etməyi hədəfə alıblar.
A.S.
www.oxu.az
"
"Azərbaycan İspaniya Futbol Federasiyasının baş sponsoru ola bilərBir neçə il əvvəl Madrid “Atletiko”suna sponsorluq edən Azərbaycan İspaniya Kral Futbol Federasiyasının baş sponsoru ola bilər.
Oxu.Az APA-ya istinadən xəbər verir ki, bu iddianı məşhur “As” nəşri irəli sürüb.
Bildirilir ki, qarşıdakı 5 ildə qurumun baş sponsoru olacaq Azərbaycan ispaniyalılara 50 milyon dollar ödəməlidir. Amma siyasi arenalarda baş verənlər və əksər yığmaların, o cümlədən İspaniya millisinin Rusiyadakı dünya çempionatına gedib-getməməyinin müzakirəyə çıxarılması müqavilənin taleyini sual altına salıb.
Bu da İspaniya futbol qurumunda müəyyən narahatlıqlara səbəb olub. Hətta federasiyanın marketinq direktoru Visente Kasado və idman direktoru Fernando Yerronun Bakıya səfəri də təxirə salınıb. Onların ölkəmizə imzalanmalı olan sənədlərlə gəldiyi iddia edilir.
İndi federasiya rəhbərliyi DÇ-2018-lə bağlı FİFA-nın yekun qərarını gözləyir və yığmanın mundialdakı iştirakının təsdiqlənəcəyi an müqaviləni imzalamağa çalışacaq. Bu, baş tutsa, federasiyanın tarixində ən bahalı anlaşma olacaq.
A.M.
www.oxu.az
"
" Avrokuboklarda klublarımızın 44 mümkün rəqibiAvrokubokların 2018/2019 mövsümünə I təsnifat mərhələsindən başlayacaq Azərbaycan klublarının 44 mümkün rəqibi müəyyənləşib.
Oxu.Az Apasport.az-a istinadən xəbər verir ki, bu raunddan yarışa start verəcək ölkələrdən 13-nün bəzi təmsilçiləri artıq dəqiqləşib. Çempionatı başa çatan bu ölkələrdə qızıl medal qazanan komandalar Azərbaycan çempionuna mümkün rəqiblərdir.
Həmin ölkələri təmsil edən 31 klub Avropa Liqasının I təsnifat mərhələsindəki 3 komandamızın mümkün rəqibidir. Düzdür, bu 31 klubdan 4-ü - Gürcüstan və İsveç təmsilçiləri ölkə kubokunu qazansa, avrokubok sınağına növbəti mərhələdən başlayacaq.
Ümumiyyətlə, Çempionlar Liqasında 34, Avropa Liqasında 94 komanda ilk təsnifatda mübarizə aparacaq. Bu komandaların tam siyahısı payız-yaz sistemi ilə keçirilən çempionatların yekunlarına əsasən bəlli olacaq.
Avrokuboklara I təsnifat mərhələsindən başlayacaq komandalar
Çempionlar Liqası
BATE (Belarus), ""Malmö"" (İsveç) ""Rusenborq"" (Norveç), ""Astana"" (Qazaxıstan), ""Şerif"" (Moldova), ""Valyur"" (İslandiya), HİK (Finlandiya), ""Kork Siti"" (İrlandiya), ""Torpedo"" Kutaisi (Gürcüstan), ""Spartak"" Yurmala (Latviya), ""Flora"" (Estoniya), ""Suduva"" (Litva), ""Vikinqur"" (Farer adaları)
Avropa Liqası
""Dinamo"" Minsk, ""Şaxtyor"" Soliqorsk (hər ikisi Belarus)*, AİK, ""Yurqorden"" (hər ikisi İsveç)*, ""Lillestryom"", ""Molde"", ""Sarpsborq"" (hamısı Norveç), ""Kayrat"", ""Ordabası"", ""İrtış"" (hamısı Qazaxıstan), ""Milsami"", ""Petrokub"" (hər ikisi Moldova), ""Vestmannaeyar"", ""Styarnan"", ""Hafnarfyordur"" (hamısı İslandiya), KuPS, ""İlves"", ""Lahti"" (hamısı Finlandiya), ""Dandalk"", ""Şemrok Rovers"", ""Derri Siti"" (hamısı İrlandiya), ""Çixura"", ""Dinamo"" Tiflis, ""Samtredia"" (hamısı Gürcüstan), ""Liepaya"", ""Riqa"", ""Ventspils"" (hamısı Latviya), ""Levadiya"", ""Kalyu"" (hər ikisi Estoniya), ""Stumbras"", ""Jalgiris"" (hər ikisi Litva)
* - ölkə kubokunu qazanacaq komanda turnirə II təsnifat mərhələsindən başlayacaq.
A.H.
www.oxu.az
"
"UEFA Rəşad Sadıqovun cəzasını açıqladıUEFA İntizam Komitəsi İngiltərənin ""Çelsi"" klubu ilə Çempionlar Liqasının V tur matçında birbaşa qırmızı vərəqə alan ""Qarabağ""ın kapitanı Rəşad Sadıqovla bağlı qərarını açıqlayıb.
Oxu.Az xəbər verir ki, Avropa futbol qurumunun Media və İctimaiyyətlə Əlaqələr Departamentindən Report-a verilən məlumata görə, 35 yaşlı müdafiəçi bir oyunluq cəzalanıb.
Sadıqov cəzasını Azərbaycan təmsilçisinin İtaliyada ""Roma""ya qarşı keçirdiyi VI tur qarşılaşmasında çəkib. Onun iştirak etmədiyi görüş meydan sahiblərinin 1:0 hesablı qələbəsi ilə yekunlaşıb. Bu görüşdə daha bir cəzalı Pedro Enrike də Ağdam komandasına kömək edə bilməyib. Braziliyalı legioner İspaniyada ""Atletiko"" ilə IV tur matçında Dieqo Qodinin sifətinə açıq ayaqla zərbə endirdiyi üçün 2 oyunluq cəzalanmışdı.
Beləliklə, ""Qarabağ"" yenidən avrokuboklara vəsiqə qazansa və hər iki futbolçu bu komandada yer alsa, onlar gələn mövsüm elə ilk oyundan etibarən meydana çıxa biləcəklər. Lakin bunun üçün Sadıqovun futbolçu karyerasını davam etdirməsi, Yunanıstan PAOK-undan cari mövsümün sonunadək icarəyə götürülmüş Enrikenin isə gələn mövsüm də Ağdam komandasında qalması lazımdır.
Qeyd edək ki, Rəşad Sadıqov ""Qarabağ"" - ""Çelsi"" matçının 19-cu dəqiqəsində birbaşa qırmızı vərəqə alıb. Rəqib futbolçu Villian onunla mübarizədə cərimə meydançası daxilində yerə yıxıldığı üçün portuqaliyalı baş hakim Manuel de Souza meydan sahiblərinin qapısına penalti təyin edib və Sadıqovu meydandan kənarlaşdırıb. Görüş qonaq komandanın 4:0 hesablı qələbəsi ilə yekunlaşıb.
A.M.
www.oxu.az
"
"Arda Turanın yeni klubu məlum oldu - İDDİAUzun müddətdir “Qalatasaray”a qayıdacağı deyilən Arda Turan gözlənilməz qərar qəbul edib. 
Oxu.az Offside.com.az-a istinadən xəbər verir ki, bu barədə “Habertürk” qəzeti məlumat yayıb.
İddia olunur ki, Taliskanın Çinə getmək ehtimalını nəzərə alan “Beşiktaş” Ardaya elçi düşüb və təklifini futbolçuya çatdırıb. “Barselona”nın türk ulduzu isə artıq təklifi qəbul edib.
“Beşiktaş”ın məqsədi futbolçunu mövsümün sonunadək icarəyə götürməkdir. Ardanın özünün və ailəsinin “Qalatasaray”dan incik olduğu üçün bu addımı atdığı bildirilir
C.İ.
www.oxu.az
 
"
"Bakıda Formula-1-ə hazırlıqlar başladıBakı Şəhər Halqası Əməliyyat Şirkəti (BŞH) 27-29 aprel 2018-ci il tarixlərində keçiriləcək növbəti Formula-1 Azərbaycan Qran-Prisinə hazırlıq çərçivəsində trekin ətrafına təhlükəsizlik baryerlərini quraşdırmağa başlayır.
BŞH-dan Oxu.Az-a daxil olan məlumatda bildirilib ki, əməliyyat şirkəti ictimaiyyətin diqqətinə çatdırmaq istəyir ki, bu həftədən başlayaraq Xaqani küçəsinin Puşkin küçəsi ilə Bülbül prospekti arasında olan hissəsinə baryerlər quraşdırılacaq. 
Sürücülərdən xahiş olunur ki, gecə saatlarında (22:00 – 06:00) Xaqani küçəsinin bu hissəsində avtomobilləri saxlamasınlar, əvəzində yaxın ərazilərdə yerləşən parklanma yerlərindən istifadə etsinlər.
Yarışla əlaqədar aparılan tikinti-quraşdırma işlərinin iki mərhələdə həyata keçirilməsi nəzərdə tutulur. İlkin mərhələ martın sonunadək davam edəcək və bu mərhələdə trekin bəzi hissələrində asfalt qatında bərpa işləri aparılmaqla yanaşı, trek boyunca təhlükəsizlik baryerlərinin əksəriyyəti də quraşdırılacaq. Həmçinin martın əvvəllərində trek ətrafında tribunalar və digər müvəqqəti tikililərin inşasına başlanacaq.
İkinci mərhələ martın sonundan yarış həftəsinədək davam edəcək və bu mərhələdə avtomobil yolları açıq saxlanılmaqla trekin qalan hissələrinə təhlükəsizlik baryerləri quraşdırılacaq, trek ətrafında digər müvəqqəti obyektlərin quraşdırılması davam etdiriləcək və trek yarışa tam hazır vəziyyətə gətiriləcək.
E.Ə.
www.oxu.az
"
"""Beşiktaş"" erməni oyunçuya elçi düşdüİstanbulun “Beşiktaş”  klubu “Mançester Yunayted”in və Ermənistan millisinin oyunçusu Henrix Mxitaryanı transfer etmək istəyir.
Oxu.Az Fanatik.com.tr-yə istinadən xəbər verir ki, artıq “Qara qartallar”ın rəhbərliyi “Qırmızı şeytanlar”la danışıqlara başlayıb.
Qeyd edək ki,  “Mançester Yunayted” klubunun baş məşqçisi Jose Mourinyo H.Mxitaryanın onlara transfer istəyilə müraciət etdiyini bildirib.
“Əgər oyunçu nədənsə narazıdır və transfer olmaq istəyirsə, onu komandada qalmağa məcbur edə bilmərik. Bu, mənim yanaşmamdır və hər oyunçunun da öz qiyməti var”.
Qeyd edək ki, Henrix Mxitaryanla “İnter” və “Borussiya-Dortmund” klubları da maraqlanır.
A.H.
www.oxu.az
"
"Rəşad Sadıqov “Mançester Siti”nin düşərgəsində – FOTOAzərbaycanın 21 yaşadək futbolçulardan ibarət milli komandasının baş məşqçisi Rəşad Sadıqov UEFA PRO kateqoriyalı məşqçilik kursunun növbəti mərhələsi çərçivəsində İngiltərənin “Mançestir Siti” klubunun düşərgəsində iki günlük təcrübə keçib.
Oxu.Az “Report” xəbər verir ki, “Qarabağ”ın kapitanı bu müddət ərzində “şəhərlilər”in strukturu ilə tanış olmaqla yanaşı, komandanın İngiltərə Premyer Liqasının XVIII turunda “Tottenhem”ə qarşı matçını və məşqini canlı izləyib.
Qeyd edək ki, məşqi izləyənlər arasında Dortmund “Borussiya”sının sabiq baş məşqçisi Tomas Tuxel və Braziliya milli komandasının qapıçılar üzrə məşqçisi Klaudio Taffarel də olub. Sadıqov “Mançester Siti”dən əvvəl İtaliyanın “Roma” klubunun düşərgəsində təcrübə keçib.














A.M.
www.oxu.az
"
"""Neftçi” iki futbolçu ilə yollarını ayırdı""Neftçi” klubu iki futbolçusu ilə yollarını ayırıb.
Klubdan Oxu.Az-a verilən məlumata görə, son 5 ayı icarə əsasında Venesuelanın ""Mineros Quayana” klubunda keçirmiş yarımmüdafiəçi Edson Kastilyo ilə müqaviləyə qarşılıqlı razılaşma əsasında xitam verilib.
Həmçinin Çexiyanın ""Karvina"" klubuna məxsus olan və dekabrın 31-i icarə müddəti başa çatacaq müdafiəçi Pavel Dreksa ilə də əməkdaşlığa son verilib.
A.M.
www.oxu.az
"
"Çempionlar Liqasının ən gözəl qolu seçildi - VİDEOÇempionlar Liqasında qrup mərhələsinin ən gözəl qolları müəyyənləşib.
Oxu.Az Apasport.az-a istinadən xəbər verir ki, azarkeşlər arasında keçirilən sorğunun qalibi “Beşiktaş”ın hücumçusu Cenk Tosun olub.
Türkiyə millisinin üzvünün I turda “Porto” ilə səfər qarşılaşmasında uzaq məsafədən vurduğu qol respondentlərin 44% səsini toplayıb. Maraqlıdır ki, Cenk ən yaxın izləyicisi Qaret Beyli 30% səs qabaqlayıb. “Real”ın futbolçusunun Dortmund “Borussiya”sı ilə səfərdə vurduğu top da azarkeşlərin rəğbətini qazanıb.
İlk “üçlüy”ü “Atletiko”nun hücumçusu Antuan Qrizmanın V turda “Roma” ilə ev matçında vurduğu qol qapayıb. Azərbaycan çempionu “Qarabağ”ın yer aldığı C qrupunda vurulan daha iki qol ilk “altılığ”a düşüb. Belə ki, “Roma”nın ön xətt oyunçuları Edin Dzeko və Stefan El-Şaaravinin “Çelsi” ilə görüşlərdəki qolları bəyənilənlər sırasında olub.
1. Cenk Tosun (“Beşiktaş”) – 44%
I tur. “Porto” – “Beşiktaş” – 1:3
2-ci qol
2. Qaret Beyl (“Real”) – 14%
II tur. “Borussiya” – “Real” – 1:3
1-ci qol
3. Antuan Qrizman (“Atletiko”) – 13%
V tur. “Atletiko” – “Roma” – 2:0
1-ci qol
4. Sadio Mane (“Liverpul”) – 12%
VI tur. “Liverpul” – “Spartak” – 7:0
4-cü qol
5. Edin Dzeko (“Roma”) – 9%
III tur. “Çelsi” – “Roma” – 3:3
2-ci qol
6. Stefan El-Şaaravi (“Roma”) – 8%
IV tur. “Roma” – “Çelsi” – 3:0
1-ci qol

A.H.
www.oxu.az
"
" Kim haqlıdır? Velosipedçilər, yoxsa polis? – ŞƏRHDYP-nin velosipedi cərimə meydançasına aparması düzgün deyil.
Oxu.Az xəbər verir ki, bunu yol sahəsi üzrə ekspert Ərşad Hüseynov Yol Patrul Xidmətinin əməkdaşları tərəfindən velosiped idmanının şose növü üzrə Azərbaycanın yeniyetmə və gənclərdən ibarət yığma komandasının üzvlərinin saxlanılması və onları müşayiət edən avtomobil də daxil olmaqla, velosipedçilərin Qala qəsəbəsində yerləşən 12 saylı cərimə meydançasına aparılması məsələsini şərh edərək deyib.
“Birincisi, nəzəri olaraq, yalnız sərxoş velosipedçi qaydaları pozarsa, velosipedi idarə etməkdən kənarlaşdırılmalıdır (sərxoş olsa da, qayda pozmursa, kənarlaşdırıla bilməz). Amma bu halda velosipedi cərimə meydançasına qoymaq təcrübi baxımdan düz deyil, çünki avtomobil və motosikletdən fərqli olaraq, velosipedin nömrəsi, onun sahibinin bu barədə sənədi (texpasport kimi) olmur. Ona görə də həmin velosipedin kimin olması, kimə qaytarılması mübahisə doğurar, bizdəki cərimə meydançaları da velosipedi saxlama şəraitinə malik deyil. Bu səbəbdən hətta göstərdiyim halda belə velosipedçiyə deyilməlidir ki, velosipedi sürmədən özün yoldan yığışdır (səki ilə itələyib apar, başqasını çağır, sürsün və s.).
İkincisi, aeroport yolu dediyimiz yol avtomagistral olmadığından orada velosipedlə hərəkət qadağan deyil, sadəcə, çox təhlükəlidir”, – Ə.Hüseynov bildirib.
Ekspert deyib ki, bu cür yollarda velosipedlərin hərəkəti qanunla tənzimlənir: “Velosipedlərin bu tipli yollarda hərəkətinin çox aydın qaydaları var: ""Yol hərəkəti haqqında"" Qanunun 46-cı maddəsinin I hissəsi: I. Velosipedlər və mopedlər yalnız yolun sağ kənar zolağında, yol nişanları və ya yol nişanlanmasının tələblərinə riayət etməklə, mümkün qədər sağ tərəfdə bir cərgə ilə hərəkət etməlidirlər. Velosiped dəstələri yolun hərəkət hissəsi ilə getdikləri vaxt hərəsi 10 velosipedçidən çox olmayan qruplardan ibarət olmalıdırlar. Nəqliyyat vasitələrinin ötməsini asanlaşdırmaq üçün dəstələrin arasındakı məsafə 80—100 metr olmalıdır”.
Onun sözlərinə görə, əvvəlki bənddə nəzərdə tutulan qaydaları pozan velosipedçiləri aşkar edən DYP əməkdaşı onları dayandıraraq, qaydalara uyğun hərəkət etmələrini təlb edə bilər: “Amma məhz 2 və daha çox cərgə ilə getməyə, yaxud dəstələrə bölünməmiş getməyə görə cərimə nəzərdə tutulmur”.
E.Ə.
www.oxu.az
"
"İlham Əliyev bu idmançılara ev verdi - VİDEOBu gün Milli Olimpiya Komitəsində 2017-ci ilin idman yekunlarına həsr olunan mərasim keçirilib.
Prezident  İlham Əliyev və vitse-prezident Mehriban Əliyeva mərasimdə iştirak ediblər.
Oxu.Az xəbər verir ki, mərasimdə 2017-ci ildə yüksək nailiyyətlər qazanan idmançılara və idman mütəxəssislərinə mükafatlar təqdim olunub.
Prezident İlham Əliyev 2017-ci ildə yüksək nailiyyətlər göstərmiş idmançıların bir qrupuna və idman mütəxəssislərinə yeni mənzillərin orderlərini təqdim edib.
Mənzil alan idmançılar arasında K-1 döyüş növü üzrə bir neçə nüfuzlu turnirlərin qalibi olan Zabit Səmədov və cüdo üzrə Avropa və Dünya çempionatlarının mükafatçısı Hidayət Heydərov , taekvondo yığmamızın üzvü Milad Beiqi Herçaqani, basketbol yığmamızın üzvü Amil Həmzəyev də var.

A.H.
www.oxu.az
"
"Prezident “Qarabağ”dan və azarkeşlərdən danışdı - FOTO + YENİLƏNİB“Bu il Azərbaycan idmançıları xalqımızı böyük qələbələrlə sevindiriblər. Azərbaycanda idmanın inkişafı çox sürətlə gedir. Hər il idmançılarımız müxtəlif beynəlxalq yarışlarda yüksək nəticələr göstərirlər, medallar qazanırlar. Bu il də medalların sayı kifayət qədər çoxdur. Azərbaycan idmançıları bu il bütün beynəlxalq yarışlarda 851 medal qazanmışlar ki, onlardan 347-si qızıl medaldır. Keçən illə müqayisədə medalların sayı daha çoxdur. Bu, onu göstərir ki, idmanın inkişafı dinamik xarakter daşıyır və idmançılarımız ardıcıl olaraq böyük qələbələr qazanırlar”.
Oxu.Az-ın məlumatına görə, bunu Azərbaycan prezidenti İlham Əliyev Milli Olimpiya Komitəsində 2017-ci ilin idman yekunlarına həsr olunan mərasimdə deyib. 
“Bu il bir çox idman qələbələrimiz olub. Onların arasında bir neçə hadisəni bu gün qeyd etmək istərdim. Bizim şahmatçılarımız üçüncü dəfə Avropa çempionu olmuşlar. Bu, böyük qələbədir, böyük nəticədir. Bu nəticə onu göstərir ki, bizim idmançılarımız həm döyüş, həm komanda, həm intellektual idman növlərində ən yüksək pilləyə qalxırlar. Şahmat üzrə Avropa çempionatında birinci olmaq doğrudan da böyük nailiyyətdir, böyük qələbədir. Bu il bizim iki idmançımız - Məmmədrəsul Məcidov və Hacı Əliyev boks və sərbəst güləş üzrə üçqat dünya çempionu olublar. Bu da tarixi qələbədir. Olimpiya idman növündə üçqat dünya çempionu olmaq böyük uğurdur, böyük qələbədir. Azərbaycan idman məktəbinin yetirməsi – azərbaycanlı idmançı Ramil Quliyev bu il ilk dəfə olaraq yüngül atletika üzrə dünya çempionu olub. Bu da tarixi qələbədir. Komanda idman növlərində də idmançılarımız çox yaxşı nəticələr göstəriblər. Bakıda keçirilmiş voleybol üzrə qadınlar arasında Avropa çempionatında voleybolçu qızlarımız dördüncü yerə layiq görüldülər. Onlar hətta medal qazanmağa da çox yaxın idilər. Yarımfinal görüşündə qələbəyə çox yaxın idilər. Ancaq hesab edirəm ki, Avropada voleybol kimi çox məşhur idman növündə dördüncü olmaq da böyük nailiyyətdir. Əlbəttə ki, bizim futbolçularımız - hamımız üçün doğma olan “Qarabağ” komandası tarixdə ilk dəfə olaraq Çempionlar Liqasının final mərhələsində iştirak edib. Bu, Azərbaycan futbolunun böyük qələbəsidir və komanda ölkəmizi, xalqımızı, Qarabağı bu oyunlarda ləyaqətlə təmsil edib. Mən xatırlayıram, biz Olimpiya Stadionunu inşa edərkən bəzi fikirlər səslənirdi ki, bu qədər böyük arena bəlkə də bizə lazım deyil, Tofiq Bəhramov adına 30 minlik stadionumuz, digər stadionlarımız var və bu arena heç vaxt dolmayacaq. Ancaq bu gün həyat göstərir ki, “Qarabağ” futbol klubunun oyunlarına 60 mindən çox tamaşaçı gəlmişdi. Bu gün Bakı Olimpiya Stadionu dünya miqyasında seçilən Olimpiya stadionlarından biridir. Təsadüfi deyil ki, UEFA Avropa Liqasının final görüşü də bir neçə ildən sonra bu stadionda keçiriləcək. Eyni zamanda, futbol üzə Avropa çempionatının bir neçə oyunu da bu stadionda keçiriləcək”, - deyə o vurğulayıb.
 Dövlət başçısı bu il Azərbaycan Gimnastika Federasiyasının nümayəndəsi Fərid Qayıbovun Avropa Gimnastika İttifaqının prezidenti seçilməsindən də danışıb: “Bu da tarixi nəticədir. Çünki bu günə qədər heç vaxt Azərbaycan nümayəndəsi Avropa idman federasiyasına rəhbərlik etməyib. Bu da son illər ərzində Azərbaycanda gimnastika idman növünün, ümumiyyətlə, idmanın inkişafının təzahürüdür. Ölkəmizdə keçirilmiş bir çox beynəlxalq yarışlar artıq Azərbaycanı bütün dünya idman ictimaiyyətinə çox dinamik inkişaf edən, müasir, güclü dövlət kimi təqdim etdi və bunun nəticəsidir ki, bizim nümayəndələrimiz indi Avropanın idman ailəsində də yüksək vəzifələr tuturlar. Əlbəttə ki, bu il ən böyük qələbəmiz Bakıda keçirilmiş İslam Həmrəyliyi Oyunlarında Azərbaycan idmançılarının qələbələri olub. Bu Oyunlar, sözün əsl mənasında, böyük idman, dostluq, qardaşlıq bayramı idi. Azərbaycan bütün müsəlman ölkələrinin aparıcı idmançılarını qəbul etdi, əminəm ki, onlar öz vətənlərinə ən xoş təəssüratlarla qayıdıblar. Burada keçirilən Oyunlar bir daha Azərbaycanın gücünü göstərdi. Göstərdi ki, Azərbaycan dünya miqyasında böyük idman dövlətidir. 2015-ci ildə Avropa Oyunlarında ikinci, 2017-ci ildə İslam Həmrəyliyi Oyunlarında isə birinci yerə Azərbaycan komandası layiq görüldü. Bu Oyunlarda üç mindən çox idmançı, minlərlə mütəxəssis, qonaq iştirak edib və Azərbaycan həqiqətləri ilə tanış oldular. Mən sadəcə olaraq bir neçə önəmli idman hadisəsini diqqətinizə çatdırdım. Ancaq qələbələrin sayı çox olub. Qeyd etdiyim kimi, 851 medal qazanmışıq və sevindirici hal ondan ibarətdir ki, həm döyüş, həm komanda, həm də intellektual idman növlərində bizim idmançılarımız çempiondurlar, qalibdirlər”.
Prezident qeyd edib ki, Bakıda keçirilmiş mötəbər beynəlxalq yarışlar bütün dünyanın diqqətini cəlb edir: “Onu da qeyd etməliyəm ki, bu il ikinci dəfə olaraq Bakıda “Formula-1” yarışı keçirilib. Ümumi rəyə görə, - bu, artıq xarici mətbuatda da qeyd olunub, - 20 yarışın arasında bu yarışlar ilin ən yaxşı yarışı hesab olunub. Yəni, bu da bizim böyük nailiyyətimizdir, böyük uğurumuzdur. Bir çox “Formula-1” yarışlarından fərqli olaraq bizim yarışımız şəhər yarışıdır və bu, eyni zamanda, bütün dünyaya - yarım milyardlıq tamaşaçı auditoriyasına Bakı şəhərinin gözəlliyini nümayiş etdirir. Təsadüfi deyil ki, 2016-cı ildə ölkəmizə gələn turistlərin sayı 24 faiz və 2017-ci ilin 11 ayında isə daha 20 faiz artıb. Əlbəttə, bunun səbəbləri təkcə “Formula-1” yarışı deyil, Azərbaycanda gedən inkişaf, sabitlik, təhlükəsizlik, xalqımızın qonaqpərvərliyi, müasir infrastruktur, şəhərimizin gözəlliyi, müasir otellər, viza rejiminin sadələşdirilməsidir. Eyni zamanda, hesab edirəm ki, “Formula-1” ölkəmizin təbliğatı üçün nadir bir yarışdır. Yəni, beş yüz milyon tamaşaçı bu yarışı müntəzəm olaraq izləyir və bir daha demək istəyirəm ki, Bakının gözəlliyini, Azərbaycanın qüdrətini görür. Beləliklə, təkcə sadaladığım bu hadisələr, bu qələbələr deməyə əsas verir ki, Azərbaycan, sözün əsl mənasında, güclü idman dövlətidir. Əminəm ki, idmançılarımız bundan sonra da bizi qələbələrlə sevindirəcəklər. Azərbaycanda idmanın inkişafına çox böyük diqqət göstərilir, dövlət siyasəti aparılır, idmanın maddi-texniki bazası möhkəmləndirilir. Bakının idman qurğuları dünyanın ən yüksək standartlarına cavab verir. Bölgələrdə də Olimpiya İdman mərkəzlərinin tikintisi davam etdirilir. Bu il Abşeron və Ağcabədi rayonlarında iki gözəl Olimpiya İdman Mərkəzi yaradılmışdır. Gələn il dövlət büdcəsində bölgələrdə üç mərkəzin tikintisi nəzərdə tutulub. Onlardan biri istifadəyə veriləcək, ikisində isə tikinti gedəcək. Ondan sonrakı illərdə də biz bu siyasəti davam etdirəcəyik. Bu günə qədər bölgələrdə 43 Olimpiya İdman mərkəzi yaradılmışdır ki, bunlar gənclər, idmançılar, rayon sakinləri üçün çox gözəl imkanlar yaradır. Əlbəttə, bu istiqamətdə işlər bundan sonra da davam etdiriləcək. Əminəm ki, idmançılarımız bizi beynəlxalq yarışlarda bundan sonra da sevindirəcəklər. Bütün bu uğurların səbəbləri aydındır. İdmana dövlət dəstəyi, idmançılarımıza qayğı göstərilir. İdmanla məşğul olan bütün qurumlar – Milli Olimpiya Komitəsi, Gənclər və İdman Nazirliyi, federasiyalar, klublar, idman cəmiyyətləri bir nöqtəyə vurur. Yəni, bizim məqsədimiz Azərbaycanda idmanın inkişaf etdirilməsidir, Azərbaycanın dünyada güclü idman dövləti kimi tanıtdırılmasıdır və idmanın kütləviliyinin təmin olunmasıdır. Regional Olimpiya mərkəzlərinin tikintisinin səbəbi də məhz budur ki, idman kütləvi xarakter alsın.
Mən hər zaman idmançılarla görüşəndə qeyd edirəm ki, hər bir insan idmanla məşğul olmalıdır. Fiziki sağlamlıq hər bir insan üçün çox önəmlidir. Biz son illər ərzində bu istiqamətdə bir çox vəzifələri icra etdik. Bütün bölgələrdə müasir xəstəxanalar, diaqnostika mərkəzləri tikilib. Dövlət tərəfindən təşkil olunan dispanzerizasiya, müayinədənkeçmə işləri aparılır. Hər il beş milyondan çox insan dövlət hesabına tibbi müayinədən keçir. Ekoloji vəziyyət yaxşılaşır, təmiz içməli su layihələrinin icrası geniş vüsət alıb. Əlbəttə ki, fiziki hərəkət sağlamlıq üçün əsas amillərdən biridir. İdmanın kütləviliyi idman nəticələri əldə etmək üçün yox, sadəcə olaraq, ona görə vacibdir ki, hər bir insan özünü yaxşı hiss etsin”.
“Mən şadam ki, gənc idmançılarımız da bizi qələbələrlə sevindirirlər. Yeniyetmə, uşaq idmanı olmadan idman uğurlarından danışmaq mümkün deyil. Gənc nəsil də yetişir, artıq yarışlara çıxır, qələbələr qazanır və beləliklə, idman uğurlarımızın ardıcıllığı təmin olunur. Əgər biz iştirak etdiyimiz bütün yay Olimpiya oyunlarının nəticələrinə fikir versək görərik ki, hər dəfə daha böyük sayda medallar qazanırıq. Yəni, idmançıların hazırlığı, gənclərin, yeniyetmələrin idman bölmələrinə gəlmələri bu nəticəni təmin edir. Son Rio Yay Olimpiya Oyunlarında Azərbaycan medalların sayına görə dünya miqyasında 14-cü yerə qalxıb. Bu, tarixi qələbədir. Bu qələbəni bir neçə il bundan əvvəl təsəvvür belə etmək mümkün deyildi. Bu qələbəni biz cəmi 25 il ərzində qazanmışıq. Yəni, müstəqilliyimizin 25 illiyinə təsadüf edən Rio Olimpiya Oyunlarında biz belə böyük qələbəni qazanmışıq və müstəqilliyimizə bunun çox böyük töhfəsi olub. Azərbaycan xalqı bir daha bütün dünyaya göstərdi ki, Azərbaycanda idman yüksək səviyyədədir. Əgər idman nəticələrinə fikir versək görərik ki, əksər hallarda idman ancaq inkişaf etmiş ölkələrdə sürətlə inkişaf edir. Çünki idmanın inkişafı üçün böyük vəsait lazımdır”.
“Ona görə idmanın inkişafı inkişafımızın ümumi kontekstində mühüm yer tutur. Azərbaycan hər bir istiqamət üzrə son illər ərzində uğurlu inkişaf yolu keçib. Güclü iqtisadi imkanlarımız, beynəlxalq mövqelərimizin gücləndirilməsi, beynəlxalq aləmdə Azərbaycanın çox hörmətli ölkə kimi qəbul edilməsi, əlbəttə ki, bizim ümumi uğurlarımıza şərait yaradır. İdman cəmiyyətimizin ayrılmaz hissəsidir. İdmançılar cəmiyyətdə böyük hörmətə malikdirlər. Onu da qeyd etmək istəyirəm ki, idmançılarımızın mütləq əksəriyyəti, xüsusilə bizim tanınmış idmançılarımız məişətdə də gənclər üçün nümunədir. İdmançılarımızın qələbələri və dövlət tərəfindən onların mükafatlandırılması uşaq, yeniyetmə, gənc idmançılarda da ruh yüksəkliyi yaradır. Onlar da görkəmli çempionlar kimi olmaq, böyük uğurlar qazanmaq, öz bayrağını qaldırmaq istəyirlər və istəyirlər ki, xalq onları tanısın və onlara hörmət etsin”, - deyə o vurğulayıb.
Prezident qeyd edib ki, ona görə bu gün idmana sadəcə olaraq bir sahə kimi baxmaq mümkün deyil: “İdman hər bir ölkənin ictimai həyatında çox böyük rol oynayır. Təsadüfi deyil ki, ölkələr çalışırlar beynəlxalq yarışlarda, dünya çempionatlarında, xüsusilə Olimpiya oyunlarında daha yüksək yer tutsunlar. Çünki bu, ölkələrə daha böyük şöhrət gətirir. Əgər İslam Həmrəyliyi Oyunlarının tarixçəsinə nəzər salsaq görərik ki, nə qədər gərgin mübarizə gedib. Eyni zamanda, Avropa Oyunlarında da gərgin mübarizə gedib. Əlbəttə ki, bu iki mötəbər yarışda birinci, ikinci yerləri tutmaq bizim tarixi qələbəmizdir. İdmanın inkişafı bundan sonra da diqqət mərkəzində olacaq. Bu il biz, eyni zamanda, Milli Olimpiya Komitəsinin 25 illiyini qeyd etdik. Bu tədbirdə də mən öz fikirlərimi bildirdim. Bundan sonra da Azərbaycan dövləti idmançılara öz qayğısını əsirgəməyəcək, idmanın inkişafı üçün nə lazımdısa biz onu da edəcəyik. İdmançılara isə yeni-yeni qələbələr, yeni uğurlar arzulayırıq. Mən bu fürsətdən istifadə edərək, - biz hər il ilin sonunda görüşürük, - bütün idmançıları qarşıdan gələn Yeni il bayramı və Dünya Azərbaycanlılarının Həmrəyliyi Günü münasibətilə təbrik etmək istəyirəm, sizə yeni uğurlar, yeni qələbələr arzulayıram”.
10:50
Milli Olimpiya Komitəsində 2017-ci ilin idman yekunlarına həsr olunan mərasim keçirilir.
Oxu.Az xəbər verir ki, tədbirdə 2017-ci ildə yüksək nailiyyətlər qazanan idmançılara və idman mütəxəssislərinə mükafatlar təqdim olunub.
Azərbaycan prezidenti ölkəmizdə bədən tərbiyəsi və idmanın inkişafında xidmətlərinə görə Ağayar Axundzadəyə, Zemfira Meftahətdinovaya, Nağı Babayevə, Firat Hüseynova, Vaqid Davudova, Qərib Əliyevə və Kamal Əhmədova “Əməkdar Bədən Tərbiyəsi və İdman Xadimi”, Aslan Şirəliyevə ""Əməkdar Jurnalist"", Kamil İsgəndərova ""Əməkdar Həkim"" fəxri adlarının döş nişanlarını və vəsiqələrini təqdim edib.
Dövlətimizin başçısı İlham Əliyev Elxan Məmmədova, Tahir Gözələ və Fərid Qayıbova Azərbaycan Respublikası Prezidentinin fəxri diplomunu təqdim edib.
Ölkəmizdə bədən tərbiyəsi və idmanın inkişafında xüsusi xidmətləri olan Əhəd Əliyevə Azərbaycan Respublikası Prezidentinin fərdi təqaüdünün verilməsi haqqında sənədlər təqdim olunub.
Tədbirdə Azər Həsənov, Namiq Əsgərov, Güloğlan Cabbarov, Xəyal Əhmədov, Faiq Həsənov, Rəsul Məhəmmədov Milli Olimpiya Komitəsi prezidentinin fəxri fərmanları ilə təltif ediliblər.
Prezident İlham Əliyev 2017-ci ildə yüksək nailiyyətlər göstərmiş bir qrup idmançıya və idman mütəxəssisinə yeni mənzillərin orderlərini təqdim edib.
Daha sonra Milli Olimpiya Komitəsinin İcraiyyə Komitəsinin üzvü, Miniatür Kitab Muzeyinin təsisçisi və rəhbəri, Əməkdar İncəsənət Xadimi Zərifə Salahova Azərbaycan prezidenti İlham Əliyevə xatirə hədiyyələri təqdim edib, dövlətimizin başçısına fəaliyyətində uğurlar arzulayıb.
***
10:18
Milli Olimpiya Komitəsində 2017-ci ilin idman yekunlarına həsr olunan mərasim keçirilir.
Oxu.Az-ın məlumatına görə, Azərbaycan prezidenti, Milli Olimpiya Komitəsinin prezidenti İlham Əliyev və birinci xanım, Milli Olimpiya Komitəsinin İcraiyyə Komitəsinin üzvü Mehriban Əliyeva mərasimdə iştirak edirlər.
Dövlətimizin başçısı tədbirdə çıxış edib.



































N.O.
www.oxu.az
"
"Dünyanın ən çox maaş alan futbol məşqçiləri - SİYAHIƏn yüksək məvacib alan futbol məşqçilərinin adları açıqlanıb.
Oxu.Az Apasport.az-a istinadən xəbər verir ki, siyahıya italiyalı çalışdırıcı Marçello Lippi başçılıq edir.
Çin yığmasına rəhbərlik edən Lippinin illik maaşı 18 milyon funt-sterlinqə bərabərdir.
Siyahıda ikinci pillədə “Mançester Siti”nin baş məşqçisi Xosep Qvardiola qərarlaşıb – 15,3 milyon funt-sterlinq. İlk “üçlüy”ü isə “Mançester Yunayted”in çalışdırıcısı Joze Mourinyo tamamlayır. Portuqaliyalı məşqçinin illik məvacibi 15 milyon funt-sterlinqdir.
“Top-15”-də İngiltərə Premyer Liqasında çalışan ümumilikdə 7 məşqçi yer alıb. Qvardiola və Mourinyo ilə yanaşı, Arsen Venger (“Arsenal”), Yurgen Klopp (“Liverpul”), Antonio Konte (“Çelsi”), Maurisio Poçettino (“Tottenhem”) və Rafael Benitesin (“Nyukasl”) də adı həmin siyahıdadır.   
A.H.
www.oxu.az
"
"""Qalatasaray""ın baş məşqçisi istefaya göndərilirTürkiyənin ""Qalatasaray"" futbol komandasının baş məşqçisi İqor Tudor istefaya göndərilir.
Bu barədə Oxu.Az Türkiyə KİV-ə istinadən xəbər verir.
Xorvatiyalı mütəxəssisə  400 min avro təzminat ödəniləcək.
E.Ə.
www.oxu.az
"
"""Keşlə""də baş məşqçi dəyişikliyi - FOTO“Keşlə” klubunda baş məşqçi dəyişikliyi edilib.
Oxu.Az xəbər verir ki, bu barədə Apasport.az saytına paytaxt təmsilçisinin prezidenti Zaur Axundov məlumat verib.
O bildirib ki, mövsümün ilk yarısının son 4 turunda müvəqqəti olaraq baş məşqçi postuna gətirilən Ramiz Məmmədov əvvəlki vəzifəsinə qayıdıb. O, yenidən aşağı yaş qrupları üzrə koordinator kimi fəaliyyət göstərəcək.
Baş məşqçi postuna isə ukraynalı mütəxəssis Yuri Maksimov gətirilib. Axundov 49 yaşlı çalışdırıcı ilə hərtərəfli anlaşdıqlarını söyləyib: “Maksimov gələn həftə Bakıya gələcək və rəsmi müqaviləyə qol çəkəcək. Hələlik anlaşmanın müddəti mövsümün sonuna qədər olacaq”.
Qeyd edək ki, futbolçu olduğu illərində Ukrayna yığmasının formasını geyinmiş Yuri Maksimov məşqçiliyə 2005-ci ildə Minsk “Dinamo”sunda başlayıb. O, daha sonra müvafiq olaraq MOİK (Kiyev), “Obolon”, “Krivbass”, “Metallurq” (Donetsk), “Mordoviya” və “Taraz” klublarında çalışıb.



A.M.
www.oxu.az
"
"“SKA Rostov-Don”da azərbaycanlı baş məşqçiAzərbaycan əsilli Kamil Bayramov “SKA Rostov-Don” futbol komandasının baş məşqçisi təyin olunub.
Oxu.Az championat-rostov.ru saytına istinadən xəbər verir ki, bu barədə Rostov klubunun rəhbərliyi azarkeşlərlə görüşündə deyib.
Həmin görüşdə baş məşqçinin köməkçisinin də adı məlum oldu. Bu posta isə Aleksandr Tatarkin gətirilib.
Qeyd edək ki, 45 yaşlı Kamil Bayramov əvvəllər vilayət çempionatının ali liqasında çıxış edən “SKA-2 DQTU”-a başçılıq edib. K. Bayramovun “A” kateqoriyalı məşqçi lisenziyası var.
“SKA Rostov-Don” Rusiya Peşəkar Futbol Liqasının Cənub zonasında çıxış edir. Komanda cari mövsümdə keçirdiyi 18 oyunda 27 xal toplayıb və turnir cədvəlinin 8-ci pilləsində qərarlaşıb.
A.M.
www.oxu.az
"
"Velosipedləri əllərindən alınan milli üzvləri ilə bağlı Yol Polisindən QƏRAR - YENİLƏNİBBakı Şəhər Baş Dövlət Yol Polisi İdarəsi Velosiped idmanının şose növü üzrə Azərbaycanın yeniyetmə və gənclərdən ibarət yığma komandasının, həmçinin ""Synergy Baku” kontinental klubunun üzvlərinin dünən səhər saatlarında Heydər Əliyev adına Beynəlxalq Hava Limanı istiqamətində məşq edərkən yol polisi tərəfindən saxlanılmasına münasibət bildirib.
Oxu.Az -ın xəbərinə görə, qurumun İctimaiyyətlə əlaqələr şöbəsinin rəisi, polis polkovniki Vaqif Əsədov unikal.org-a açıqlamasında deyib ki, bu gün təqribən 35 velosipedçi Bakının strateji əhəmiyətə malik yolu yolu hesab edilən, Heydər Əliyev adına Beynəlxalq Hava Limanı istiqamətində şəhər polisi ilə razılaşmadan icazəsiz olaraq hərəkət ediblər: ""Bu yolda sürət həddi saatda 120 kilometr nəzərdə tutulub. Əsas yol olduğu üçün burada təhlükəsizlik tədbirlərinin görülməsi əsas şərtlərdən biridir. Belə ki, kamera görüntüləri əsasında müəyyən edilib ki, velosipedçilər avtomobillərin hərəkətinə həddindən artıq maneə yaradıb və süni sıxlığın yaşanmasına səbəb olub. Bununla belə, yol-nəqliyyat hadisəsinin yaranması ehtimalı üzə çıxarıb. Yəni, avtomobillə velosipedçilərin vurulması təhlükəsi də yaranıb”.
***
10:49
Yol Patrul Xidmətinin əməkdaşları tərəfindən saxlanılan Azərbaycan yığmasının və ""Synergy Baku"" klubunun üzvlərinin velosipedləri özlərinə qaytarılıb.
Bu  barədə Oxu.Az-a Azərbaycan Velosiped Federasiyasından məlumat verilib.
Məlumata görə, ötən gün axşam saatlarında Yol Polisi cərimə meydançasında olan velosipedlərin götürülməsi üçün federasiyaya məlumat verib.
Xatırladaq ki, Azərbaycan yığmasının və ""Synergy Baku"" klubunun velosipedçiləri ötən gün aeroport yolundakı  şosedə məşq zamanı Yol Patrul Xidmətinin əməkdaşları tərəfindən saxlanılıblar.
İdmançılar və onları müşayiət edən avtomobil Qala qəsəbəsindəki 12 nömrəli cərimə meydançasına göndərilib.
A.H.
www.oxu.az
"
"“Beşiktaş” millimizin oyunçusu üçün Bakıya gəlir“Qarabağ”ın hücumçusu Mahir Mədətov karyerasını ""Beşiktaş""da davam etdirə bilər.
Oxu.Az ""Futbol+""a istinadən xəbər verir ki, Türkiyə klubu Azərbaycan millisinin üzvünə ""elçi düşüb"".
İstanbul nəhəngi Mədətov üçün ""Qarabağ""a rəsmi təklif də göndərib. 
Ağdam klubunun baş məşqçisi Qurban Qurbanov da bu keçidə qarşı deyil. Sadəcə, qarşı tərəf bunun üçün klub rəhbərliyini də razı salmalıdır. 
""Beşiktaş""ın baş məşqçidi Şenol Günəşin ""Qarabağ"" - ""Çelsi"" matçını izləməsi təsadüfi deyilmiş. Təcrübəli mütəxəssis məhz Mədətovu izləmək üçün Bakıya təşrif buyurub.
E.Ə.
www.oxu.az
"
"Kaka futboldan gedir Braziliyalı yarımmüdafiəçi Kaka futbolçu karyerasını rəsmən başa vurub.
Oxu.Az Report-a istinadən bildirir ki, bu barədə 35 yaşlı oyunçunun özü TV Globo-nun efirində açıqlama verib.
""Son sözüm budur ki, peşəkar karyeram başa çatdı"", - deyə ""sambaçı"" bildirib.
Kaka Braziliyanın ""San Paulu"", İtaliyanın ""Milan"", İspaniyanın ""Real Madrid"" və ABŞ-ın ""Orlando Siti"" komandalarında forma geyinib. O, 2002-ci ildə dünya çempionu, 2007-ci ildə isə ""Qızıl top""un sahibi olub. 2002 - 2016-cı illərdə Braziliya millisinə çağırılmış ulduz futbolçu 92 oyuna 29 qol vurub. Kakaya daha əvvəl ""Milan""da direktor vəzifəsi təklif olunsa da, o, hələ yekun qərarını verməyib.
L.Ə.
www.oxu.az 
"
"Cüdoçularımız ""World Masters"" turnirini 2 medalla başa vurubAzərbaycan cüdo millisi Rusiyanın Sankt Peterburq şəhərindəki ""World Masters"" turnirini 2 medalla başa vurub.
Oxu.Az ""Report""a istinadən xəbər verir ki, son yarış günündə dünya və Avropa çempionu Elxan Məmmədov da bürünc medala sahib olub.
35 yaşlı cüdoçu mübarizəyə 1/8 final mərhələsindən başlayıb. O, ilk görüşündə Joakim Dvarbini, növbəti qarşılaşmasında Jorje Fonsekanı üstələyib. Lakin yarımfinalda Məmmədov hollandiyalı Mixael Korrelə ""qızıl xal""la uduzub. Bürünc medal uğrunda görüşdə isə rəqib ""Bakı 2015"" I Avropa Oyunlarının qalibi Kirill Denisov olub. Təcrübəli cüdoçu qalib gələrək, fəxri kürsüdə yer almağı bacarıb.
Qeyd edək ki, ilk yarış günündə Azərbaycanın daha bir təmsilçisi Hidayət Heydərov 73 kq çəki dərəcəsində bürünc medalla kifayətlənib. Digər cüdoçulardan Rüstəm Orucov (73 kq), Məmmədəli Mehdiyev (90 kq) və Elmar Qasımov 7-ci yeri tutub.
L.Ə.
www.oxu.az 
"
"""Milan"" ölkə çempionatında böyük hesabla məğlub olub""Milan"" A Seriyasının 17-ci turu çərçivəsində keçirdiyi səfər qarşılaşmasında ""Verona""ya böyük hesabla məğlub olub.
Oxu.Az Report-a istinadən xəbər verir ki, görüş ev sahiblərinin 3:0 hesablı qələbəsi ilə başa çatıb.
Qalib komandanın heyətində Antonio Karaççolo, Moyze Kin və Daniel Besa fərqlənib.
""Verona"" bu qələbə sayəsində turnir cədvəlindəki təhlükəli zonadan uzaqlaşıb və hazırda 13 xal ilə 17-ci yerdədir. ""Milan"" 24 xal ilə 7-ci pillədə qalıb.
L.Ə.
www.oxu.az 
"
"“Mançester Siti”nin futbolçusu naməlum şəxslər tərəfindən döyüldü""Mançester Siti"" klubu və futbol üzrə İngiltərə yığmasının yarımmüdafiəçisi Rahim Sterlinq ölkə Premyer Liqasının 18-ci turu çərçivəsində ""Tottenhem""lə oyun öncəsi hücuma və irqçi təhqirlərə məruz qalıb.
Oxu.Az Report-a istinadən xəbər verir ki, Strelinq məşq bazasına gəlib və öz ünvanına təhqiramiz sözlər eşidib.
O, maşından düşərək məsələni aydınlaşdırmaq istəyib, bu zaman onun ayağına zərbə endirilib.
Klub hadisə ilə əlaqədar polisə müraciət edib.
A.M.
www.oxu.az
"
"Əsrin transferi reallaşır: 250 milyon avroMövsümün sonunda ""Real""a transfer olunacağı deyilən Neymarla bağlı yeni xəbər yayılıb.
Oxu.Az fanat.az-a istinadən xəbər verir ki, ""Kral Klubu""nun prezidenti Florentino Peres brzaliliyalı futbolçunun atası ilə görüşüb.
Bildirilir ki, onlar Neymarın ""Real""a transferini müzakirə edib. İspaniya klubunun rəhbəri braziliyalı futbolçu üçün PSJ-yə 250 milyon avro ödəməyə hazır olduqlarını bildirib. Futbolçunun özünə sərf olunacaq məbləğ isə 200 milyon avrodan artıq olacaq.
Qeyd edək ki, PSJ Neymarı yayda ""Barselona""dan 222 milyon avroya transfer etmişdi.
A.M.
www.oxu.az
 
"
"Yol polisi Azərbaycan yığmasının velosipedçilərini saxladı – VİDEO + FOTOAzərbaycan yığmasının və Synergy Baku klubunun velosipedçiləri bu səhər aeroport yolundakı trasda məşq zamanı Yol Patrul Xidmətinin əməkdaşları tərəfindən saxlanılıblar.
Oxu.Az virtualaz.org-a istinadən xəbər verir ki, idmançılar və onları müşayiət edən avtomobili Qala qəsəbəsindəki 12 nömrəli cərimə meydançasına göndərilib.
Azərbaycan Velosiped İdmanı Federasiyasının mətbuat xidmətindən bildiriblər ki, velosipedçilər həmişə lazımi təhlükəsizlik tələblərinə riayət edir və yol hərəkəti qaydalarını pozmurlar.
Bundan başqa, idmançıları həmişə Federasiyasının maşını müşayiət edir: “Bizim komandamız artıq bir neçə ildir ki, aeroport yolunda məşqlər keçirir, amma velosipedçilərlə bu cür hal ilk dəfə olub”.















A.M.
www.oxu.az
"
"“Real” klublararası dünya çempionatının qalibi olduBirləşmiş Ərəb Əmirliklərində (BƏƏ) keçirilən klublararası dünya çempionatına yekun vurulub.
Oxu.Az xəbər verir ki, həlledici görüşdə “Real” Braziliya təmsilçisi “Qremio” ilə qarşılaşıb.
Matçın taleyini bir qol həll edib. Madrid klubu portuqaliyalı ulduzu Kristiano Ronaldonun vurduğu qolla çempion olub.
Qeyd edək ki, üçüncülük uğrunda oyunda Meksika klubu “Paçuka” meydan sahibi “Əl Cəzirə”yə 4:1 hesabı ilə qalib gələrək bürünc medalları qazanıb.
A.M.
www.oxu.az
"
"Azərbaycanlı futbolçu evlənir - FOTO “Kəpəz” klubunun baş məşqçisi Şahin Diniyevin oğlu Coşqunun toyudur.
Oxu.Az Qafqazinfo-ya istinadən xəbər verir ki, paytaxt restoranlarından birində keçirilən toy məclisində şou-biznes üzvləri və futbolçular da iştirak edir.
Qeyd edək ki, 22 yaşlı Coşqun hazırda “Qarabağ” klubunun üzvüdür.











L.Ə.
www.oxu.az 
"
"Qurban Qurbanov illik bu qədər qazanır Azərbaycanın Futbol Federasiyası ilə 6 illik müqavilə bağlayan Qurban Qurbanovun illik qazancı məlum olub.
Oxu.Az sportlife.az-a istinadən xəbər verir ki, təcrübəli mütəxəssis yeni sözləşməyə əsasən hər il üçün 1 milyon manat alacaq.
Qurban Qurbanovun komandası 2020-ci ildə keçiriləcək avropa çempionatına vəsiqə qazanarsa, məşqçi 200 min manat əlavə gəlir əldə edəcək.
Qeyd edək ki, Robert Prosineçkinin Azərbaycanda illik qazancı 1,2 milyon avro idi.
L.Ə.
www.oxu.az 
"
"""Qəbələ"" Stankoviçlə 2 illiyə anlaşdı""Qəbələ"" Voislav Stankoviçlə yeni müqavilə imzalayıb.
Oxu.Az ""Qafqazinfo""ya istinadən xəbər verir ki, serbiyalı müdafiəçi ilə anlaşma daha 2 il müddətinə uzadılıb. 
30 yaşlı futbolçu 2019-cu ilin sonunadək ""qırmızı-qara"" forma geyinəcək.
Xatırladaq ki, 2015-ci ilin yayından ""Qəbələ""nin şərəfini qoruyan Stankoviç komandanın heyətində Premyer Liqanın 2015-2016 mövsümündə bürünc, 2016-2017 mövsümündə isə gümüş mükafatını qazanıb. O, ""qırmızı-qaralar""ın heyətində keçirdiyi 101 matçda 2 qol vurub. Serbiyalı müdafiəçi Premyer Liqada 60, Avropa Liqasında 28 (1 qol), Azərbaycan kubokunda 13 matç (1 qol) keçirib.
L.Ə.
www.oxu.az 
"
"Messidən suriyalı qaçqına sürpriz – VİDEOOn səkkiz yaşlı suriyalı qaçqın Nujin Mustafanın xəyallarını heyranı olduğu “Barselona” klubunun hücumçusu Lionel Messi gerçəkləşdirib.
Oxu.Az Avropa.info-ya istinadən xəbər verir ki, “Barselona” klubunun “Twitter” hesabında yayılan videoda suriyalı Nujin Mustafanın məskunlaşdığı şəhərdən komandanın oyununa aparıldığı əks olunub.
Suriyanın Hələb şəhərində doğulan və beyin iflici səbəbindən əlil arabasında gəzən Nujin ölkəsində baş verən hadisələrə görə 2015-ci ildə bir çox ölkədən keçərək Almaniyanın Köln şəhərində məskunlaşıb.
Təxminən beş min kilometr sürən yol hekayəsi və yaşadıqları ingiltərəli jurnalist Kristina Lamb tərəfindən qələmə alınaraq, kitab şəklində nəşr olunduqdan sonra dünyada tanınmağa başlayan suriyalı gənc qızının xəyallarını tərəfdarı olduğu “Barselona” gerçəkləşdirib.
“Bareselona” oyunçularını daşıyan avtobus suriyalı qaçqın qızın Kölndəki yaşadığı evin önünə qədər gələrək onu İspaniyaya aparıb. Burada “Baselona”nın oyununu izləyən gənc qıza kürəyində “Nujin” yazılan forma hədiyyə edilib.
Yaşadığı çətinliklərə görə məktəb həyatına 17 yaşında başlayan Nujini aralarında Lionel Messi, Andres İniyesta, Luis Suarez və Jerard Pikenin olduğu “Barselona”lı futbolçular qarşılayıblar.
Pərəstişkarı olduğu Messidən xüsusi diqqət görən suriyalı gənc onunla şəkil çəkdirərək, ondan imzalı formasını hədiyyə alıb. Futbolçulara imzalı kitabını verən Nujin, “Həyatımın ən gözəl gününü keçirirəm. Bu böyük sürprizə görə “Barselona” və Messiyə çox təşəkkür edirəm”, deyə bildirib.

S.B.
www.oxu.az
"
"Azərbaycanlı FİFA referilərinin yeni il üçün siyahısı açıqlanıbUEFA beynəlxalq dərəcəli futbol hakimlərinin 2017-2018 mövsümünün ikinci yarısı üçün kateqoriyalarını açıqlayıb. 
Oxu.Az-ın Report-a istinadən məlumatına görə, azərbaycanlı FİFA referilərinin siyahısında dəyişiklik baş verməyib.
Əliyar Ağayev yenə ikinci kateqoriyada qalıb. Rəhim Həsənov və Ömər Paşayev isə üçüncü kateqoriyalılar siyahısında yer alıb. Xaqani Məmmədov bir müddət əvvəl azərbaycanlı FİFA referilərinin sayının dördə çatdırılmasının mümkünlüyünü bildirsə də, bu, baş verməyib.
Futzal üzrə FIFA referilərindən Elçin Səmədli birinci, Ramil Namazov, Yusif Nurullayev və Hikmət Qafarlı üçüncü kateqoriyalıdırlar.
Qadın FİFA referilərinə gəldikdə, Yuliya Qurbanova və Səbayel Qurbanova üçüncü kateqoriyada saxlanılıblar.
Siyahıda dəyişikliklər və yeni FİFA referiləri də yer alıb. İngiltərəli Entoni Teylor və Maykl Oliver elit, isveçli Andreas Ekberq birinci kateqoriyaya keçib. Ekberq siyahıdan çıxan həmyerlisi Stefan Yohanessonu əvəzləyib. İkinci və üçüncü kateqoriyalara isə yeni referilər əlavə olunub.
S.B.
www.oxu.az
"
"“Qarabağ” gözlənilmədən mübarizəni dayandırdı – VİDEOFutbol üzrə Azərbaycan Kubokunda bütün yarımfinalçılar müəyyənləşib.
Oxu.Az-ın xəbərinə görə, 1/4 final mərhələsinin sonuncu qarşılaşmasında “Sumqayıt” klubu “Qarabağ”ı qəbul edib. 
Matç meydan sahiblərinin 2:0 hesablı qələbəsi ilə başa çatıb. Hesabı 22-ci dəqiqədə Kamal Mirzəyev açıb. 90-cı dəqiqədə isə Amil Yunanov sumqayıtlıların üstünlüyünü iki topa çatdırıb.
Xatırladaq ki ,bu komandalar arasında keçirilən ilk qarşılaşma Ağdam təmsilçisinin 2:1 hesablı qələbəsi ilə başa çatıb. İki görüşün nəticəsinə görə, “Sumqayıt” klubu  yarımfinal mərhələsinə vəsiqə qazanıb.
Qeyd edək ki, yarımfinal mərhələsində “Sumqayıt”dan əlavə “Keşlə”, “Neftçi” və “Qəbələ” klubları mübarizə aparacaq.

S.B.
www.oxu.az
"
"Dünyanın ən zəngin idmançılarının adları açıqlandıForbes nəşri dünyanın ən varlı idmançılarının adlarını açıqlayıb.
Oxu.Az-ın xəbərinə görə, amerikalı basketbolçu Maykl Cordan dünyada bütün dövrlərin ən varlı idmançısı adını qazanıb.
Basketbolçu karyerası ərzində 1,85 milyard dollar qazanıb. İlk üçlüyə həmçinin qolfçular Tayqer Vuds (1,7 milyard) və Arnold Palmerin (1,4 milyard) adları daxil edilib.
Siyahıda dördüncü yerdə qolfçu Cek Niklaus (1,2 milyard), beşinci “Formula-1” pilotu (1 milyard), altıncı isə qolfçu Fil Mikelson (815 milyon).
Futbolçular arasında ən zəngin İngiltərə yığmasının sabiq oyunçusu Devid Bekhem olub. O karyerası ərzində 800 milyon dollar qazanıb. 
Portuqaliyalı Kriştiano Ronaldo 12-ci (725 milyon), argentinalı Lionel Messi isə 16-cı (600 milyon) pillədə qərarlaşıb.
S.B.
www.oxu.az
"
"İspaniya DÇ-2018-dən kənarlaşdırıla bilərBeynəlxalq Futbol Federasiyası (FİFA) İspaniya millisinə 2018-ci ildə keçiriləcək dünya çempionatından kənarlaşdıra bilər.
Oxu.Az-ın xəbərinə görə, bu barədə FİFA-nın Kral Futbol Federasiyasına (RFEF) ünvanladığı xəbərdarlıq məktubunda deyilir.
Bildirilir ki, əgər ölkə rəhbərliyi RFEF-in prezident seçkilərinə müdaxilə etməkdə davam edərsə, İspaniya yığması mundialdan kənarda qala bilər. Hazırda İspaniya Futbol Federasiyasında Xuan Larrea rəhbərlik edir. RFEF-in keçmiş prezidenti Anxel mariya Vilyar isə korrupsiyada ittiham olunaraq vəzifəsindən kənarlaşdırılıb.
İspaniya millisi DÇ-2018-in qrup mərhələsində Portuqaliya, Mərakeş və İran milliləri ilə mübarizə aparacaq.
S.B.
www.oxu.az
"
"Azərbaycan klubları Avropa Liqasında: Yeni format, yeni ümidlərAvropa Liqasının yeni mövsümünün konturları bəllidir.
Oxu.Az Apasport.az-a istinadən xəbər verir ki, saytı qitənin ikinci dərəcəli klub turnirində çıxış edəcək 3 komandamızın, Çempionlar Liqası ilə erkən vidalaşa biləcək təmsilçimizi nələrin gözlədiyinə aydınlıq gətirir.
Yeni formatda keçiriləcək budəfəki yarış ən zəiflərin qatılacağı ilkin mərhələdən başlayacaq. Azərbaycan kubokunun qalibi, Premyer Liqanın gümüş və bürünc mükafatçısı I təsnifat mərhələsindən mübarizəyə qoşulacaq. Burada 86 komandaya əvvəlki raundun 8 qalibi qoşulacaq. Klublarımızın bu mərhələdə səpələnmişlərdən olması, asan rəqiblə qarşılaşması gözlənilir.
Artıq II təsnifat mərhələsindən nəhəng futbol ölkələrinin iddialıları mübarizəyə start verəcək. Növbəti raundda da Avropa Liqasının imicini qaldıra biləcək güclü komandalar yarışa start verəcək. Çempionlar Liqasının bəzi uğursuzları da bu siyahıya qoşulacaq.
Düzdür, IV təsnifat mərhələsi, yəni ""pley-off""a yeni klub olmayacaq. Yalnız əvvəlki raundun qalibləri 13 vəsiqə üçün vuruşacaq.
Daha 8 vəsiqə Çempionlar Liqasının Çempionlar yoluna veriləcək. Yeni mövsümdən qitənin ən nüfuzlu klub turnirində mübarizə aparan bütün çempionlar uduzan kimi Avropa Liqasına yollanacaq. Hətta ilkin mərhələnin də uğursuzları bu yolla transferə məruz qalacaq.
Azərbaycan çempionu ÇL-in ""pley-off""una qədər irəliləməsə, Avropa Liqasında – Çempionlar yolu üzrə irəliləməyə çalışacaq. Burada 3 mərhələdə mübarizə aparacaq çempionlar ikinci dərəcəli klub turnirinə düşməyə cəhd edəcək.
Avropa Liqasının qrup mərhələsinin daha 10 komandası Çempionlar Liqasından gələcək. 17 klub isə yeni mövsümə elə qrupdan başlayacaq.
Avropa Liqası
2018/19 mövsümü
İlkin mərhələ - 16 komanda
Litva – 3-cü yer
Malta – 2-ci yer, 3-cü yer
Uels – kubokun qalibi, 2-ci yer, 3-cü yer
Farer adaları – kubokun qalibi, 2-ci yer, 3-cü yer
Cəbəllütariq – kubokun qalibi, 2-ci yer
Andorra – kubokun qalibi, 2-ci yer
San-Marino – kubokun qalibi, 2-ci yer
Kosovo – kubokun qalibi
I təsnifat mərhələsi – 94 komanda
İlkin mərhələnin 8 qalibi
Xorvatiya – 3-cü yer
Rumıniya – 3-cü yer
Danimarka – 2-ci yer, 3-cü yer
Belarus – 2-ci yer, 3-cü yer
Polşa – 2-ci yer, 3-cü yer
İsveç – 2-ci yer, 3-cü yer
İsrail – 2-ci yer, 3-cü yer
Şotlandiya – 2-ci yer, 3-cü yer
Kipr – 2-ci yer, 3-cü yer                    
Norveç – kubokun qalibi, 2-ci yer, 3-cü yer
Azərbaycan – kubokun qalibi, 2-ci yer, 3-cü yer
Bolqarıstan – kubokun qalibi, 2-ci yer, 3-cü yer
Serbiya – kubokun qalibi, 2-ci yer, 3-cü yer
Qazaxıstan – kubokun qalibi, 2-ci yer, 3-cü yer
Sloveniya – kubokun qalibi, 2-ci yer, 3-cü yer
Slovakiya – kubokun qalibi, 2-ci yer, 3-cü yer
Lixtenşteyn – kubokun qalibi
Macarıstan – kubokun qalibi, 2-ci yer, 3-cü yer
Moldova – kubokun qalibi, 2-ci yer, 3-cü yer
İslandiya – kubokun qalibi, 2-ci yer, 3-cü yer
Finlandiya – kubokun qalibi, 2-ci yer, 3-cü yer
Albaniya – kubokun qalibi, 2-ci yer, 3-cü yer
İrlandiya – kubokun qalibi, 2-ci yer, 3-cü yer
Bosniya və Hersqovina – kubokun qalibi, 2-ci yer, 3-cü yer
Gürcüstan – kubokun qalibi, 2-ci yer, 3-cü yer
Latviya – kubokun qalibi, 2-ci yer, 3-cü yer
Makedoniya – kubokun qalibi, 2-ci yer, 3-cü yer
Estoniya – kubokun qalibi, 2-ci yer, 3-cü yer
Monteneqro – kubokun qalibi, 2-ci yer, 3-cü yer
Ermənistan – kubokun qalibi, 2-ci yer, 3-cü yer
Lüksemburq – kubokun qalibi, 2-ci yer, 3-cü yer
Şimali İrlandiya – kubokun qalibi, 2-ci yer, 3-cü yer
Litva - kubokun qalibi, 2-ci yer
Malta - kubokun qalibi
II təsnifat mərhələsi – 74 komanda
I təsnifat mərhələsinin 47 qalibi
İspaniya – 6-cı yer
Almaniya – 6-cı yer
İngiltərə – 6-cı yer
İtaliya – 6-cı yer
Fransa – 5-ci yer
Rusiya – 5-ci yer
Portuqaliya - 4-cü yer
Ukrayna - 4-cü yer
Belçika - 4-cü yer
Türkiyə - 4-cü yer
Çexiya - 4-cü yer
İsveçrə - 4-cü yer
Hollandiya – 3-cü yer, 4-cü yer
Yunanıstan – 3-cü yer, 4-cü yer
Avstriya – 3-cü yer, 4-cü yer
Xorvatiya – 2-ci yer
Rumıniya – 2-ci yer
Danimarka - kubokun qalibi
Belarus - kubokun qalibi
Polşa - kubokun qalibi
İsveç - kubokun qalibi
İsrail - kubokun qalibi
Şotlandiya - kubokun qalibi
Kipr - kubokun qalibi
Çempionlar Liqası yolu, II təsnifat mərhələsi – 20 komanda
Çempionlar Liqasında çempionlar yolunun ilkin mərhələsinin 3 məğlubu
Çempionlar Liqasında çempionlar yolunun I təsnifat mərhələsinin 17 məğlubu
III təsnifat mərhələsi – 52 komanda
II təsnifat mərhələsinin 37 qalibi
Çempionlar Liqasının qeyri-çempionlar yolunun II təsnifat mərhələsinin 3 məğlubu
Rusiya – 4-cü yer
Portuqaliya - 3-cü yer
Ukrayna - 3-cü yer
Belçika - 3-cü yer
Türkiyə - 3-cü yer
Çexiya - 3-cü yer
İsveçrə - 3-cü yer
Hollandiya - kubokun qalibi
Yunanıstan - kubokun qalibi
Avstriya - kubokun qalibi
Xorvatiya - kubokun qalibi
Rumıniya - kubokun qalibi
Çempionlar Liqası yolu, III təsnifat mərhələsi – 20 komanda
Çempionlar Liqası yolu, II təsnifat mərhələsinin 10 qalibi
Çempionlar Liqasında çempionlar yolunun II təsnifat mərhələsinin 10 məğlubu
IV təsnifat mərhələsi – 26 komanda
III təsnifat mərhələsinin 26 qalibi
Çempionlar Liqası yolu, IV təsnifat mərhələsi – 16 komanda
Çempionlar Liqası yolu, III təsnifat mərhələsinin 10 qalibi
Çempionlar Liqasında çempionlar yolunun III təsnifat mərhələsinin 6 məğlubu
Qrup mərhələsi
IV təsnifat mərhələsinin 13 qalibi
Çempionlar Liqasının qeyri-çempionlar yolunun III təsnifat mərhələsinin 4 məğlubu
Çempionlar Liqasının qeyri-çempionlar yolunun IV təsnifat mərhələsinin 2 məğlubu
Çempionlar Liqasının çempionlar yolunun IV təsnifat mərhələsinin 4 məğlubu
Avropa Liqasının ÇL yolunun IV təsnifat mərhələsinin 8 qalibi
İspaniya – kubokun qalibi, 5-ci yer
Almaniya – kubokun qalibi, 5-ci yer
İngiltərə – kubokun qalibi, 5-ci yer
İtaliya – kubokun qalibi, 5-ci yer
Fransa – kubokun qalibi, 4-cü yer
Rusiya – kubokun qalibi
Portuqaliya – kubokun qalibi
Ukrayna – kubokun qalibi
Belçika – kubokun qalibi
Türkiyə – kubokun qalibi
Çexiya – kubokun qalibi
İsveçrə – kubokun qalibi
www.oxu.az
"
"""Kəpəz""in futbolçusu UEFA-nın diqqətində – VİDEOUEFA-nın Fair-Play və Sosial Məsuliyyət Komitəsindən AFFA-ya və ""Kəpəz""ə məktub daxil olub. 
Oxu.Az bu barədə Report-a istinadla xəbər verir.
Məktubda Azərbaycan Premyer Liqasının XI turun Gəncə şəhər stadionunda keçirilmiş “Kəpəz” – “Qarabağ” oyununda meydan sahibi komandanın üzvü Viktor Oseqeylin nümayiş etdirdiyi fair-play nümunəsi təqdir olunub.
Xatırladaq ki, qeyd olunan oyunun 26-cı dəqiqəsində, hesab 0:0 olarkən “Kəpəz”in futbolçusu Viktor Oseqeyl ilə “Qarabağ”ın qapıçısı İbrahim Şehiç arasında cərimə meydançası daxilində mübarizədən sonra qarşılaşmanın baş hakimi 11 metrlik cərimə zərbəsi təyin etmiş, lakin Oseqeyl referiyə yaxınlaşaraq ona qarşı qayda pozuntusu olmadığını bildirmiş və hakim penalti qərarını ləğv etmişdi. Futbolçunun ədalətli oyun prinsiplərinə sadiq hərəkəti barədə AFFA tərəfindən UEFA-nın Fair-Play və Sosial Məsuliyyət Komitəsinə məlumat verilmişdi.

E.Ə.
www.oxu.az
"
"“Səbail”in futbolçusu sevgilisi ilə - FOTOBu mövsüm Premyer Liqaya vəsiqə qazanan “Səbail” heyətinə bir neçə legioner qatıb.
Oxu.Az Qafqazinfo-ya istinadən xəbər verir ki, onlardan biri də komandanın əsas üzvlərindən sayılan Ayrton Statidir. 
Oyunu ilə komandanın əsas heyət üzvlərindən olan Stati sevgili ilə də diqqət mərkəzinə düşüb. Onun Bakıya gətirdiyi xanımı Sietske Ostelbos “Instagram”da fotoları ilə seçilir:














E.Ə.
www.oxu.az
"
"“Fənərbaxça”dan daha bir ulduz transferi - İDDİAABŞ-ın “Çikaqo” klubunun yarımmüdafiəçisi Bastian Şvaynştayger karyerasını Türkiyədə davam etdirə bilər.
Oxu.Az Apasport.az-a istinadən xəbər verir ki, 33 yaşlı oyunçu “Fənərbaxça”nın maraq dairəsinə düşüb.
“Çikaqo” ilə müqavilə müddəti bu ayın sonuna qədər olan Almaniya millisinin sabiq üzvü karyerasını Avropada davam etdirmək niyyətindədir. O, hətta hazırkı klubunda qazandığı 4,5 milyon avroluq illik məvacibindən də az məbləğə razılıq verəcəyini söyləyib.
“Fənərbaxça” bir neçə Avropa klubunun gündəmində olan ulduz futbolçunun meneceri ilə danışıqlara başlayıb. Maraqlıdır ki, həmin klublar arasında yalnız Türkiyə təmsilçisi uzunmüddətli müqavilə təklif edib.
Qeyd edək ki, “Bavariya”nın yetirməsi olan Bastian Şvaynştayger 2002-2015-ci illərdə bu komandanın heyətində 458 oyun keçirib, 61 qola imza atıb.
A.H.
www.oxu.az
"
"Azərbaycan klubları Çempionlar Liqasına buraxılmayacaqAvropa Həndbol Federasiyası (EHF) qadın və kişi klubların yeni reytinq cədvəlini açıqlayıb.
Oxu.Az Apasport-a istinadla xəbər verir ki, 2018/2019 mövsümü üçün müəyyənləşən siyahı Azərbaycan üçün biabırçı göstərici ilə diqqət çəkib.
Kişi komandalarımız 10 ildir avrokuboka qatılmadığından reytinqdə sonuncudur. Belə ki, siyahıda Azərbaycan aktivində xalı olmayan 48 ölkədən xalı olmayan 10-u arasında yer alıb. Ölkəmiz Albaniya, Andorra, Ermənistan, Farer adaları, İrlandiya, Latviya, Lixtenşteyn, Malta və Monteneqro ilə birgə 39-48-ci pillələrə şərikdir. Reytinqə əsasən, yeni ildə Çempionlar Liqasında və EHF kubokunda təmsilçimiz mübarizə apara bilməz. Azərbaycan çempionatında cəmi 4 klubumuz mübarizə apardığı halda, EHF bu sayda komandamızın “Çelenc Cup” qatılmasına icazə verib.
Qadın klublarımızın da uğursuzluğu siyahıda özünü göstərib. Bu reytinqdə Azərbaycan 30-cudur. Ötən illə müqayisədə yeri dəyişməyən ölkəmizin aktivində cəmi 3,63 xal var. Bu isə 2018/2019 mövsümündə bizə EHF kubokunda 1, “Çelenc Cup”da 3 klubla iştiraka icazə verir.
Müqayisə üçün bildirək ki, kişilərin reytinqində birinci olan Almaniya 128,50, qadınlarda Macarıstan 114,13 xala malikdir.
Qeyd edək ki, reytinq son 3 mövsümün nəticəsinə əsasən tərtib edilir. 
E.Ə.
www.oxu.az
"
"Kubokda son yarımfinalçılar müəyyənləşirBu gün Azərbaycan Kubokunda 1/4 final mərhələsinə yekun vurulacaq.
Oxu.Az Apasport.az-a istinadən xəbər verir ki, mərhələnin son iki cavab oyunu həm də Azərbaycanda ilin son futbol matçları olacaq.
Çempionatın liderləri ikinci oyun günündə səfər qarşılaşmalarına çıxacaqlar. Öncə “Qəbələ” “Səbail”in qonağı olacaq. Roman Qriqorçukun yetirmələri ardıcıl qələbələr seriyasını səfərdə də davam etdirmək niyyətindədir. İlk oyunda doğma meydanda minimal hesabla qalib gələn “qırmızı-qaralar” səfərdə bu üstünlüyündən yararlanmağa çalışacaq. Bakılılar isə iddialı rəqibi dayandırmaqla tarixində ilk dəfə yarımfinala yüksəlmək üçün mübarizə aparacaq. 
Son iki mövsümdə “Qızıl dubl”a imza atan “Qarabağ” titulunu qorumaq üçün “Sumqayıt” səddini keçməlidir. Evdə gözlənilmədən çətinliklə üzləşən Qurban Qurbanovun yetirmələrinin rəqib meydanına da favorit kimi çıxacağı heç kimdə şübhə doğurmur. Meydan sahibləri isə sensasiyaya imza atsa, ilk dəfə adını yarımfinalçılar siyahısına yazdıracaq.
Azərbaycan kuboku
1/4 final
Cavab oyunları
15 dekabr (cümə)
16:00. “Səbail” – “Qəbələ”
Hakimlər: İnqilab Məmmədov, Rahil Ramazanov, Nahid Əliyev, Nail Nağıyev
AFFA nümayəndəsi: Elçin Məmmədov
Hakim-inspektor: Məhəmməd Məmmədov
“Bayıl Arena”
İlk oyun – 0:1
19:00. “Sumqayıt” – “Qarabağ”
Hakimlər: Rəhim Həsənov, Akif Əmirəli, Namiq Hüseynov, Elvin Əsgərov
AFFA nümayəndəsi: Vaqif Davudov
Hakim-inspektor: Asim Xudiyev
Sumqayıt şəhər stadionu
İlk oyun – 1:2
A.H.
www.oxu.az
"
"“Neftçi” Azərbaycan Kubokunun yarımfinalında – VİDEO“Neftçi” klubu futbol üzrə Azərbaycan Kubokunun 1/4 finalına vəsiqə qazanıb.
Oxu.Az-ın xəbərinə görə, ağ-qaralar cavab qarşılaşmasında “Zirə”ni 2:0 hesabı ilə məğlub edib.
Hesabı 36-cı dəqiqədə Uqo Barqas açıb, 45-ci dəqiqədə isə Mirabdulla Abbasov “Neftçi”nin üstünlüyün iki topa çatdırıb. Xatırladaq ki, ilk oyun “Zirə”nin minimal hesablı qələbəsi ilə başa çatmışdı (1:0).
Qeyd edək ki, “Neftçi” yarımfinalda “Qəbələ” – “Səbail” cütünün qalibi ilə üz-üzə gələcək. Bu komandaların Qəbələdə baş tutan ilk duelində meydan sahibləri 1:0 hesabı ilə qalib gəlib.  

S.B.
www.oxu.az
"
"Arda Turan transferi ilə bağlı ""Qalatasaray""dan RƏSMİ AÇIQLAMA""Barselona""lı futbolçu Arda Turanın transfer ediləcəyi iddia edilən ""Qalatasaray"" klubu çıxan xəbərlərə dair rəsmi müraciət yayımlayıb.
Oxu.Az publika.az-a istinadən xəbər verir ki, klubun idman direktoru Cenk Ərgün futbolçu ilə görüşmədiklərini və hər hansı transfer müzakirəsi aparmadıqlarını deyib. O, Ardanın ""Qalatasaray""a gəlmək xəbərlərini mediadan öyrəndiyini və bu iddiaların tamamilə yalan olduğunu qeyd edib.
Qeyd edək ki, aldığı zədə səbəbilə bu il ""Barselona""nın heç bir matçında forma geyinə bilməyən Arda Turanla Türkiyənin 3 böyük klubu ilə yanaşı, ""Monako"" və ""Arsenal"" komandaları da maraqlanır.
www.oxu.az
"
"Azərbaycan kubokunda ilk yarımfinalçı bəlli oldu - VİDEOBu gün Azərbaycan kubokunda 1/4 final mərhələsinin cavab görüşlərinə start verilib.
Oxu.Az Apasport.az-a istinadən xəbər verir ki, ilk oyun günündə iki matç oynanılır.
Cavab qarşılaşmalarına Gəncədə start verilib. Premyer Liqanın autsayderləri “Kəpəz”lə “Keşlə” yarımfinala vəsiqə uğrunda mübarizə aparıb. Paytaxt təmsilçisi evdə qazandığı 2:0 hesablı qələbədən sonra bir addımlığında olduğu vəsiqəni əldən verməməyə çalışıb. Amma “Kəpəz” futbolçuları bunu bacarmayıb. Oyun “Keşlə”nin qələbəsi ilə başa çatıb.
“Kəpəz” – “Keşlə” - 2:3
Qollar: Şəhriyar Rəhimov, 49, Kamran Abdullazadə, 79 - Mirsahib Abbasov, 33, 84, Pərdis Fərcad-Azad, 81
Gəncə şəhər stadionu
İlk oyun – 0:2
“Kəpəz”: 1.Davud Kərimi, 9. İlkin Sadıqov, 19. Aydın Qasımov, 24. Məhəmməd Qurbanov, 13.Şəhriyar Rəhimov (k), 4. Şəhriyar Əliyev, 6. Ceyhun Cavadov, 12. İlyas Səfərzadə, 18. Tural Cəlilov, 10. Tural Rzayev, 3. Dedimar Fereyra
Ehtiyat oyunçular: 22. Ruzi Qiyaslı, 2. Yusif Cəfərov, 7. Sergey Çernişev, 15. Azad Kərimov, 17. Əli Səmədov, 16. Azər Məmmədov, 20. Samba Dialo, 21. Novruz Məmmədov, 26. Ba Mansur Aladji, 11. Kamran Abdullazadə
Baş məşqçi: Yunis Hüseynov
“Keşlə”: 1. Orxan Sadıqlı, 3. Denis Silva (k), 4. Slavik Alxasov, 6. Samir Zərgərov, 7. Mirsahib Abbasov, 9. Pərdis Fərcad-Azad, 22. İlkin Qırtımov, 27. Adrian Skarlatake, 33. Tərlan Quliyev, 80. Rafael Məhərrəmli, 88. Məmməd Quliyev
Ehtiyat oyunçular: 16. Şahin Zəkiyev, 2. Sertan Taşkın, 24. Fuad Bayramov, 39. Əlibəy Məmmədli, 40. Asif Vəliyev, 46. Əsəd Məsimov, 53. Emil Əliyev, 56. Urfan İsmayılov, 58. Sinan Akkoyun, 66. Murad Qayalı, 77. Oleq Hüseynov, 81. Elvin Cəfərquliyev
Baş məşqçi: Ramiz Məmmədov

İlk oyun gününə Bakıda yekun vurulacaq. 1/4 finalın ən çox maraq kəsb edən cütündə “Neftçi” “Zirə”ni qəbul edəcək. İndiyədək heç vaxt evdə bu rəqibi məğlub edə bilməyən “ağ-qaralar” minimal hesablı məğlubiyyətin əvəzini çıxmağa çalışacaq. Tərlan Əhmədovun yetirmələri çətinə düşən avrokubok şansını kubok vasitəsilə gerçəkləşdirmək üçün mütləq qalib gəlməlidir. “Zirə” isə tarixinin ilk tituluna iddialı olduğunu səfərdə də isbat etməlidir.
19:00. “Neftçi” – “Zirə”
8-ci km qəsəbə stadionu
İlk oyun – 0:1
 www.oxu.az
"
"Yığmalar AFFA-dan qaçır: Yeni qərargah yaradıla bilərAzərbaycan milli komandalarının yeni qərargahı yaradıla bilər.
Oxu.Az Apasport.az-a istinadən xəbər verir ki, yığmalara yeni məşqçi təyinatlarından sonra belə zərurət yaranıb.
Belə ki, millilərə başçılıq edəcək məşqçilər AFFA-nın qarşısında tələblə çıxış ediblər. Qurban Qurbanov (əsas), Rəşad Sadıqov (U-21 və U-20), Vüqar Məmməd (U-19), Zaur Həşimov (U-18) və Ramin Quliyev (U-17) assosiasiyadan ayrıca ofis istəyiblər.
Yeni məşqçilər AFFA-nın yerləşdiyi binanı bəyənməyərək, burada ayrılacaq məkandan imtina ediblər. Çalışdırıcılar toplantıların, görüşlərin, mətbuat konfransları və digər tədbirlərin keçiriləcəyi xüsusi məkan tələbi qoyublar.
Onların bu istəyi gerçəkləşsə, yığmaların bütün qərargahı yeni məkanda qərarlaşacaq. AFFA-nın gözlənilməz tələbə necə cavab verəcəyi hələ bəlli deyil.
Əslində, hansısa ölkədə milli komandaların ayrıca mənzil-qərargahının olması mümkünsüz deyil. Amma əksər hallarda milli assosiasiya və yığma ölkə futbolunun ayrılmaz hissəsi olduğundan eyni divarlar arasında yerləşir. Təbii ki, istisnalar da mümkündür.
 Məşqçilərin tələbi ilə bağlı məsələnin həlli yolu və məkanı da var. Belə ki, əksər ölkələrdə yığmaların öz təlim-məşq bazası mövcuddur. Böyük ərazini əhatə edən və hər cür şəraitlə təchiz olunan belə məkandan millilərin mənzil-qərargahı kimi də istifadə etmək mümkündür.
Elə ölkəmizdə də belə yer var. Böyük vəsaitlər hesabına inşa olunan milli komandaların təlim-məşq bazasına xidmət edən AFFA Futbol Mərkəzi qərargah üçün də ideal məkandır. Söhbət “Dalğa Arena”nın yerləşdiyi bazadan gedir. Çünki əlavə yerin icarə, ya da inşasına xərc və zaman tələb olunacaq. Hazır məkan varsa, buna nə ehtiyac?
Futbol Mərkəzində komandaların məşqlərini daim izləmək də çalışdırıcıların işini yüngülləşdirə bilər. Arenadakı şəraitdən danışmaq isə yersizdir. Çünki vaxtilə FİFA və UEFA prezidentlərinin açılışını gerçəkləşdirdiyi baza ölkəmizdə ən yaxşılardan sayılır. Həm də millilərin bazası mənzil-qərargah rolunu da oynaya bilməyəcəksə, bu arenaya nə ehtiyac var?
Futbolumuzda belə təcrübə əvvəllər də olub. Xeyli müddət “Şəfa” stadionu milli komandalara xidmət edib. Hətta məşqçilər də bu məkanda toplanırdılar.
Təbii ki, tələblə çıxış edən məşqçilər başqa məkan da istəyə bilər. Elə AFFA-nın da başqa məkan təklif etməsi mümkündür. Məsələn, Bakı Olimpiya Stadionu da məşqçilərə təklif edilə bilər. Amma bir şey dəqiqdir ki, yeniliklər assosiasiya ilə millilərin ayrılması ilə nəticələnəcək.
www.oxu.az
"
"Belqrad derbisi zamanı dava: 19 nəfər yaralandı – VİDEOFutbol üzrə Serbiya çempionatının XII turunda ""Partizan"" və ""Srvena Zvezda"" komandaları arasındakı Belqrad derbisi zamanı 19-dək azarkeş müxtəlif dərəcəli zədə alıb.
Oxu.Az Report-a istinadən xəbər verir ki, fanatlardan biri reanimasiya şöbəsinə yerləşdirilib.
Oyunun birinci hissəsində meydan sahiblərinin fanat sektorunda dava düşüb. Polislər 10-dan çox azarkeşi tribunadan qaçış cığırına sifətində döyülmə əlamətləri ilə və qurşaqdan yuxarı çılpaq vəziyyətdə çıxarıb. Zərərçəkənlərin rəqib komanda sektoruna hücum edən ""Srvena Zvezda"" fanatarı, yoxsa ""Partizan"" fanat qruplaşmaları arasındakı dava qurbanları olduğu bilinmir.
Qeyd edək ki, oyun 1:1 hesablı heç-heçə ilə yekunlaşıb.

A.M.
www.oxu.az
"
"""Qarabağ""ın futbolçusuna 1 milyon avroluq təklif""Qarabağ""ın futbolçusu Dino Ndlovu Çinin ""Hançjou Qrintaun"" klubuna keçə bilər.
Oxu.Az Report-a istinadən xəbər verir ki, hazırda iki klub arasında danışıqlar gedir.
CAR (Cənubi Afrika Respublikası) yığmasının hücumçusu Azərbaycan təmsilçisinin heyətindəki çıxışları ilə diqqəti cəlb edib. O, ""Qarabağ""ın heyətində Azərbaycan Premyer Liqasının qalibi olub və komandaya Danimarka ""Kopenhagen""i ilə ""play-off"" mərhələsinin cavab görüşündə Çempionlar Liqasının qrup mərhələsinə vəsiqə qazandıran qolun müəllifi olub.
Onun xidmətləri diqqətdən kənarda qalmayıb. Çin klubu 27 yaşlı forvardın transferi üçün ""Qarabağ""la müzakirələrə başlayıb. Sayt yazır ki, Ndlovudan ötrü Ağdam klubuna 1 milyon avro təklif olunub.  
Qeyd edək ki, ""Hançjou Qrintaun"" hazırda Çin I Liqasında çıxış edir. Bu komandada 2008-ci ildə ""Neftçi""nin və hazırkı ""Keşlə""nin (keçmiş ""İnter"" klubu) sabiq yarımmüdafiəçisi Slavço Georgiyevski də forma geyinib. Dino Ndlovu İdman Araşdırmalar Mərkəzinin idman jurnalistləri arasında keçirdiyi sorğu nəticəsində Azərbaycanda ""ilin əcnəbi idmançısı"" nominasiyası üzrə qalib kimi ötən gün mükafatlandırıb.
E.Ə.
www.oxu.az
"
"İrlandiyada 16 yaşlı futbolçu meydanda ölübİrlandiyada futbol üzrə gənclər arasında ölkə çempionatı zamanı faciə baş verib.
Oxu.Az-ın BBC-yə istinadən məlumatına görə, “Şenburn” və “Sent-Kevin Boyz” komandaları arasında keçirilən görüş zamanı meydan sahiblərinin 16 yaşlı futbolçusu İzzi Dezu ölüb.
İzzin matç zamanı qəflətən huşunu itirərək yerə yıxılıb. Futbolçu xəstəxanaya çatdırılsa da, həkimlər onun həyatını xilas edə bilməyiblər.
S.B.
www.oxu.az
"
"“Real” klublararası dünya çempionatının finalında – VİDEOBirləşmiş Ərəb Əmirliklərində keçirilən klublararası dünya çempionatının finalçıları müəyyənləşib.
Oxu.Az-ın xəbərinə görə, ikinci yarımfinal oyununda Madridin “Real” klubu “Əl-Cazira” (BƏƏ) komandasını 2:1 hesabı ilə məğlub edib.
Kral klubunun heyətində Ronaldo və Beyl, müvafiq olaraq 53 və 81-ci dəqiqələrdə fərqləniblər. BƏƏ təmsilçinin yeganə qolunu isə 41-ci dəqiqədə Romarinyo vurub. 
“Real” dekabrın 16-da keçiriləcək həlledici görüşdə Braziliyanın “Qremio” klubu ilə qarşılaşacaqlar. 

S.B.
www.oxu.az
"
"Argentinada polis futbolçuları güllələdi – VİDEOArgentinada polis əməkdaşları ölkə çempionatının final oyunundan sonra “Sportivo de Las Parejas” komandasının futbolçularını güllələyiblər.
Oxu.Az-ın xəbərinə görə, səbəb kimi futbolçuların hakimə hücumu göstərilir. 
Qarşılaşma “Defensores de Armstron” klubunun 2:0 hesablı qələbəsi ilə yekunlaşıb. Rəqib futbolçular hakimi oyunu düzgün idarə etməməkdə ittiham ediblər. 
İnsidentə müdaxilə edən polis rezin güllələrdən istifadə edib. Bir neçə futbolçu yaralanıb, onlardan biri isə gözünü itirib.

S.B.
www.oxu.az 
"
"“Qarabağ”ın Şehiçi ÇL-nin rəmzi heyətində – FOTODünyanın tanınmış statistika saytlarından biri olan ""Whoscored.com"" Çempionlar Liqasının qrup mərhələsinin rəmzi heyətini açıqlayıb.
Oxu.Az Sportarena.az-a istinadən xəbər verir ki, 11 nəfərlik heyətdə ""Qarabağ""ın qapıçısı İbrahim Şehiç də yer alıb. Saytın analitikləri bosniyalı qapıçının qrup mərhələsindəki ümumi çıxışın 7,4 balla qiymətləndiriblər.
Şehiçlə birgə rəmzi heyətdə Muhammed Salah, Eden Hazard, Neymar, Kriştiano Ronaldo kimi futbolçular yer alıb.



A.M.
www.oxu.az
"
"Ukraynalı “avtoş”: Bəzi azərbaycanlı sürücülər kamikadzedir – VİDEOMDB ölkələri üzrə ən peşəkar drifterlərdən biri, drift üzrə üçqat Ukrayna çempionu, bir sıra beynəlxalq turnirlərin qalibi və mükafatçısı, ""Red Bull Car Park Drift 2017""-nin final yarışının hakimlərindən biri Aleksandr Qrinçuk avtoidmanın inkişafından danışıb.
Qrinçuk bildirib ki, driftə maraq onda “Need For Speed“ kompüter oyunu oynayaraq və “Forsaj 3 Tokiyo drift” filminə baxandan sonra yaranıb:

""İlk növbədə həmin səhnələrdə olan avtomaşınlara bənzəyən avtomobil aldım, sadəcə, görüntü üçün, sonra da bir qrup avtoidman həvəskarları yığışıb Ukraynada ilk drift yarışı keçirdik"".

Qrinçuk bildirib ki, bu idman növü pul tələb edir. Əgər insanın  pulu azdırsa, lakin həvəsi varsa, bunu gerçəkləşdirə bilməz: “Avtoidman bir biznesdir, onun işləməsi üçün pul yatırmaq lazımdır. Drif avtoidman aləmində daha ucuz idman növünə aiddir. Klassik drift yarışlarında xərclər çoxalır, misal üçün, Rusiyada yarışlarda şinlərin eninin artması səbəbindən bəzi pilotlar yarışmadan imtina ediblər. Onlar, əlbəttə, ""Car Park Drift""ə yollanacaqlar, buna səbəb isə avtomobili hazır vəziyyətə gətirməsi üçün nisbətən az pulun yatırılmasıdır"". 

Tanımış avtoidmançı insanların driftə olan marağından danışıb: ""Mənim üçün drift həyat tərzidir. Mən görməmişəm ki, insan avtomobillə uğurlu drift etsin, sonra da həvəsi ölsün. Bəziləri pul bitənə qədər driftlə məşğul olurlar, digərləri peşəkar avtoidmana yollanır. Drift o qədər maraqlı, qeyri-adi və mənzərəlidir ki, insanları cəlb edərək daha çox əyləncə verir.

Mən şəhər daxilində yürüş etməyin əleyhinəyəm, dəfələrlə məni küçələrə çıxarmaq istəyiblər, mən buna qarşı çıxmışam. Çünki şəhərdə drift etmək üçün tam şərait yoxdur, digər yol hərəkət iştirakçıları səndən o hərəkətləri gözləmirlər. Uşaqlar və yaşlı adamlar küçələrdə ola bilərlər və  drifter avtomobillə onları vura bilər. Küçələrdə drift etmək olmaz, avtomobili yalnız xüsusi yerlərdə sürüşdürmək olar. 

""Red Bull""un atleti Avropa və MBD ölkələri arasındakı avtoidmanın fərqindən söz açıb: “Avropada avtoidman tədbirləri çoxdur. Çox sayda idman trekləri, xüsusi avtomobillər, pilotlar var. Onlarda drift xırda bir yarışdır. Ukraynada bir trek var, 1970-ci ildə inşa edilib, lakin biz drifti avtomobil duracaqlarından keçiririk, bunun üçün həmin ərazilərdə infrastruktur quraşdırıb drift üçün yararlı edirik. Drift yarışının təşkilində güclü lider olmalıdır, həmin insan öz ətrafına 5-6 həmfikir pilot tapıb, onları birləşdirsə, iş gedəcək. Lakin ən azı dövlət avtoidman trekinin yaranmasına dəstək olmalıdır. 

Aleksandr Qrinçuk azərbaycanlı “avtoşlar” haqqında öz təəssüratlarını bölüşüb: “Azərbaycan avtomobil sürücüləri ilə Bakıda tanış olmuşam. Bir peşəkar idmançı kimi bilirəm ki, ön hissəsi yüklənmiş, qabağı qaldırılmış avtomobili sürmək olmur. Belə avtomobildə necə sürətlə getmək olar?! Onlar həyatından həddən çox bezmiş insanlardır, əsl kamikadzelərdir”. 

Qeyd edək ki, “Red Bull”un atleti olan Aleksandr Qrinçuk Azərbaycanda da bir sıra böyük tədbirlərdə iştirak edib. Belə ki, Bakıda keçirilən “Red Bull Racing Show Run” və “Volkicar” üzrə çempionatda öz bacarıqlarını nümayiş etdirərək həmyerlilərimiz tərəfindən sevilib.
Elvin Əhmədov
www.oxu.az
"
"Almaniya yığmasına veriləcək mükafatlar açıqlandıAlmaniya yığmasının DÇ-2018-də çempion olacağı təqdirdə, alacağı mükafatın məbləği açıqlanıb. Bundestim kuboka sahib çıxsa, millinin hər bir üzvü 350 min avro irəli düşəcək.
Oxu.Az APA-ya istinadən xəbər verir ki, bunu Almaniya Futbol İttifaqı rəsmən açıqlayıb.
Yoahim Lövün yetirmələri mundialın finalında məğlub olacaqları halda hərəyə 200 min, üçüncü yeri tutacaqları təqdirdə isə 150 min avro mükafat alacaqlar.
Almaniya Futbol İttifaqı medalsız qalacağı halda da yığma üzvlərini mükafatsız qoymayacaq – 125 min avro. Komanda mübarizəni ¼ finalda dayandırsa, bu məbləğ 75 min avroya bərabər olacaq.
Qeyd edək ki, Almaniya millisi DÇ-2018-in final mərhələsində Meksika, İsveç və Cənubi Koreya yığmaları ilə birlikdə F qrupunda mübarizə aparacaq.
E.Ə.
www.oxu.az
"
"""Neftçi"" 4 futbolçusunu icarəyə verir""Neftçi"" klubu qış fasiləsində 4 futbolçusunu icarəyə göndərəcək.
Oxu.Az Report-a istinadən xəbər verir ki, bu barədə paytaxt təmsilçisinin prezidenti Orxan Hüseynzadə jurnalistlərlə söhbətində məlumat verib.
O bildirib ki, müdafiəçilər - Rahil Məmmədov, Məqsəd İsayev və yarımmüdafiəçilər - Tərzin Canahgirov, Fəhmin Muradbəyli özlərinə yeni komanda tapmalı olacaqlar.
A.M.
www.oxu.az
"
"Qurban Qurbanovun ilk köməkçisi bəlli olduAzərbaycan milli komandasında Qurban Qurbanovun ilk köməkçisi müəyyənləşib.
Oxu.Az Qafqazinfo-ya istinadən xəbər verir ki, yığmamızda qapıçılar üzrə məşqçi vəzifəsini Dmitri Kramarenko yerinə yetirəcək.
O, həm də aşağı yaş qrupları üzrə koordinator vəzifəsini icra edəcək.
A.M.
www.oxu.az
"
"AFFA yeni baş məşqçilərin adlarını açıqladıAzərbaycan yığmalarında yeni təyinatlar açıqlanıb.
Oxu.Az APA-ya istinadən xəbər verir ki, 2018-ci ildən aşağı yaş qrupu üzrə millilərdə çalışacaq mütəxəssislər müəyyənləşib.
U-20 və U-21 millisinə “Qarabağ”ın kapitanı, eləcə də, klubun U-19 komandasının baş məşqçisi Rəşad Sadıqov təyin edilib.
Bundan əlavə, Vüqar Məmməd U-19, Zaur Həşimov U-18, Ramin Quliyev isə U-17-yə gətirilib.
Təyinatlarla yanaşı, 2 yaş qrupu üzrə yığma da yaradılıb. Bunlar U-20 və U-18 komandalarıdır. Hər iki yığmanın funksiyası bir yaş yuxarı milliyə oyunçular yetişdirmək olacaq.
A.M.
www.oxu.az
"
"UEFA Azərbaycan klublarına vəsait ayırdıUEFA 2016-2017 mövsümündə maliyyə feyr-pleyi qaydalarını pozan klublardan aldığı 6,5 milyon avro vəsaiti avrokuboklarda iştirak etmiş komandalar arasında bölüb.
Oxu.Az Report-a istinadən xəbər verir ki, məbləğin 80 faizi Çempionlar Liqası və Avropa Liqasının qrup mərhələsində çıxış etmiş klublara çatıb.
Başqa sözlə, aralarında ""Qarabağ"" və ""Qəbələ"" də olmaqla, hər bir klub 78 300 avro qazanıb. Qalan 20 faiz isə təsnifat mərhələsində mübarizəni dayandırmış komandalara çatıb. Bu isə o deməkdir ki, ""Kəpəz"" və ""Neftçi"" hərəyə 8 540 avro əldə edib. Lakin ""Zirə"" maliyyə feyr-pleyini pozduğu üçün cəzalandığı üçün bu məbləği ala bilməyəcək.
Qeyd edək ki, 2016-2017 mövsümündə Azərbaycan təmsilçilərindən ""Qarabağ"" və ""Qəbələ"" Avropa Liqasının qrup mərhələsində mübarizə aparıb. ""Neftçi"" və ""Kəpəz"" isə mübarizəni Avroliqanın II təsnifat mərhələsində dayandırıb.
A.M.
www.oxu.az
"
"“Qarabağ”ın oyunundakı xoreoqrafiya belə hazırlanıb – VİDEOSosial şəbəkələrdə Çempionlar Liqasının qrup mərhələsinin V turu çərçivəsində Bakı Olimpiya Stadionunda keçirilən “Qarabağ” – “Çelsi” matçında açılan xoreoqrafiyanın hazırlanması ilə bağlı video yayılıb.
Oxu.Az-ın məlumatına görə, xoreoqrafiya “Qarabağ” rəhbərliyinin təşəbbüsü və UNİFEB üzvlərinin dəstəyi hazırlanıb.
Xatırladaq ki, Bakı Olimpiya Stadionunda keçirilən qarşılaşmada nəhəng plakatda “The Glorious” (Şərəf “Qarabağ) və “Far away from home but where you belong” (“Evdən uzaq, amma aid olduğun yer”) sözləri yazılmışdı.
“Qarabağ” azarkeşləri bununla dünyaya Ağdamın işğal altına olması, bu səbəbdən “Qarabağ”ın doğma yurdundan didərgin düşməsinin mesajını veriblər. Mərkəzi tribunada 20 minə yaxın azarkeş əllərində tutduqları rəngli vərəqlərlə Azərbaycan bayrağının təsvirini də yaradıblar.

S.B.
www.oxu.az
"
"Altıqat Azərbaycan çempionu dünyasını dəyişdiÖtən gün Bakıda 38 yaşında ürək çatışmazlığından tanınmış azərbaycanlı bilyard ustası Əmir Hüseynov vəfat edib.
Oxu.Az-ın xəbərinə görə, bu barədə onun qardaşı, Dünya Gözəllik Konqresinin prezidenti Zamir Hüseynov məlumat verib.
Qeyd edək ki, beynəlxalq dərəcəli idman ustası Əmir Hüseynov piramida üzrə dünya çempionatında dördüncü yerin sahibi və altıqat Azərbaycan çempionu idi.
S.B.
www.oxu.az
"
"Azərbaycan Qran-Prisi 2017-ci ilin ən yaxşı yarışı seçildiFormula-1 üzrə Azərbaycan Qran-Prisi 2017-ci ilin ən yaxşı yarışı seçilib. 
Bakı Şəhər Halqası Əməliyyat Şirkətindən (BŞH) Oxu.Az-a verilən məlumata görə, Azərbaycanın paytaxtında reallaşan mərhələ dünyanın aparıcı kütləvi informasiya vasitələrinin sorğusunda birinci olub.
“Daily Mail”, “Sky Sports”, “The Times”, “Bild am Sonntag”, “ViaSat” kimi nüfuzlu nəşrlərin avtoidman azarkeşləri, media nümayəndələri və Paddok Klubun təmsilçiləri arasında apardığı sorğuda əksəriyyəti Bakıdakı yarışı fərqləndirib.
Qeyd edək ki, Azərbaycan Qran-Prisində “Red Bull” komandasının pilotu Daniel Rikkardo gözlənilməz şəkildə qələbə qazanıb. Yarış zamanı Luis Hamilton ilə Sebastian Fettel arasında baş vermiş toqquşma avtoidman tarixində yaşanan ən yaddaqalan hadisələrdən biri olub. Bundan başqa, Formula-1-in təkər təchizatçısı “Pirelli” şirkətinin yayımladığı son hesabatında bildirilir ki, 2017-ci ildə bütün Qran-Prilər arasında Bakı yarışı 42 ötmə ilə ən çox ötmənin olduğu yarış olub.
Qeyd edək ki, 2018-ci il Azərbaycan Qran-Prisi 27-29 apreldə keçiriləcək. 
E.Ə.
www.oxu.az
"
"Rəşad Sadıqov ""Roma"" klubunun düşərgəsinə yollandı“Qarabağ”ın futbolçusu Rəşad Sadıqov İtaliyanın paytaxtı Romaya yollanıb.
Oxu.Az xəbər verir ki, bu barədə Report-a Ağdam təmsilçisinin kapitanının özü məlumat verib.
O bildirib ki, UEFA PRO kateqoriyalı məşqçilik kursunun növbəti mərhələsi çərçivəsində “Roma” klubunun düşərgəsində olacaq. Sadıqov 12-15 dekabrda Çempionlar Liqasının qrup mərhələsində “Qarabağ”ın rəqibi olmuş paytaxt təmsilçisinin məşqlərini izləyəcək. Dekabrın 16-da isə ""Qarabağ""ın 19 yaşadək futbolçulardan ibarət komandasının baş məşqçisi ""Roma""nın ""Kalyari"" ilə keçirəcəyi İtaliya A Seriyasının XVII tur matçını izləyəcək. 
Qeyd edək ki, Rəşad Sadıqovun tezliklə 21 yaşadək futbolçulardan ibarət Azərbaycan millisinin baş məşqçisi təyin olunacağı gözlənilir. 
E.Ə.
www.oxu.az
"
"Rusiya idmançıları Qış Olimpiya oyunlarında neytral bayraq altında çıxış edəcəklər   Rusiya Olimpiya Komitəsi (ROK) 2018-ci ildə Pxençxanda keçiriləcək Qış Olimpiya oyunlarında iştirak barədə qərar qəbul edib.
Oxu.Az xəbər verir ki, ROK-nin mətbuat xidmətinin rəhbəri Konstantin Vıbornov Rusiya idmançılarının yarışlarda neytral bayraq altında iştirak edəcəklərini bildirib. 
“Biz Olimpiya oyunlarına qatılmaq istəyən idmançılarımızı dəstəkləyirik, lakin yarışlarda iştirak etməməyə qərar verənlərin mövqelərinə də hörmətlə yanaşırıq. Biz bütün idmançılarımızla əməkdaşlığımızı davam etdirəcəyik və onlara dəstək olacağıq,” – deyə Vıbornov bildirib.
Qeyd edək ki, 2018-ci il Qış Olimpiya Oyunları 9-25 fevral tarixlərində keçiriləcək.
N.O.
www.oxu.az
"
"Ronaldinyo meydanın mərkəzindən qol vurdu – VİDEOMəşhur braziliyalı futbolçu Ronaldinyo baxımlı qola imza atıb.
Oxu.Az Report-a istinadən xəbər verir ki, ulduz oyunçu öz dostları ilə Braziliya futbolunun tanınmış nümayəndələri arasında təşkil edilən xeyriyyə matçında fərqlənib.
O, komandasının 6:9 hesabı ilə uduzduğu görüşdə meydanın mərkəzindən qol vurub.
Qeyd edək ki, Braziliya yığmasının keçmiş hücumçusu karyerası ərzində Fransanın PSJ, İspaniyanın “Barselona”, İtaliyanın “Milan”, Meksikanın “Keretaro”, eləcə də vətənində “Qremio”, “Flamenqo”, “Atletiko Mineyro” və “Fluminese” komandalarının formasını geyinib. O, 2015-ci ildə futbolçu karyerasını başa vuraraq, futzala keçib.

A.M.
www.oxu.az
"
"Bakıda keçiriləcək dünya çempionatının tarixi açıqlandı2018-ci ildə Bakıda keçiriləcək cüdo üzrə dünya çempionatının tarixi dəqiqləşib. 
Oxu.Az Qafqazinfo-ya istinadən xəbər verir ki, paytaxtımızda ilk dəfə keçiriləcək mundial sentyabrın 20-də start götürəcək.
Yarış 8 gün davam edəcək. Artıq Beynəlxalq Cüdo Federasiyası bunu təsdiqləyib və yeni ilin təqvimində rəsmiləşdirib.
Mundialın paytaxtımızda olması isə “Böyük Dəbilqə”nin başqa şəhərə verilməsi ilə nəticələnib. Bu dəfə yarış Almaniyanın Düsseldorf şəhərinə etibar edilib. Bir qədər öncəyə qədər turnirin mayın 11-13-də Bakıda keçiriləcəyi açıqlanmışdı. 
E.Ə.
www.oxu.az
"
"Avroliqada 1/16 final mərhələsinin püşkü atıldıÇempionlar Liqasının ardınca bu gün UEFA Avropa Liqasında da püşkatma mərasimi keçirilib.
Oxu.Az Offside.com.az-a istinadən cütlükləri təqdim edir:
“Borussiya Dortmund”- “Atalanta”
“Nitsa” - “Lokomotiv” Moskva
“Kopenhagen” - “Atletiko” Madrid
“Spartak” Moskva-“Atletik” Bilbao
“AEK”-“Dinamo” Kiev
“Seltik”-“Zenit”
“Napoli”-“Leypziq”
“Srvena Zvezda-“CSKA” Moskva
“Lion”-“Vilyareal”
“Real” Sosyedad”-“Zalsburq”
“Partizan”-“Viktoriya” Plzen
“Milan”-“Ludoqorets”
“Styao” Buxarest-“Latsio”
“Astana”-“Sportinq” Lissabon
“Ostersund”-“Arsenal”
“Olimpik” Marsel-“Braqa”
Qeyd edək ki, 1/16 final mərhələsinin ilk oyunları gələn il fevralın 15-də, cavab matçları isə 22-də keçiriləcək.
A.M.
www.oxu.az
"
"Qurban Qurbanovun debüt oyununun vaxtı açıqlandıFutbol üzrə Azərbaycan milli komandası Gürcüstan yığması ilə yoldaşlıq oyunu keçirəcək.
Oxu.Az AFFA-nın rəsmi saytına istinadən xəbər verir ki, qarşılaşma 2018-ci il fevralın 2-də Türkiyənin Antalya şəhərində təşkil olunacaq.
Qeyd edək ki, bu, Azərbaycan yığmasının yeni məşqçisi Qurban Qurbanovun debüt oyunu olacaq.
A.M.
www.oxu.az
"
"Çempionlar Liqasının 1/8 final mərhələsinin püşkü atıldıBu gün Çempionlar Liqasının 1/8 final mərhələsinin püşkü atılıb.
Oxu.Az xəbər verir ki,  UEFA-nın İsveçrənin Nyon şəhərindəki mənzil-qərargahında baş tutan tədbirdə qitənin ən nüfuzlu klub turnirində mübarizə aparan 16 komanda 8 cütlük təşkil edib.
Bu mərhələdə qrup qalibləri ilə ikinci yer sahibləri görüşəcək. 1/8 finalda eyni ölkə təmsilçiləri və eyni qrupdan çıxan komandalar üz-üzə gəlməyəcək.
1/8 finala qrup qalibi kimi yüksələn Türkiyə təmsilçisi “Beşiktaş”ın da rəqibi bilinib. İstanbul klubu Almaniyanın ən titullu komandası “Bavariya” ilə qarşılaşacaq.
Növbəti mərhələnin ən maraqlı cütlərində isə “Real” PSJ ilə, “Çelsi” “Barselona” ilə üz-üzə gələcək.
Qeyd edək ki, 1/8 finalın ilk görüşləri 2018-ci il fevralın 13-14-də və 20-21-də, cavab matçları martın 6-7-də və 13-14-də baş tutacaq.
Çempionlar Liqası
1/8 final
“Yuventus” (İtaliya) - “Tottenhem” (İngiltərə)
“Bazel” (İsveçrə) - “Mançester Siti” (İngiltərə)
“Porto” (Portuqaliya) - “Liverpul” (İngiltərə)
“Sevilya” (İspaniya) - “Mançester Yunayted” (İngiltərə)
“Real” (İspaniya) - PSJ (Fransa)
“Şaxtyor” (Ukrayna) - “Roma” (İtaliya)
“Çelsi” (İngiltərə) - “Barselona” (İspaniya)
“Bavariya” (Almaniya) - “Beşiktaş” (Türkiyə)
A.M.
www.oxu.az
"
"Rəşad Sadıqov baş məşqçi təyin edildiSabah futbol üzrə Azərbaycanın U-21 yığma komandasına yeni baş məşqçi təyin olunacaq.
Oxu.Az sport24.az-a istinadən xəbər verir ki, söhbət ""Qarabağ""ın kapitanı və bu klubun U-19 komandasının baş məşqçisi Rəşad Sadıqovdan gedir.
O, gənclərdən ibarət millimizin baş məşqçi postuna təyin ediləcək. Rəsmi təyinat sabah AFFA tərəfindən təsdiqini tapacaq.
A.M.
www.oxu.az
"
"""Qarabağ""dan rekordAğdamın ""Qarabağ"" klubu Premyer Liqada ardıcıl 6-cı qələbəsini qazanıb.
Oxu.Az-n PFL-in saytına istinadən verdiyi məlumata görə, IV turdan təxirə salınan səfər matçında “Səbail”i 2:0 hesabı ilə məğlub edən Qurban Qurbanovun yetirmələri qış fasiləsinə mövsümün rekord seriyası ilə yollanıb. Belə ki, 6 oyunluq qələbə seriyası cari mövsümün rekord göstəricisidir.
Bunadək də rekord “Qarabağ”a məxsus idi. Ağdamlılar ilk 5 turda xal itirməmişdi. XIV turda həmin rekordu təkrarlayan komanda təxirə salınmış matçda nəticəni yeniləyib.
Qeyd edək ki, bunadək Ağdam klubu X turda “Səbail”i 1:0, XI turda “Kəpəz”i 2:0, XII turda “Sumqayıt”ı 2:0, XIII turda “Zirə”ni 3:2, XIV turda “Neftçi”ni 1:0 hesabı ilə yenmişdi.
A.M.
www.oxu.az
"
"DTX-nin əməkdaşı dünya çempionu oldu – FOTOİtaliyanın Florensiya şəhərində “K-1 Full contact” döyüş növü üzrə dünya birinciliyi keçirilib.
Oxu.Az-ın məlumatına görə, Dövlət Təhlükəsizliyi Xidmətindən APA-ya bildirilib ki, yarışa 35 ölkədən təcrübəli idmançılar qatılıb.
DTX-nin əməkdaşı Ziya Bayramov çətin yarışlarda məharətlə rəqiblərini məğlub edərək “K-1 Full contact” döyüş növü üzrə dünya çempionu adına layiq görülüb.
A.M.
www.oxu.az
"
"Çempionlar Liqasında püşkatma həyəcanı Bu gün Çempionlar Liqasında 1/8 final mərhələsininin püşkatma mərasimi keçiriləcək.
Oxu.Az xəbər verir ki, püşkatma İsveçrənin Nyon şəhərində keçiriləcək və  Bakı vaxtı ilə 15:00-da start götürəcək.
Püşk zamanı eyni ölkə təmsilçiləri və eyni qrupda mübarizə aparmış komandalar üz-üzə gələ bilməyəcək.
Səpələnmişlər (qrup qalibləri)
“Mançester Yunayted” (İngiltərə)
PSJ (Fransa)
“Barselona” (İspaniya)
“Roma” (İtaliya)
“Tottenhem” (İngiltərə)
“Liverpul” (İngiltərə)
“Mançester Siti” (İngiltərə)
“Beşiktaş” (Türkiyə)
Səpələnməmişlər (qrup ikinciləri)
“Yuventus” (İtaliya)
“Bazel” (İsveçrə)
“Şaxtyor” (Ukrayna)
“Bavariya” (Almaniya)
“Çelsi” (İngiltərə)
“Real” (İspaniya)
“Porto” (Portuqaliya)
“Sevilya” (İspaniya)
Qeyd edək ki, 1/8 finalın ilk görüşləri 2018-ci il fevralın 13-14-də və 20-21-də, cavab matçları martın 6-7-də və 13-14-də baş tutacaq.
E.C.
www.oxu.az
 
"
" 2018-ci il Qış Olimpiya Oyunlarında bizi kim təmsil edəcək?Azərbaycanı 2018-ci il Pxençxan Qış Olimpiya Oyunlarında təmsil ecəcək idmançı müəyyənləşib. 
Oxu.Az xəbər verir ki, Azərbaycan Dağ Xizəyi Federasiyasının rəsmisi Afaq Zeynalovanın Report-a verdiyi məlumata görə, bu, Patrik Braxnerdir.
Avstriyalı legioner kişilər arasında slalom və böyük slalom yarışlarında çıxış edəcək. 25 yaşlı idmançı karyerasında ikinci dəfə olimpiadaya qatılacaq. O, 2014-cü il Soçi Qış Olimpiya Oyunlarında da iştirak edib. Həmin vaxt böyük slalom növündə 53-cü yeri tutmuş Braxner slalomçuların mübarizəsində finişə çata bilməyib.
O, qarşıdakı olimpiadaya lisenziyanı müxtəlif yarışlarda topladığı xallar sayəsində əldə edib. 
A.Zeynalovanın sözlərinə görə, Braxnerin bu yaxınlarda şəxsi problemi ortaya çıxdığından, Pxençxana yollanması sual altına düşmüşdü. Nəticədə federasiya andorralı Robert Solsonanı olimpiadaya yollamaq istəyib. Lakin Braxner problemini artıq yoluna qoyduğunu və Cənubi Koreyada çıxış etməyə hazır olduğunu bildirib.
Qeyd edək ki, XXIII Qış Olimpiya Oyunları 9-25 fevral 2018-ci ildə keçiriləcək.
E.Ə.
www.oxu.az
"
"“Red Bull Car Park Drift”:  Yaxın Şərqdə yeni atəş – VİDEODekabrın 8-də “Red Bull Car Park Drift”in ən yaxşısını müəyyən etmək üçün 15 qorxusuz sürücü Küveytə toplaşıb.
Oxu.Az xəbər verir ki, yarış Sirbb Circuit avtoidman trasında keçirilib.
Ən yaxşı drifterlər 2000 tamaşaçı qarşısında qalib adı üçün mübarizə aparıblar. 

Bildirək ki, driftinq - avtomobil ilə döngələri keçərək onu sürüşdürüb seçilmiş istiqamətə döndərmədir. İlk dəfə driftinq XX əsrin 60-cı illərində Yaponiyanın əyri-üyrü dağlıq yollarında yaranıb. 
Bir qrup həmfikir yarışmaçı kəskin döngələri dönərkən şinləri tutma həddini aşaraq trasda qələbə uğrunda yürüşə başlayıblar. 2005-ci ildə “Red Bull” şirkəti driftinq idman növünü inkişaf etdirməyə başlayıb və Yaxın Şərqdə onun atəşini yandırmağa qərar verib. Həmin atəş bu günə kimi alovlanır.  

Qeyd edək ki, “Red Bull Car Park Drift” avtoidman dünyasında üzrə ən nüfuzlu yarışlardan biridir. Hər il bu yarışlarda onlarla drifter iştirak edərək, tamaşaçılara avtomobillə ağlasığmaz tryuklar nümayiş etdirirlər. Nəticələrə görə ən yaxşı sürücü çempion titulu ilə təltif edilir. 
İlk dəfə bu yarış Livanda təşkil edilib. Bu tədbir driftinq həvəskarlarına və peşəkarlarına, tamaşaçıların diqqətini cəlb etməklə öz bacarıqlarını nümayiş etdirmək və tac uğrunda mübarizə aparmaq imkanı bəxş edib. 
“Red Bull Car Park Drift”in hakimlərindən biri, 10 il driftinqlə məşqul olunan Aleksanda Qrincuk keçirilən yarışın özəlliklərindən danışıb:

""Pilotlar yarışda avtomobillə sürüşmə etmək üçün arxa çəkən avtomobil alıb müəyyən dəyişikliklər edirlər. Avtomobil gözə çarpacaq dərəcədə yüngülləşdirilir, mühərrik və əyləc sistemi gücləndirilir. Qalan hər şey idmançılardan asılıdır, belə ki, hər kəs avtomobili özünə və proqramına uyğun seçir. Avtomobillərə ""Bioetanol e 85"" yanacaq vurulur. Drift 30-50 km/s sürətlə həyata keçirilir. Hər drifterin çıxışı təxminən 1,5-2 dəqiqə çəkir. 

“Car Park Drift” ənənəvi drift yarışlarından fərqlənir. Bu çempionat daha əlçatandır, daha möhtəşəmdir, təhlükəsizdir və  unikaldır. Ənənəvi drfit çempionatında avtomobil minimum 600 at gücündə olmalıdır, “Red Bull Car Park Drift”də isə 300 at gücü olan avtomobillərlə də perfomans göstərmək olar.

Yarış iki saat yarım keçirilir. Burada vacib olan avtomobili sürətli idarə etmək yox, onu sürüşdürməkdir.

Qalib 4 hakimin ən çox xal verdiyi şəxs olur. Xallar avtomobilin dizaynına, sürüşmə zamanı tüstü yaranmasına, yarış avtomobilinin səsboğucusundan eşidilən səsə və drifterin ayrı-ayrı döngələri keçmə peşəkarlığına görə verilir"". 

Bu il Omandan olan Rafat Al Yahya “Nissan Sylvia” markalı avtomobillə 378 xal toplayaraq “Red Bull Car Park Drift”in qalibi olub. 

Bununla da Oman ardıcıl ikinci dəfə bu yarışı qalibiyyətlə başa vurub. Al Yahya “Driftin Kralı” adına layiq görülüb. Omanlı həyəcanını belə dilə gətirib: ""Mən çox xoşbəxtəm ki, bu ilin “drif kralı” oldum, şadam ki, tac Omanda daha bir il qalacaq"".
Elvin Əhmədov
www.oxu.az
"
"Messi daha bir rekorda imza atdı""Barselona"" futbol klubunun hücumçusu Lionel Messi növbəti rekorda imza atıb.
Oxu.Az-ın məlumatına görə, bu barədə klubun saytı məlumat yayıb.
Belə ki, argentinalı futbolçu bir klubun heyətində vurduğu qolların sayına görə “Bavariya”nın keçmiş futbolçusu Herd Müllerin rekordunu təkrarlayıb. Dekabrın 10-da ""Vilyarreal""la matçda Messi “Barselona”nın heyətində 525-ci qolunu vurub.
Qeyd edək ki, Herd Müller 1964-1979-cu illərdə “Bavariya”nın şərəfini qoruyub. Messi 2004-cü ildən etibarən “Barselona”da çıxış edir. Bu mövsümdə L.Messi İspaniya çempionatında 15 oyunda 14 qol vurub və 4 məhsuldar ötürmə edib.
A.M.
www.oxu.az
"
"ABŞ milli yığmasını Qış Olimpiya oyunlarına göndərməklə bağlı qərar verdiABŞ milli yığmasını Cənubi Koreyanın  Phençhan şəhərində keçiriləcək Qış Olimpiya oyunlarına göndərməklə bağlı qərar verib.
Oxu.Az-ın xəbərinə əsasən, bu barədə Fox News telekanalının efirində ABŞ-ın BMT-dəki daimi nümayəndəsi Nikki Heyli məlumat verib.
Ona “Vaşinqton Koreya yarımadasında gərginliyin artmasına baxmayaraq, ABŞ yığmasını 2018-ci il Olimpiya oyunlarına göndərməklə bağlı qərar qəbul edibmi?” sualı verilib.
“Bəli, biz olimpiya yığmasını tam tərkibdə göndərməyə hazırlaşırıq”, - deyə diplomat cavab verib.
Xatırladaq ki, bir müddət öncə Heyli ABŞ yığmasının Phençhanda keçiriləcək Qış Olimpiya oyunlarına qatılmasının tövsiyyə olunması məsələsinin hələ açıq qaldığını bildirmişdi.
Qeyd edək ki, 2018-ci il Qış Olimpiya Oyunları 9-25 fevral tarixlərində keçiriləcək.
N.O.
www.oxu.az
"
"Dortmund ""Borussiya""sının baş məşqçisi dəyişibAlmaniyanın ""Borussiya"" (Dortmund) futbol komandasının baş məşqçi postunda dəyişiklik baş verib.
Oxu.Az xəbər verir ki, ""Report""un məlumatına görə, ardıcıl 8 oyun davam edən qələbəsizliyin ardından Peter Boş istefaya göndərilib.
Hollandiyalı mütəxəssisi ""Köln""ün sabiq baş məşqçisi Peter Ştyoger əvəzləyib. Avstriyalı mütəxəssis və köməkçiləri ilə müqavilə 30 iyun 2018-ci ilədək nəzərdə tutulub.
Qeyd edək ki, Peter Ştyogerin ilk iş yeri elə ""Köln"" olub. 51 yaşlı baş məşqçi Bundesliqada 14 oyunluq qələbəsizlikdən sonra qovulub. Peter Boş isə ""Borussiya""ya iyundan rəhbərlik edirdi. 54 yaşlı mütəxəssis əvvəllər Hollandiya ""Ayaks""ında çalışıb.
E.Ə.
www.oxu.az
"
"“Azərbaycan Qran-Prisi”nin daha bir uğuru“Formula One Group”un dərc etdiyi hesabata əsasən, 2017-ci ildə keçirilən 20 mərhələdən 13-də tamaşaçı  auditoriyası ötən illə müqayisədə ümumilikdə 8% artıb.
Oxu.Az-ın xəbərinə görə, faiz nisbətində ən çox tamaşaçı auditoriyasının artımı “Azərbaycan Qran-Prisi”ndə qeydə alınıb - 58%.
Ümumi tamaşaçı sayının artımında isə ən yaxşı göstəricilərə Kanada və Avstriya malikdir. Bu ölkələrdə ötən illə müqayisədə yarışları izləməyə 60 min nəfərdən çox insan gəlib.
“Qran Pri”nin bütün günlərinin orta davamiyyəti 203570 olub. 
S.B.
www.oxu.az
"
"AGF-ə yeni baş katib təyin edildiAzərbaycan Gimnastika Federasiyasının (AGF) İcra Komitəsinin 30-cu iclası baş tutub.
Oxu.Az-ın məlumatına görə, iclasda ilk öncə Bakı Gimnastika Məktəbi və Ocaq Sport Klubunun rəhbərləri həmin qurumların fəaliyyətini əks etdirən təqdimat ediblər.
Təqdimat zamanı gimnastika növləri üzrə fəaliyyət göstərən bölmələr haqda məlumat verilərək, son bir il ərzində gimnastikanın inkişafı istiqamətində görülmüş işlər, o cümlədən qarşıya qoyulmuş gələcək planlar müzakirə edilib.
Həmçinin, iclasda gimnastların Lisenziyası üzrə qaydalarına və AGF tərəfindən təltif olunan Xatirə Medalları haqqında Əsasnaməyə təklif edilən dəyişikliklər də təsdiq olunub.
Görüş çərçivəsində federasiyanın Baş katibinin, gimnastika növləri üzrə Kompleksli Elmi Tədqiqat qrupunun rəhbərinin və gimnastika növləri üzrə yığma komandaların Baş məşqçilərinin illik hesabatları da dinlənilib.
Daha sonra Avropa Gimnastika İttifaqına (UEG) prezident seçilmiş F. Qayıbovun AGF və UEG arasında maraqların mümkün toqquşmasını nəzərə alaraq federasiyada tutduğu Baş katib vəzifəsindən azad olunması ilə bağlı İcra Komitəsinə ünvanladığı ərizəsi qəbul edilərək, təsdiq olunub.
AGF-nin Baş katibi vəzifəsinə 2007-2009-cu illərdə federasiyanın Baş katibinin köməkçisi, 2009-cu ildən bu günə qədər isə müavini vəzifəsində çalışmış Nurlana Məmmədzadə seçilib.
N. Məmmədzadə 1979-cu ildə Bakı şəhərində anadan olub. 1996-2000-ci illərdə Təfəkkür Universitetinin ingilis dili ixtisası üzrə “Filologiya” fakültəsinin bakalavr dərəcəsini, 2001-2003-cü illərdə isə həmin ixtisas üzrə Xəzər Universitetinin magistr dərəcəsini bitirib.
S.B.
www.oxu.az
"
"Araz Abdullayev gözəl qolla Kipr klubuna qələbə qazandırdı – VİDEOAzərbaycan yığmasının futbolçusu Araz Abdullayev Kipr çempionatında çıxış etdiyi “Anortosis” komandasına 91-ci dəqiqədə vurduğu qolla qələbə qazandırıb.
Oxu.Az-ın xəbərinə görə, doğma meydanda “Alki Oroklinis” klubunu qəbul edən Abdullayevin komandası 2:1 hesabı ilə qələbə qazanıb.
Hakimin oyuna əlavə etdiyi dəqiqələrdə Araz Abdullayev cərimə meydançasından kənardan gözəl zərbə ilə fərqlənib. 
Hazırda “Anortosis” 15 oyundan sonra 33 xalla turnir cədvəlinə başçılıq edir.

S.B.
www.oxu.az
"
"“Formula-1” üzrə ilin ən yaxşı ötmə əməliyyatı Bakıda icra edilib – VİDEO“Formula-1 “Twitter” səhifəsində 2017-ci ilin ən yaxşı ötmə əməliyyatının videosunu paylaşıb. 
Oxu.Az-ın xəbərinə görə, ötmə manevri  Azərbaycan Qran-prisində “Red Bull” komandasının pilotu Daniel Rikkardo tərəfindən icra edilib. 
Avstraliyalı pilot bir manevrlə üç rəqibini - Lensa Stroll, Niko Xülkenberq və Felipe Massanı - ötməyə nail olub. Ötmə əməliyyatından sonra Daniel Rikkardo qələbə qazanıb.
D.Rikkardo ümumi hesabda  2017-ci il mövsümünü 200 balla beşinci yerdə başa vurub.
 

S.B.
www.oxu.az
"
"Qurban Qurbanov: Həyat tərzində doğru yol tutanlar millidə olacaq2017-ci il çox ağır və yaddaqalan oldu. Çempionluq və ölkə kuboku öz yerində, azarkeşlər son iki ildə Çempionlar Liqasının qrupuna düşmək istəyirdilər, hətta demək olar ki, tələb edirdilər. Ağır mövsüm keçdi. Biz də ÇL-in qrupuna düşməyi bacardıq. Bu il çempion olduq, ölkə kubokunu qazandıq və ÇL-in qrupuna düşdük. Dekabrda Premyer Liqanı lider başa vurmağı istəyirdik və ili lider başa vurduq. Bu il son hədəfimiz isə ölkə kubokunda mərhələ adlamaqdır. Bu da baş versə, tam uğurlu olacaq.
Oxu.Az-ın xəbərinə görə, bu barədə “Qarabağ” və Azərbaycan millisinin baş məşqçisi Qurban Qurbanov Qafqazinfo nəşrinə müsahibəsində deyib.
Baş məşqçi bildirib ki, bəzən futbolçular, məşqçilər və rəhbərlik kiçik uğur qazananda rahatlaşır və “Gələn il qrupa düşməsək də, heç kimin heç nə deməz” düşünür. 
“Amma biz belə düşüncələrin qarşısını aldıq. ÇL-in qrupuna düşməyi bacardıq. Bütün “Qarabağ”ın rəhbərliyinə, futbolçularına və azarkeşlərinə təşəkkür edirəm. Uğurlar biz rahat etməli deyil. İlin məşqçisi mükafatı mənim məsuliyyətimi daha da artırır. Həqiqətən də bu ili uğurlu adlandırardım. Məni üzən iki böyükhseablı yenilgi oldu. “Çelsi”yə ev və səfər matçlarında uduzduq. İstəməzdim belə olsun. Amma real yanaşaraq komandaların gücünə baxsaq, futbolda belə hesablar olur. Bunu normal qarşılamaq olur. Azarkeşlərimizi belə məğlubiyyətlərə hazır etdik. İki komanda arasında matçda belə hesablar olur. Uğurlu il alındı”.
Səkkiz il ölkədə ən yaxşı baş məşqçi seçilən Qurban Qurbanov qeyd edib ki, heç vaxt ilin məşqçisi seçilmək arzusunda olmamışam. 
“Mənim üçün olmasın, azarkeş və komanda üçün olsun. Məni yaxşı tanıyırsınız. Düşüncələrim belədir. Bunun tərəfdarıyam. İlin məşqçisi seçilmək arzusunda olmamışam. Çıxışımda da unutdum, xahiş etmək istəyirdim ki, çox da mənim haqqımda yazılar, təriflər olmasını istəmirəm. İstəyirəm “Qarabağ”a və azarkeşlərə tərif olsun. İki xal və böyük komandaların Azərbaycana gəlməsi mənim üçün daha üstündür, nəinki ən yaxşı seçilməyim”.
Millinin heyətindən danışan baş məşqçi bildirib ki, Rauf Əliyev, İlqar Qurbanov və Rüfət Dadaşov kimi futbolçuların taleyi barədə hələ qərar verməyib:
“Futbolçuları tanıyırıq. Təxmini olsa da, potensiallarına bələdəm. Raufun nəyə qadir olduğunu bilirəm. Digərlərinin də həmçinin. Yanımda olmayan oyunçulara ola bilər ki, tam bələd olmayım. Mənə vaxt lazımdır. İlk toplantıdan sonra dəyişikliklər olacaq. Ola bilər ki, ilk toplanışa dəvət almayan bəzi oyunçular da olsun. Bu, milli komandadır. Mən nə qədər məsuliyyətli yanaşıramsa, futbolçu ikiqat yanaşmalıdır. Bakı kiçik şəhərdir, hər yerdən məlumatlıyıq. Futbolçuların hansı həyat yaşadıqlarını və harada olduqlarından məlumatlı oluruq. Kim harada olur, nə edir bilirik. Buna görə də yığmada məsuliyyətli insanlar olmalıdır. Təkcə futbolu düşünən və bununla nəfəs alan deyil, həyat tərzində doğru yol tutanlar millidə olacaq. Ola bilər ki, kimdənsə zəif və aşağı səviyyədə olsun, amma yetər ki, işində məsuliyyətli olsun. Problemli və bundan sonra problem yaşadacağı gözlənən futbolçuların yığmada olmasını istəməzdim. Hamı özünü yaxşı mənada hazırlamalıdır və milliyə hazır etməlidir”.
S.B.
www.oxu.az
"
"Meyuezer Kadırovdan Qroznıda ev istədiÇeçenistan rəhbəri Ramazan Kadırov amerikalı boksçu Floyd Meyuezerlə görüşündən danışıb.
Oxu.Az-ın xəbərinə görə, siyasətçi bu barədə Telegram kanalında yazıb.
“Biz boks və bu idmanın Çeçenistanda, Rusiya və bütün dünyada inkişafı barədə söhbət etdik. Onun əlli görüşün hamısında qələbə qazanması təcrübə baxımından çox vacibdir”, - Kadırov bəyan edib.
Çeçenistan rəhbəri bildirib ki, boksçu Rusiya vətəndaşı olmaq istəyini təsdiqləyib. 
“Meyuezer Moskvada artıq evinin olduğunu dedi. Sonra isə Qroznıda da ev istədiyini bildirdi”, - Kadırov əlavə edib.
S.B.
www.oxu.az
"
"Tofiq Heydərov istefa verdiDekabrın 8-də Azərbaycan Ağır Atletika Federasiyasının (AAAF) rəhbər və məşqçilər heyətinin iclası keçirilib.
Oxu.Az-ın məlumatına görə, iclasda AAAF-ın vitse-prezidentləri Tofiq Heydərov və Ruslan Xanverdiyev, baş katib Rizvan Rəsulov, həmçinin yığma komandaların məşqçi və 2-3 dekabr 2017-ci il tarixlərində keçirilən Azərbaycan Kubokunda fərqlənən idmançı heyəti iştirak edib. Əsas məqsəd son bir ildə görülən işlərə qiymət verilməsi, yeni məşqçi heyətinin təyin və növbəti təlim-məşq toplanışlarına seçilmiş idmançıların müəyyən edilməsi olub.
İclasda vitse-prezident Tofiq Heydərov çıxış edib. O, bu günə qədər tutduğu ağır atletika üzrə yığma komandaların baş məşqçisi postundan istefa verdiyini açıqlayıb. Qurum rəsmisi bunu şəxsi işlərinin çoxluğu səbəbindən etdiyini, eyni zamanda, gənc mütəxəssislərə şans vermək istəyi ilə bu addımı atdığını, vitse-prezident vəzifəsində qalacağını bildirib.
AAAF-ın prezidenti Cahangir Əsgərovun qəbul etdiyi qərar da açıqlanıb. O, Azərbaycan ağır atletika yığma komandalarının sabiq baş məşqçisi T.Heydərovun istefa ərizəsini qəbul edib və onun yerinə Asif Məmmədovun təyin olunması barədə sərəncam verib.
A.Məmmədova yeniyetmələr, gənclər, kişilər və qadınlardan ibarət yığma komandalarda kömək edəcək böyük məşqçilərin adları barədə tezliklə məlumat veriləcək.
Yeni baş məşqçi dekabrın 9-29-u tarixləri arasında yığma komandaların növbəti təlim-məşq toplanışının keçiriləcəyini, bu prosesin 2018-ci ilin sonuna qədər fasiləsiz davam edəcəyini bildirib.
S.B.
www.oxu.az
"
"Qurban Qurbanov: Bir neçə dəyişiklik etmək istəyirəm""Çempionatın son oyunu idi. Çox istəyirdik ki, qalib gələk. Hər şey bizim tərəfimizdə oldu. Uşaqlar qalib gəlmək üçün əllərindən gələni etdilər. Futbolçuları təbrik edirəm. Texniki səhvlərimiz, top itkilərimiz oldu. Ancaq əsas odu ki, 3 xal qazandıq. Samir Əliyevə gələcək oyunlarda uğurlar arzulayıram"".
Oxu.Az Report-a istinadən xəbər verir ki, bunu ""Qarabağ""ın baş məşqçisi Qurban Qurbanov IV turdan təxirə salınmış ""Səbail""lə səfər oyunundan sonra mətbuat konfransında deyib.
Qurbanov daha sonra jurnalistlərin suallarını cavablandırıb:
- Rəşad Sadıqov ilk hissənin ortalarında zədələnsə də, onu ikinci hissədə əvəzlədiniz...
- İlk öncə ciddi bir şey görünmürdü. Lakin ikinci hissədə vəziyyətinin nisbətən pisləşdiyini görüb, əvəzləmək qərarına gəldim.
- Bu gün mövsümboyu az oynamış oyunçulara şans verdiniz. Bunu onlara verilmiş son şans kimi dəyərləndirmək olar?
- Komanda Romadan yorğun qayıtmışdı. Bu, birinci dəfə deyildi. Əvvəllər də belə etmişdik.
- Sizcə, yeni oyunçulara ehtiyac var?
- Əvvəlki fikrimdə qalıram. Futbol elə oyundur ki, burada hər şey baş verə bilər. Qışda bir neçə mövqedə dəyişiklik etmək istəyirəm. Danışıq apardığımız oyunçular var.
- Bu, o deməkdir ki, bəzi oyunçular göndəriləcək?
- Qışda olmasa belə, yayda dəyişikliklər olacaq.
- Klubunuzun başqanı Tahir Gözəl ""Qarabağ""ın gələcəyi ilə bağlı açıqlamasında yerli oyunçulara daha çox şans veriləcəyini, gəncləşdirmə siyasəti aparılacağını deyib. Bu, sizi narahat etmir?
- Düzü, həmin açıqlamanı oxumamışam. Biz həmişə gənclərin heyətə cəlb edilməsinin tərəfində olmuşuq.
- Anton Kanibolotskini komandaya nəyə gətirmişdiniz?
- Bu sualın cavabı yoxdur. Avropanın ən böyük klublarında da eyni səviyyəli iki qapıçı olur. Çempionat oyunlarına baxsaq, Kanibolotski daha çox oynayıb, nəinki digərləri. Onu komandaya niyə gətirdiyimə gəlincə, eyni səviyyəli qapıçıya ehtiyac var idi. Avrokuboklarda ikinci qapıçı kimi həmişə Kanibolotski olub, Şahruddin Məhəmmədəliyev yox. Şahruddinə çempionatda daha çox şans verməyim isə əsasən, limitlə bağlıdır. Bir də deyirəm: Bu sualın konkret cavabı yoxdur.
A.M.
www.oxu.az
"
"Küveytdə “Driftin Kralı” müəyyənləşdi – VİDEOKüveytdə “Red Bull Car Park Drift 2017”-nin final yarışları keçirilib.
Oxu.Az xəbər verir ki, Omandan olan Rafat Al Yahya “Nissan Sylvia” markalı avtomobillə 378 xal toplayaraq birinci olub.
İkinci yeri 372 xalla iordaniyalı Othman Tikriti “BMW M3”-lə, üçüncü yeri isə 340 xal toplayan misirli Əhməd Hamadan Bakhit “BMW M30""-la tutub.
Qeyd edək ki, drift sürüş texnikası – sürücünün öz avtomobilini kiçik döngələrdə belə seçilmiş istiqamətdən qəsdən döndərməsidir. Bu idman növü artıq məşhur beynəlxalq avtoidmana çevrilib.
Küveyt şəhərində keçirilən regionun ən böyük yürüşü olan “Red Bull Car Park Drift 2017”-in finalına “Driftin Kralı” titulu uğrunda mübarizə aparmaq üçün Yaxın Şərqin və Afrikanın ən bacarıqlı drifterləri gəlib.
İlk dəfə driftinq XX əsrin 60-cı illərində Yaponiyanın əyri-üyrü dağlıq yollarında yaranıb. Bir qrup həmfikirli yarışçılar kəskin döngələri dönərkən şinləri tutma həddini aşaraq trasda qələbə uğrunda yürüşə başlayıblar. 2005-ci ildə “Red Bull” şirkəti driftinq idman növünü inkişaf etdirməyə başladı və Yaxın Şərqdə onun atəşini yandırmağa qərar verdi ki, həmin atəş bu günə kimi alovlanır. 





E.Ə.
www.oxu.az
"
"“Qarabağ” Çempionlar Liqasında 6-cı olduÇempionlar Liqasının başa çatan qrup mərhələsinin tamaşaçı sayı ilə bağlı göstəriciləri açıqlanıb.
Oxu.Az Apasport.az-a istinadən xəbər verir ki, qitənin ən güclü 32 komandasının iştirakı ilə 6 turda keçirilən 96 matçı ümumilikdə 4 milyon 158 min 867 seyirçi izləyib.
Orta hesabla hər matçda 43 min 321 nəfər qeydə alınıb. Qitənin ən nüfuzlu klub turnirində çıxış edən 32 komandanın ev oyunlarındakı tamaşaçı sayının sıralaması da maraq doğurur.
Təbii ki, ilk növbədə diqqətimizi Azərbaycan çempionu “Qarabağ”ın göstəriciləri çəkir. Bakı Olimpiya Stadionunda “Roma”, “Atletiko” və “Çelsi”ni qəbul edən Qurban Qurbanovun yetirmələri bu qarşılaşmalarda tribunalara 182 min 223 tamaşaçı toplamağa müvəffəq olub. Bu da orta hesabla hər matçda 60 min 741 seyirçi deməkdir.
“Qarabağ” bu göstərici ilə Çempionlar Liqasında 6-cı yerdədir. Düzdü, bir tur öncə, VI tur ərəfəsində Azərbaycan çempionu 7-ci pillədə idi. Sonuncu tur təmsilçimizin irəliləməsinə səbəb olub.
Ağdam klubu səfərdə oynasa da, daha yüksək pillədə qərarlaşan komandalardan birinin geriləməsi “Qarabağ”ı önə çıxarıb. Çempionumuzun keçdiyi bu komanda isə “Barselona”dır.
Dünya futbolunun nəhənglərindən olan Kataloniya klubu son turun “Sportinq”lə görüşündə az tamaşaçı topladığından orta göstəricisi aşağı düşüb. Nəticədə “Barselona” “Qarabağ”a azarkeşlərinə görə həsəd aparır.
Əslində, tamaşaçı sayı nisbi anlayışdır və stadionların tutumu, göstəricinin hansı yolla əldə olunması da bu göstəriciyə təsir edir. Bəzən bu rəqəm tam obyektiv olmasa da, siyahı reallığa çox yaxındır.
Cədvəlin ilk pilləsində də dəyişiklik olub. Son turadək zirvədə qərarlaşan “Tottenhem” mövqeyini əldən verib. 5-ci sıraya düşüb, “Qarabağ”a qonşu olan İngiltərə klubu daim azarkeşləri ilə öyünən 4 nəhəngi önə buraxıb.
Qrup mərhələsinin 1-cisi “Mançester Yunayted” olubsa, “Real” 2-ci, “Bavariya” 3-cü pillədə qərarlaşıb. “Borussiya” isə “dördlüy”ü tamamlayır.
Qeyd edək ki, cədvəlin sonuncu pilləsində “Monako” yer alıb.




yer


komanda


tamaşaçı


oyun


orta hesabla




1


Mançester Yunayted


222 960


3


74 320




2


Real


220 972


3


73 657




3


Bavariya


210 000


3


70 000




4


Borussiya D


196 207


3


65 402




5


Tottenhem


193 084


3


64 601




6


Qarabağ


182 223


3


60 741




7


Barselona


182 018


3


60 673




8


Seltik


173 762


3


57 921




9


Atletiko


172 789


3


57 596




10


Liverpul


149 068


3


49 689




11


Sportinq


139 545


3


46 515




12


PSJ


138 943


3


46 314




13


Mançester Siti


137 378


3


45 793




14


Spartak


130 603


3


43 534




15


Porto


126 554


3


42 185




16


Roma


125 358


3


41 786




17


Leypsiq


124 122


3


41 374




18


Feyenoord


123 500


3


41 167




19


Çelsi


123 130


3


41 043




20


Benfika


118 477


3


39 492




21


Beşiktaş


112 906


3


37 635




22


Sevilya


112 202


3


37 401




23


Yuventus


110 624


3


36 875




24


Bazel


103 414


3


34 471




25


Olimpiakos


91 335


3


30 445




26


Şaxtyor


90 403


3


30 134




27


MOİK


84 778


3


28 259




28


Napoli


77 633


3


25 878




29


Anderlext


58 759


3


19 586




30


APOEL


51 633


3


17 211




31


Maribor


37 048


3


12 349




32


Monako


28 135


3


9 378




Cəmi


 


4 158 867


96


43 321




 
A.H.
www.oxu.az
"
"“Astana” UEFA reytinq siyahısında “Qarabağ”ı qabaqladıAvropa Liqasının qrup mərhələsinin VI turundan sonra klubların UEFA reytinqi açıqlanıb.
Oxu.Az-ın Apasport-a istinadən məlumatına görə, keçirilən 12 qarşılaşma son 5 mövsümün nəticələrinə əsasən tərtib edilən cədvəldə müəyyən dəyişikliklərə səbəb olub.
Avropanın 442 komandasının yer aldığı siyahıdakı ən yaxşı Azərbaycan klubunun da mövqeyi dəyişib. Çempionlar Liqasının qrupuna düşməklə tarixi uğura imza atan və ölkəmizin buradakı ilk təmsilçisi olan “Qarabağ” 1 pillə geriləyib.
İlk “yüzlük”dəki yeganə təmsilçimizin mövqeyini əldən verməsinin səbəbkarı isə “Astana” olub. Çexiyada “Slaviya”nı 1:0 hesabı ilə məğlub edib 1/16 finala yüksələn Qazaxıstan klubu 67-ci pilləni ələ keçirib.
Bunadək 67-68-ci yerlərə şərik olan “Qarabağ” isə artıq 68-70-ci yerlərdə qərarlaşıb. Çempionumuzla BATE-nin yeni şəriki isə “Yanq Boyz” olub. Bu komandaların üçünün də aktivində 20,500 xal var.
Digər komandalarımıza gəlincə, Ağdam klubu kimi öz əmsalına malik olan “Qəbələ”nin aktivində 5,250 xal var. “Voyvodina” ilə eyni xala malik təmsilçimiz 191-ci pillədə qərarlaşıb.
Azərbaycanın digər 5 klubunun öz əmsalı aşağı olduğundan ölkə reytinqindən aldıqları payla kifayətlənib. Nəticədə “Neftçi, “Xəzər Lənkəran”, “Keşlə”, “Zirə” və “Kəpəz” 3,825 xalla 244-cü yeri bölüşən 13 komanda arasındadır.
Qeyd edək ki, ilk “onluq”da heç bir dəyişiklik olmayıb. 148,000 xala malik “Real” cədvələ başçılıq edir.
İlk “onluq”
1. “Real” – 148,000
2. “Barselona” – 126,000
3. “Bavariya” – 125,000
4. “Atletiko” – 122,000
5. “Yuventus” – 120,000
6. PSJ – 109,000
7. “Sevilya” – 108,000
8. “Mançester Siti” – 97,000
9-10. “Borussiya” D – 85,000
“Porto” – 85,000
Ən yaxşımız və qonşuları
60-61. “Fənərbaxça” – 23,500
“Krasnodar” – 23,500
62-63. “Maribor” – 22,500
“Makkabi” Təl-Əviv – 22,500
64. “Lester” – 22,000
65-66. “Feyenoord” – 21,500
“Rapid” Vyana – 21,500
67. “Astana” – 20,750
68-70. “Qarabağ” – 20,500
“Yanq Boyz” – 20,500
BATE – 20,500
71-73. “Selta” - 20,085
“Real Sosyedad” - 20,085
“Betis” - 20,085
74. “Marsel” – 19,000
75. “Lokomotiv” Moskva – 18,500
Digər Azərbaycan klubları
191. “Qəbələ” – 5,250
244-256. “Neftçi” - 3,825
“Keşlə” - 3,825
“Zirə” - 3,825
“Kəpəz” - 3,825
“Xəzər Lənkəran” - 3,825
A.H.
www.oxu.az
"
"Ronaldo özünü ""tarixin ən güclü futbolçusu"" adlandırdıMadridin “Real” klubu və Portuqaliya yığmasının hücumçusu Kriştiano Ronaldo “Qızıl top” mükafatına layiq görülməsini şərh edib.
Oxu.Az-ın xəbərinə görə, onun sözlərini “France Football” nəşri sitat gətirir.
Ronaldonun fikrincə, hələ dünyaya ondan güclü futbolçu gəlməyib.
“Mən tarixin ən yaxşı futbolçusuyam”, - hücumçu bəyan edib.
Xatırladaq ki, dekabrın 7-də 32 yaşlı futbolçu beşinci dəfə “Qızıl top” mükafatını qazanıb. Hücumçu səsvermədə “Barselona”dan Lionel Messi və PSJ-dən Neymarı qabaqlayıb. Mükafatların sayına görə o Messiyə çatıb. 
2017-ci ildə Ronaldo “Real”ın heyətində İspaniya çempionatı və Çempionlar Liqasının qalibi olub.
S.B.
www.oxu.az
"
"“Roma”nın baş məşqçisi Əfran İsmayılovdan danışdı“Ev matçımızda “Qarabağ” start heyətində dəyişiklik etdi. İlk “11-liy”ə oyun üslubuna bələd olmadığımız Əfran İsmayılov daxil edildi"".
Oxu.Az-ın Report-a istinadən məlumatına görə, bunu İtaliyanın “Roma” klubunun baş məşqçisi Eusebio Di Françesko Çempionlar Liqasının qrup mərhələsinin son tur qarşılaşması barədə danışarkən deyib. 
O bildirib ki, “Qarabağ”ı 1:0 hesabı ilə yendikləri görüşdən əvvəl Alessandro Florentsi və Aleksandar Kolarova İsmayılovu izləməyi tapşırıb: “Əfranın oyununu bir neçə dəqiqə ərzində Florentsi və Kolarova göstərdim. Oyun qaydalarımız yox, yalnız bizə köməyi dəyə biləcək xırda məqamlar rəqibə görə dəyişir. Rəqibin heyəti ilə bir qədər gec tanış olursan, amma bu, vacibdir. Rəqibin bizə qarşı hansı heyətlə oynayacağını bilməliyik”.
Qeyd edək ki, Əfran İsmayılov “Roma” ilə səfər matçında 76 dəqiqə meydanda olub. O, Çempionlar Liqasının qrup mərhələsində ilk dəfə start heyətində çıxış edib
S.B.
www.oxu.az
"
"Azərbaycan mövqeyini qorudu - UEFA reytinqiAvropa Liqasının qrup mərhələsindən sonra UEFA reytinqi açıqlanıb.
Oxu.Az Apasport.az-a istinadən xəbər verir ki, VI turun baş tutan 12 qarşılaşması siyahıda yalnız üç yerdəyişməyə səbəb olub.
İsveçrə 12-ci pilləni Hollandiyadan geri alıb. İsrail isə Kipri arxada qoyub və 18-ci sıranı ələ keçirib. Şotlandiyanı keçən Serbiya isə 26-cı yerə yüksəlib.
Avrokuboklar mövsümünü başa vuran Azərbaycanın mövqeyi toxunulmaz qalıb. Ölkəmiz qitənin 23-cüsüdür.
2017/2018 mövsümündə 4,375 xal qazanmışıq ki, bunun 2,625-i “Qarabağ”ın hesabındadır. Azərbaycan üçün “İnter” 0,750, “Zirə” 0,625, “Qəbələ” 0,375 xal qazandırıb. Son 5 ilin nəticələrinə görə aktivimizdə 19,125 xal var.
Ümumilikdə isə 55 ölkədən yalnız 20-si mübarizəni davam etdirir. Digər 35 ölkə üçün isə mövsüm başa çatıb.
Qeyd edək ki, cədvələ İspaniya başçılıq edir – 100,426 xal.




yer


Ölkə


13/14


14/15


15/16


16/17


17/18


Cəmi


komanda




1


İspaniya


23.000


20.214


23.928


20.142


13.142


100.426


7/ 7




2


İngiltərə


16.785


13.571


14.250


14.928


15.785


75.319


6/ 7




3


İtaliya


14.166


19.000


11.500


14.250


12.500


71.416


6/ 6




4


Almaniya


14.714


15.857


16.428


14.571


6.714


68.284


3/ 7




5


Fransa


8.500


10.916


11.083


14.416


8.333


53.248


4/ 6




6


Rusiya


10.416


9.666


11.500


9.200


9.400


50.182


4/ 5




7


Portuqaliya


9.916


9.083


10.500


8.083


7.833


45.415


3/ 6




8


Ukrayna


7.833


10.000


9.800


5.500


7.000


40.133


2/ 5




9


Belçika


6.400


9.600


7.400


12.500


2.600


38.500


5




10


Türkiyə 


6.700


6.000


6.600


9.700


6.800


35.800


1/ 5




11


Avstriya


7.800


4.125


3.800


7.375


6.750


29.850


1/ 4




12


İsveçrə


7.200


6.900


5.300


4.300


6.100


29.800


1/ 5




13


Hollandiya


5.916


6.083


5.750


9.100


2.900


29.749


5




14


Çexiya


8.000


3.875


7.300


5.500


4.500


29.175


1/ 5




15


Yunanıstan


6.100


6.200


5.400


5.800


4.700


28.200


1/ 5




16


Xorvatiya


4.375


6.875


4.500


5.125


5.125


26.000


4




17


Danimarka


3.800


2.900


5.500


8.500


5.250


25.950


1/ 4




18


İsrail


5.750


1.375


2.250


6.750


5.625


21.750


4




19


Kipr


2.750


3.300


3.000


5.500


7.000


21.550


4




20


Polşa


3.125


4.750


5.500


3.875


2.875


20.125


4




21


Rumıniya


6.875


5.125


2.250


3.300


2.500


20.050


1/ 5




22


İsveç


3.200


3.900


4.750


2.750


4.875


19.475


1/ 4




23


AZƏRBAYCAN


2.500


3.625


4.375


4.250


4.375


19.125


4




24


Bolqarıstan


5.625


4.250


1.000


4.250


4.000


19.125


1/ 4




25


Belarus


1.750


5.500


5.125


3.000


3.250


18.625


4




26


Serbiya


2.500


2.750


4.250


2.875


5.875


18.250


2/ 4




27


Şotlandiya


3.250


4.000


3.000


4.375


3.500


18.125


1/ 4




28


Qazaxıstan


3.125


3.375


4.625


2.750


4.000


17.875


1/ 4




29


Norveç


2.600


2.200


7.250


1.375


4.000


17.425


4




30


Sloveniya


2.625


4.000


1.000


2.250


4.625


14.500


4




31


Lixtenşteyn


1.000


2.500


5.000


2.500


2.000


13.000


1




32


Slovakiya


1.625


2.750


3.750


2.125


1.875


12.125


4




33


Moldova


3.375


1.750


1.250


0.875


2.750


10.000


4




34


Albaniya


2.000


0.875


2.125


0.875


2.625


8.500


4




35


İslandiya


2.500


2.500


1.125


1.000


1.125


8.250


4




36


Macarıstan


0.875


2.125


1.625


1.875


1.625


8.125


4




37


Makedoniya


0.500


1.125


1.500


1.250


3.125


7.500


4




38


Finlandiya


0.500


2.400


1.000


1.750


1.250


6.900


4




39


İrlandiya


0.250


2.000


0.700


2.625


1.125


6.700


4




40


Bosniya H.


1.500


1.750


1.500


0.500


1.375


6.625


4




41


Latviya


1.625


0.250


1.625


1.375


0.750


5.625


4




42


Estoniya


1.000


1.500


1.000


1.375


0.625


5.500


4




43


Litva


1.250


0.500


0.750


0.500


2.375


5.375


4




44


Monteneqro


1.250


0.750


1.000


0.875


1.125


5.000


4




45


Gürcüstan


1.875


1.250


0.625


1.125


0.125


5.000


4




46


Ermənistan


1.125


0.375


1.625


1.125


0.625


4.875


4




47


Malta


0.875


0.125


0.875


1.250


1.375


4.500


4




48


Lüksemburq


1.500


0.500


0.750


0.750


0.875


4.375


4




49


Ş.İrlandiya


0.875


1.375


0.750


0.500


0.750


4.250


4




50


Uels


0.750


0.125


1.500


1.000


0.500


3.875


4




51


Farer adaları


0.875


1.375


0.375


0.375


0.750


3.750


4




52


Cəbəllütariq


0.000


0.250


0.750


1.500


0.500


3.000


3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


.000
			 


2




Qeyd: Komanda sütununda “/” işarəsindən öndə mübarizəni davam etdirən komandaların sayı göstərilib.
A.H.
www.oxu.az
"
"Millətlər Liqası: Yığmamızın oyunlarının təqvimi açıqlandıUEFA Millətlər Liqasının təqvimini açıqlayıb.
Oxu.Az xəbər verir ki, İsveçrədə keçirilən İcraiyyə Komitəsi iclasında yarışın püşkatma günü və başlama tarixi açıqlanıb.
Milli komandamızın D liqasında mübarizə aparacağı turnirin püşkü növbəti ilin yanvar ayının 18-də atılacaq. Yarışa isə sentyabr ayında start veriləcək.
Millətlər Liqası – 2018-in təqvimi
Püşkatma – 24 yanvar, 2018
I tur – 6-8 sentyabr
II tur – 9-11 sentyabr
III tur – 11-13 oktyabr
IV tur – 14-16 oktyabr
V tur – 15-17 noyabr
VI tur – 18-20 noyabr
Liqa finallarının püşkatması – dekabr, 2018
Liqalarda yarımfinal və final oyunları – 5-9 iyun, 2019
AVRO-2020 Pley-off püşkatması – 22 noyabr, 2019
AVRO-2020 Pley-off oyunları – 26-31 mart, 2020
A.H.
www.oxu.az
"
"Avropa Liqasında qrup mərhələsinə yekun vurulduFutbol üzrə Avropa Liqasında qrup mərhələsinin sonuncu turunun oyunları keçirilib.
Oxu.Az-ın xəbərinə görə, gecənin matçlarından sonra növbəti mərhələyə yüksələn bütün komandaların adlarına aydınlıq gəlib.
Avropa Liqasından 1/16 finala yüksələn 24 komandanı təqdim edirik:
A qrupundan İspaniyanın “Vilyarreal” və Qazaxıstanın “Astana”
B qrupundan Ukraynanın “Dinamo Kiyev” və Serbiyanın “Partizan” 
C qrupundan Portuqaliyanın “Braqa” və Bolqarıstanın “Ludoqorets”   
D qrupundan İtaliyanın “Milan” və Yunanıstanın AEK
E qrupundan İtaliyanın “Atalanta” və Fransanın “Lyon”
F qrupundan Rusiyanın “Lokomotiv” və Danimarkanın “Kopenhagen”
G qrupundan Çexiyanın “Viktoriya Plzen” və Rumıniyanın “Styaua”
H qrupundan İngiltərənin “Arsenal” və Serbiyanın “Srvena Zvezda”
I qrupundan Avstriyanın “Zalsburq” və Fransanın “Marsel”
J qrupundan İspaniyanın “Atletik” və İsveçin “Ostersun”
K qrupundan İtaliyanın “Latsio” və Fransanın “Nitsa”
L qrupundan Rusiyanın “Zenit” və İspaniyanın “Real Sosyedad”.
Bundan əlavə Çempionlar Liqasında öz qruplarında üçüncü yeri tutmuş səkkiz komanda da, Avropa Liqasının 1/16 final mərhələsində mübarizə aparacaq: MOİK (Rusiya), “Seltik” (Şotlandiya), “Atletiko” (İspaniya), “Sportinq” (Portuqaliya), “Spartak” (Rusiya), “Napoli” (İtaliya), “Leipzig” (Almaniya) və “Borussiya Dortmund” (Almaniya). 
Avropa Liqasının 1/16 final mərhələsinin püşkatma mərasimi dekabrın 11-də İsveçrənin Nyon şəhərində keçiriləcək.
S.B.
www.oxu.az
"
"UEFA Azərbaycan və Ermənistanla bağlı qərarını verdiUEFA Avropa Millətlər Liqasının püşkatma prosedurunu təsdiqləyib. 
Oxu.Az-ın Apasport.az-a istinadən məlumatına görə, bu barədə qitənin ali futbol qurumunun İsveçrənin Nyon şəhərində keçirilən iclasında qərar verilib.
Püşk mərasimi 2018-ci il, yanvarın 24-də keçiriləcək. İsveçrənin Lozanna şəhərində baş tutacaq tədbirdə ümumilikdə 55 komanda 4 liqada mübarizəyə qoşulacaq.
Azərbaycan yığması özündən başqa 15 mümkün rəqibi ilə birlikdə D liqasında yarışacaq. Liqasının güclülərindən olan millimiz ilk səbətdə yer alıb.
16 komanda hərəsində 4 ölkə olmaqla 4 qrupda mübarizə aparacaq.
Maraqlıdır ki, UEFA siyasi konfliktdə olan dövlətləri də nəzərə alıb. Belə ki, həm D liqasındakı Azərbaycan və Ermənistan, həm də B liqasındakı Rusiya və Ukrayna eyni qrupa düşməyəcək.



S.B.
www.oxu.az
"
"Ronaldo Messiyə çatdı – VİDEOMadridin “Real” klubu və Portuqaliya yığmasının hücumçusu Kriştiano Ronaldo Fransanın “France Football” nəşri tərəfindən “Qızıl top” mükafatına layiq görülüb.
Oxu.Az-ın xəbərinə görə, bu barədə nəşrin saytında məlumat verilib.
Ronaldo səsvermə zamanı “Barselona”dan Lionel Messi və PSJ-dən Neymarı qabaqlayıb. Ümumilikdə mükafata 30 futbolçu namizəd idi.
Qeyd edək ki, bu portuqaliyalı futbolçunun beşinci “Qızıl topu”dur. Mükafatların sayına görə o Lionel Messiyə çatıb.

S.B.
www.oxu.az
"
"Bakı AVRO-2020-nin qrup mərhələsinin üç oyununu qəbul edəcək2020-ci il futbol üzrə Avropa çempionatının final mərhələsində qrup oyunlarının keçiriləcəyi stadionlar müəyyənləşib.
Oxu.Az-ın xəbərinə görə,  turnirə ev sahibliyi edəcək 12 şəhərin hər birində 3 qrup oyunu keçiriləcək. 
A qrupunun üç oyunu Bakı Olimpiya Stadionunda təşkil ediləcək. Bu qrupun digər üç oyunu isə Romada təşkil olunacaq.
Çempionatın 60 illiyi münasibətilə Avropanın 13 müxtəlif şəhərində keçirilməsi planlaşdırılan yarışı keçirəcək şəhərlərin sırasından Brüssel çıxarılıb. Buna səbəb şəhərdəki stadion tikintisinin gecikməsi olub.
Bu səbəbdən də Brüsseldə keçirilməsi planlaşdırılan 3 qrup və bir 1/8 final matçının keçirilməsi Londona həvalə olunub.
Qeyd edək ki, Avropa çempionat 2020-ci ilin iyun-iyul aylarında keçiriləcək. Hələlik dəqiq tarix müəyyənləşməyib.
AÇ-2020-nin qrup oyunları aşağıdakı şəhərlərdə oynanılacaq. 
A qrupu: Roma, İtaliya və Bakı, Azərbaycan
B qrupu: Amsterdam, Hollandiya və Budapeşt, Macarıstan
C qrupu: Sankt-Peterburq, Rusiya və Kopenhagen, Danimarka
D qrupu: London, İngiltərə və Qlazqo, Şotlandiya
E qrupu: Bilbao, İspaniya və Dublin, İrlandiya
F qrupu: Münhen, Almaniya və Buxarest, Rumıniya
S.B.
www.oxu.az
"
"Fərid Qayıbov AGF-in baş katibi vəzifəsindən istefa veribAzərbaycan Gimnastika Federasiyasının (AGF) baş katibi Fərid Qayıbov Avropa Gimnastika İttifaqının (UEG) prezidenti seçilməsi ilə bağlı AGF-dəki vəzifəsindən istefa verib.
Federasiyadan Oxu.Az-a verilən məlumatda bildirilir ki, yeni vəzifə ilə əlaqədar olaraq, AGF və UEG arasında maraqların toqquşmaması baxımından F.Qayıbov AGF-nin İcra Komitəsinə Baş katib vəzifəsindən azad olunması ilə bağlı müraciət edib.
Qeyd edək ki, yaxın günlərdə keçirilməsi nəzərdə tutulmuş AGF-nin İcra Komitəsinin iclasında federasiyanın yeni Baş katibinin adı açıqlanacaq. Həmin günə qədər isə bu vəzifəni F. Qayıbov özü icra edəcək.
Qeyd edək ki, Azərbaycan Gimnastika Federasiyasının baş katibi Fərid Qayıbov Avropa Gimnastika İttifaqının prezidenti seçilib. Xorvatiyanın Split şəhərində Avropa Gimnastika İttifaqının 27-ci konqresi çərçivəsində keçirilən prezident seçkilərində F.Qayıbov 28 səs toplamaqla bu posta digər namizəd, 20 səs toplamış sloveniyalı rəqibini geridə qoyub.
Xatırladaq ki, F. Qayıbov 2013-cü ildə UEG-yə vitse-prezident seçilib və son 4 il ərzində həmin vəzifəni icra edib. Növbəti 4 il ərzində isə o, fəaliyyətinə 8 gimnastika növü daxil olan bu quruma rəhbərlik edəcək və avtomatik olaraq Beynəlxalq Gimnastika Federasiyasının İcra Komitəsinin üzvü olacaq.
S.B.
www.oxu.az
"
"Messi vətəninə qayıtmağa qorxur“Barselona” klubunun hücumçusu Lionel Messi karyerasını Argentinanın “Nyuells Old Boys” komandasında başa vurmaq istədiyini bildirib.
Oxu.Az-ın xəbəriə görə, futbolçunun sözlərini TyC Sports telekanalı sitat gətirir.
“Mən “Nyuells klubuna qayıtmaq istərdim, lakin bunun nə vaxt baş verəcəyini bilmirəm. Ölkədəki vəziyyəti məni çox narahat edir. Ailəm və uşaqlarım var, onlar hər şeydən vacibdirlər, sonra isə mənim arzularım barədə fikirləşmək olar. Mən təhlükəsizliyin təmin olunduğu yerdə həyatdan həzz almaq istəyirəm. Argentina hazırda çox pis vəziyyətdədir, burada səni soymaq istəyəndə öldürə də bilərlər”, - Messi deyib.
Xatırladaq ki, Lionel Messi noyabrın 25-də “Barselona” ilə 2021-ci ilə qədər yeni müqavilə imzalayıb. Bildirilir ki, bununla Messi dünyanın ən çox qazanan futbolçusu olub. Hücumçu bir ilə 43 milyon avro alır (bir aya 3,6 milyon, həftəyə 900 min, günə isə 125 min avro).
S.B.
www.oxu.az
"
"""Barselona""dan Arda Turan açıqlaması""Barselona""nın futbolçusu Arda Turanın zədəsi sağalıb.
Oxu.Az Fanat.az-a istinadən xəbər verir ki, bu barədə klubun tibb departamentinin açıqlamasında bildirilir.
Artıq 30 yaşlı futbolçu oynamağa tam hazırdır. Baş məşqçi Ernesto Valverde şans verəcəyi halda Arda növbəti oyunda meydana çıxa biləcək.
Qeyd edək ki, türk futbolçu sentyabr ayının əvvəlində milli komandanın düşərgəsində sol ayaq əzələsindən zədə almış, 23 oktyabrda zədəsini yeniləmişdi. O, bu mövsüm həm zədə, həm baş məşqçinin qərarı səbəbindən heç bir rəsmi oyunda meydana çıxmayıb.
A.H.
www.oxu.az
"
"Qadın volleybolçularımızın rəqibləri məlum oldu2018-ci ildə Yaponiyada keçiriləcək qadın voleybolçular arasında dünya çempionatının püşkü atılıb.
Oxu.Az Report-a istinadən xəbər verir ki, mundialda mübarizə aparacaq Azərbaycan millisi ABŞ, Rusiya, Cənubi Koreya, Tayland və Trinidad və Tobaqo kollektivləri ilə birgə C qrupunda yer alıb.
Püşkün nəticəsi belə olub:
A qrupu: Yaponiya, Hollandiya, Argentina, Almaniya, Kamerun, Meksika
B qrupu: Çin, İtaliya, Türkiyə, Bolqarıstan, Kanada, Kuba
C qrupu: Azərbaycan, ABŞ, Rusiya, Cənubi Koreya, Tayland, Trinidad və Tobaqo
D qrupu: Serbiya, Braziliya, Dominikan Respublikası, Puerto-Riko, Qazaxıstan, Keniya
Qeyd edək ki, 2018-ci il dünya çempionatı Yaponiyanın 6 şəhərində - Yokohama, Hamamatsu, Kobe, Naqoya, Osaka və Sapporoda keçiriləcək. Yarış 29 sentyabr – 20 oktyabr tarixlərində baş tutacaq.
A.H.
www.oxu.az
"
"Futboldan ömürlük uzaqlaşdırılan Mirhüseyn Seyidov: Rəhbərlikdən xahiş edirəm ki...AFFA-nın İntizam Komitəsinin qərarı ilə ömürlük futboldan uzaqlaşdırılmış Mirhüseyn Seyidov apellyasiya şikayəti verəcək.
Oxu.Az xəbər verir ki, bu barədə Ölkə.az-a açıqlamasında Seyidov özü məlumat verib: ""Ya bu gün, ya da sabah rəsmi müraciətimiz olacaq. İnanıram ki, barəmizdə ədalətli qərar çıxarılacaq"".
Seyidov bildirib ki, futboldan uzaqlaşdırıla biləcəyini düşünmürmüş: ""Bilmirdim ki, ömürlük futboldan uzaqlaşdırılmaq da var. Çünki AFFA-dakı qaydaları bilmirəm. Sadəcə, rəhbərlikdən xahiş edirəm ki, bizi idmana qaytarsınlar"".
A.H.
www.oxu.az
"
"“Qarabağ” Çempionlar Liqasından nə qədər qazandı?Çempionlar Liqasında (ÇL) mübarizəni dayandıran “Qarabağ”ın UEFA-dan alacağı vəsaitin təqribi məbləği məlum olub.
Oxu.Az Report-a istinadən xəbər verir ki, qitənin ən nüfuzlu klub turnirinin qrup mərhələsinə vəsiqə qazanan ilk Azərbaycan komandası 16 milyon avro əldə edəcək.
2015-2018 kommersiya tsiklində gəlirlərin bölüşdürülmə sxeminə əsasən, ÇL-in qrup mərhələsinə vəsiqə qazanan bütün klublara 12,7 milyon avro ödəniləcək. Qrup mərhələsində isə qələbəyə görə 1,5 milyon, heç-heçə üçün isə 500 min avro veriləcək. Hər bir heç-heçədən qalan 500 min avro isə qrup mərhələsinin bütün iştirakçıları arasında qələbə sayına uyğun olaraq bölünəcək.
Əlavə olaraq, marketinq gəlirləri bir sıra amillərə, o cümlədən klubun məxsus olduğu ölkənin teleyayım bazarındakı çəkisinə görə paylanılacaq.
Beləliklə, ÇL-in qrupuna düşməklə 12,7 milyon avro qazanan “Qarabağ” iki heç-heçə etməklə, əlavə 1 milyon avro götürüb. 2017/2018 mövsümündə qrup mərhələsində 20 heç-heçənin qeydə alındığını nəzərə alsaq, bu, əlavə 10 milyon avro deməkdir. Lakin Ağdam klubu heç bir matçda qalibiyyət sevinci yaşamayıb.
Ötən mövsüm “Qarabağ” kimi 2 heç-heçə etməklə qrup mərhələsini sonuncu pillədə başa vuran İsveçrənin “Bazel” klubuna marketinq gəlirlərindən 2 milyon 568 min avro ödənilib. Bazardakı çəkisi Azərbaycana daha yaxın olan Xorvatiya təmsilçisi və qrup mərhələsini 0 xalla başa vuran Zaqreb “Dinamo”su isə 2 milyon 282 min avro qazanıb. Bu isə o deməkdir ki, ""Qarabağ"" ən pis halda təqribən 2 milyon 300 min avro marketinq pulu alacaq. Yəni, ümumi qazanc 16 milyon avro təşkil edəcək.
Qeyd edək ki, sxemə əsasən, 1/8 finala çıxan hər bir klub 6 milyon avro, 1/4 finala yüksələnlər 6,5 milyon avro əldə edəcək. Yarımfinalçılara 7,5 milyon, finalda məğlub olan kollektivə 11 milyon avro ödəniləcək. Turnirin qalibinə isə 15,5 milyon avro veriləcək.
A.M.
www.oxu.az
"
"""Şaxtyor""un baş məşqçisi mətbuat konfransına ""Zorro""nun geyimində gəldi – VİDEOUkraynanın ""Şaxtyor"" klubunun baş məşqçisi Paulu Fonseka Çempionlar Liqasının 6-cı turunda ""Mançester Siti"" üzərində qələbədən sonra (2:1) mətbuat konfransına ""Zorro""nun kostyumunda gəlib.
Oxu.Az-ın məlumatına görə, Portuqaliyalı məşqçi bununla da 1/8 finala çıxacaqları təqdirdə verdiyi sözə əməl etmiş olub.
""Bu gün, demək olar ki, ideal oyun oldu. ""Siti""ni udmaq asan iş deyil, biz müdafiədə nizam-intizamlı oynadıq və keyfiyyətli hücumlara çıxdıq. Bu, mənim həyatımda ən şən mətbuat konfransıdır, hamı gülür. Hansı ""Zorro""nu daha çox bəyənirəm, Alen Delon, yaxud Antonio Banderrasınkını? Cavab vermək çətindir. Hazırda daha çox Paulu Fonsekanın ""Zorro""su xoşuma gəlir"", - deyə o bildirib.

A.M.
www.oxu.az
"
"Çempionlar Liqasında bütün “pley-offçular” məlum olduFutbol üzrə Çempionlar Liqasında qrup mərhələsinə yekun vurulub.
Oxu.Az-ın məlumatına görə, ikinci oyun günündə E, F, G və H qruplarından 1/8 final mərhələyə vəsiqə qazanan 8 komandanın adı məlum olub.
E qrupunda İngiltərənin “Liverpul” klubu sonuncu turda Rusiyanın “Spartak” komandasını darmadağın edib - 7:0. İspaniyanın “Sevilya” komandası isə səfərdə Sloveniyanın “Maribor” klubu 1:1 hesablı bərabərliyə qalıb. Bu nəticələrdən sonra “Liverpul” birinci “Sevilya” isə ikinci yerdən “pley-off”a vəsiqəni təmin edib.
F qrupunda son turda lider “Mançester Siti” səfərdə Ukraynanın “Şaxtyor” komandasına 2:1 uduzub. İtaliyanın “Napoli” komandası səfərdə Hollandiyanın “Feyenord” klubuna eyni hesabla məğlub olub. Neapol təmsilçisi mübarizəni Avropa Liqasında davam etdirəcək. “Mançester Siti” və “Şaxtyor” isə müvafiq olaraq birinci və ikinci pillədən 1/8 final mərhələsinə vəsiqə qazanıblar.
G qrupunda Türkiyənin “Beşiktaş” klubu səfərdə Almaniyanın “Leipzig” kollektivini 2:1 hesabı ilə üstələyib. “Qara qartallar” növbəti mərhələyə qrup lideri kimi yüksəliblər. Doğma meydanda Fransanın “Monako” komandasına 5:2 hesabı ilə qalib gələn “Porto” klubu isə qrup ikincisi olub.
Sonuncu H qrupunda hər şey əvvəlcədən məlum idi. Belə ki, sona bir tur qalmış “Tottenhem” və “Real” komandaları “pley-off” mərhələsinə vəsiqəni təmin etmişdilər. Bununla belə sonuncu turda İngiltərə təmsilçisi APOEL klubunu (3:0), İspaniya təmsilçisi isə “Dortmund” komandasını (3:2) məğlub etməyi bacarıb.
Beləliklə, Çempionlar Liqasının 2017/2018 mövsümünün qrup mərhələsinə yekun vurulub. 
“Mançester Yunayted” (İngilətərə), PSJ (Fransa), “Roma” (İtaliya), “Barselona” (İspaniya), “Liverpul” (İngiltərə), “Mançester Siti” (İngiltərə), “Beşiktaş” (Türkiyə) və “Tottenhem” (İngiltərə) birinci, “Bazel” (İsveçrə), “Bavariya” (Almaniya), “Çelsi” (İngiltərə), “Yuventus” (İtaliya), “Sevilya” (İspaniya), “Şaxtyor” (Ukrayna), “Porto” (Portuqaliya) və “Real” (İspaniya) isə ikinci yerdən 1/8 final mərhələsinə yüksəliblər.
“Pley-off” mərhələsinin püşkatma mərasimi dekabrın 11-də keçiriləcək.
S.B.
www.oxu.az
"
"Ronaldo yeni rekorda imza atdıMadridin “Real” klubunun hücumçusu Kriştiano Ronaldo Çempionlar Liqasının qrup mərhələsi çərçivəsində keçirilən bütün oyunlarda qol vuran ilk futbolçu kimi tarixə düşüb.
Oxu.Az-ın xəbərinə görə, Ronaldo bu gün Çempionlar Liqasının altıncı turunda “Santyaqo Bernabeuda” Dortmundun “Borussiya” klubunun qapısına qol vurub.
Bununla da, hücumçu keçirdiyi altı oyunun hamısında fərqlənib. Ümumilikdə Ronaldo bu mövsüm qollarının sayını doqquza çatdırıb.
S.B.
www.oxu.az
"
"Cavanşir Qurbanov “Vətənə xidmətə görə” ordeni ilə təltif edildiAzərbaycan prezidenti İlham Əliyev Cavanşir Kazım oğlu Qurbanovun II dərəcəli “Vətənə xidmətə görə” ordeni ilə təltif edilməsi haqqında sərəncam imzalayıb.
Oxu.Az-ın məlumatına görə, C. Qurbanov Azərbaycanda idman sahəsində uzunmüddətli səmərəli fəaliyyətinə görə təltif edilib.
Qeyd edək ki, Cavanşir Qurbanov 1994-cü ildən etibarən Azərbaycan Güləş Federasiyasının vitse-prezidentidir.



A.M.
www.oxu.az
"
"Azərbaycan Rusiyanın olimpiadadan kənarlaşdırılmasından narazıdırRusiya idmançılarının olimpiadada iştirak etməməsi bu yarışa marağı azaldacaq.
Oxu.Az xəbər verir ki, bunu Azərbaycan gənclər və idman nazirinin müavini İsmayıl İsmayılov ""Matç TV""  telekanalına deyib.
“Mən bu qərarı necə dəyərləndirə bilərəm? Pis. Siz olimpiadanı rusiyalı idmançılarsız təsəvvür edə bilərsiniz? Fikrimcə, belə olimpiada maraqsız olacaq”. 
Qeyd edək ki, Beynəlxalq Olimpiya Komitəsinin İcraiyyə Şurası Rusiya millisini 2018-ci ildə keçiriləcək Qış Olimpiya Oyunlarından kənarlaşdırıb.
E.Ə.
www.oxu.az
"
"Püşk millimizin üzünə güldü19 yaşadək futbolçular arasında Avropa çempionatının 2018/2019 mövsümünün seçmə mərhələsinin püşkü atılıb.
Oxu.Az Apasport.az-a istinadən xəbər verib ki, İsveçrənin Nyon şəhərində baş tutan tədbirdə 52 komanda 13 qrupa bölünüb.
Tədbirdə Azərbaycan millisinin də seçmə mərhələdəki rəqibləri bəlli olub. Püşk yığmamızın üzünə gülüb.
Belə ki, komandamız kifayət qədər zəif olan 1-ci qrupa düşüb. Millimiz burada Gürcüstan, İsrail və Lixtenşteynlə üz-üzə gələcək. Qrup oyunlarının keçiriləcəyi yer dəqiqləşməyib.
Bu mərhələnin oyunları 2018-ci il noyabrın 20-nə qədər başa çatacaq. 13 qrupun hərəsindən iki ən yaxşı komanda elit-raunda vəsiqə əldə edəcək. Portuqaliya və Almaniya isə birbaşa həmin mərhələdən yarışa qatılacaq. U-17-lərin yarışında final mərhələsi Ermənistanda baş tutacaq.
www.oxu.az
"
"AFFA-nın baş katibi danışılmış oyunlardan danışdı“Son günlər Azərbaycan futbolunda diqqəti dərhal cəlb edən proseslər baş verməkdədir. Əlbəttə, bu proseslərdə təəssüfləndiyimiz məqamlar bir xeyli olsa da, futbolumuzun şəffaflığı naminə bu istiqamətdə addımların atılması, işlərin görülməsi vacibdi”.
Oxu.Az APA-ya istinadən xəbər verir ki, bu sözləri AFFA-nın baş katibi Elxan Məmmədov deyib.
O, qurumun rəsmi saytına açıqlamasında idman oyunlarının nəticələrinin manipulyasiyası ilə bağlı son günlər baş verən proseslər barədə fikirlərini bildirib: “Dünyanın müxtəlif yerlərində idman oyunlarının nəticəsinin manipulyasiyası cəhdlərinə rast gəlinir. Bəzi futbol federasiyaları bununla çox ciddi şəkildə mübarizə aparsa da, müəyyən federasiyalarda aktivlik yüksək səviyyədə olmur. Düşünürəm ki, biz bu neqativ halla çox ciddi şəkildə mübarizə aparmalıyıq və aparırıq. Bu səhədə mütəmadi qaydada UEFA ilə sıx əməkdaşlıq edirik. Oyunların nəticəsinin manipulyasiyası cəhdlərinin yolverilməz olduğunu, AFFA-nın buna qarşı ciddi mübarizə apardığını dəfələrlə assosiasiya rəhbərliyi müxtəlif tədbirlərdə, müxtəlif tribunalarda səsləndirib. AFFA-nın son Konfransında bu məsələ ilə bağlı ictimaiyyətə təfsilatlı təqdimat nümayiş olunub, bütün detallar izah olunub. Müxtəlif maarifləndirici tədbirlər keçirilib. Bu ilin noyabrında AFFA-nın inzibati binasında təşkil olunmuş növbəti tədbirdə prokurorluq təmsilçisi çıxış edərək idman oyunlarının nəticələrinin manipulyasiyasının cinayət tərkibli əməl olduğunu bir daha xüsusui vurğulayıb. Yeri gəlmişkən, bu məsələyə həssas yanaşdığı üçün hökumətimizə minnətdarlığımı bildirirəm. Çox qısa zaman ərzində müvafiq qanun qəbul olundu, Cinayət Məcəlləsinə idman oyunlarının nəticələrinin manipulyasiyası ilə bağlı xüsusi maddə əlavə edildi”.
Baş katib ötən mövsüm də bu məsələnin çox ciddi şəkildə diqqət mərkəzində saxlanıldığını qeyd edib: “Birinci Divizionda çıxış edən bir neçə klub, futbolçular, inzibati heyətin üzvləri, hakim sərt şəkildə cəzalandı. Təəssüf ki, bu virus cari mövsümdə özünü Premyer Liqada da büruzə verməyə başladı. İctimaiyyət məlumatlıdır ki, AFFA-nın İntizam Komitəsi iki futbolçu və bir məşqçi barədə çox qəti və kəskin qərar qəbul edib, onlara futbol məşğuliyyəti qadağan olunub. Yeri gəlmişkən, 2016-cı ildə AFFA-nın təşəbbüsü ilə futbol klublarının bütün üzvləri idman oyunlarının nəticələrinin manipulyasiyasında iştirak etməyəcəyi və bununla bağlı məlumatı olarsa, müvafiq instansiyaları məlumatlandıracağı ilə əlaqədar öhdəliklərin yer aldığı bəyannaməyə imza atıblar. İntizam Komitəsinin sanksiya tətbiq etdiyi şəxslər də həmin bəyannaməni imzalamışdılar”.
Məmmədov bildirib ki, araşdırmalar davam etdiyindən cəzalananların sayı artması istisna deyil: “Qeyd etdiyim kimi, artıq cəzalar var, amma hər şey bununla bitmir. AFFA-nın və məndə olan məlumata görə, hüquq-mühafizə orqanlarının araşdırması davam edir. Sevindirici məqam ondan ibarətdir ki, futbolumuzun şəffaflığını arzulayan şəxslər – klub idarəçiləri, məşqçilər, futbolçular və futbolumuzda bu və ya digər şəkildə təmsil olunan başqa şəxslər araşdırmanın aparılmasına öz yardımını göstərir, bizimlə sıx əməkdaşlıq edir. Fürsətdən istifadə edib həm hüquq-mühafizə orqanlarına, həm də bizim əməkdaşlıq edən futbol ictimaiyyətinin nümayəndələrinə təşəkkür edirəm. Növbəti dəfə bildirirəm ki, AFFA idman oyunlarının nəticələrinin manipulyasiyası cəhdlərini çox kəskin şəkildə pisləyir və Azərbaycan futbolundan bu virusun kökünün kəsilməsi üçün mübarizəni davam etdirəcək”.
A.M.
www.oxu.az
"
"Çexiya klubu Kamran Ağayevlə yollarını ayırdıÇexiyanın “Mlada Boleslav” klubu Kamran Ağayevlə yollarını ayırıb.
Klubdan Oxu.Az-a verilən məlumata görə, 31 yaşlı qapıçı ümidləri doğrultmayıb.
“Biz Kamran Ağayevlə 1+1 illik müqavilə bağlamışdıq. Yəni o “Mlada Boleslav” klubunda 1 il oynamalıydı. Amma təəssüf olsun ki, onun oyunu bizi qane etmədi. Bu səbəbdən də onunla müqaviləyə xitam verməli olduq.
Qeyd edək ki, Kamran Ağayev həmçinin Azərbaycan millisinin qapıçısıdır.
Azər Məmmədov
www.oxu.az
"
"AFFA daha bir nəfəri futboldan ömürlük uzaqlaşdırdıBu gün AFFA-nın İntizam Komitəsinin iclası keçirilib.
Oxu.Az xəbər verir ki, yığıncaqda danışılmış oyunlarla bağlı növbəti sərt qərar verilib.
Belə ki, “İnter”in (hazırkı “Keşlə”) və “Neftçi”nin sabiq əməkdaşı Ağakişi Mehdizadə barədə araşdırma yekunlaşıb. “Ağ-qaralar”ın AFFA-ya rəsmi müraciətinə, UEFA-dan daxil olmuş məlumatlara, AFFA-nın apardığı müvafiq araşdırmanın nəticəsinə və məşqçi-metodist kimi çalışan Mehdizadənin assosiasiyaya təqdim etdiyi izahata əsasən, oyunların idman nəticəsinin manipulyasiyasında fərdi iştirakına görə ona futbola aid hər bir məşğuliyyət ömürlük qadağan olunub.
Oyunların idman nəticəsinin manipulyasiyasında iştirakı ilə bağlı şübhələrin mövcud olduğu digər şəxslər barədə araşdırmanın davam etdirilməsinə də qərar verilib.
Sanksiyaya məruz qalan Mehdizadə bu qərarı aldıqdan sonra 15 gün ərzində AFFA-nın Apellyasiya Arbitraj Tribunalına qərarla bağlı apelyasiya şikayəti verə bilər.
Qeyd edək ki, bunadək “Keşlə”nin futbolçuları Nizami Hacıyevlə Mirhüseyn Seyidov da ömürlük cəzalandırılıb.
www.oxu.az
"
"İlin ən güclü klub məşqçisi müəyyənləşdi2017-cı ilin ən güclü klub məşqçisinin adı müəyyənləşib.
Oxu.Az Apasport.az-a istinadən xəbər verir ki, Beynəlxalq Futbol Tarixi və Statistikaları Federasiyası (İFFHS) tərəfindən keçirilən sorğunun qalibi Madrid ""Real""ının çalışdırıcısı Zinəddin Zidan olub.
Qurumun internet saytında aparılan, jurnalist və idman mütəxəssislərinin iştirak etdiyi sorğuda əksəriyyət Zidana üstünlük verib. Fransalı mütəxəssis 326 xal toplayıb. O, ən yaxın izləyicisi olan Massimiliano Alleqrini 256 xal qabaqlayıb. Üçüncü yerə isə digər italiyalı məşqçi Antonio Konte layiq görülüb.
Sorğuda Azərbaycanı təmsil edən apasport.az saytının əməkdaşı, İFFHS-in üzvü Vüqar Xeyrullayev ilin ən güclü klub məşqçisinin adını düz tapıb. Onun ikinci yerə layiq gördüyü Konte üçüncü olduğu halda, üçüncü pillədə göstərdiyi Xosep Qvardiola dördüncü yerdə qərarlaşıb.
1. Zinəddin Zidan (""Real"" Madrid) - 326 xal
2. Massimiliano Alleqri (""Yuventus"") - 70
3. Antonio Konte (""Çelsi"") - 66
4. Xosep Quardiola (""Mançester Siti"") - 47
5. Leonardo Yardim (""Monako"") - 46
6. Dieqo Simeone (""Atletiko"") - 33
7. Joze Mourinyo (""Mançester Yunayted"") - 32
8. Maurisio Poçettino (""Tottenham"") - 26
9. Peter Boş (""Ayaks"" / ""Borussiya"" Dortmund) - 18
10-11. Unai Emeri (PSJ) - 13
10-11. Marsello Qallardo (""River Pleyt"") - 13
12. Ralf Hasenhütl (""Leypziq"") - 6
13. Yurgen Klopp (""Liverpul"") - 3
14. Karlo Ançelotti (""Bavariya"") - 2
15. Serjio Konseysao (""Nant"" / ""Porto"") - 1 
A.H.
www.oxu.az
"
"Tahir Gözəl: Ürəyim ağrıyır""Qarabağ""ın prezidenti Tahir Gözəl ""Roma"" ilə oyundan sonra brifinqdə jurnalistlərin suallarını cavablandırıb. 
Oxu.Az Apasport.az-a istinadən həmin cavabları təqdim edir:
- Oyundan məmnun qaldınızmı?
- 3 əsas müdafiəçimizin olmamasına baxmayaraq, komandamın çıxışından çox razı qaldım. Əlbəttə, rəqib komanda Avropa nəhəngidir. Ancaq xüsusilə, müdafiəçilərimiz çox uğurlu oynadılar. Bir-iki epizod var idi ki, alınsaydı, əla olardı. Əsas odur ki, qrupda son olaraq kimin hara gedəcəyinə ""Qarabağ"" qərar verdi.
- Çempionlar Liqasındakı ümumi çıxışı necə dəyərləndirirsiz?
- ""Çelsi"" ilə ilk oyunda hamımız çox həyəcanlı idik. Böyük bir təcrübə əldə etdik. Sonradan ""Atletiko"" ilə oyunlardan çox razı qaldım. ""Roma"" ilə Bakıdakı matç da gözəl keçmişdi. Uduzsaq da, oyundan razı qalmışdım. Evdəki ""Çelsi"" ilə oyun isə, bəlkə də, həyatımdakı ən ağır görüş idi. Hələ də yadımdan çıxmır, hələ də ürəyim ağrıyır. Oyunlarda çox qırmızı vərəqə aldıq. Hakimlər tərəfindən sıxıldıq. Elə bugünkü qola da baxmaq lazımdır ki, ofsayt var idi, ya yox? Məncə, mübahisəli epizoddur.
- Komandanın ÇL qrupunda oynaması özü böyük uğurdur. Ona görə neqativlərdən deyil, pozitivlərdən bəhs edək. Toplanan xalları gözləyirdiniz?
- Mən xülasəni xatırlatmaq istəyirəm. Əlbəttə ki, çox gözəl mərhələ oldu bizim üçün. Rəqiblərimizin tarixlərinə baxanda, maddi imkanlarına nəzər salanda, görərik ki, ""Qarabağ"" tarix yazır. Hədəfimiz o idi ki, bu adı Avropada tanıdaq. Sizi əmin edirəm ki, mən Avropada kiməsə ""Qarabağ""ın prezidentiyəm"" deyəndə dönüb təbrik edirlər. Burda məsələ mənim uğurum deyil. Klubun adı tanınıb.
- ""Qarabağ""ın bundan sonrakı hədəfi nədir?
- Bundan sonrakı hədəfimiz artıq yerli oyunçular yetişdirməkdir. Bilirsiniz ki, büdcə məhdudiyyətimiz var. Bu, böyük klub saxlamağa imkan vermir. Əsas ağır yük sponsorun üstünə düşdüyü üçün buna məcburuq. Buna görə də artıq xarici legionerlərlə deyil, öz yetirmələrimizlə oynayacağıq. Çünki baxırıq ""Qarabağ""da ən istənilən oyunçunun itkisini sığortalamaq üçün nə qədər əziyyət çəkirik. Tam 20-25 nəfərlik peşəkar komanda saxlamağa isə imkan yetmir.
- Yetirmələrinizlə oynamaq üçün hansı addımlar atacaqsınız? Yeni bazalar olacaq?
- Bizim çox yaxşı bazamız var. Oyunçular da yetişir. Bu, bir ilin söhbəti deyil, ən az 4-5 illik layihədir. Ona görə səbr edin, görəcəksiniz ki, ""Qarabağ""ın necə yetirmələri var.
E.Ə.
www.oxu.az
"
"Məşhur telekanalın müxbirindən Qurban Qurbanova hörmətsizlikÇempionlar Liqasının qrup mərhələsinin sonuncu turunda keçirilən “Roma” – “Qarabağ” (1:0) matçından sonra Qurban Qurbanovun iştirakı ilə təşkil olunan mətbuat konfransında xoşagəlməz anlar yaşanıb.
Oxu.Az Yenicag.az-a istinadən xəbər verir ki, Ağdam təmsilçisinin baş məşqçisi oyunla bağlı fikirlərini bildirən zaman “Sky Sport”un müxbiri konfransı kəsib, canlı yayıma bağlanıb. Qurbanov da bu məqamda çıxışını dayandıraraq müxbirin canlı yayımını bitirməsini gözləyib. O, bunun üçün təxminən 45 saniyə gözləməli olub. Bu məqamda baş məşqçi müxbirə ona mane olduğuna dair iradını da bildirib.
Məsələ ilə bağlı azərbaycanlı jurnalistlər “Roma”nın baş məşqçisi Eusebio Di Françeskoya “eyni situasiya ilə siz qarşılaşsaydınız, buna münasibətiniz necə olardı?” sualını verib. O isə belə suala cavab verməkdə çətinlik çəkdiyini bildirib.
A.M.
www.oxu.az
"
"Qurban Qurbanov: Razı qaldım“Roma”nı təbrik edirəm. Onlara növbəti oyunlarında uğurlar arzulayıram. Çox istərdim ki, məğlub olmayaq. Amma bir qol buraxdıq. Buna baxmayaraq, razı qaldım. Layiqli çıxış etməyə çalışdıq. Ağır idi. Komandamız məğlub olmaq istəmirdi”. 
Oxu.Az-ın məlumatına görə, bu sözləri “Qarabağ”ın baş məşqçisi Qurban Qurbanov “Roma” komandası ilə görüşdən sonra təşkil edilən mətbuat konfransında deyib.
Baş məşqçi bildirib ki, “Çelsi” ilə ilk oyunu kənara qoysaq, futbolçularımız ümumilikdə layiqli çıxış etdilər:
“Bəlkə də əlavə xallar qazanmaq imkanımız var idi. Amma bəzi oyunlarda vərəqə aldığımız epizodlarda futbolçularımızda təcrübə çatmadı. Ümumilikdə, razı qaldım. Rəqiblərimizin hər biri ilk iki yeri tutmağa layiq idilər. Ramillə Ağabalanı oyunun gedişatına uyğun olaraq meydana buraxdıq. Hücumda hərəkətliliyi artımağı düşündük. Onlar hücum xəttində sürəti daha da artırmalı idilər”.
Qurban Qurbanov əlavə edib ki, “Qarabağ” kimi komandalarda nə qədər çox oyunçu olsa, variantlar da çox olur:
“Əlavə oyunçuların olmaması bizim üçün sıxıntılar yaratdı. Daha çox xal toplaya bilərdikmi, bunu deyə bilmərəm. Müdafiə xəttinin oyununa gəlincə, bir-iki epizodu çıxmaq şərti ilə çox diqqətli oynadılar. Hər bir futbolçunun çıxışından razı qaldım. Xüsusilə də müdafiə xəttinin oyunundan. Sadəcə, hücum xəttində düşündüyümüz bəzi epizodlar alınmadı”.
S.B.
www.oxu.az
"
"Çempionlar Liqasında “pley-off”a yüksələn ilk səkkiz komandaFutbol üzrə Çempionlar Liqasının qrup mərhələsində sonuncu tura start verilib. 
Oxu.Az-ın məlumatına görə, ilk oyun günündə A, B, C və D qruplarından 1/8 final mərhələyə vəsiqə qazanan 8 komandanın adı məlum olub.
A qrupunda son turda MOİK-i 2:1 hesabı ilə məğlub edən “Mançester Yunayted” birinci, səfərdə “Benfika”dan 2:0 hesabı ilə üstün olan “Bazel” isə ikinci yerdən “pley-off”a yüksəlib.
B qrupunda əvvəlcədən hər şey məlum olsa da, “Bavariya” və PSJ komandaları son turda ilk pillənin sahibini müəyyənləşdiriblər. Doğma meydanda Fransa təmsilçisini 3:1 hesabı ilə məğlub etməsinə baxmayaraq, Almaniya çempionu ikinci yerdən 1/8 finala çıxıb.
Azərbaycan çempionu “Qarabağ”ın da yer aldığı C qrupunda “Roma” və “Çelsi” komandaları hərəyə 11 xal toplayıblar. Şəxsi görüşlərdə üstün olan İtaliya təmsilçisi birinci, “Çelsi” isə ikinci olub.
D qrupunda isə “Barselona” “Nou Kamp”da “Sportinq”i 2:0 hesabı ilə, “Yuventus” isə eyni hesabla səfərdə “Olimpiakos”u məğlub edib. Bu qrupda Kataloniya komandası 14 xalla birinci yerdən, Turin təmsilçisi isə 11 xalla ikinci pillədən 1/8 final mərhələ yüksəlib.
S.B.
www.oxu.az
"
"“Qarabağ” Çempionlar Liqasında son oyunda uduzdu – VİDEOAzərbaycanın “Qarabağ” klubu Çempionlar Liqasının qrup mərhələsində son oyununu keçirib.
Oxu.Az-ın xəbərinə görə, səfərdə “Roma”nın qonağı olan Ağdam təmsilçisi minimal hesabla məğlub olub.
Matçda yeganə qolu 53-cü dəqiqədə Diyeqo Perotti vurub. 
C qrupunda keçirilən paralel qarşılaşmada “Çelsi” və “Atletiko” 1:1 hesablı bərabərliyə qalıblar.
Bu nəticələrdən sonra hərəyə 11 xal toplayan “Roma” və “Çelsi” müvafiq olaraq birinci və ikinci yerlərdən 1/8 final mərhələsinə vəsiqə qazanıblar. Yeddi xalla qrupda üçüncü olan “Atletiko” mübarizəni Avropa Liqasında davam etdirəcək. 
Qarabağ isə iki xalla C qrupunda sonuncu olub.

S.B.
www.oxu.az
"
"“Qarabağ” “Roma”ya qarşı – START HEYƏTLƏRÇempionlar Liqasının qrup mərhələsinin sonuncu turu çərçivəsində qarşılaşacaq “Roma” və “Qarabağ” klublarının start heyətləri açıqlanıb.
Oxu.Az komandaların heyətlərini təqdim edir:
“Roma”: 1. Alisson Bekker, 4. Radja Nainqqolan, 6. Kevin Strotman, 8. Dieqo Perotti, 9. Edin Dzeko, 11. Aleksandr Kolarov, 16. Daniele de Rossi, 20. Federiko Fazio, 24. Alessandro Florenzi, 44. Kostas Manolas, 92. Stefan Əl-Şaravi
Ehtiyat oyunçular: 28. Lukaş Skorupski, 5. Juan Jesus, 7. Lorenzo Pelleqrini, 14. Patrik Şik, 15. Hektor Moreno, 21. Maksim Qonalons, 30. Gerson
Baş məşqçi: Eusebio de Françesko 
“Qarabağ”: 13. İbrahim Şehiç, 2. Qara Qarayev, 5. Maksim Medvedev, 8. Migel Madera, 9. Dino Ndlovu, 11. Mahir Mədətov, 20. Riçard Almeyda, 22. Əfran İsmayılov, 32. Elvin Yunuszadə, 52. Yakub Jezniçak, 77. Donald Gerye
Ehtiyat oyunçular: 1. Anton Kanibolotski, 7. Rahid Əmirquliyev, 30. Abbas Hüseynov, 44. Ağabala Ramazanov, 90. Ramil Şeydayev, 91. Coşqun Diniyev, 99. Dani Kintana
Baş məşqçi: Qurban Qurbanov
S.B.
www.oxu.az
"
"Rusiya Olimpiya Oyunlarından kənarlaşdırıldı – VİDEOBeynəlxalq Olimpiya Komitəsinin İcraiyyə Şurası Rusiya millisini 2018-ci ildə keçiriləcək Qış Olimpiya Oyunlarından kənarlaşdırıb.
Oxu.Az-ın xəbərinə görə, bu barədə təşkilatın prezidenti Tomas Bax bəyan edib.
Dopinq qəbul etmədiklərini sübuta yetirən idmançılar neytral bayraq altında çıxış edə biləcəklər. Rusiya Olimpiya Komitəsi Şuranın qərarı ilə diskvalifikasiya olunub. Bundan əlavə Rusiya İdman Nazirliyinin heç bir məmuruna akkreditasiya verilməyəcək.
Qış Olimpiya Oyunları 2018-ci ilin fevralın 9-dan 25-ə qədər Cənubi Koreyanın Phençhan şəhərində keçiriləcək.

S.B.
www.oxu.az
"
"“Qarabağ”ın gəncləri “Roma” ilə bacarmadılarAzərbaycan U-19 Liqasının qalibi olan “Qarabağ” komandası UEFA Gənclər Liqasında növbəti oyununu keçirib.
Oxu.Az-ın xəbərinə görə, Ağdam təmsilçisi sonuncu turda İtaliyanın “Roma” komandasına 3:0 hesabı ilə uduzub.
Meydan sahiblərinin heyətində Zakaria Sdaiqui (19), Visente Besujen (35) və Ludoviko Dorazio (81) fərqləniblər.
Azərbaycan U-19 Liqasının çempionu olan “Qarabağ” 3 xalla qrup sonuncusu olaraq avrokubok mövsümünü başa vurub.
S.B.
www.oxu.az
"
"Məşhur futbolçunun evi qarət olunduAlmaniya milli komandasının sabiq qapıçısı Oliver Kanın evi qarət olunub.
Oxu.Az Focus-a istinadən xəbər verir ki, oğrular 48 yaşlı veteran futbolçunun mənzilindən seyf aparıblar.
Hadisə baş verən zaman O.Kan və ailə üzvləri evdə olmayıblar. Bu səbəbdən zərərçəkən yoxdur. “Bavariya”nın sabiq qapıçısına dəyən maddi ziyanın məbləği açıqlanmır. Lakin söhbətin 6 rəqəmli məbləğdən getdiyi bildirilir.
Qeyd edək ki, O.Kan 1995-2006-cı illərdə Almaniya millisinin heyətində 86 oyun keçirib və 71 qol buraxıb.
A.M.
www.oxu.az
"
"Ölkənin bir nömrəli F-1 eksperti futbola keçdiFutbol üzrə Azərbaycan çempionatının birinci divizionunda çıxış edən “Xəzər” klubunda yeni təyinat rəsmiləşib.
Oxu.Az Yenicag.az-a istinadən xəbər verir ki, klubun mətbuat katibi vəzifəsinə Rəhim Əliyev təyin olunub.
Qeyd edək ki, Rəhim Əliyev Azərbaycanda Formula-1 yarışını təbliğ edən, ilk F1 saytı açan şəxsdir. O, 20 ildən çoxdur ki, bu oyunları şərh edir.
E.Ə.
www.oxu.az
"
"Dieqo Simeone: “Roma” - “Qarabağ” matçına baxmağın mənası yoxdur“Hər şey bizdən asılı olmasa da, qalib gəlməyə borcluyuq. Yüksək səviyyədə çıxış edən yaxşı komanda ilə üz-üzə gələcəyik”.
Oxu.Az Report-a istinadən xəbər verir ki, bunu İspaniyanın “Atletiko” komandasının baş məşqçisi Dieqo Simeone Çempionlar Liqasının qrup mərhələsinin VI turunda İngiltərədə “Çelsi”yə qarşı keçirəcəkləri matçdan öncə söyləyib.
Argentinalı mütəxəssis qarşılaşmadan əvvəl təşkil edilən mətbuat konfransında deyib ki, 1/8 finala yüksəlmələri “Qarabağ”dan asılı olsa da, öz oyunlarına köklənəcəklər: “Çelsi” “Metropolitano”da əla oynadı və 2:1 hesabı ilə qalib gəldi. Qarşıdakı görüşdə öz planımızı reallaşdıracağımıza ümid edirəm. “Roma” – “Qarabağ” matçına baxmağın və ya radiodan qulaq asmağın mənası yoxdur. “Roma” qalib gəlsə, qrupdan çıxmaq münasibəti ilə onları və “Çelsi”ni təbrik edəcəyik”.
Qeyd edək ki, “Atletiko”nun 1/8 finala çıxması həm də “Qarabağ”dan asılıdır. Madridlilər “Çelsi”yə qalib gəlib, Ağdam komandasının İtaliyada “Roma”ya uduzmamasına ümid etməlidirlər.
E.Ə.
www.oxu.az
"
"Konte: ""Qarabağ""ı unutmaq lazım deyilÇempionlar Liqası möhtəşəm turnir və hər bir komandanın növbəti mərhələyə çıxmağa çalışdığı yarışdır.
Oxu.Az Report-a istinadən xəbər verir ki, bunu İngiltərənin ""Çelsi"" komandasının baş məşqçisi Antonio Konte Çempionlar Liqasının qrup mərhələsinin VI turunda İspaniya ""Atletiko""su ilə ev oyunundan əvvəl deyib.
İtaliyalı mütəxəssis bildirib ki, komandası çox ağır qrupda yer alıb. Onun sözlərinə görə, Madrid təmsilçisinin qrupdan çıxmaması sürpriz olacaq: ""Ağır qrupda yer almışıq. Qrupda ""Çelsi"", ""Atletiko"", ""Roma"" var və ""Qarabağ""ı da unutmaq lazım deyil. ""Atletiko"" ""Qarabağ""la hər iki oyunda xal itirdi. ""Roma"" da onlarla matçda əziyyət çəkdi. ""Atletiko"" çox yaxın keçmişdə Çempionlar Liqasında iki dəfə final oynayıb. Madridlilər 1/8 finala çıxmasalar, sürpriz olacaq. Lakin təkrar edirəm, bu qrupdan çıxmaq asan deyil"".
Qeyd edək ki, ""Atletiko""nun 1/8 finala çıxması həm də ""Qarabağ""dan asılıdır. Madridlilər ""Çelsi""yə qalib gəlib, Ağdam komandasının İtaliyada ""Roma""ya uduzmamasına ümid etməlidirlər.
Hər iki matç bu gün keçiriləcək və Bakı vaxtı ilə saat 23:45-də başlayacaq.
A.M.
www.oxu.az
"
"Çempionlar Liqası: “Qarabağ” “Roma”ya qarşıBu gün futbol üzrə Çempionlar Liqasının qrup mərhələsində sonuncu – VI tura start veriləcək. 
Oxu.Az-ın Apasport.az-a istinadn məlumatına görə, ilk oyun günündə A, B, C və D qruplarına yekun vurulacaq.
Keçiriləcək 8 oyundan sonra daha 4 komanda 1/8 finala vəsiqə əldə edəcək. Bununla da qrupdan çıxacaq komandaların sayı 12-ə çatacaq.  Son turda “Mançester Yunayted”, “Bazel”, MOİK, “Roma”, “Atletiko”, “Sportinq” və “Yuventus” xoşbəxtlərin sırasına qoşula bilər.
A qrupunda MOİK-lə üz-üzə gələcək “qırmızı şeytanlar”a bərabərlik də bəs edəcək. Qrupun digər oyununda “Bazel” xal itirsə, “Mançester Yunayted” istənilən nəticə ilə qrupdan çıxacaq.
B qrupunda PSJ və “Bavariya” minimum vəzifənin öhdəsindən gəliblər. Avropa Liqasına gedəcək komanda isə “Seltik” – “Anderlext” oyununda bəlli olacaq.
“Qarabağ”ın da yer aldığı C qrupunda “Çelsi” artıq lazımi nəticəni əldə edibsə, “Roma” və “Atletiko”nun taleyinə bu oyunlarda aydınlıq gələcək.
D qrupunda isə “Barselona”nın ardınca “Yuventus” və “Sportinq” də qrupdan çıxmağa iddialıdır.
S.B.
www.oxu.az
"
"Qurban Qurbanov: Hamı fikirləşirdi ki, biz xal toplamayacağıq – VİDEO“Qrupda son oyunumuzdu. Nəticə baxımından razı olmasaq da, bu turnir bizim üçün böyük təcrübə oldu. Sabahkı oyunda da düzgün, ciddi mübarizə aparmağa çalışacağıq. Ola bilər ki, “Roma”nın şansı bu oyunla bağlı olsun. Futbolçular ən yaxşı oyunlarını göstərməyə çalışacaqlar. Çempionlar Liqasında hansı səviyyəyə çatdıqlarını göstərmək üçün böyük şans olacaq”.
Oxu.Az-ın məlumatına görə, bunu “Qarabağ”ın baş məşqçisi Qurban Qurbanov “Roma” ilə keçirəcəkləri Çempionlar Liqasının qrup mərhələsinin VI tur matçından əvvəl mətbuat konfransında deyib.
Qurban Qurbanov bildirib ki, belə bir oyunda 3 əsas müdafiəçinin və Pedro Enrikenin olmaması böyük problemdir. 
Baş məşqçi qeyd edib ki, qrupa düşəndə bəlkə də, hamı fikirləşirdi ki, biz xal toplamayacağıq. 
“Amma “Atletiko”dan 2 xal götürdük. Qazancımız belə ölkələrin Bakıya gəlməsi idi. Uduşlarımız çoxdur. Həm “Qarabağ”, həm də Azərbaycan futbolu böyük təcrübə qazandı. Razıyam. Amma bəzi problemlər olmasaydı, daha böyük nəticələr göstərə bilərdik”, -  deyə “Qarabağ”ın çalışdırıcısı bildirib.

S.B.
www.oxu.az
"
"“Roma”nın baş məşqçisi: “Qarabağ”ı məğlub etməliyikİtaliyanın “Roma” klubunun baş məşqçisi Eysebio di Françesko Çempionlar Liqasının qrup mərhələsinin sonuncu turunda “Qarabağ”la oyun öncəsi mətbuat konfransı keçirib.
Oxu.Az-ın xəbərinə görə, baş məşqçi bildirib ki, klubun əsas məqsədi “Qarabağ”ı məğlub edib növbəti mərhələyə yüksəlməkdir:
“Onlar çox yaxşı komandadır. “Qarabağ” Madriddəki görüşdə “Atletiko”ya qarşı yaxşı oyun sərgiləyib. Bu, “Çelsi”nin ilk turda Londonda böyük hesabla üstələdiyi “Qarabağ” deyil. Azərbaycan klubunda çox şey dəyişib. Bakıdakı kimi, yenə onları məğlub etməliyik. Avrokubok matçlarında qələbə qazanmaq asan deyil. Bakıdakı qarşılaşmadan sonra öz gücümüzə daha çox inanmağa başladıq”.
S.B.
www.oxu.az
"
"Millimiz Rusiya komandasına uduzdu İranın İsfahan şəhərində təşkil olunan “4 Top Nations” turnirində iştirak edən futzal üzrə Azərbaycan millisi bu gün növbəti oyununu keçirib.
AFFA-dan Oxu.Az-a verilən məlumata görə, Rusiya yığması ilə qarşılaşan komandamız 3:4 hesabı ilə məğlub olub. Yığmamızın heyətində Kardosa Everton, Karvalho dos Santos və Villiams Oliveira do Nascimento fərqlənib.
Aktivində 1 xal olan millimiz növbəti oyununu dekabrın 6-da, Bakı vaxtı ilə saat 09:30-da Qazaxıstan yığmasına qarşı keçirəcək.
Qeyd edək ki, bundan əvvəl millimiz İran yığması ilə 3:3 hesablı bərabərə qalmışdı.
S.B.
www.oxu.az
"
"“Qarabağ” Romada belə qarşılandı – VİDEOAğdamın “Qarabağ” klubunun futbolçuları UEFA Çempionlar Liqasının qrup mərhələsində sonuncu oyunlarını keçirmək üçün İtaliyaya gəliblər.
Oxu.Az xəbər verir ki, Ağdam təmsilçilərinin İtaliya paytaxtında yerləşdikləri “Parco dei Principi” hotelinin qarşısında bir qrup azərbaycanlı gənc “Qarabağ”ın futbolçularını coşqu ilə qarşılayıb. Gənclər milli musiqimizin sədaları altında əzəli torpağımız olan Qarabağ, eləcə də, futbol klubu ilə bağlı şüarlar səsləndirərək, komandamıza dəstək nümayiş etdiriblər.
Qeyd edək ki, “Roma” - “Qarabağ” qarşılaşması dekabrın 5-də Bakı vaxtı ilə saat 23:45-də İtaliya paytaxtındakı “Olimpiko” stadionunda start götürəcək.

A.M.
www.oxu.az
"
"UEFA Millətlər Liqasında digər qitələrin ölkələri də iştirak edə bilərUEFA prezidenti Aleksandr Çeferin Millətlər Liqasını  genişləndirmək barədə düşünür.
Oxu.Az “Mundo Deportivo”ya istinadən xəbər verir ki, bunun üçün digər qitələrin milli komandalarının da turnirə daxil edilməsi planlaşdırılır.
2021-ci ildən etibarən iki Cənubi Amerika və Asiya ilə Afrikanın hərəsindən bir ölkənin yığmasının Millətlər Liqasına qatılması planlaşdırılır. Bildirilir ki, Cənubi Amerika Konfederasiyasının prezidenti Alexandri Dominqes UEFA ilə birgə layihədə iştirakda maraqlıdır.
Qeyd edək ki, yeni təsis edilən Millətlər Liqası 2018-ci ilin sentyabrında start götürəcək. UEFA-nın Millətlər Liqasında 55 Avropa ölkəsinin futbol yığmaları iştirak edəcək. Millilər A, B, C və D divizionlarına bölünəcəklər. Püşkatma 2018-ci il yanvarın 24-də İsveçrənin Lozanna şəhərində keçiriləcək.
N.O.
www.oxu.az
"
"İlin ən yaxşı qapıçıları kimlərdir?2017-ci ilin ən güclü qapıçılarının adları müəyyənləşib. 
Oxu.Az-ın Apasport.az-a istinadən məlumatına görə, Beynəlxalq Futbol Tarixi və Statistikaları Federasiyası (İFFHS) tərəfindən keçirilən sorğunun qalibləri Canluici Buffon və Sarah Buhaddi olub.
Qurumun internet saytında aparılan, jurnalist və idman mütəxəssislərinin iştirak etdiyi sorğuda kişi qapıçılar arasında 251 xal toplayan Buffon rəqiblərini böyük fərqlə qabaqlayıb. Manuel Noyer ikinci yeri tutubsa, ilk “3-lüy”ü Keylor Navas qapayıb.
Qadın qapıçılardan isə Sarah Buhaddi 190 xala layiq görülüb. “Lion”un qolkiperi hollandiyalı Sari van Veenendaalı üstələyib.
Sorğuda Azərbaycanı təmsil edən Apasport.az saytının əməkdaşı, İFFHS-in üzvü Vüqar Xeyrullayev də ilk pillənin qaliblərini doğru proqnozlaşdırıb. Əməkdaşımızın kişi qapıçılar arasında 2-ci göstərdiyi Keylor Navas 3-cü, 3-cü pilləyə layiq bildiyi Tibo Kurtua isə 6-cı yerdə qərarlaşıb.
Xeyrullayev qadın qapıçılarda isə ilk iki pillənin sahiblərini tapıb. Onun 3-cü kimi qeyd etdiyi Almut Şult isə 6-cı olub.
Kişilər:
1. Canluici Buffon (“Yuventus” / İtaliya) - 251 xal
2. Manuel Noyer (“Bavariya” / Almaniya) - 103
3. Keylor Navas (“Real” / Kosta-Rika) - 85
4. Yan Oblak (“Atletiko” / Sloveniya) - 74
5. David De Xea (“Mançester Yunayted” / İspaniya) - 70
6. Tibo Kurtua (“Çelsi” / Belçika) - 51
7. Mark Andre Ter Ştegen (“Barselona” / Almaniya) - 21
8. Uqo Loris (“Tottenhem” / Fransa) - 9
9. Allison (“Roma” / Braziliya) - 8
10. Canluici Donnarumma (“Milan” / İtaliya) - 6
10. Samir Handanoviç (“İnter” / İtaliya) - 6
12. Klaudio Bravo (“Mançester Siti” / Çili) - 4
12. Ederson (“Benfika”/“Mançester Siti” / Braziliya) - 4
14. Andre Onana (“Ayaks” / Kamerun) - 1
14. Daniel Subaşiç (“Monako” / Xorvatiya) – 1
Qadınlar:
1. Sarah Buhaddi (“Lion” / Fransa) - 190 xal
2. Sari van Veenendaal (“Arsenal” / Hollandiya) - 112
3. Katarzina Kedrjinek (PSJ / Polşa) - 42
4. Manuela Zinsberger (“Bavariya” / Avstriya) - 40
5. Karen Bardsli (“Mançester Siti” / İngiltərə) – 36
Qeyd edək ki, Canluici Buffon bununla 5-ci dəfə (2003, 2004, 2006, 2007) ilin qapıçısı seçilib. Bununla o, rekordçu İker Kasilyasa çatıb.
N.O.
www.oxu.az
"
"""Autosport Awards"" 2017-ci ilin ən yaxşı pilotunun adını açıqladıFormula-1 üzrə “Mercedes” komandasının pilotu Lyuis Hemilton ""Autosport Awards""ın illik mərasimində iki mükafata layiq görülüb.
Oxu.Az xəbər verir ki, tamaşaçıların səsverməsi nəticəsində Hemilton 2017-ci ilin ən yaxşı pilotu nominasiyasının qalibi olub. O, həmçinin ən yaxşı Britaniya pilotu adını alıb.
Qeyd edək ki, Hemilton beşinci dəfədir ki, ilin ən yaxşı pilotu seçilir.
N.O.
www.oxu.az
"
"""Roma"" - ""Qarabağ"" oyununu kim idarə edəcək?UEFA Çempionlar Liqasında qrup mərhələsinin son turunda keçiriləcək ""Roma"" - ""Qarabağ"" oyununun hakimləri açıqlanıb.
Oxu.Az-ın Trend-ə istinadən verdiyi məlumata görə, oyunu alman hakimlər idarə edəcək.
Görüşün baş hakimi Tobias Ştiler olacaq. Ona Mayk Pikel və Yan Sidel kömək edəcəklər. Əlavə köməkçi hakimlər Bastian Dankert və Harm Osmers olacaq. Dördüncü hakim funksiyasını Kristian Gittelmann yerinə yetirəcək.
Dekabrın 5-də baş tutacaq ""Roma"" - ""Qarabağ"" oyunu saat 23:45-də başlayacaq.
E.Ə.
www.oxu.az
"
"Futzal yığmamız İranla bərabərə qaldı Bu gün İranda futzal üzrə “4 Top Nations” turniri start götürüb. 
Oxu.Az xəbər verir ki, Joze Alesio Da Silvanın yetirmələrinin ilk rəqibi meydan sahibi İran yığması olub. İki komanda arasındakı oyunda qalib müəyyənləşməyib. Hərəyə 3 qol vuran komandalar hərəyə 1 xal qazanıblar.
 Qeyd edək ki, günün ilk oyununda Rusiya və Qazaxıstan milliləri də eynihesablı bərabərliyə razılaşıblar.
 “4 Top Nations” turniri
I tur
 Rusiya - Qazaxıstan - 3:3
 İran – Azərbaycan - 3:3
Qollar: Ə.Hassanzadə, 2:28, Tayebi, 3:18, Şajari, 27:04 – Bastos, 1:32, Karvalyo, 16:13, Tyaqo, 39
 İran: 1. Sapehr Muhammedi, 7. Əli Əsgər Həsənzadə, 3. Əhməd Esmailpur, 5. Həmin Əhmədi, 10. Hüseyn Tayebi
Azərbaycan: 12. Rövşən Hüseynli, 3. Tyaqo Martines Teles, 6. Eduardo Mello, 8. Rizvan Fərzəliyev, 9. Bastos Qabriel Nasimento
www.oxu.az
"
"Nizami ilə Mirhüseynin əməlinin üstünü açan səs yazısı - TƏFƏRRÜATAFFA İntizam Komitəsi tərəfindən ömürlük futboldan uzaqlaşdırılan “Keşlə”nin futbolçuları Nizami Hacıyevlə Mirhüseyn Seyidovun əməlindən klub rəhbərliyinin necə xəbərdar olması ilə bağlı şok təfərrüat məlum olub.
Oxu.Az Yenicag.az-a istinadən xəbər verir ki, adıçəkilən oyunçular “Neftçi” ilə matç üçün bukmeker kontoruna pul qoyuluşu edərkən, bunu komanda yoldaşlarına da təklif ediblər. Bu futbolçular arasında Fuad Bayramov, Samir Zərgərov və İlkin Qırtımov da olub. Nizami ilə Mirhüseyn bundan rəhbərliyin də xəbərinin olduğunu bildiriblər.
Lakin digər futbolçular buna razılaşmayıb. Nəticədə söhbət rəhbərliyə qədər çatıb. Fuad Bayramovla öz otağında söhbət edən klub prezidenti Zaur Axundov futbolçu ilə danışarkən onun səsini yazıb. Bu səsyazısı da futbolçuların əməlinin üstünü açıb.
Bundan sonra da aiddiyyəti qurumlara müraciət olunub. Nəticədə futbolçular öz əməllərini etiraf ediblər.
Nizami Hacıyevin də sükutu pozmamasının səbəbi məhz budur. 
www.oxu.az
"
"“Qarabağ” Romaya yollanırBu gün saat 16:00-da “Qarabağ” təyyarə ilə İtaliyanın paytaxtı Romaya yola düşəcək. Çərşənbə axşamı, dekabrın 5-də, burada ağdamlılar yerli “Roma”ya qarşı Çempionlar Liqasının qrup mərhələsinin son oyununa çıxacaqlar.
Oxu.Az xəbər verir ki, matç Bakı vaxtı ilə saat 23:45-də başlayacaq və AzTV ilə canlı yayımlanacaq.
Əsas komanda ilə yanaşı, Romaya “Qarabağ”ın U-19 komandası da yola düşüb. Onların həmyaşıdları ilə oyunu dekabrın 5-də saat 17:30-da başlayacaq.
Qeyd edək ki, bu oyunun nəticəsindən asılı olmayaraq, Azərbaycan təmsilçisi Çempionlar Liqasında və ümumilikdə, avrokuboklarda builki çıxışlarını yekunlaşdıracaq.
A.M.
www.oxu.az
 
"
" “Çelsi” 3 xalı 3 qolla qazandı - VİDEO“Qarabağ”ın Çempionlar Liqasının qrup mərhələsindəki rəqibi “Çelsi” İngiltərə Premyer Liqasında növbəti oyununa çıxıb.
Oxu.Az xəbər verir ki, London klubu 15-ci turda doğma meydanda “Nyukasl”la qarşılaşıb və 3:1 hesabı ilə qalib gəlib.
“Çelsi” – “Nyukasl” – 3:1
Qollar: Qayle, 12 (0:1), Hazard, 21 (1:1), Morata, 33 (2:1), Hazard, 74-pen (3:1)
 

www.oxu.az
"
"Fərid Qayıbov Avropa Gimnastika İttifaqının prezidenti seçildiAzərbaycan Gimnastika Federasiyasının baş katibi Fərid Qayıbov Avropa Gimnastika İttifaqının (UEG) prezidenti seçilib.
Oxu.Az-ın Apasport.az-a istinadən məlumatına görə, həmyerlimiz UEG-in Xorvatiyanın Split şəhərində keçirilən XXVII Konqresində bu hüquqa yiyələnib.
Prezident seçkilərində Qayıbovun yeganə rəqibi Sloveniyanın Olimpiya Komitəsinin baş katibi Edvard Kolar olub. Konqres çərçivəsində təşkil edilən səsvermədə 28 nəfər həmyerlimin lehinə səs verib. Kolar isə 20 nəfərin etimadını qazanıb.
Beləliklə, son illərdə UEG-in vitse-prezidenti olan Qayıbov növbəti 4 ildə quruma rəhbərlik edəcək.
Qeyd edək ki, UEG-də 2009-cu ildən prezident postunu fransalı Jorj Gelzek tuturdu.
S.B.
www.oxu.az
"
"Ramil Quliyev: Azərbaycandan bunu gözləmirdim“Potensialımın böyük olduğunu görürdüm. Bunu reallığa çevirmək üçün çox çalışmalıydım”. 
Oxu.Az-ın Apasport.az-a istinadən məlumatına görə, bunu azərbaycanlı atlet Ramil Quliyev deyib.
Türkiyə millisinin şərəfini qoruyan 27 yaşlı dünya çempionu qonşu ölkə mətbuatına geniş müsahibə verib. O yenidən vurğulayıb ki, Azərbaycanda qalsaydı, potensialını aça bilməyəcəkdi: 
“Hazırlıq keçmək üçün yerlər lazımdı. Həmin vaxtlar Azərbaycanda bu çox çətin idi. Çünki toplanış üçün yer tapılmırdı. Ölkə xaricinə də göndərmirdilər. Çox ağır bir durum yaranmışdı. Orda düzgün bir şey edə bilməyəcəyimi düşündüm. Fikirləşdim ki, yaxşı bir yerə getmək, uğur üçün ölkəmi dəyişmək gözəl olar. İlk olaraq da, Türkiyə ağlıma gəldi. Çünki bizlə eyni ölkədir. Türkiyə olmasaydı, başqa yığmanı da düşünə bilərdim. Açığı, təkliflər də vardı. Onları istəsəydim, dərhal düzələcəkdi. Amma ilk olaraq, Türkiyə ilə danışıqlara başladım”.
 
Quliyev etiraf edib ki, Türkiyə vətəndaşlığını aldıqdan sonra ona kəsilən 3 illik cəza çox ağır keçib. O, “ay-ulduzlu” formada növbəti hədəfini də açıqlayıb: 
“Dünya çempionatına 3-cü dəfə qatılırdım. Finala vəsiqə qazanırdım, amma mükafat ala bilmirdim. Londonda şansım olduğunu hiss etdim. Bu yolda 10 il idi ki, çalışırdıq və yekunda bəhrəsini gördük. Hazırda ən böyük hədəfim 200 metr məsafədə Avropa rekordu vurmaqdı. Bunun ardından dünya rekordu müəyyənləşdirib, Olimpiya medalına qovuşmaq istəyirəm. Hazırlığımı da bu istiqamətdə qurmuşam”.
 
Quliyevin sözlərinə görə, öz sözünü demiş Useyn Boltun karyerasını başa vurması, 200 m məsafəyə qaçışda hansısa boşluq yaratmayıb: 
“Bəli, çox güclü atlet idi. Rəqiblərindən 2-3 qat üstünlüyü ilə diqqət çəkirdi. Amma indi bu məsafəyə qaçışda 15 yaxşı atlet var. Ümumi götürsək, eyni gücdəyik. Bunun üçün də yarışlar həyəcanlı keçir. Çünki kimin qalib olacağı əvvəlcədən bilinmir. Hamı çempionluq istəyində olur ki, bu da çox maraqlıdır”.
 
Həmyerlimiz 2018-ci ildə Avropa çempionatı və Akdeniz Oyunlarına Bələk Turizm Mərkəzində hazırlaşır. O, müsahibəsində Londonda dünya çempionu olduğu zaman Azərbaycandan aldığı təbrikləri də xatırlayıb: 
“Azərbaycanlılar da çox sevindilər. Oradan çox təbrik aldım. Uğurumu çox müzakirə etdilər. Açığı, bunu gözləmirdim. Çempionluğumu pis qarşılasaydılar da, fərqi olmayacaqdı. Mən medal sevincimi yenə 2 bayraqla qeyd edəcəyəm. Amma çox gözəl oldu. Məni isti qarşıladılar və buna sevindim”.
S.B.
www.oxu.az
"
"DÇ-2018 – TƏQVİMMoskvada futbol üzrə dünya çempionatının püşkü atılıb. Mundial iyunun 14-də Rusiya və Səudiyyə Ərəbistanı komandaları arasında keçiriləcək görüş ilə start götürəcək.
Oxu.Az turnirin qrup mərhələsinin təqvimini təqdim edir:
A QRUPU
14 iyun. Moskva. “Lujniki”. Rusiya – Səudiyyə Ərəbistanı
15 iyun. Yekaterinburq. Misir – Uruqvay
19 iyun. Sankt-Peterburq. Rusiya – Misir
20 iyun. Rostov. Uruqvay – Səudiyyə Ərəbistanı
25 iyun. Samara. Uruqvay – Rusiya
25 iyun. Volqoqrad. Səudiyyə Ərəbistanı – Misir
B QRUPU
15 iyun. Sankt-Peterburq. Mərakeş – İran
15 iyun. Soçi. Portuqaliya – İspaniya
20 iyun. Moskva. “Lujniki”. Portuqaliya – Mərakeş
20 июня. Kazan. İran – İspaniya
25 iyun. Saransk. İran – Portuqaliya
25 iyun. Kalininqrad. İspaniya – Mərakeş
C QRUPU
16 iyun. Kazan. Fransa – Avstraliya
16 iyun. Saransk. Peru – Danimarka
21 iyun. Samara. Danimarka– Avstraliya
21 iyun. Yekaterinburq. Fransa – Peru
26 июня. Moskva. “Lujniki”. Danimarka – Fransa
26 iyun. Soçi. Avstraliya – Peru
D QRUPU
16 iyun. Moskva. “Spartak”. Argentina – İslandiya
16 iyun. Kalininqrad. Xorvatiya – Nigeriya
21 июня. Nijni Novqorod. Argentina – Xorvatiya
22 iyun. Volqoqrad. Nigeriya – İslandiya
26 iyun. Sankt-Peterburq. Nigeriya – Argentina
26 iyun. Rostov. İslandiya – Xorvatiya
E QRUPU
17 iyun. Samara. Kosta-Rika – Serbiya
17 iyun. Rostov. Braziliya – İsveçrə
22 iyun. Sankt-Peterburq. Braziliya – Kosta-Rika
22 iyun. Kalininqrad. Serbiya – İsveçrə
27 iyun. Moskva. “Spartak”. Serbiya – Braziliya
27 iyun. Nijni Novqorod. İsveçrə – Kosta-Rika
F QRUPU
17 iyun. Moskva. “Lujniki”. Almaniya – Meksika
18 iyun. Nijni Novqorod. İsveç – Koreya
23 iyun. Rostov. Koreya – Meksika
23 iyun. Soçi. Almaniya – İsveç
27 iyun. Kazan. Koreya – Almaniya
27 iyun. Yekaterinburq. Meksika – İsveç
G QRUPU
18 iyun. Soçi. Belçika – Panama
18 iyun. Volqoqrad. Tunis – İngiltərə
23 iyun. Moskva. “Spartak”. Belçika – Tunis
24 iyun. Nijni Novqorod. İngiltərə – Panama
28 iyun. Kalininqrad. İngiltərə – Belçika
28 iyun. Saransk. Panama – Tunis
H QRUPU
19 iyun. Saransk. Kolumbiya – Yaponiya
19 iyun. Moskva. “Spartak”. Polşa – Seneqal
24 iyun. Yekaterinburq. Yaponiya – Seneqal
24 iyun. Kazan. Polşa – Kolumbiya
28 iyun. Volqoqrad. Yaponiya – Polşa
28 iyun. Samara. Seneqal – Kolumbiya
S.B.
www.oxu.az
"
"Əfsanəvi futbolçular Putinlə görüşdə – VİDEORusiya prezidenti Vladimir Putin DÇ-2018-in püşkatma mərasimindən əvvəl əfsanəvi futbolçular Pele, Diyeqo Maradona, Ronaldo və Ronaldinyo ilə görüşüb.
Oxu.Az-ın xəbərinə görə, bu barədə RİA Novosti nəşri yazır.
Prezidenti qeyd edib ki, məşhur futbolçuları Rusiyada yaxşı tanıyırlar.
“Müxtəlif dövrün azarkeşləri sizi tanıyırlar və sözsüz, siz onlar üçün nümunəsiniz”, -  Putin deyib.

S.B.
www.oxu.az
"
"Qurban Qurbanov: Bunu Mahir Mədətovun atasından soruşunAzərbaycan Premyer Liqasının XIV turunda evdə “Neftçi”ni 1:0 hesabı ilə məğlub edən “Qarabağ”ın baş məşqçisi Qurban Qurbanov oyunsonrası mətbuat konfransında iştirak edib. 
Oxu.Az Apasport.az-a istinadən xəbər verir ki, çalışdırıcı birbaşa sualları cavablandırıb.
– Baş verən son hadisələrə millinin baş məşqçisi kimi münasibətiniz necədir?
– Kənardan asan gələ bilər. Hansısa klubun işinə qarışmaq düzgün çıxmaz. Buna vaxt lazımdı. Ola bilər ki, hamımız çılğın reaksiya verə bilərik. Mənim açıqlama verməyim düzgün olmaz. Bizim futbolda belə şeylər yaxşı hal deyil. Bundan əvvəl də həmişə UEFA-dan xəbərdarlıq gəlirdi. Belə bir şey varsa, mütləq yığışdırılmalıdır. Ancaq indiki halda həm o futbolçular, həm də “Neftçi” və “Keşlə” haqda fikir bildirmək düzgün olmazdı. Xaricdə bu, bizə antipatiya yarada bilər.
– Düşünmürsünüz ki, bu kimi hallar “Qarabağ”ın Çempionlar Liqasındakı uğuruna kölgə salır?
– Bu hallar təkcə bizdə yaşanmır. İnsanın zəif yerləri var, bəzən özünü saxlaya bilmir.
– Ansi Aqollinin durumu nə yerdədir?
– O, “Roma” ilə oyunda çıxış edə bilməyəcək. Ümumiyyətlə, Aqolli üçün il başa çatıb. Çox güman ki, müdafiənin mərkəzində Elvin Yunuszadə oynayacaq.
– Son 20-25 dəqiqədə nəzarəti əldən verdiniz. Bu, xüsusi tapşırıq idi?
– Düz qeyd etdiniz. Bir az çətinlik oldu. Məğlub durumda olan hər komanda hücuma atılır. Bu üzdən də Coşqunu meydana buraxdım.
– Mahir Mədətovun xarici klubların diqqətində olması barədə nə deyə bilərsiniz?
– Bu barədə onun atasından soruşun. Məndə belə bir məlumat yoxdur.
S.B.
www.oxu.az
"
"“Qarabağ” Neftçi”yə qalib gəldi – VİDEOAzərbaycan Premyer Liqasında XIV  turun oyunlarına start verilib.
Oxu.Az-ın xəbərinə görə, turun açılış matçında “Qarabağ” komandası “Neftçi”ni qəbul edib.
Matç ağdamlıların minimal hesablı qələbəsi ilə yekunlaşıb. Qarşılaşmada yeganə qolu 25-ci dəqiqədə Maksim Medvedev vurub.
Bu nəticədən sonra hesabında 34 xal olan “Qarabağ” turnir cədvəlində birinci pillədə qərarlaşıb. “Neftçi” 16 xalla beşincidir.

S.B.
www.oxu.az
"
"DÇ-2018-in püşkü atıldı – QRUPLARRusiya paytaxtı Moskva şəhərində futbol üzrə dünya çempionatının final mərhələsinin püşkatma mərasimi keçirilib. Tədbir Dövlət Kreml Sarayında təşkil olunub. Mərasimdə planetin ən yaxşı 32 komandası 8 qrupa bölünüb.
İyunun 14-də keçirilən açılış matçında Rusiya və Səudiyyə Ərəbistanı milliləri qarşılaşacaq.
Oxu.Az püşkatmanın nəticələrini təqdim edir:
A qrupu
1. Rusiya
2. Səudiyyə Ərəbistanı
3. Misir
4. Uruqvay 
B qrupu
1. Portuqaliya
2. İspaniya
3. Mərakeş
4. İran 
C qrupu
1. Fransa
2. Avstraliya
3. Peru
4. Danimarka 
D qrupu
1. Argentina
2. İslandiya
3. Xorvatiya
4. Nigeriya 
E qrupu
1. Braziliya
2. İsveçrə
3. Kosta-Rika
4. Serbiya
F qrupu
1. Almaniya
2. Meksika
3. İsveç
4. Cənubi Koreya
G qrupu
1. Belçika
2. Panama
3. Tunis
4. İngiltərə 
H qrupu
1. Polşa
2. Seneqal
3. Kolumbiya
4. Yaponiya
S.B.
www.oxu.az
"
"Məşhur türk serialından “Qarabağ”a dəstək – VİDEOTürkiyənin “FOX” telekanalında yayımlanan “Savaşçı” serialının 23-cü bölümünün maraqlı fraqmanı yayılıb.
Oxu.Az-ın xəbərinə görə, bölümdə Azərbaycan və Türkiyə qardaşlığı, o cümlədən Qarabağ  münaqişəsi ilə bağlı fikirlər səsləndirilib.
Ölkəmizdə də maraqla izlənilən serialda “Kılıç” manqasının əsgərləri “Qarabağ” xareoqrafiyası ilə diqqət çəkib.
Qeyd edək ki, Çempionlar Liqasının qrup mərhələsi çərçivəsində Bakıda keçirilən “Qarabağ” – “Atletiko” matçında ağdamlı azarkeşlərin “Qarabağ” adı yazılan kiçik xareoqrafiyası müzakirələrə səbəb olub.

S.B.
www.oxu.az
"
"AFFA danışılmış oyunlarla bağlı bəyanat yaydıAFFA danışılmış oyunlarla bağlı bəyanat yayıb.
Oxu.Az qurumun rəsmi saytına istinadən xəbər verir ki, bəyanatda idman oyunlarının nəticələrinin manipulyasiyası ilə bağlı Azərbaycan Respublikasının Qanunvericiliyinə əlavə və dəyişikliklər edilməsi, Cinayət Məcəlləsində bununla bağlı xüsusi maddənin öz əksini tapdığı qeyd olunub.
Rəsmi açıqlamada deyilir: “Danışılmış oyunlarla və onların mümkün fəsadları ilə bağlı AFFA tərəfindən klublar və futbol ictimaiyyəti üçün mütəmadi şəkildə maarifləndirmə işləri aparılır. Bununla əlaqədar, sonuncu belə tədbir prokurorluq orqanları əməkdaşlarının iştirakı ilə klub nümayəndələri üçün AFFA-nın inzibati binasında noyabrın 13-də keçirilib və idman oyunlarının nəticələrinin manipulyasiyası və danışılmış oyunlar barədə hərtərəfli məlumat verilib. Eləcə də, AFFA-nın son Konfransında idman oyunlarının nəticələrinin manipulyasiyası mövzusunda məlumatlar futbol ictimaiyyətinin diqqətinə çatdırılıb. Ötən mövsüm danışılmış oyunlarla bağlı UEFA-dan daxil olmuş məlumatlar və AFFA-nın apardığı araşdırmalar nəzərə alınaraq, I Divizionda çıxış edən bir neçə klub, futbolçu, inzibati işçilər və hakimlə bağlı İntizam Komitəsinin qərarına uyğun olaraq, müvafiq cəzalar tətbiq olundu. Danışılmış oyunlar dünyanın, demək olar ki, bütün ölkələrində rast gəlinən neqativ haldır və AFFA idman oyunlarının nəticələrinin manipulyasiyasına qarşı mübarizə aparan müvafiq orqanlarla hərtərəfli əməkdaşlıq etməyə, onlara dəstək verməyə hər zaman hazırdır. Danışılmış oyunlarla bağlı məsələlər qanunvericilikdə də nəzərdə tutulduğu üçün, təbii ki, hüquq-mühafizə orqanları tərəfindən də müvafiq tədbirlər görülür. AFFA idman oyunlarının nəticələrinin manipulyasıyası cəhdlərini, bu prosesdə iştirak edən bütün şəxsləri şiddətlə qınayır, bu cür neqativ halların qarşısının alınmasında fəaliyyət göstərən müvafiq orqanlara təşəkkür edir, gələcəkdə də əməkdaşlığa hazır olduğunu bildirir”.
Qeyd edək ki, AFFA İntizam Komitəsinin bu gün qəbul etdiyi qərarə əsasən, danışılmış oyunlarda iştirak etdikləri üçün “Keşlə” klubunun futbolçuları Nizami Hacıyev və Mirhüseyn Seyidov futboldan ömürlük uzaqlaşdırılıb.
www.oxu.az
"
"Nizami Hacıyev: Mən bu cəzaya layiq deyildim“Evdən hələ indi çıxıram. Hansısa fikir bildirmək üçün hələ tezdir”.
Oxu.Az xəbər verir ki, bu sözləri Apasport.az saytına açıqlamasında “Keşlə”dən uzaqlaşdırılan Nizami Hacıyev deyib.
Azərbaycan Premyer Liqasının XIII turunda “Neftçi” ilə qarşılaşmadan sonra hüquq-mühafizə orqanları tərəfindən saxlanılan Hacıyev və komanda yoldaşı Mirhüseyn Seyidov dünən sərbəst buraxılıblar.
Məsələ ilə bağlı qısa fikir bildirən Hacıyev danışmaq istəmədiyini söyləyib: “Bilmirəm hansı oyunlar, kimin oyunları gedir. Bunu bilsəydim, nə dərdim olardı? Bu məsələlər barədə danışmaq üçün hələ tezdir”.
AFFA İntizam Komitəsi tərəfindən ömürlük futboldan uzaqlaşdırılan “Keşlə”nin sabiq kapitanı buna layiq olmadığını söyləyib: “Əsas harasa aparılmaq deyil, ömürlük futboldan getməkdir. Mən bu cəzaya layiq deyildim”.
www.oxu.az
"
"AFFA “Keşlə”nin futbolçularına sərt cəza verdi: Ömürlük qadağa“Keşlə”nin müqavilələrinə xitam verdiyi oyunçuları Nizami Hacıyevə və Mirhüseyn Seyidova futbola aid hər bir məşğuliyyət ömürlük qadağan edilib.
Oxu.Az AFFA-nın rəsmi saytına istinadən xəbər verir ki, bununla bağlı qərar İntizam Komitəsinin iclasında qəbul olunub.
Qərarda deyilir ki, “Keşlə” Peşəkar Futbol Klubunun AFFA-ya rəsmi müraciətinə, hüquq-mühafizə orqanları tərəfindən təqdim edilmiş məktuba və UEFA-dan daxil olmuş məlumatlara əsasən, iştirakçısı olduğu oyunun idman nəticəsinin manipulyasiyasına görə N.Hacıyevə və M.Seyidova futbola aid hər bir məşğuliyyət ömürlük qadağan edilib. 
Bildirilib ki, oyunların idman nəticəsinin manipulyasiyasında iştirakı ilə bağlı şübhələrin mövcud olduğu digər futbolçular barədə araşdırma davam etdiriləcək.
Tərəflər bu qərarı aldıqdan sonra 15 (on beş) gün ərzində AFFA-nın Apellyasiya Arbitraj Tribunalına qərarla bağlı apellyasiya şikayəti verə bilərlər. 
E.Ə.
www.oxu.az
"
"Dağıstan çempionu istintaq təcridxanasında xarakiri etdi – VİDEOQarışıq döyüş sənətləri (MMA) üzrə Dağıstan çempionu Akim Quliyev istintaq təcridxanasında xarakiri edib. 
Oxu.Az life.ru-ya istinadən xəbər verir ki, hadisə Mahaçqalada baş verib.
Tibb işçilərinin təcili müdaxiləsindən sonra idmançı xəstəxanaya yerləşdirilib. Qohumları Quliyevin polis işgəncələrinə məruz qaldığı üçün bu addımı atdığını bildirib.
Bir müddət əvvəl tanınmış MMA döyüşçüsü Həbib Nurmaqemedov da dövlət qurumlarına müraciət edərək, dostu Quliyevin hüquq-mühafizə orqanlarının əməkdaşlarının işgəncəsindən qorunmasını tələb edib.
Qeyd edək ki, Quliyevin Dağıstanın Rutulski rayonunun icra hakimiyyətinin binasını yandırmaqda şübhəli bilindiyi üçün həbs olunduğu söylənilir. Lakin idmançının qohumları ittihamı qəbul etmirlər.

E.Ə.
www.oxu.az
"
"Formula-1 yarışlarında azərbaycanlı pilotu nə vaxt görəcəyik?2015-ci ildən etibarən Azərbaycanda Formula-1 yarışları keçirilir. Dünyanın tanınmış Formula-1 pilotlarının Bakıya gəlişi, əlbəttə ki, böyük idman hadisəsidir. Yarışların Bakıda keçirilməsinə baxmayaraq, hələlik Azərbaycanın bu idman növündə yüksək səviyyədə çıxış edə biləcək idmançısı yoxdur.
Nə vaxtsa Formula-1 yarışlarında azərbaycanlı pilotu görə biləcəyikmi?
Oxu.Az xəbər verir ki, məsələ ilə bağlı Modern.az-a danışan Formula-1 üzrə Azərbaycan Qran-Prisinin rəsmi elçisi, Formula-1 şərhçisi, f-1.az saytının baş redaktoru Rəhim Əliyev deyib ki, Formula-4 yarışlarında Gülhüseyn Abdullayev Azərbaycanı təmsil edir.
“Onun Formula-3 yarışlarında nəticələri bir az aşağı olsa da, Formula-4-də qənaətbəxşdir. Ola bilər ki, Gülhüseyn bu il yenə hansısa seriyada çıxış etsin”.
R.Əliyev deyib ki, Formula idman növünə hazırlıq uşaq yaşlarından başlamalıdır.
“Uşaq yaşlarından kartinq sürməyi mükəmməl öyrənmək lazımdır. Daha sonra dünyada peşəkar təcrübəsi olan ölkələrdə təlimlərə gedib, orada kartinq yarışlarında iştirak etmək vacibdir. Bütün bunlar böyük vəsait tələb edir. Çox təəssüf ki, Azərbaycanda nə uşaq yaşlarından, nə də yeniyetməlik yaşlarından bu sahəyə maraq göstərilir. Bəlkə, Formula yarışlarının Azərbaycanda keçirilməsindən sonra bu sahədə hansısa inkişaf olar. Amma hazırda vəziyyət ürəkaçan deyil”. 
E.Ə.
www.oxu.az
"
"Mirhüseyn Seyidovdan etiraf: ""Nefçi""yə keçmək üçün...Ötən gün həbsiylə bağlı xəbər yayılan tanınmış futbolçu Mirhüseyn Seyidov Ölkə.az-ın suallarını cavablandırıb. Oxu.Az həmin müsahibəni təqdim edir:
 Qeyd edək ki, Seyidovla yanaşı, Nizami Hacıyevin də adı oyun alqı-satqısında hallandığı üçün saxlanıldığı bildirilirdi. 
- Dünən komanda yoldaşınız Nizami Hacıyevin və sizin həbs olunmağınızla bağlı xəbər yayılmışdı.
- Bizi polis saxlamamışdı. Komandada problem yaranmışdı. Guya biz 5-6 oyundur oynamırıq. Əsasən də ""Neftçi""ylə oyuna görə narahatlıq var idi. Mən 6-7 il ""Neftçi""nin oyunçusu olmuşam, o klubun yetirməsiyəm. ""Neftçi"" ilə oyunda ürəyim keçmiş komandamda olduğuna görə zəif çıxış etmişəm. Mənim qışda ""Neftçi""yə keçmək söhbətim var idi. Özümüz qəsdən zəif çıxış etmişik, ürəyim bir növ ora üçün yanır. Amma mərc kontorlarına pul qoymağımızla bağlı yayılan xəbərlər tamamilə yalandır. Düzdür, səhv etmişik. ""Keşlə"" komandasına qarşı nankorluq etmişəm. Amma futboldur, hər şey ola bilər.
- Deməli, mərc kontorlarına pul qoymamısınız, amma ""Neftçi"" ilə oyunda qəsdən zəif çıxış etmisiniz?
- Bəli. Bir az vicdan əzabı çəkirəm. Bu da ""Neftçi""yə olan istəyimizdən yaranıb. Nizami Hacıyev orayla müqavilə bağlamışdı. Demək olar ki, müqaviləsi hazır idi. Mənə də demişdilər ki, qışda gələrsən. Etdiyim işdən peşmanam. Buna görə ""Keşlə""nin, AFFA-nın rəhbərliyindən, azarkeşlərdən üzr istəyirəm ki, səhv addım atmışam. Bu addımı ""Neftçi""yə keçmək üçün atmışam.
- Bir gün ərzində harada saxlanılırdınız?
- Saxlanılmamışdıq, sadəcə, telefonlarımıza zəng çatmadığına görə hamı narahat olub.
- Bəs harada idiniz?
- Uyğun bir yerdəydik. Orada dostlarımız da var idi. Sadəcə, kontor məsələsinə görə izahat yazmalı idik.
- İzahatı kim üçün yazırdınız?
- Klub rəhbərliyi üçün izahat yazırdıq. Onlar da bizim səhvimizi başa düşdülər. Kluba qarşı haqsızlıq etmişik. Digər oyunlarda ürəklə çıxış etmişik. Həm də kimsə deyə bilməz ki, sən hansısa mərc oyununa pul qoymusan. Heç elə şeylərdən başım çıxmır. 
- ""Keşlə"" sizinlə müqaviləyə xitam verib...
- Yəqin ki, yaxın günlərdə federasiya özü qərar verəcək.
- Karyeranızı ""Keşlə""də davam etdirmək istəyirsiniz, yoxsa ""Neftçi""yə keçmək fikriniz var?
- O qalıb Allaha. Əsas odur ki, səhvimizi başa düşmüşük. İnşallah, AFFA rəhbərliyi bizi nəzərə alar.
- Sizcə, bu hadisələrdən sonra çempionatımızda çıxış edən hansı komanda sizi heyətinə qəbul edər?
- Bunu gələcək göstərəcək. Bu məsələdə çox dostlar yanımızda oldu. Hər kəsin çətinliyi ola bilər. Həyatda elə qardaşlar, dostlar qazanmışıq ki, səhv addım atsam da, böyük problemlərə başımı soxmamışam. Əgər buradan təklif olmasa, ölkədən kənarda çıxış edərəm. Əsas odur ki, adım təmizə çıxsın. Oynamasam da, acından ölməyəcəyəm. Bir işlə məşğul olacağıq. 
- Sizə qarşı zor tətbiq edildiyi barədə məlumatlar yayılmışdı...
- Çox şükür, evimdəyəm. Bu gün cümədir. Sizin də cüməniz mübarək. Evdən çıxıb məscidə gedəcəyəm. Şayiələr çoxdur. Amma şükür ki, evimizdəyik. Həyat davam edir. 
www.oxu.az
"
"Argentinada oyun zamanı hakimlər döyüldü - VİDEOFutbol üzrə Argentina çempionatının ""Xuventud de Perqamino"" və ""İndependyente Çivilka"" komandaları arasındakı görüşü zamanı azarkeşlər meydana girərək hakimlərə hücum ediblər. 
Oxu.Az-ın  məlumata görə, görüşün bitməyinə bir neçə dəqiqə qalmış ""İndependyente Çivilka"" 1:0 hesabı ilə qabaqda idilər. 
Belə bir nəticədən narazı olan azarkeşlər meydana qaçaraq baş hakim Bruno Amikonini və onun köməkçiləri Marselo Akostu və Maurisio Lunakı döyüblər.  
Bildirilir ki, azarkeşlər daşla Amikoninin başını yarıblar. Nəticədə hakimin başına 10 tikiş vurulub.

N.O.
www.oxu.az
"
"Mafiya Konor Makqreqoru ölümlə hədələdi: Gəlin və götürün məniİrlandiyalı döyüşçü Konor Makqreqor onu təhdid edən mafiyaya mesaj ünvanlayıb.
Oxu.Az-ın xəbərinə görə, onun sözlərini The Independent nəşri sitat gətirib.
“Gəlin və götürün məni”, - Makqreqor jurnalistlərin Kinaxanov klanı ilə mümkün problemlər barədə suallarını cavablandırarkən deyib. 
Kriminal ekspert Pol Uilyams bildirib ki, cinayətkar qruplaşma ilə əlaqəli olan 50 yaşlı kişini döydüyü üçün Makqreqoru ölümcül təhlükə gözləyir. 
Hadisə Dublin yaxınlığında kafelərin birində baş verib. 
Pol Uilyams qeyd edib ki, kriminal aləm üçün Makqreqorun heç kimdir. Uilyams döyüşçüyə 48 saat ərzində İrlandiyanı tərk etməyi məsləhət görüb.
S.B.
www.oxu.az
"
"“Keşlə”nin futbolçuları sərbəst buraxıldılar“Keşlə”nin danışılmış oyunlar səbəbilə heyətdən uzaqlaşdırdığı, ötən gün isə hüquq-mühafizə orqanları tərəfindən həbs olunduğu bildirilən futbolçuları azadlığa buraxılıb.
Oxu.Az Yenicag.az-a istinadən xəbər verir ki, təxminən iki saat öncə Mirhüseyn Seyidovla Nizami Hacıyev sərbəst buraxılıb.
Qeyd edək ki, sözügedən futbolçular danışılmış oyunlarda iştirak şübhəsi ilə ötən gün saxlanılıblar. Onlar Baş Mütəşəkkil Cinayətkarlıqla mübarizə İdarəsində dindiriliblər.
S.B.
www.oxu.az
"
"AFFA-dan futbolçuların saxlanılmasına MÜNASİBƏT""Nizami Hacıyev və Mirhüseyn Seyidovun saxlanılması AFFA-nın təşəbbüsü ilə olmayıb. Hazırda bizdə dolğun məlumat yoxdur. Ona görə də mövqe, münasibət bildirmək doğru olmazdı"".
Oxu.Az xəbər verir ki, bunu Report-a açıqlamasında UEFA-nın danışılmış oyunlarla bağlı AFFA-dakı nümayəndəsi Kamran Cəbrayılov “Keşlə” klubunun futbolçularının danışılmış oyunlarda iştirak şübhəsi ilə saxlanılmalarına münasibət bildirərkən deyib.
O bildirib ki, son oyunlarla bağlı şübhələr UEFA-dan göndərilən məlumatlarda da əksini tapıb: ""Elə biz də ""Keşlə""nin axırıncı oyunlarından sonra verilən açıqlamalardan hiss edirdik ki, klubun daxilində problemlər baş verir. Özümüz də məsələni araşdırırıq. Onların kim tərəfindən həbs olunduqlarına dair bizdə məlumat yoxdur. Hüquq-mühafizə orqanlarına əməliyyat-axtarış məlumatı daxil olubsa, onlar da oyunları izləyə bilərlər. Yəni, bu, AFFA-nın müraciəti olmadan da mümkündür və dövlətin AFFA-nın işinə müdaxiləsi sayıla bilməz. Çünki milli assosiasiyanın da işi Azərbaycan qanunvericiliyinə uyğun qurulub"".
Qeyd edək ki, bu gün “Keşlə” klubu Premyer Liqadakı son 5-6 matçda danışılmış oyunlarda iştirak etdiklərinə dair şübhələrin olması səbəbindən Nizami Hacıyev və Mirhüseyn Seyidovla imzalanmış müqaviləyə 4 gün öncə rəsmən xitam verdiyini açıqlayıb.
L.Ə.
www.oxu.az
"
"Mahir Mədətov “Qarabağ”ı tərk edir? – VİDEO21 yaşlılardan ibarət Azərbaycan milli futbol komandasının və Qarabağ klubunun futbolçusu Mahir Mədətovun atası Anar Mədətov oğlunun Avropa klublarından birinə transfer ediləcəyi ilə bağlı yayılan məlumatlara aydınlıq gətirib.
Oxu.Az xəbər verir ki, ""Lider TV""-də yayımlanan ""Bu bizik” verilişinə telefonla bağlantı zamanı xarici klubların onunla maraqlandığını deyib. O bildirib ki, hər şey 2018-ci ildə dəqiqləşəcək: ""Müqavilə imzalansa, hamı biləcək ki, qış koridorunda Mahiri alıblar. Bəli, maraqlanırlar, amma bu hələlik sirr kimi qalır. Nə olacağını yeni ildən sonra biləcəyik.
Əcnəbi məşqçilər gəldilər, maraqlandılar. Amma 2018-ci ilin koridorunu gözləmək lazımdır”.

A.M.
www.oxu.az
"
"Şahmatçımızdan tarixi nəticə - VİDEOFİDE şahmatçıların növbəti reytinq cədvəlini açıqlayıb.
Oxu.Az xəbər verir ki, qrossmeyterimiz Şəhriyar Məmmədyarov yeni reytinq cədvəlində 3-cü sırada qərarlaşıb. 
Bu, Azərbaycan şahmatında ilkdir. Belə ki, ilk dəfə azərbaycanlı şahmatçı FİDE-nin reytinq sıyasında bu pilləyə yüksəlib. Ş.Məmmədyarovun hesabında 2799 reytinq xalı var.
Reytinq cədvəlinə norveçli Maqnus Karlsen (2837) başçılıq edir.

E.Ə.
www.oxu.az
"
"Daniel Rikkardo: Ümid edirəm ki, Bakıda təkrar qələbə qazanacam - FOTO - YENİLƏNİBBakı trekində bir yerdə səhv etsəniz, baha başa gələcək. 
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib. 
""Riski sevən adamam, bura xoşuma gələn trasdır. Yol enişli-yoxuşludur. Bakıda maşın sürmək xoşdur, çünki bolidi yüksək sürətdə idarə etmək mümkündür. Bakı məni məmnun etdi, 2017-ci ildəki kimi qalsın. Bəlkə, İçəri Şəhərdəki döngəni 30 sm çəksələr, daha yaxşı olar. İl ərzində ən ecazkar tras Bakı treki olmuşdu. Çünki burada qalib gəlmişəm. Burada sürəti anidən aşağı salmaq və yenidən artırmaq lazımdır.
14:51
""Formula-1-in yeni logosunu bəyənmirəm"". 
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib. 
D. Rikkardo bildirib ki, bu, onun şəxsi fikirdir: Düzdür, insanlar dəyişiklikləri sevmirlər, ona görə Formula-1-in logosunun dəyişdirilməsi birmənalı qarşılanmayıb. Bəziləri bəyənir, bəziləri isə yox. Mən bəyənmirəm"".
***
14:30
Mən apreldə yenidən Bakıya gəlməyi səbirsizliklə gözləyirəm və ümid edirəm ki, burada bu dəfə yarışa daha ön sıralarda başlayaraq təkrar qələbə qazanacağam.
Oxu.Az xəbər verir ki, bunu Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo jurnalistlərə açıqlamasında deyib.
D.Rikkardo yenidən Bakıda olmaqdan böyük məmnunluq duyduğunu bildirib: “Bu gün Bakıda olduğuma görə çox şadam. Bildiyiniz kimi, artıq yarış mövsümü başa çatdı və bu mövsüm ərzində ən xoşbəxt anları yaşadığım yerdə yenidən olmaq, həqiqətən də, çox möhtəşəmdir. Mən indiyədək belə maraqlı keçən yarışda iştirak etməmişəm.
Yarışa 10-cu yerdə başladım, sonra arxa sıralara gerilədim və yarışın sonunda ən önə keçərək qələbə qazandım. Bu, hər bir pilotun arzusunda olduğu möhtəşəm yarış idi. Eyni zamanda, bu yarış çox əyləncəli idi. Bu Qran-Pri ən çox sevdiyim yarışlardan birinə çevrilib. Mən şəhər treklərində yarışmağı sevirəm və bu trek olduqca sürətlidir. Burada olduğum hər səfərdə - bu gün də daxil olmaqla – böyük mehribanlıq və qonaqpərvərliklə qarşılanmışam. Bu şəhər çox gözəldir və burada avtoidman azarkeşlərinə təqdim edə biləcəyimiz bütün gözəlliklər mövcuddur.”












































Foto: Ehtiram Jabi
Elvin Əhmədov
www.oxu.az
"
"Azərbaycan Qran-Prisi zamanı keçiriləcək konsertin məkanı dəyişdirildiFormula-1 üzrə 2018-ci il Azərbaycan Qran-Prisi zamanı keçiriləcək konsertlərin yeri dəyişdirilib. 
Oxu.Az Report-a istinadən xəbər verir ki, bu barədə ""Sportbox.ru""ya müsahibəsində Azərbaycan Qran-Prisinin promouteri Arif Rəhimov bildirib.
O deyib ki, konsert Dənizkənarı Bulvarda yox, 2012-ci il ""Eurovision"" Beynəlxalq Mahnı Müsabiqəsinin təşkil edildiyi ""Baku Crystal Hall""da olacaq. Rəhimov bu məqsədlə Formula-1  trasından xüsusi şatlların ayrılacağını diqqətə çatdırıb. Promouter konsetdə xarici estrada ulduzlarının iştirakının planlaşdırıldığını və hazırda onlarla danışıqların aparıldığını vurğulayıb.
Rəhimov Azərbaycan Qran-prisinin əvvəlki illərlə müqayisədə iyunda deyil, apreldə keçirilməsinin üstünlüklərindən də danışıb: ""Çoxlu sayda azarkeşin məhz Rusiyadan gələcəyini nəzərə alaraq, 2018-ci il dünya çempionatı ilə Azərbaycan Qran-Prisinin keçiriləcəyi tarixlərin kəsişməməsi çox müsbət məqamdır. Apreldə Bakıdakı hava şəraitinin necə olacağını isə əvvəlcədən bilmək olmur. Habelə, o da vacibdir ki, Qran-pri Ramazan ayında olmayacaq. Bu səbəbdən ərəb ölkələrindən böyük azarkeş axını gözləyirik"".
Qeyd edək ki, növbəti Azərbaycan Qran-Prisi 2018-ci il 27-29 apreldə Bakının mərkəzi küçələrində, dünya çempionatı isə 14 iyun-15 iyulda Rusiyada təşkil olunacaq. 








E.Ə.
www.oxu.az
"
"“Neftçi”dən saxlanılan futbolçularla bağlı SƏRT BƏYANAT“Neftçi” klubu oyun alqı-satqısında adının hallanması ilə bağlı bəyanat yayıb.
Oxu.Az klubun saytına istinadən xəbər verir ki, “ağ-qaralar” son günlər KİV-də klubun ictimai nüfuzuna xələl gətirən və həqiqətə uyğun olmayan məlumatların yayılmasından narahatlığını ifadə edib.
Premyer Liqanın XIII turunda “Neftçi” - “Keşlə” qarşılaşmasında qonaq komandanın futbolçuları Nizami Hacıyevlə Mirhüseyn Seyidovun oyunu satdıqları iddia edilir.
Məsələdə adı hallanan “Neftçi” bəyanatda bunu qərəz kimi dəyərləndirib: “Komandamızın oyununun və nəticələrinin yaxşılaşdığı bir vaxtda bu cür qərəzli xəbərlərlə ""Neftçi""nin gündəmə gətirilməsi bizi növbəti dəfə mövqeyimizi ortaya qoymağa məcbur etdi. ""Neftçi"" həm klub daxilində, həm də azarkeşlərlə münasibətlərdə son illərin ən yaxşı dövrünü yaşayır - əsl komanda olaraq birləşib, bütövləşib vahid məqsəd uğrunda mübarizə aparır. İstər klub rəhbərliyi və baş məşqçi, istərsə də futbolçular arasında birlik yaranıb. Belə bir məqamda klubdaxili atmosferi pozmağa və ""Neftçi”nin adının ləkələnməsinə yönələn bu xəbərləri qətiyyətlə pisləyirik”.
""Neftçi"" rəsmən bəyan edir ki, futbolumuzda çirkin oyunlarla məşğul olan hər bir kəsin layiqli cəzasını almasının tərəfdarıdır və bu yöndə hüquq-mühafizə orqanlarının apardığı işləri dəstəkləyir: “Bildiririk ki, ""Neftçi""nin adını çirkin oyunlarda hallandıranlara qarşı ölkə qanunvericiliyinə uyğun şəkildə hərəkət ediləcək. KİV-dən bu məsələlərdə xüsusən diqqətli olmağı və ölkəmizin ən köklü futbol klubunun adına hörmətlə yanaşmağı xahiş edirik. Dəyərli azarkeşlərimizə isə uğurlarımıza kölgə salmaq istəyən qüvvələrin yaydığı əsassız məlumatlara inanmamağı tövsiyə edirik”.
www.oxu.az
"
"Ramin Musayev: Mərc oyunlarına külli miqdarda pul yatırıblarPremyer Liqanın XIII turu çərçivəsində baş tutan “Neftçi” – “Keşlə” oyununun böyük qalmaqala səbəb olması və meydan sahiblərinin 3:1 hesabı ilə qalib gəldiyi matçda qonaqların könüllü təslim olması və bu əsasla “Keşlə”nin baş məşqçisi Ramiz Məmmədovun 2 futbolçunun – Nizami Hacıyev və Mirhüseyn Seyidovun komandadan uzaqlaşdırılması haqda açıqlamasından bir neçə saat sonra hər iki futbolçu hüquq-mühafizə orqanları tərəfindən saxlanılıb.
Oxu.Az Ucnoqta.az-a istinadən xəbər verir ki, saxlanılan futbolçular haqda hazırda araşdırma aparılır.
Baş verən olayla bağlı açıqlama verən PFL prezidenti Ramin Musayev olayın oyun alqı-satqısı səbəbindən deyil, mərc oyunlarına pul qoyulması və bu səbəbdən məcburi uduzmaqdan söhbət getdiyini bildirib.
“Hazırda biz də futbolu izləyirik. 38-ci dəqiqədir. Hələlik şübhəli məqam yoxdur. Saytlarda oyun alqı-satqısı ilə bağlı məlumat yayılsa da, əslində, belə deyil. Burada oyun alqı-satqısından yox, adları çəkilən və hələlik qalanları bəlli olmayan şəxslərin həmin oyunla bağlı mərc oyunlarına külli miqdarda pul yatırmasından və bu səbəbdən məğlub olmalarından söhbət gedir. Araşdırma gedir. Nə baş verib, bəlli olacaq”.
Jurnalistin ""Həbs edilən iki futbolçunun menecerinin bacınız oğlu olduğu qeyd edilir"" sualına isə Ramin Musayev belə cavab verib: “Polad mənim bacım oğlu deyil, dayım nəvəsidir.Qaldı ki onun həbs olunan futbolçuların meneceri olmasına, bunun məsələyə heç bir aidiyyəti yoxdur”.
www.oxu.az
"
"“Keşlə”nin şübhələndiyi oyunlar – SİYAHI“Keşlə”nin futbolçuları Nizami Hacıyev və Mirhüseyn Seyidovun iştirak etdiyi şübhəli oyunların siyahısı müəyyənləşib.
Oxu.Az Apasport.az-a istinadən xəbər verir ki, paytaxt təmsilçisi oyunçularının II dövrədəki çıxışlarından şübhə edib.
Klub yaydığı rəsmi bəyanatda Hacıyev və Seyidovun Premyer Liqanın son 5-6 görüşdəki hərəkətlərini xüsusi vurğulayıb. Həmin oyunlar isə II dövrəyə təsadüf edir və “Keşlə” onların hamısında meydanı məğlub tərk edib. Paytaxt təmsilçisi bu dövrədə yalnız “Qəbələ” ilə qarşılaşmayıb ki, həmin görüş də XIV turda baş tutacaq.
Mirhüseyn Seyidov bu görüşlərin hər birində meydana çıxıbsa, Nizami Hacıyev 4 qarşılaşmada iştirak edib və 1 qola imza atıb.
“Keşlə”nin ölkə çempionatındakı son 6 oyunu:
 VIII tur
“İnter” – “Qarabağ” – 0:2
Mirhüseyn Seyidov – 90 dəqiqə
Nizami Hacıyev – adı iştirak ərizəsində olmayıb
IX tur
“Səbail” – “İnter” – 1:0
Mirhüseyn Seyidov – 90 dəqiqə
Nizami Hacıyev – adı iştirak ərizəsində olmayıb
X tur
“Keşlə” – “Kəpəz” – 0:2
Mirhüseyn Seyidov – 60 dəqiqə
Nizami Hacıyev – 90 dəqiqə
XI tur
“Sumqayıt” – “Keşlə” – 3:1
Mirhüseyn Seyidov – 10 dəqiqə
Nizami Hacıyev – 90 dəqiqə, 1 qol
XII tur
“Keşlə” – “Zirə” – 0:1
Mirhüseyn Seyidov – 38 dəqiqə
Nizami Hacıyev – 52 dəqiqə
XIII tur
“Neftçi” – “Keşlə” – 3:1
Mirhüseyn Seyidov – 90 dəqiqə
Nizami Hacıyev – 58 dəqiqə
www.oxu.az
"
"Ən güclü şahmatçı Londonda müəyyən olunacaqŞahmat üzrə dünya çempionu adı uğrunda növbəti  mübarizə 2018-ci ilin noyabrında Londonda aparılacaq.
Bu barədə Oxu.Az FİDE-nin rəsmi saytına istinadən xəbər verir.  
Uduş fondu bir milyon avro təşkil edəcək. Yarışlar noyabrın 9-da başlayıb 28-də bitəcək.
Maqnus Karlsenin rəqibi 2018-ci ilin martında Berlində baş tutacaq iddiaçıların  turnirində müəyyənləşəcək.
Yarışda Sergey Karyagin, Aleksandr Qrişuk, Vladimir Kramlin (Hamısı Rusiyanın təmsilçiləridir), Vels So, Fabiano Karuana (İkisi də ABŞ), Şəhriyar Məmmədyarov (Azərbaycan), Din Lijen (Çin) iştirak edəcəklər.
N.O.
www.oxu.az
"
"""Keşlə"" saxlanılan futbolçularla bağlı bəyanat yaydı - VİDEO""Keşlə""nin iki futbolçusu Nizami Hacıyev və Mirhüseyn Seyidovun danışılmış oyunlarda iştiraka görə hüquq-mühafizə orqanları tərəfindən saxlanıldığı barədə məlumat vermişdik.
Oxu.Az xəbər verir ki, klub prezidenti Zaur Axundov futbolçuların saxlanıldığını təsdiq edib. Klub isə məsələ ilə bağlı bəyanat yayıb. Bəyanatı olduğu kimi təqdim edirik:
""Keşlə"" Peşəkar Futbol Klubunun rəhbərliyi bildirir ki, əsas komandanın futbolçuları - Nizami Hacıyev və Mirhüseyn Seyidov Azərbaycan Premyer Liqası çərçivəsində keçirilmiş son 5-6 qarşılaşmada danışılmış oyunlarda iştirak etdiklərinə dair şübhələrin olmasına görə, 4 gün öncə onlarla imzalanmış müqaviləyə rəsmən xitam verilmişdir"".

www.oxu.az
"
"Tərlan Əhmədov futbolçuların həbsindən danışdı“Nizami Hacıyevlə Mirhüseyn Seyidovun saxlanılması barədə məlumatım yoxdur. İlk dəfə sizdən eşidirəm”.
Oxu.Az xəbər verir ki, bu sözləri Apasport.az saytına açıqlamasında “Neftçi”nin baş məşqçisi Tərlan Əhmədov deyib.
Premyer Liqanın XIII turu çərçivəsində baş tutan “Neftçi” – “Keşlə” (3:1) oyununda qonaqların 2 futbolçusu - Nizami Hacıyev və Mirhüseyn Seyidov bilərəkdən zəif çıxış etməkdə ittiham olunurlar. “Keşlə”dən uzaqlaşdırılan həmin futbolçuların oyunu satdıqları üçün dünən axşam saatlarında müvafiq orqanlar tərəfindən saxlanıldığı və hazırda dəmir barmaqlıqlar arxasında olduqları iddia edilir.
Məsələyə münasibət bildirən Tərlan Əhmədov məsələdən xəbərsiz olduğunu deyib. O, belə işlərdə heç vaxt iştirak etmədiyini dilə gətirib: “Dünən bütün günü toyda olmuşam. Mətbuatda yazılanlardan xəbərsizəm. Nizami ilə aramızda komandaya dəvətlə bağlı söhbət belə olub ki, bu ilin oyunları başa çatandan sonra danışaq. Amma kiməsə rüşvət təklifi, ümumiyyətlə, ağlımızdan keçməyib. Həyatım boyu belə işlərə getməmişəm. Əgər kiminsə faktı varsa, gətirsin, qabağımıza qoysun, görək nədir, nə deyil? Çünki nə məsələ olduğunu bilmirəm. Amma belə söhbətlərdə heç vaxt olmamışam. Həmişə də demişəm ki, nə olacaqsa, halallıqla olsun. Bir işin halallığı yoxdursa, mənə lazım deyil. Elə oyunlara getmərəm. Belə şeylərə baş qoşmaq istəmirəm. Onsuz da, bizdə elədir ki, nəsə olan kimi, mətbuat aləmi bir-birinə qatır. Nizami ilə anlaşma yox, danışıq olub. Anlaşma çempionat oyunlarından sonra baş tuta bilər”.
Əhmədov məsələnin sübutu üçün faktın vacib olduğunu vurğulayıb: “Heç vaxt hansısa futbolçuya oyunu zəif keçirməsi ilə bağlı təklif etməmişəm. Çünki elə şeylərdən xoşum gəlmir, Allahdan qorxuram. Digər tərəfdən “Neftçi”nin elə böyük büdcəsi də yoxdur ki, kiməsə pul təklif etsin. Kimin faktı varsa, gətirib ortaya qoysunlar, yalandan yazmasınlar. Əgər Nizami və ya başqa futbolçularla bağlı əllərində fakt yoxdusa, şər atmasınlar”.
E.Ə.
www.oxu.az
"
"“Keşlə”nin iki futbolçusu saxlanıldı – VİDEO - YENİLƏNİBAzərbaycan Premyer Liqasında çıxış edən ""Keşlə"" klubunun iki futbolçusu saxlanılıb. 
Oxu.Az xəbər verir ki, bu barədə Report-a paytaxt klubunun prezidenti Zaur Axundov məlumat verib.
O bildirib ki, Nizami Hacıyev və Mirhüseyn Seyidov danışılmış oyunlarda şübhəli bilindikləri üçün saxlanılıblar. Klub rəhbərinin sözlərinə görə, belə bir tədbir Azərbaycan Respublikası Cinayət Məcəlləsinə edilən dəyişikliklərə uyğun olaraq görülüb: “Hər ikisi hüquq-mühafizə orqanları tərəfindən saxlanılıblar. Hadisə barədə dünən axşam xəbər tutmuşuq. Onların harada saxlanıldıqlarını bilmirik. Əlavə məlumat olan kimi mətbuata bildirəcəyik. Biz tərəfdən hüquq-mühafizə orqanlarına heç bir müraciət olunmayıb. Bu, sırf hüquq-mühafizə orqanlarının tədbridir. Günahları sübuta yetirilsə, cəzalanacaqlar. Günahsız olsalar, futbolçu karyeralarını davam etdirəcəklər. Bu məsələ təsdiqini tapsa, Azərbaycan futbolu üçün böyük ləkə olacaq”.
Qeyd edək ki, Nizami Hacıyevlə Mirhüseyn Seyidovun saxlanılmaları xəbərini ilk dəfə futbolinfo.az saytı yazıb.
09:21
Premyer Liqanın XIII turu çərçivəsində baş tutan “Neftçi” – “Keşlə” oyunu böyük qalmaqala səbəb olacaq. Meydan sahiblərinin 3:1 hesabı ilə qalib gəldiyi matçda qonaqların könüllü təslim olmasına dair ehtimallar təsdiqini tapır.
Oxu.Az Futbolinfo.az saytına istinadən xəbər verir ki, bu oyun yüksək səviyyədə araşdırılır və ilk addımlar atılıb. 
Dünən “Keşlə”nin baş məşqçisi Ramiz Məmmədovun 2 futbolçunun – Nizami Hacıyev və Mirhüseyn Seyidovun komandadan uzaqlaşdırılması haqda açıqlamasından bir neçə saat sonra şok hadisə baş verib. Axşamüstü hər iki futbolçu müvafiq orqanlar tərəfindən saxlanılıb və hazırda dəmir barmaqlıqlar arxasındadırlar.
“Neftçi” ilə oyundan sonra Ramiz Məmmədovun “səbəbləri açıqlasam, böyük partlayış ola bilər” sözləri təsadüfi deyilmiş. Sən demə, “Keşlə”nin çalışdırıcısı hadisədən xəbərdar imiş. O, komandanın əksər oyunçularının bilərəkdən uduzduğunu meydanda sərgilədikləri futboldan hiss edibmiş. “Neftçi” ilə matçdan öncə məşqçi hadisələrin bu şəkildə inkişaf edəcəyini hiss edibmiş. Amma mümkün məğlubiyyətin məsuliyyəti altında qalmamaq üçün həmin futbolçuları meydana buraxıb və şübhələri öz təsdiqini tapıb.
Məlumata görə, ""Neftçi"" ilə oyunda start heyətdə meydana daxil olan futbolçuların böyük əksəriyyəti bu plana qulluq edirmiş. Orxan Sadıqlı, Sertan Taşkın, Adrian Skarlatake və Pərdis Fərcad-Azaddan başqa bütün futbolçular könüllü məğlubiyyətə razılaşıb.  
Baş rolda “Neftçi” ilə müqavilə bağlamağa hazırlaşan Hacıyev və futbolçular üzərində gizli hökmranlığı olan Seyidov olub. İlk olaraq komandadan bu futbolçuların qovulması və hüquq-mühafizə orqanları tərəfindən məhz onların saxlanılması da təsadüfi deyil. Yaxın günlərdə bu işdə əli olan digər futbolçuları da eyni aqibət gözləyir.
Bu qalmaqal heç də yalnız “Neftçi” ilə oyunla bağlı deyil. “Keşlə”nin ardıcıl 7 məğlubiyyəti təsadüfi deyilmiş və daha bir neçə matçla bağlı şübhələr var. Araşdırma davam edir.  



E.Ə.
www.oxu.az
"
"""Everton""un yeni baş məşqçisinin adı açıqlandıİngiltərə futbol üzrə yığmasının sabiq baş məşqçisi Sem Ellerdays “Everton”a rəhbərlik edəcək. 
Oxu.Az-ın klubun mətbuat xidmətinə istinadən məlumatına əsasən, mütəxəssis yaxın zamanlarda vəzifəsinin icrasına başlayacaq.
Xatırladaq ki, Sem Ellerdays 2016-cı ilin yayında İngiltərə yığmasının məşqçisi vəzifəsinə təyinat almışdı. Lakin iki aydan sonra korrupsiya ilə bağlı qalmaqala görə vəzifəsindən azad edilmişdi.
N.O.
www.oxu.az
"
"İdmançılarımız dünya reytinqində irəliləmək üçün mübarizə aparacaqTaekvondo idman növünün 2017-ci il Qran-Pri yarışlarının final mərhələsi keçiriləcək. 
Rusiyanın Moskva şəhərində startı verilən Qran-Pri turniri Mərakeş və Böyük Britaniyanın ardından Fildişi Sahilinin Ədibcan şəhərində başa çatacaq.
Federasiyanın mətbuat xidmətindən Oxu.Az-a verilən məlumata görə, yarışda mübarizə aparmaq üçün kişilərdən ibarət milli yığma komandamızın dörd üzvü bu gün Əbidcana yollanır. Belə ki, Dünya Taekvondo Federasiyasının Olimpiya reytinq cədvəlində ilk pillədə yer alan idmançılarımızdan Radik İsaev (+80 kq 437.70) və Milad Beigi Hərçəqani (-80 kq 472.36 xal), eləcə də 207.69 xalla 7-ci pillədə qərarlaşan Ayxan Tağızadə, 161.94 xalla 15-ci olan Məhəmməd Məmmədov (hər ikisi —68 kq) mükafatlar uğrunda döyüşlərə qatılacaq. Yarışlar 2-3 dekabr tarixlərində keçiriləcək.
Qeyd edək ki, qalib idmançı aktivinə 80, ikinci yer 48, üçüncü yerə sahib olan isə 28.8 reytinq xalı əlavə etmiş olacaq.
E.Ə.
www.oxu.az
"
"“Neftçi” – “Keşlə” matçı araşdırılacaqmı?“Futbolçuların həbs olunması barədə heç nə eşitməmişəm”.
Oxu.Az xəbər verir ki, bu sözləri Apasport.az saytına Peşəkar Futbol Liqasının (PFL) prezidenti Ramin Musayev deyib.
Premyer Liqanın XIII turu çərçivəsində baş tutan “Neftçi” – “Keşlə” (3:1) oyununda qonaqların 2 futbolçusu Nizami Hacıyev və Mirhüseyn Seyidov bilərəkdən zəif çıxış etməkdə ittiham olunurlar. “Keşlə”dən uzaqlaşdırılan həmin futbolçuların oyunu satdıqları üçün dünən axşam saatlarında müvafiq orqanlar tərəfindən saxlanıldığı iddia edilir.
Məsələ ilə bağlı fikirlərini bildirən Ramin Musayev bundan xəbərsiz olduğunu söyləyib. PFL rəhbəri “Neftçi” – “Keşlə” qarşılaşması ilə bağlı araşdırma aparmağa ehtiyac duymadıqlarını əlavə edib: “AFFA və PFL bu oyunla bağlı heç bir araşdırma aparmayacaq. Çünki orda şübhəli bir məqama rast gəlməmişik”. 
www.oxu.az
"
"Futbol üzrə klublararası dünya çempionatının bütün iştirakçıları müəyyənləşdiDekabrda Birləşmiş Ərəb Əmirliklərində keçiriləcək futbol üzrə klublararası dünya çempionatının bütün iştirakçıları məlum olub.
Oxu.Az-ın APA-ya istinadla xəbərinə görə, noyabrın 30-a keçən gecə Braziliyanın “Qremio” klubu Libertadores Kubokunun finalında Argentinanın “Lanus” klubunu üstələyərək turnirə son vəsiqəni təmin edib.
Beləliklə klublararası dünya çempionatı-2017-də aşağıdakı komandalar iştirak edəcək:
“Real” (İspaniya)
“Qremio” (Braziliya)
”Urava Red Daymonds” (Yaponiya)
“Vidad” (Mərakeş)
”Paçuka” (Meksika)
”Oklend Siti” (Yeni Zelandiya)
“Əl-Cəzirə” (BƏƏ).
Çempionatın yarımfinal matçları dekabrın 12-13-də, üçüncü yer uğrunda görüş və final isə dekabrın 16-da baş tutacaq.
Qeyd edək ki, futbol üzrə klublararası dünya çempionatı 2000-ci ildən etibarən keçirilir. İndiyədək turnirdə 9 dəfə Avropa, 4 dəfə isə Cənubu Amerika təmsilçiləri qalib qəlib.
A.S.
www.oxu.az
"
"“Formula-1”in pilotu Azərbaycan milli rəqsini oynadı – VİDEONoyabrın 29-da Bakıya gələn Azərbaycan Qran-Prisinin qalibi, “Formula-1”in pilotu Daniel Rikkardo ölkəmizin mədəniyyəti ilə tanış olmaqda davam edir.
Oxu.Az-ın xəbərinə görə, şəhər restoranlarının birində şam yeməyi zamanı avstraliyalı qonaq Azərbaycan milli geyimində rəqs edib.
Qeyd edək ki, “Red Bull” komandasının pilotu paytaxtımıza “Baku City Circuit”un dəvəti ilə gəlib. Pilot İçərişəhərdə gəzib və “Qarabağ” klubunun bazasında olub. Komanda ilə kiçik tanışlıqdan sonra avstraliyalı pilota baş məşqçi Qurban Qurbanov tərəfindən adı yazılan forma hədiyyə olunub. D.Rikkardo isə özünə məxsus ayaqqabıları imzalayaraq baş məşqçiyə təqdim edib.

S.B.
www.oxu.az
"
"Çempionlar Liqasında oyunların vaxtı dəyişdiUEFA növbəti mövsümdən Çempionlar Liqasının oyunlarının yeni vaxtda başlaması ilə bağlı dəyişiklikləri təsdiqləyib.
Oxu.Az-ın xəbərinə görə, növbəti mövsümdə günün iki matçı Bakı vaxtı ilə saat 22:00-da, daha altı qarşılaşması isə 00:00-da başlayacaq.
Yay vaxtı zamanı isə oyunların start fiti müvafiq olaraq saat 21:00-da və 23:00-da səslənəcək.
Qeyd edək ki, hazırda oyunlar yerli vaxtla saat 21:00-da və 23:45-də başlayır. 
S.B.
www.oxu.az
"
"Daniel Rikkardo Qurban Qurbanova ayaqqabı hədiyyə etdi – FOTOBu gün ""Qarabağ""ın axşam məşqində sürpriz qonaq iştirak edib.
Oxu.Az-ın xəbərinə görə, paytaxtda səfərdə olan F1 Azərbaycan Qran-Prisinin sonuncu qalibi, ""Red Bull""un pilotu Daniel Rikkardo komandanın qonağı olub.
Komanda ilə kiçik tanışlıqdan sonra avstraliyalı pilota baş məşqçi Qurban Qurbanov tərəfindən adı yazılan forma hədiyyə olunub. D.Rikkardo isə özünə məxsus ayaqqabıları imzalayaraq baş məşqçiyə təqdim edib.
Daha sonra futbolçularla söhbət edən pilot bir neçə dəqiqə komanda ilə birlikdə məşqdə də iştirak edib.














E.Ə.
www.oxu.az
"
"Formula 1-də yeni komandaFormula-1 yarışlarında iştirak edən “Sauber” komandası “Alfa Romeo” ilə əməkdaşlıq müqaviləsi imzalayıb.
Oxu.Az Trend-ə istinadən xəbər verir ki, 2018-ci ildən etibarən komanda “Alfa Romeo Sauber” adlanacaq.
İtaliyanın “Alfa Romeo” şirkəti sonuncu dəfə Formula-1-də 1985-ci ildə iştirak edib.
Qeyd edək ki, “Alfa Romeo” Formula-1 yarışlarının ilk iştirakçılarından biridir. Bu növdə ilk iki dünya çempionu – 1950-ci ildə Nino Farina və 1951-ci ildə Xuan Maneul Fanxio məhz “Alfa Romeo” bolidləri ilə bu titulu qazanıblar.
E.Ə.
www.oxu.az
"
"FİFA DÇ-2018-in rəsmi afişasını təqdim edib – VİDEO + FOTOFİFA 2018-ci ildə Rusiyada keçiriləcək Dünya Çempionatının rəsmi afişasını təqdim edib.
Oxu.Az FİFA-nın rəsmi saytına istinadən xəbər verir ki, sovet tərzində düzəldilən afişada olimpiya çempionu, qapıçı Lev Yaşin təsvir olunub. 1950-1970-ci illərdə Moskva “Dinamo”sunun və SSRİ millisinin şərəfini qorumuş Yaşin ilin ən yaxşı futbolçusu kimi “Qızıl top” mükafatına layiq görülən yeganə qapıçı kimi tarixə düşüb.
Afişanın dizayneri rusiyalı rəssam İqor Quroviçdir

E.C.
www.oxu.az
"
"Azərbaycan Qran Prisinin qalibinə maraqlı hədiyyə – FOTO“Red Bull” komandasının pilotu Daniel Rikkardo Bakıda səfərdədir.
Oxu.Az xəbər verir ki, səfər çərçivəsində 2017 Formula-1 Azərbaycan Qran-Prisinin qalibi, “Red Bull” komandasının pilotu Daniel Rikkardo İçərişəhərdə olub.
Qız qalasını ziyarət edən pilot “ABAD” sərgi-satış mərkəzində olub.
Qonağa “ABAD”-çı sənətkarların hazırladıqları və Formula-1 yarışlarına həsr olunmuş “Bakılı pilot” suveniri hədiyyə edilib.
Qeyd edək ki, vətəndaşların ölkənin sosial-iqtisadi inkişafında fəal iştirakı, kiçik və orta sahibkarlığın inkişafı, əhalinin məşğulluq səviyyəsinin artırılması və rəqabətqabiliyyətıli ailə təsərrüfatlarının formalaşdırılması məqsədilə “ABAD” publik hüquqi şəxs (ailə biznesinə asan dəstək) Azərbaycan Prezidentinin Fərmanına əsasən yaradılıb.
“ABAD”ın prioritet fəaliyyət istiqamətləri dekorativ-tətbiqi xalq sənətkarlığı və kənd təsərrüfatı sahəsində ailə bizneslərinə dəstək göstərməkdir.
Xatırladaq ki, bu günlərdə Formula-1 azarkeşlərinin sevimlisi D.Rikkardo paytaxtda olarkən Bakı Şəhər Halqasında (BŞH) keçirdiyi yarış təəssüratlarını avtoidman həvəskarları ilə bölüşəcək və BŞH-nin sosial media kanallarında canlı olaraq azarkeşlərin suallarını cavablandıracaq.
Səfərlə əlaqədar şəkilləri təqdim edirik:











E.Ə.
www.oxu.az
"
"Azərbaycanlı xanımların ən çox bəyəndiyi 10 futbolçu – SİYAHI""Qarabağ""ın ürəkləri fəth edən çıxışından sonra futbol ölkəmizdə qadınlar arasında populyarlaşmağa başlayıb.
Oxu.Az Milli.Az-a istinadən xəbər verir ki, sosial şəbəkələrdə də bunu müşahidə etmək olar. Artıq xanımlar futbol haqqında müzakirə aparır, maraqlı qolları bir-biri ilə paylaşır və öz sevimli oyunçuları haqqında fikir bildirirlər.
Bu mövu əlaqədar novosti.az-ın müxbiri xanımlar arasında sorğu keçirib:
Futbolçular haqqında söhbət açılanda ağlınıza ilk kim gəlir?
10. Rəşad Sadıqov. 8% xanımlar Azərbaycan milli komandası və ""Qarabağ""ın kapitanının adını çəkib.
9. Maksim Medvedev. Xanımlar Rəşad Sadıqovu onun brutal görünüşünə və güc xarakteristikalarına görə tanıyırlarsa, Maksim gözəl gözlərinə görə tanınır. 10, 12% xanım onun adını çəkəndə ""Maksimin gözəl gözləri var"" cümləsindən istifadə ediblər.
8. Devid Bekhem. Özünə xas oyun tərzi və 2011-ci ildə ən çox maaş alan oyunçu statusunu götürən ingilis futbolçu 20% səs toplaya bilib.
7. Françesko Totti. Bütün karyerası boyunca (red. 1992-2017) ""Roma""nın şərəfini qoruyan kapitan siyahımızda 7-ci yerdə qərarlaşıb.
6. Del Piero. 19 il boyunca ""Yuventus"" formasını tərlədən oyunçu 6-cı ən çox tanınan oyunçu olub.
5. Qurban Qurbanov. İlk beşliyi ""Qarabağ"" klubunun baş məşqçisi Qurban Qurbanov tamamlayıb. Azərbaycan milli komandasında ən çox qol vurmuş oyunçu seçilən Qurbanovun adını sorğuda iştirak edən xanımların 20%dən çoxu çəkib.
4. Lionel Messi. Argentina yığmasının və ""Barselona""nın ulduzu Messi 30% xanımlar tərəfindən tanınır.
3. İlhan Mansız. 10-luğun 3-cüsü 40% səs toplayan Türkiyə futbolçusu İlhan Mansızdır.
2. Neymar. Liderlikdən bir addım geridə isə Braziliya yığması və PSJ-nin gənc ulduzu Neymardır.
1. Kriştianu Ronaldu. Hər kəsdən çox səs toplayan və ilk pillədə yerləşən oyunçu isə portuqal ulduz Ronaldudur.
E.Ə.
www.oxu.az
"
"AFFA ""Qarabağ""ı cərimələdiAFFA İntizam Komitəsi ""Qarabağ"" klubunu cərimələyib.
Oxu.Az Report-a istinadən xəbər verir ki, buna Ağdam komandasının 4 futbolçusunun ""Zirə"" ilə Azərbaycan Premyer Liqasının XIII tur matçında sarı vərəqə alması səbəb olub.
Qərara əsasən, kluba 800 manat cərimə kəsilib. Səfər oyunu ""Qarabağ""ın 3:2 hesablı qələbəsi ilə yekunlaşıb. 
Qeyd edək ki, bu, İntizam Komitəsinin Premyer Liqanın ötən turu ilə bağlı tətbiq etdiyi yeganə cəza olub.
A.M.
www.oxu.az
"
"Azərbaycan Ağır Atletika Federasiyası yüksək məbləğdə cərimələndiAzərbaycan Ağır Atletika Federasiyası (AAAF) 50 min dollar cərimələnib. 
Oxu.Az xəbər verir ki, AAAF Hakimlər Kollegiyasının üzvü, olimpiya kateqoriyalı hakim Vahid Nəzərovun Report-a verdiyi məlumata görə, müvafiq qərar Beynəlxalq Ağırlıqqaldırma Federasiyasının (IWF) ABŞ-ın Anahaym şəhərində keçirilmiş Konqresində qəbul olunub.
Bu cərimə 2008-ci il Pekin və 2012-ci il London Yay Olimpiya Oyunlarında ağırlıqqaldıranlarının dopinq-testlərinin təkrar analizləri müsbət nəticə verən 9 ölkəyə - Azərbaycan, Rusiya, Qazaxıstan, Belarus, Çin, Moldova, Türkiyə, Ermənistan və Ukraynaya şamil olunub. Onlar 50 min dollar cəriməni ödəyəcəkləri təqdirdə, cəza müddətləri 1 ildən 8 aya endiriləcək. Nəticədə bu ölkələr gələn il Argentinanın paytaxtı Buenos-Ayresdə keçiriləcək Yeniyetmələrin III Yay Olimpiya Oyunlarında və Türkmənistanın paytaxtı Aşqabadda təşkil olunacaq dünya çempionatında təmsil olunacaqlar. Cəriməni ödəməyən ölkə üçün isə cəza müddəti bir il olacaq.
Azərbaycan Yeniyetmələr Olimpiadasına 1 lisenziya qazanıb. Buenos-Ayresdəki yarışda təmsil olunmaqdan ötrü bu cərimə ödənilməlidir. Bu gün Anahaymda start götürəcək dünya çempionatında isə 9 ölkənin heç biri iştirak etmir.
IWF-in digər qərarına əsasən, dopinq-testdən keçə bilməyən ağırlıqqaldıran ilk dəfə bu halla üzləşəcəyi təqdirdə 4 il, ikinci dəfə isə 8 il müddətinə diskvalifikasiya olunacaq. Ömürlük cəza isə ləğv olunub.
Bundan başqa, ağırlıqqaldırma üzrə olimpiya çəki dərəcələrinin sayı 15-dən (8 kişi, 7 qadın) 14-ə (7 kişi, 7 qadın) qədər azaldılıb. Digər yarışlar, o cümlədən, Avropa və dünya çempionatları üçün çəki dərəcələrinin sayı isə 20-yə (10 kişi, 10 qadın) çatdırılıb.
AAAF-ın mətbuat katibi Kənan Məstəliyev Report-a açıqlamasında IWF-in Konqresindəki qərarlar barədə rəsmən məlumatlandırılmadıqlarını bildirib. O deyib ki, 50 min dollar cərimə hələ 1 illik diskvalifikasiya olunmalarına dair qərar çıxarıldığı vaxt kəsilib. Qurum rəsmisi həmin cəzanın yüngülləşdirilməsi və digər qərarlardan xəbərsiz olduqlarını əlavə edib.  
Qeyd edək ki, Azərbaycan ağırlıqqaldıranlarından Pekin olimpiadasında Sərdar Həsənov (62 kq), İntiqam Zairov (85 kq) və Nizami Paşayev (94 kq), Londonda isə Boyanka Kostova (58 kq) və İntiqam Zairovun (94 kq) dopinq-testlərinin təkrar analizləri müsbət nəticə verib.
E.Ə.
www.oxu.az
"
"Roberto Karlos “fizika qanunlarını pozan” qolun sirrini açdı – VİDEOBraziliya yığmasının keçmiş müdafiəçisi Roberto Karlos 1997-ci ildə Fransa komandası ilə yoldaşlıq görüşü zamanı cərimə zərbəsindən vurduğu qolun sirrini açıb.
Oxu.Az-ın xəbərinə görə, futbolçunun sözlərini L'Equipe nəşri sitat gətirir.
“Top dəqiq qapıdan yan keçirdi, lakin küləyin köməyi ilə o, istiqamətini dəyişdi və dirəyə dəyərək çərçivəyə daxil oldu. Bu möcüzə idi”, - Karlos bildirib.
Roberto Karlos Braziliya millisinin heyətində 2002-ci ildə dünya çempionu adını qazanıb. 

S.B.
www.oxu.az
"
"“Qalatasaray”ın sabiq futbolçusu boşanır - FOTO“Qalatasaray”ın keçmiş futbolçusu Blerim Cemailinin həyat yoldaşı Eryona Süleymaninin Kriştiano Ronaldo baradə söylədiyi sözlər başına bəla olub.
Oxu.Az Yenicag.az-a istinadən xəbər verir ki, onun portuqaliyalı ulduzla bağlı “Ronaldodan təklif gəlsə, etiraz etmərəm” sözü ailəsinin dağılmasına səbəb olub.
Qeyd edək ki, Avro-2016-dan sonra Avropanın ən cazibədar azarkeşi seçilən Süleymani yeni yazdığı kitabda da Ronaldo barədə ifadələrə yer verib. O, portuqaliyalı ulduzu “ən seksual futbolçu” adlandırıb.


























A.S.
www.oxu.az
"
"Messidən rekord: Ən çox maaş alan futbolçular“Barselona”nın futbolçusu Lionel Messinin imzaladığı yeni müqavilədən sonra illik maaşı müəyyənləşib.
Oxu.Az Offside.com.az-a istinadən xəbər verir ki, argentinalı hücumçunu ilinə 43 milyon avro qazanacaq. Bununla da o, həmyerlisi Karlos Tevesi  geridə qoyaraq dünyanın ən çox maaş alan futbolçusu olub. “Şanxay Şenxua”da çıxış edən K.Teves ilinə 38 milyon avro alır.
L.Messi “Barsa” ilə müqaviləsini 2021-ci ilin iyununa qədər uzadıb. Onun yeni təzminat qiyməti 700 milyon avrodur.
Dünyanın ən çox maaş alan 10 futbolçusu aşağıda adları qeyd olunanlardır:
1. Lionel Messi (“Barselona”) – 43 milyon avro
2. Karlos Tevez (“Şanxay Şenxua”) – 38 milyon avro
3. Neymar (PSJ) – 36 milyon avro
4. Kriştiano Ronaldo (“Real” ) – 34 milyon avro
5. Oskar (“Şanxay SİPG”) – 24 milyon avro
6. Qaret Beyl (“Real”) – 23 milyon avro
7. Ezekyel Lavezzi (“Hebey Çayna Fortune”) – 23 milyon avro
8. Halk (“Şanxay SİPG”_ – 20 milyon avro
9. Pol Poqba (“Mançester Yunayted”) – 17 milyon avro
10. Qratsiano Pelle (“Şandun Lunen”) –  15 milyon avro
A.M.
www.oxu.az
"
"“Qarabağ” – “Çelsi” matçının hakimi ilə bağlı qərar – AÇIQLANDIÇempionlar Liqasının qrup mərhələsinin V turu çərçivəsində keçirilən “Qarabağ” – “Çelsi” matçında idarəçiliyə etirazlara səbəb olan Manuel De Sousanın işi UEFA tərəfindən yüksək qiymətləndirilib.
Oxu.Az Yenicag.az-a istinadən xəbər verir ki, portuqaliyalı referinin işinə 8,4 bal verilib ki, bu da yüksək göstərici hesab olunur.
Qeyd edək ki, Manuel de Sousa Bakı Olimpiya Stadionunda keçirilən qarşılaşmada Ağdam klubunun qapısına iki penalti təyin edib, Rəşad Sadıqova isə qırmızı vərəqə göstərmişdi. Oyun isə London təmsilçisinin 4:0 hesablı qələbəsi ilə yekunlaşmışdı.
S.B.
www.oxu.az
"
"Məşqçisi uduzmasını istədi, o da uduzdu – VİDEOGüləş üzrə U-23 Dünya çempionatında sərbəst güləş üzrə 86 kiloqram çəki dərəcəsində mübarizə aparan İran güləşçisi Əlireza Kərimi Maxani növbəti mərhələdə israilli güləşçi ilə güləşməmək üçün rəqibinə qəsdən uduzub.
Oxu.Az Qafqazinfo-ya istinadən xəbər verir ki, Polşada keçirilən çempionatda rusiyalı rəqibi Əlixan Cəbrayılova qarşı güləşən iranlı güləşçi matçın ortasında 3-2 hesabı ilə irəlidə olduğu an onun məşqçiləri matçı dayandırıblar.
Yarışda çəkilən videoda məşqçilərin bu an Əlirezaya “sən uduzmalısan” deyə xəbərdarlıq etdikləri eşidilir. Buna səbəb isə digər matçda israilli güləşçinin ABŞ-lı rəqibini məğlub edərək, bu matçın qalibinə qarşı güləşməsi şərti olduğu deyilir.
Xəbərdarlıqdan sonra Əlireza Kərimi rəqibinin hücumunun qarşısını almayıb və 14-3 hesabı ilə uduzub.
Növbəti mərhələdə Əlixan Cəbrayılov israilli güləşçi Uri Kalaşnikovu 10-0 hesabı ilə məğlub edib, ardınca isə finalda qalib gələrək qızıl medalı qazanıb.
Bürünc medal uğrunda israilli güləşçiyə qarşı güləşməli olan iranlı idmançı, bu dəfə də iştirak etməkdən imtina edib.
Qeyd edək ki, Ə.Kərimi 2016-cı il Rio Olimpiadasında da iştirak edib.

S.B.
www.oxu.az
"
"Tünzalə Ağayeva gimnastika xalçasında – VİDEO“ATV” telekanalında təqdim olunan “İdman gimnastikadan başlayır” adlı yeni verilişin ilk qonağı Əməkdar artist Tünzalə Ağayeva olub.
Oxu.Az xəbər verir ki, o, ilk dəfə olaraq gimnastika xalçasında məharətini nümayiş etdirib.
T.Ağayeva 2014-cü ildə Bakıda keçirilən bədii gimnastika üzrə Avropa Çempionatının rəsmi himninin müəlliflərindən biri, həm də ifaçısıdır.

A.S.
www.oxu.az
"
"Beyons məşhur futbolçunun toyunda oxumaq üçün 1,5 milyon istədi – FOTOİspaniyanın “Real Madrid” klubunun futbolçusu Qaret Beyl (Gareth Bale) uzun müddətdir birlikdə olduğu sevgilisi Emma Ris-Consla evlənməyə hazırlaşır.
Oxu.Az xarici KİV-ə istinadla xəbər verir ki, cütlük iki dəfə toy edəcək. Mərasimin biri İtaliyada, digəri isə Uelsdə baş tutacaq. İtaliyada təşkil olunacaq toy mərasimində məşhur pop müğənnisi Beyons çıxış edəcək. Beyons bunun müqabilində futbolçudan 1,5 milyon funt-sterlinq istəyib.
Qeyd edək ki, Emma ilə Qaret yeniyetməlik illərində tanış olublar. Cütlüyün iki qızı var.








A.S.
www.oxu.az
"
"Omar Momani ""Qarabağ"" forması ilə – FOTOMəşhur karikaturaçı Omar Momani rəsmi “Facebook” səhifəsində “Qarabağ”ın forması ilə şəklini paylaşıb.
Oxu.Az xəbər verir ki, bu formanı komandanın baş məşqçisi Qurban Qurbanov və kapitanı Rəşad Sadıqov imzalayıb.
Momaniyə Ağdam klubunun formasını dostu Cavid Məmmədov hədiyyə edib.
Qeyd edək ki, Omar futbolla bağlı karikaturalar çəkməklə məşhurdur.



E.Ə.
www.oxu.az
"
"“Milan”da gözlənilən istefaİtaliya nəhəngi “Milan”da çoxdan gözlənilən ayrılıq baş tutub. 
Oxu.Az Offside.com.az-a istinadla xəbər verir ki, rossonerilərin məşqçisi Vinçenzo Montella ilə yollar ayrılıb.
Onu bu postda hələlik Gennaro Qattuzo əvəz edəcək.
N.O.
www.oxu.az
"
"Azərbaycan çempionatının ən bahalı futbolçuları – SİYAHIAzərbaycan Premyer Liqasında çıxış edən ən bahalı futbolçuların siyahısı müəyyənləşib. 
Oxu.Az Fanat.Az-a istinadən xəbər verir ki, çempionatımızın ən dəyərli futbolçusu Pedro Enrikedir.
""Qarabağ""ın PAOK-dan icarəyə götürdyü braziliyalı futbolçuya 3 milyon avro qiymət qoyulub. 2-3-cü pillələrdə qərarlaşan futbolçuların qiyməti Pedronun dəyərinin yarısı qədərdir. Belə ki, ""Qarabağ""ın ""Olimpiakos""dan icarəyə götürdüyü Tarik Elyunussi və millimizin braziliyalı üzvü Riçard Almeydanın 1,5 milyon avro dəyəri var.
İlk ""onluq""da milliləşdirilmiş Riçard nəzərə alınmasa, yerli futbolçu yer almayıb. Ən bahalı futbolçumuz ""Qarabağ""lı Bədavi Hüseynovdur ki, o da Mahaçqalada dünyaya gəlib və sonradan Azərbaycan pasportu alıb.
Pedro Enrike (Qarabağ) - 3.000.000
Tarik Elyunussi (Qarabağ) - 1.500.000
Riçard Almeyda (Qarabağ) - 1.500.000
Anton Kanibolotski (Qarabağ) - 1.000.000
Dani Kintana (Qarabağ) - 1.000.000
Migel Madera (Qarabağ) - 900.000
Vitali Vernidub (Qəbələ) - 900.000
Donald Gerye (Qarabağ) - 800.000
İbrahim Şehiç (Qarabağ) - 800.000
Filip Oboziç (Qəbələ) - 800.000
Hüqo Barqas (Neftçi) - 800.000
Yakub Jezniçak (Qarabağ) - 700.000
Bədavi Hüseynov (Qarabağ) - 700.000
Dino Ndlovu (Qarabağ) - 700.000
Voyslav Stankoviç (Qəbələ) - 700.000
Deyv Bultuis (Qəbələ) - 700.000
Dion Malone (Qəbələ) - 700.000
Jozef-Monroz Stiven (Qəbələ) - 700.000
Dmitri Bezotosnı (Qəbələ) - 650.000
Kiril Petrov (Neftçi) - 600.000
Yozef Bum (Zirə) - 600.000
Maksim Medvedev (Qarabağ) - 500.000
Qara Qarayev (Qarabağ) - 500.000
Ramil Şeydayev (Qarabağ) - 500.000
Endi Hallidey (Qəbələ) - 500.000
Famussa Kone (Qəbələ) - 500.000
Qabriel Matey (Zirə) - 450.000
Baqali Dabo (Qəbələ) - 450.000
Qeyd olunan məbləğ avroda göstərilib.
E.Ə.
www.oxu.az
"
"""Qarabağ""ın azarkeşləri ilə məzələnən ""Çelsi"" fanatının acı aqibəti - VİDEOXəbər verdiyimiz kimi, Bakı Olimpiya Stadionunda keçirilən “Qarabağ” – “Çelsi” qarşılaşması İngiltərə klubunun 4:0 hesablı qələbəsi ilə başa çatıb.
Oxu.Az xəbər verir ki, oyun həm də emosional fanatların maraqlı görüntüləri ilə də yadda qalıb. 
Belə ki, stadionda matçı izləyən ""Çelsi"" fanatı ""Qarabağ""ın azarkeşləri ilə məzələnməyə başlayıb. 
Nəticədə isə o, xoşagəlməz vəziyyətlə üzləşib.
Kadrları təqdim edirik:

E.Ə.
www.oxu.az
"
"Formula-1: Abu-Dabi Qran-prisinin qalibi müəyyənləşdiNoyabrın 26-da Formula-1 yarışlarının sonuncu - Abu-Dabi Qran-prisinə yekun vurulub.
Oxu.Az xəbər verir ki, mötəbər turnirin Abu-Dabidəki “Yas-Marina” avtodromunda keçirilən mərhələsində hər biri iki pilotla təmsil olunan 10 komanda mübarizə aparıb. 
Döngələrin sayı 21 olan trasda komandalar 55 dövrə ediblər.
Uzunluğu 5554 metr olan trasda keçirilən final mərhələsində “Mersedes”in pilotları Valteri Bottas və Luis Hamilton ilk iki pillədə qərarlaşıblar. “Ferrari”nin sürücüsü Sebastian Vettel isə üçüncü olub.



E.Ə.
www.oxu.az
"
"Ronaldo bu futbolçunun “Real”a transferinə əngəl oldu“Real”ın heyətinə qatmaq istədiyi Mauro İkardinin transferinə komandanın içindən əgnəl yaradılıb.
Oxu.Az xəbər verir ki, “Kral Klubu”nun ulduzu Kriştiano Ronaldo Lionel Messi ilə dostluğu səbəbindən argentinalı futbolçunun transferini istəməyib. Messi ilə yaxın dost olan İkardinin bu səbəbdən “Real”a keçidi baş tutmayıb.
Qeyd edək ki, bu mövsüm karyerasının ən yaxşı dönəmini keçirən İkardi 14 A Seriyası matçında 15 qol vurub və 1 məhsuldar ötürmə edib. “İnter” 24 yaşlı forvardı 2013-cü ildə “Sampdoriya”dan 13 milyon avroya alıb. Hazırda “Transfermarkt” ona 50 milyon avro qiymət qoyub.
A.M.
www.oxu.az
"
"Azərbaycan idmançısı “M-1 Challenge 86” turnirində rusiyalı idmançını məğlub etdi – VİDEORusiyanın Nazran şəhərində “M-1 Challenge 86” qaydasız döyüş turniri təşkil edilib.
Oxu.Az-ın APA-ya istinadən verdiyi məlumata görə, ağır çəkidə Azərbaycan təmsilçisi Zaur Hacibabayevlə Rusiya təmsilçisi Nikolay Savilov qarşılaşıb.
Döyüş Z. Babayevin birinci raunda Z. Babayevin qələbəsi ilə başa çatıb. N. Savilov birinci zərbədən sonra ayağa qalxsa da, başına endirilən ikinci zərbədən sonra nokauta düşüb və hakim döyüşü dayandırıb.

A.M.
www.oxu.az
"
"Futbol üzrə Azərbaycan Premyer Liqası: XIII turun son oyunları keçiriləcəkBu gün futbol üzrə Azərbaycan Premyer Liqasında XIII turun son 2 oyunu keçiriləcək.
Oxu.Az Report-a istinadən xəbər verir ki, günün ilk görüşündə ""Sumqayıt"" və ""Səbail"" komandaları üz-üzə gələcək.
""Kapital Bank Arena""da təşkil olunacaq qarşılaşmanı FİFA referisi Rəhim Həsənov idarə edəcək. Bu, iki komanda arasında ikinci matç olacaq. İlk dövrənin oyununda ""Sumqayıt"" səfərdə 2:0 hesablı qələbə qazanıb. Hazırda Samir Abasovun baş məşqçi olduğu komanda 16 xalla 5-ci pillədə qərarlaşıb. ""Gənclik şəhəri"" təmsilçisi xal qazana bilsə, yenidən 4-cü pilləyə qayıdacaq. 12 xalı olan ""Səbail"" isə qələbə əldə etsə belə, yenə 6-cı pillədə qalacaq. Bununla belə, Samir Əliyevin rəhbərlik etdiyi kollektivin ""Sumqayıt""la xal fərqi minimuma enəcək.
Bu qarşılaşmanın ardından ""Qarabağ"" və ""Zirə"" komandaları qarşılaşacaq. Zirə İdman Kompleksinin stadionundakı görüş keçmiş FİFA referisi Fariz Yusifova tapşırılıb. İki kollektiv artıq 10-cu dəfə üz-üzə gələcək. Əvvəlki 9 oyunun 6-da Qurban Qurbanovun baş məşqçi olduğu komanda qələbə qazanıb. Daha 3 matçda, o cümlədən, son 2 görüşdə heç-heçə qeydə alınıb. Ağdam klubu ardıcıl 8 oyunda - daha dəqiqi 2015-ci il dekabrın 13-dən bəri ""Zirə"" klubuna qol vura bilməyib. Bugünkü qarşılaşmada ""Zirə"" qələbə qazana bilsə, bu, yubiley matçında ilk qalibiyyət kimi tarixə düşəcək.
Hazırda ""Qarabağ"" 11 görüşdən 28 xalla 1-ci, ""Zirə"" 12 matçdan 27 xalla 3-cü pillədə qərarlaşıb. Qələbə təqdirində, ""Zirə"" həm də liderliyi ələ keçirəcək. Hərçənd, Ağdam komandasının ehtiyatda bir oyunu var.
Azərbaycan Premyer Liqası, XIII tur
26 noyabr
16:00. “Sumqayıt” – “Səbail”
Hakimlər: Rəhim Həsənov, İsgəndər Əliyev, Elşad Abdullayev, Rəvan Həmzəzadə
AFFA nümayəndəsi: Rauf Hüseynli
Hakim-inspektor: Vüsal Əliyev
“Kapital Bank Arena”
18:00. “Zirə” – “Qarabağ”
Hakimlər: Fariz Yusifov, Azər Əsgərov, Nahid Əliyev, Orxan Məmmədov
AFFA nümayəndəsi: Şaiq Həmidov
Hakim-inspektor: Məlik Həsənov
Zirə İdman Kompleksinin stadionu  
A.M.
www.oxu.az
"
"“Qəbələ”nin prezidenti: “Qarabağ”ın hegemonluğuna son qoymağa çalışacağıq“Çempionluq heç də asan olmayacaq”.
Oxu.Az-ın Apasport.az-a istinadla xəbərinə görə, bunu Azərbaycan Premyer Liqasının XIII turunda keçirilən ""Kəpəz"" - ""Qəbələ"" (1:6) maçından sonra qonaq komandanın prezidenti Tale Heydərov deyib.
T.Heydərov “Qəbələ”nin bu cür asan qələbə qazanacağını gözləmədiyini bildirib: “Çünki ilk dövrədə “Kəpəz”ə 0:2 hesabı ilə öz meydanımızda uduzmuşduq. Ona görə də bu gün qələbə qazanmaq istəyirdik. “Kəpəz” sonuncu yerdə olsa da, bizim üçün vacib görüş idi. Bu cür hesab gözləmirdik. Komandamız yaxşı oynadı və gözəl nəticə qazandı”.
Klub prezidenti 13 tur ərzində “Qəbələ”nin yaxşı çıxış etdiyini bildirib: “Bəzi oyunlarda xal itirməməli idik. “Qəbələ” bəzən zəiflərlə oyunlarda gözlənilməz xal itkiləri ilə üzləşir. Amma ümumi mənada hazırkı durumdan razıyıq”.
O, bu cür davam edəcəyi təqdirdə “Qəbələ”nin “Qarabağ”ın hegemonluğuna son qoya biləcəyi üçün çalışacaqlarını deyib: “Qarabağ” çox güclü komandadır. Çempionlar Liqasında da yaxşı çıxış edir. Odur ki, çempionluq heç də asan olmayacaq”.
Yeni transferlərə gəldikdə isə T. Heydərov baş məşqçinin istədiyi oyunçuları almağa hazır olduğunu bildirib: “Təbii ki, büdcə daxilində. Baş məşqçi həmişəki kimi istədiyi oyunçuları heyətə qatmaqda sərbəstdir”.
A.S.
www.oxu.az
 
"
"Avropa Gənclər Olimpiya Festivalı Bakıda keçiriləcək - FOTO 2019-cu ildə Bakı şəhərinin Avropa Gənclər Olimpiya Festivalına ev sahibliyi etməsi ilə bağlı müqavilə imzalanıb.
Gənclər və İdman Nazirliyinin mətbuat xidmətindən Oxu.Az-a verilən məlumata görə, memorandum Xorvatiyanın Zaqreb şəhərində Avropa Olimpiya Komitələrinin 46-cı Baş Assambleyası çərçivəsində Avropa Olimpiya Komitəsinin prezidenti Janez Kocijančič, Azərbaycan Respublikasının Gənclər və idman naziri Azad Rəhimov və Azərbaycan Milli Olimpiya Komitəsinin vitse prezidenti Çingiz Hüseynzadə arasında imzalanıb.
Baş Assambleyada iştirakı çərçivəsində gənclər və idman naziri Azad Rəhimov çıxış edib. Nazir Avropa oyunları, İslam Həmrəyliyi oyunları, Şahmat Olimpiadası, Formula 1 Grand Prix turniri və digər mötəbər idman tədbirlərinə yüksək səviyyədə ev sahibliyi edən Azərbaycanın, 2019-cu ildə Avropa Gənclər Olimpiya Festivalını da mükəmməl səviyyədə keçirəcəyinə əminliyini bildirib.
Baş Assambleya çərçivəsində Gənclər və İdman Nazirliyinin beynəlxalq əlaqələr şöbəsinin müdiri Namiq Novruzov tərəfindən 2019-cu ildə Azərbaycanda keçiriləcək Avropa Gənclər Olimpiya Festivalının təqdimat mərasimi olub. Təqdimat zamanı şöbə müdiri idman yarışlarının sayı, növləri, onların keçiriləcəyi məkanlar, iştirakçı idmançıların və rəsmilərin ehtimal olunan sayı, idmançıların qalacaqları binalar və digər mühüm əhəmiyyət kəsb edən sahələr barədə assambleya iştirakçılarına ilkin məlumat verib.
Qeyd edək ki, iclas zamanı 2019-cu ildə Belarus Respublikasının Minsk şəhərində keçiriləcək 2-ci Avropa Oyunlarına hazırlıq məsələləri ilə bağlı Təşkilat Komitəsinin hesabatı dinlənilib, həmçinin, Pyonçanq-2018 Qış Olimpiya Oyunlarının, Tokyo-2020 Yay Olimpiya Oyunlarının, Pekin-2022 Qış Olimpiya Oyunlarının, Paris-2024 Yay Olimpiya Oyunlarının, Avropa Gənclər Olimpiya Festivalının 2017-ci ildə Türkiyə və Macarıstanda keçirilmiş qış və yay Festivallarının Təşkilat Komitələrinin hesabat xarakterli çıxışları olub.
Bununla yanaşı, tədbir zamanı həmçinin 2020-ci ildə Lozannada keçiriləcək Gənclərin Olimpiya Oyunlarına hazırlıq məsələlərinin də müzakirəsi də aparılıb.

















A.S.
www.oxu.az
 
 
"
"Azərbaycan imzaladı: Avropa idmançıları Bakıya gəlirlərBu gün Xorvatiyanın Zaqreb şəhərində Avropa Olimpiya Komitəsinin Baş Assambleyasında 2019-cu ildə keçiriləcək Yeniyetmələrin Avropa Olimpiya Festivalına Bakının ev sahibliyi etməsi ilə bağlı imzalanma mərasimi və təqdimatı keçirilib.
Oxu.Az xəbər verir ki, mərasimdə müqaviləni Gənclər və İdman naziri Azad Rəhimov, Milli Olimpiya Komitəsinin vitse-prezidenti Çingiz Hüseynzadə, AOK-un prezidenti Janez Koçijançiç və baş katib Rafael Paqnozzi imzalayıblar.
Həmçinin, tədbirdə təqdimat Azad Rəhimov və GİN-in Beynəlxalq əlaqələr şöbəsinin rəisi Namiq Novruzov tərəfindən keçirilib.
S.B.
www.oxu.az
"
"“Qəbələ”-“Kəpəz” matçında yeddi qol – VİDEOAzərbaycan Premyer Liqasında XIII turun oyunlarına start verilib.
Oxu.Az-ın xəbərinə görə, turun açılış matçında Gəncədə yerli “Kəpəz” komandası “Qəbələ”ni qəbul edib.
Qarşılaşma qonaqların 6:1 hesablı qələbəsi ilə yekunlaşıb. “Qəbələ”nin heyətində  Baqali Dabo (1, 54) və Famussa Kone (40, 78) dubla imza atıblar. Hərəyə bir dəfə isə Stiven Jozef-Monroz (14) və Ruslan Qurbanov (65) fərqləniblər.
“Kəpəz”in təsəlli qolunu 56-cı dəqiqədə Kərim Diniyev vurub.

S.B.
www.oxu.az
"
"Messi “Barselona” ilə yeni müqavilə imzaladıArgentinalı hücumçu Lionel Messi İspaniyanın “Barselona” klubu ilə yeni müqavilə imzalayıb.
Oxu.Az-ın xəbərinə görə, bu barədə klubun rəsmi saytında məlumat verilir.
Razılıq 2021-ci ilə qədər qüvvədə olacaq. Yeni müqaviləyə əsasən, Messini transfer etmək istəyən klub “Barselona”ya 700 milyon avro ödəməli olacaq.
Lionel Messi 2004-cü ildən Barselonada çıxış edir. Komanda ilə birlikdə o, beş dəfə İspaniya Kubokunu qazanıb,  səkkiz dəfə İspaniya çempionatının və dörd dəfə Çempionlar Liqasının qalibi olub.
S.B.
www.oxu.az
"
"“Çelsi”nin Bakıdan Londona təhlükəli uçuşu“Çelsi”nin baş məşqçisi Antonio Konte İngiltərə Premyer-Liqasında “Liverpul”la oyun öncəsində keçirilmiş mətbuat konfransında Azərbaycanda “Qarabağ”la keçirdikləri matçdan sonra Londona qayıdarkən qorxulu anlar yaşadıqlarını bildirib.
Oxu.Az Virtualaz.org-a istinadən xəbər verir ki, Konte baş verənlərlə bağlı deyib:
“Azərbaycandan qayıdarkən təyyarənin enişi vaxtı problemlər baş verdi. Güclü külək üzündən təyyarə ilk cəhddən hava limanında yerə enə bilmədi və ikinci dövrəyə qalxdı. İkinci cəhd uğurlu oldu, amma etiraf edim ki, az da olsa qorxduq”.
S.B.
www.oxu.az
"
"Messi Ronaldoya çatdıİspaniyanın “Barselona” klubu və Argentina yığmasının hücumçusu Lionel Messiyə “Qızıl buts” mükafatı təqdim olunub.
Oxu.Az-ın xəbərinə görə, bu, cənubi amerikalının karyerasında dördüncü “Qızıl buts”dur.
Messinin bu mükafatı qazanacağı altı ay əvvəl rəsmiləşsə də, yalnız indi təqdim olunub.
Qeyd edək ki, Lionel Messi 2016/17 mövsümündə La Liqada 34 oyun keçirib və 37 qol vurub (74 xal). İkinci yerdə “Sportinq” klubunun hücumçusu Bas Dost qərarlaşıb 34 qol (68 xal). İlk üçlüyü Dortmundun “Borussiya” komandasının futbolçusu Pyer-Emerik Obameyyanq bağlayıb (31 qol, 62 xal).  
Lionel Messi bundan əvvəl 2010, 2012 və 2013-cü illərdə Avropa çempionatlarının ən yaxşı bombardiri olub.
Messi dördüncü dəfə bu mükafatı qazanmaqla, Madridin “Real”  klubunun futbolçusu Kriştiano Ronaldoya çatıb. 
S.B.
www.oxu.az
"
"“Qarabağ” klubların reytinq cədvəlində gerilədiAvrokubokların qrup mərhələsinin V turundan sonra klubların UEFA reytinqi açıqlanıb.
Oxu.Az xəbər verir ki, Apasport.az saytının məlumatına görə, son 5 mövsümün nəticələrinin əksini tapdığı siyahıda Avropanın 442 komandası yer alıb.
Azərbaycanın ən yaxşı təmsilçisi “Qarabağ”ın mövqeyində dəyişiklik olub. Avrokuboklarda mübarizəni davam etdirən yeganə klubumuz olan Ağdam təmsilçisi Çempionlar Liqasında “Çelsi”yə uduzduqdan sonra geriləyib.
Hesabında 20,500 xal olan Qurban Qurbanovun yetirmələri 66-cı yerə enib. Bir pillə geriləyən çempionumuz “Maribor”u özündən önə buraxıb. Sloveniya təmsilçisi “Qarabağ”ı keçibsə, daha bir komanda ağdamlılara çatıb. Təmsilçimizin bu mövqedəki şəriki BATE-dir.
“Qarabağ” üzərində 4:0 hesablı qələbə “Çelsi”nin də işinə yarayıb. London klubu son 5 ildəki qazancını 80,000-ə çatdırıb. Bununla da İngiltərə çempionu “Top-10”-un sonuncu pilləsinə şərik çıxıb. “Çelsi” “Benfika” ilə 10-cu sıranı bölüşür. Amma bir məqam qeyd edilməlidir ki, londonlular 5 mövsümdən birində avrokuboklardan kənarda qalıb.
Göründüyü kimi, “Qarabağ”la “Çelsi” Bakı Olimpiya Stadionundakı görüşdən sonra fərqli istiqamətlərdə addım atıb. İngiltərə təmsilçisi irəli, Azərbaycan çempionu geri gedib.
“Qarabağ”la eyni – C qrupunda mübarizə aparan “Atletiko” da ilk “onluq”dadır. Madridlilər 4-cü yerdə qərarlaşıb – 121,000. Son turdakı rəqib – İtaliya “Roma”sı isə 1 pillə geriləyib və 30-cu yerə düşüb – 49,000.
Cədvəldəki digər Azərbaycan klublarının da mövqeyi dəyişib. “Qarabağ” kimi öz əmsalına malik olan “Qəbələ”nin aktivində 5,250 xal var. “Voyvodina” ilə eyni xala malik təmsilçimiz 1 addım geriləyib və 191-ci pilləyə düşüb.
Azərbaycanın digər 5 klubunun öz əmsalı aşağı olduğundan ölkə reytinqindən aldıqları payla kifayətlənib. Nəticədə “Neftçi, “Xəzər Lənkəran”, “Keşlə”, “Zirə” və “Kəpəz” 3,825 xalla 244-cü yeri bölüşür. Bu komandalar 5 pillə geriləyiblər.
 
İlk “onluq”
1. “Real” – 146,000
2. “Barselona” – 124,000
3. “Bavariya” – 123,000
4. “Atletiko” – 121,000
5. “Yuventus” – 113,000
6. PSJ – 109,000
7. “Sevilya” – 102,000
8. “Mançester Siti” – 97,000
9. “Borussiya” D – 85,000
10. “Çelsi” – 80,000
10. “Benfika” – 80,000
 
Azərbaycan klubları
66. “Qarabağ” – 20,500
191. “Qəbələ” – 5,250
244. “Neftçi” - 3,825
244. “Keşlə” - 3,825
244. “Zirə” - 3,825
244. “Kəpəz” - 3,825
244. “Xəzər Lənkəran” - 3,825
E.Ə.
www.oxu.az
"
"""Qarabağ"" ""Beşiktaş""la görüşəcək""Qarabağ"" və Türkiyənin ""Beşiktaş"" futbol komandaları arasında yoldaşlıq görüşü keçiriləcək. 
Oxu.Az Report-a istinadən xəbər verir ki, bu barədə ""qara qartallar""ın baş məşqçisi Şenol Günəşin Bakıya səfəri zamanı razılıq əldə olunub.
Hər hansı problem ortaya çıxmasa, oyun qışda təşkil ediləcək.
Bununla yanaşı, ""Qarabağ"" rəsmiləri yaxın vaxtlarda İstanbula yollanaraq, ""Beşiktaş""ın klub və komanda sistemi barədə məlumat alacaq. 
Ağdam komandasının baş məşqçisi Qurban Qurbanov həmkarı ilə görüşündə deyib: ""Bir müsəlman və qardaş komandanın Çempionlar Liqasında xarüqələr yaratması bütün Azərərbaycan xalqını çox xoşbəxt etdi. Hər kəs sizdən danışır. Həm klub, həm də baş məşqçi olaraq, sizdən nümunə götürürük və götürəcəyik. Bir türkiyəli baş məşqçinin uğuru bizi qürurlandırdı. Sizə təşəkkür edirik. ""Beşiktaş""ı qardaş klub seçərək, onun izi ilə gedəcəyik. İnanıram ki, gələcəkdə biz də sizin kimi uğurlar qazanacağıq"".
Öz növbəsində Ş.Günəş ""Qarabağ""ın doğru yolda olduğunu vurğulayıb: “İnkişaf etməkdə olan bir futbol ölkəsi üçün heç də az olmayan uğur qazandınız. Çempionlar Liqası səbir tələb edir. Biz də bu günlərə belə gəldik. Ötən il 1/8 final mərhələsinin bir addımlığından geri qayıtdıq. Bir türk olaraq, qardaş Azərbaycandan belə bir komandanın ortaya çıxdığı üçün biz də qürur duyuruq. Əlimizdən gələn hər cür yardıma hazırıq. Planlı-proqramlı çalışaraq, sizin də yaxşı səviyyəyə çatacağınıza əminəm"".
Qeyd edək ki, görüş zamanı Şenol Günəş Qurban Qurbanova bütün komandanın imzaladığı Pepenin formasını hədiyyə edib. Qurbanov isə həmkarına arxasında türkiyəli mütəxəssisin adının yazıldığı ""Qarabağ"" forması verib. 
Ş.Günəş və ""Beşiktaş""ın idarəetmə üzrə direktoru Əli Naibi ""Qarabağ""ın İngiltərənin ""Çelsi"" klubu ilə keçirdiyi Çempionlar Liqasının qrup mərhələsinin V tur matçını da izləyib. 
E.Ə.
www.oxu.az
"
"Avropa Liqasında gecənin – NƏTİCƏLƏRİ + VIDEOFutbol üzrə Avropa Liqasında V turun oyunları keçirilib.
Oxu.Az xəbər verir ki, qitənin müxtəlif ölkələrində ümumilikdə 24 matç baş tutub.
A qrupu
“Astana” (Qazaxıstan) - “Vilyareal” (İspaniya) - 2:3
Qollar: Kabananqa, 22, Tvumasi, 88 - Raba, 39, Bakambu, 65, 83
“Makkabi” (Tel-Əviv, İsrail) – “Slaviya” (Çexiya) - 0:2
Qollar: Husbauer, 45+1, 54
B qrupu
“Partizan” (Serbiya) - “Yanq Boyz” (İsveçrə) - 2:1
Qollar: Tavamba, 12, Ozeqoviç, 53 - Nqamelu, 25
“Skenderbeu” (Albaniya) - “Dinamo” (Ukrayna) - 3:2
Qollar: Lilay, 18, Ceyms, 52, Sov, 56 - Tsiqanov, 16, Rusin, 90
C qrupu
“Ludoqorets” (Bolqarıstan) - “Başakşəhər” (Türkiyə) - 1:2
Qollar: Marselinyo, 65 - Viska, 20, Fray 27
“Braqa” (Portuqaliya) - “Hoffenhaym” (Almaniya) - 3:1
Qollar: Marselinyo, 1, Fransegio, 82, 90+3 - Ut, 74
D qrupu
AEK (Yunanıstan) - “Riyeka” (Xorvatiya) - 2:2
Qollar: Araujo, 45+2, Xristodolopulos, 85 - Qorqon, 8, 26 
“Milan” (İtaliya) - “Austriya” (Avstriya) - 5:1
Qollar: Rodrigez, 27, Silva, 36, 70, Kutron, 42, 90+3 - Monşen, 21 

E qrupu
“Lion” (Fransa) - “Apollon” (Kipr) - 4:0
Qollar: Diaxabi, 29, Fekir, 32, Diaz, 66, Maolida, 90
“Everton” (İngiltərə) - “Atalanta” (İtaliya) - 1:5
Qollar: Ramirez, 71 - Kristante, 12, 64, Qosens, 87, Kornelius, 88, 90+4 

F qrupu
“Lokomotiv” (Rusiya) - “Kopenhagen” (Danimarka) - 2:1
Qollar: Farfan, 17, 51 - Verbiç, 31
“Şerif” (Moldova) - “Zlin” (Çexiya) - 1:0
Qol: Jairo, 11
G qrupu
“Viktoriya” (Çexiya) - “Styaua” (Rumıniya) - 2:0
Qollar: Ptrjela, 49, Kopiç, 76 
“Luqano” (İsveçrə) - “Hapoel” (Beyer-Şeva, İsrail) - 1:0
Qol: Karlinyos, 50
H qrupu
“Köln” (Almaniya) – “Arsenal” (İngiltərə) - 1:0
Qol: Jirassi, 62 

BATE (Belarus) - “Srvena Zvezda” (Serbiya) - 0:0
İ qrupu
“Zalsburq” (Avstriya) - “Gimaraynş” (Portuqaliya) - 3:0
Qollar: Dabbur, 26, Ulmer, 45+1, Xvanq Hi Çan, 82
“Konyaspor” (Türkiyə) - “Marsel” (Fransa) - 1:1
Qollar: Skubiç, 82 - Moke, 90+3
J qrupu
“Atletik” (İspaniya) - “Herta” (Almaniya) - 3:2
Qollar: Aduriz, 35 (pen.), 66 (pen.), Viliams, 82 - Leki, 26, Selke, 36
“Ostersun” (İsveç) - “Zarya” (Ukrayna) - 2:0
Qollar: Gero, 40, Qodos, 70
K qrupu
“Latsio” (İtaliya) - “Vitess” (Hollandiya) - 1:1
Qollar: Alberto, 42 - Linssen, 13
“Nitsa” (Fransa) - “Zulte Veragem” (Belçika) - 3:1
Qollar: Balotelli, 5, 31, Tameze, 86 - Hamalaynen, 81
L qrupu
“Rusenborq” (Norveç) - “Real Sosyedad” (İspaniya) - 0:1
Qol: Oyarzabal, 90
“Zenit” (Rusiya) - “Vardar” (Makedoniya) - 2:1
Qollar: Poloz, 16, Riqoni, 43 - Blajevski, 90+3
S.B.
www.oxu.az
"
"Portuqaliyada hakimlər tətilə hazırlaşırlarPortuqaliyalı hakimlər klublar, məşqçilər və futbolçular onların işi ilə bağlı hədsiz şikayətlərini davam etdirəcəkləri təqdirdə tətilə başlayacaqlarını bildiriblər.
Oxu.Az Report-a istinadən xəbər verir ki, Portuqaliya Futbol Hakimləri Assosiasiyasının (PFHA) yaydığı bəyanata görə, hakimlər onların müəyyən klubların maraqlarını güdməsi və ya korrupsiya sxemlərində iştirak etməsinə dair “böhtanlar”a daha dözmək fikrində deyillər.
Hakimlər həmçinin matçın rəsmi şəxslərinin mühafizəsi üçün tətbiq edilən etik və intizam qaydalarını pozanlara qarşı cəzaları güclədirmək niyyətindədirlər.
Assosiasiya tətilə dekabrın ortalarından başlayacaqlarını bildirib.
S.B.
www.oxu.az
"
"Robinyoya doqquz il həbs cəzası verilibBraziliya yığmasının sabiq futbolçusu Robinyo Milan şəhər məhkəməsi tərəfindən qrup şəklində zorlamada iştiraka görə, qiyabi olaraq doqquz il azadlıqdan məhrum edilib.
Oxu.Az RİA Novosti-yə istinadən xəbər verir ki, istintaqın versiyasına görə, albaniyalı qız 2013-cü ildə Milanda gecə klublarının birində təcavüzə məruz qalıb. Cinayətdə həmin vaxt Milan klubunda oynayan Robinyodan başqa onun beş dostu da iştirak edib.
Qeyd edək ki, hazırda 33 yaşlı hücumçu Braziliyanın “Atletiko Mineyro” klubunda çıxış edir. O, bu komandaya Çinin “Quançjou Everqrand” komandasından keçib. 
Futbolçu karyerası ərzində “Santos”, “Real”, “Milan”, “Mançester Siti” kimi komandaların formasını geyinib.
S.B.
www.oxu.az
"
"İngilis azarkeşlər Bakıya gəlmələrinə peşman oldular – VİDEOİngilis futbol fanatları dünyanın ən çılğın azarkeşləri kimi tanınır. Bu, onların getdikləri yerdən və ölkədən asılı olmayaraq belədir. Üstəlik əgər komandaları qalib gəlibsə, artıq həmin gecə səhərə qədər asayiş keşikçilərinə yatmaq haramdır. Əyləncənin, içkinin dozasını o qədər qaçırırlar ki, rəqib komanda fanatlarına söz atmasalar, dava salmasalar, olmur sanki.
Dünənki “Qarabağ” ilə oyunsonrası isə mənzərə tamam başqa idi. Sanki, stadiondan səssiz-səmirsiz çıxanlar ingilislər yox, sarı saçlı, mavi gözlü azərbaycanlılar idi. Baxmayaraq ki, “Çelsi” 4-0 hesabı ilə qalib gəlmişdi.
Nə qədər qəribə səslənsə də, bir çox “Qarabağ” azarkeşləri soyuq və buzlu havada dayanıb gözləyirdilər ki, ingilislər çılğınlıq etsin, onlar da həmin çılğınlığı telefona çəkib sosial şəbəkələrə yükləsinlər. Amma olmadı, ingilislər əylənmədilər, içdilər, amma qədərində. O da əylənmək üçün yox, dünənki soyuqda üşüməmək üçün.
Oxu.Az-ın xəbərinə görə, Sputnik.Az saytının əməkdaşları oyundan sonra ingilis azarkeşlərin fikirlərini öyrəniblər.
Britaniyalı azarkeşlərin əksəriyyəti hakimi təhqir edərək onu söyüblər. “O portuqal f….ə oyundan həzz almağa imkan vermədi”. 
İngilislər üçün hesabın önəmi yoxdur. Onlar sürətli, ədalətli, 11-11-ə bitən matç görmək istəyirlər.
Onlar meydanda əsl savaş, ləngiməyən, axıcı oyun görmək istəyirdilər. Matçdan sonra Bakı küçələrini bir-birinə qatıb, azərbaycanlı polislərə unuda bilməyəcəkləri xatirə yaşatmaq istəyirdilər.
Londondan təyyarəyə minib Bakıya ona görə gəlmişdilər. Ancaq portuqaliyalı referi onların bu arzusunu gözlərində qoydu. “Qarabağ”a 2 penalti, 1 qırmızı vərəqə. Nəticə 0-4 “Çelsi”nin xeyrinə. Hakim ingilislərin oyundan ləzzət almasına əngəl oldu.
“Çelsi” fanatları hakimin bərbad olduğunu, oyunu məhv elədiyini söylədilər. “Qarabağ”-ın qapısına verilən penaltilərin Çempionlar Liqası tarixində verilən ən ədalətsiz penaltilər olduğunu dedilər…

S.B.
www.oxu.az
"
"Şehiç Çempionlar Liqasında birincidirAzərbaycanın “Qarabağ” klubunun qapıçısı İbrahim Şehiç Çempionlar Liqasında qurtarışların sayına görə birincidir.
Oxu.Az-ın xəbərinə görə, bu barədə UEFA-nın rəsmi saytında məlumat verilir.
Beş turdan sonra onun hesabında 27 “seyv” var.
İkinci yerdə “Maribor”un qapıçısı Yasmin Handanoviç (25 “seyv”) qərarlaşıb. Üçüncü və dördüncü yerləri komandalarını 24 dəfə qoldan xilas edən “Şaxtyor”un qapıçısı Andrey Pyatov və MOİK-ın qolkiperi İqor Akinfeyev bölüşdürürlər.
İlk beşliyi 22 “seyv”lə “Tottenhem” klubunun qapıçısı Uqo Loris bağlayır.
S.B.
www.oxu.az
"
"Məsut Özil Barselona ilə anlaşdıAlmaniya millisinin və Arsenalın türk əsilli futbolçusu Mesut Özil “Barselona” ilə anlaşıbAlmaniya millisinin və Arsenalın türk əsilli futbolçusu Mesut Özil “Barselona” ilə anlaşıb.
Oxu.az Yenicag.az-a istinadən  xəbər verir ki, bu iddia ilə İspaniya mətbuatı çıxış edib.
Yayılan məlumata görə, ulduz oyunçu 20 milyon avro qarşılığında Kataloniya təmsilçisi ilə 3,5 illik sözləşmə imzalayacaq.
Qeyd edək ki, Özilin “Arsenal”la olan müqaviləsinin müddəti mövsümün sonunda başa çatacaq.
C.İ.
www.oxu.az
"
"Azərbaycan UEFA-nın reytinqindəÇempionlar Liqasında qrup mərhələsinin V turuna yekun vurulub. 
Oxu.Az offside.com.az-a istinadən xəbər verir ki, dünən keçirilən 8 oyun UEFA reytinqində mövqe dəyişikliyinə səbəb olmayıb.
Azərbaycan da öz əvvəlki yerində qalıb. Təmsilçimiz “Qarabağ”ın “Çelsi”yə uduzması hesabımıza xal əlavə edilməsinə imkan verməyib. 19.125 xalı olan ölkəmiz 22-ci pillədə qərarlaşıb.
Azərbaycandan 1 pillə irəlidə olan Rumıniyanın 20.050 xalı var. Ən yaxın izləyicimiz Bolqarıstan isə 18.875 xala sahibdir.
E.Ə.
www.oxu.az
"
"Xatirə İslam “Qarabağ”la bağlı paylaşımına görə tənqid olundu – FOTOXəbər verdiyimiz kimi, ötən gün Bakı Olimpiya Stadionunda “Qarabağ” Çempionlar Liqasında İngiltərənin “Çelsi” klubu ilə qarşılaşıb. İngiltərə klubunun 4:0 hesablı qələbəsi ilə başa çatan matç V turun rekordu kimi tarixə düşüb.
Oxu.Az xəbər verir ki, oyunu izləyən tamaşaçılar arasında məşhur simalar da olub.
Müğənni Xatirə İslam isə futbolu sənət dostları ilə birlikdə süfrə arxasında əyləşərək izləyib. İfaçı buna görə sosial şəbəkə istifadəçiləri tərəfindən tənqid olunub. Xatirə İslam bundan sonra “Instagram”dakı şərh bölməsini bağlayıb. 
Fotoşəkildə, eyni zamanda, müğənnilər Nicat Məhərrəmov, Tunar Rəhmanoğlu da yer alıb.



A.S.
www.oxu.az
"
"Məşhur futbolçular Rəşada verilən qırmızı kartdan danışdılar – VİDEO""Hakim haqlı olaraq qırmızı kart verdi"".
Oxu.Az Milli.Az-a istinadən bildirir ki, bu sözləri məşhur futbolçular Frank Lempard, Stivn Cerard, Rio Ferdinand Çempionlar Liqasında ""Qarabağ"" və İngiltərənin ""Çelsi"" komandaları arasında keçirilmiş qrup mərhələsinin V tur matçını dəyərləndirərkən deyiblər. Onlar hakimin qərarının doğru olduğunu bildiriblər və Rəşad Sadıqovu Vilyamı qəsdən yıxmaqda günahlandırıblar.

E.Ə.
www.oxu.az
"
"İngilis mediası ""Qarabağ""ı lağa qoydu – FOTOİngilis mediası ""Qarabağ"" futbol klubunu lağa qoyub.
Oxu.Az Milli.Az-a istinadən bildirir ki, məşhur ingilis saytı olan ""The Sun"" ""Qarabağ""ın oyun günü planında futbolçuların adlarını tərcümə etməsini gülünc hesab edib.
Xəbərin başlığında yazılıb: """"Qarabağ"" oyun günü planında ""Çelsi""nin futbolçularının adlarını tərcümə etdi və gülməli vəziyyət yarandı"".
Xəbəri yazan jurnalist bildirib ki, ""Qarabağ""ın bu qəribə ideyası sosial şəbəkələrdə ingilislər tərəfindən ələ salınıb. İzləyicilər oyunçuların adlarının ""Pro Evolution Soccer"" oyunundakı kimi qəribə formada yazıldığını qeyd ediblər. Onlar Heri Kehill və Tibo Kurtuanın adlarının yazılışının gülünc olduğunu yazıblar.
Qeyd edək ki, ötən gün keçirilən ""Qarabağ"" - ""Çelsi"" matçı ""Çelsi""nin 0:4 hesablı qələbəsi ilə başa çatıb.








E.Ə.
www.oxu.az
"
"Azərbaycan Qran-Prisinin qalibi Bakıya səfər edəcək""Red Bull"" komandasının pilotu Daniel Rikkardo 2017 Formula-1 Azərbaycan Qran-Prisində qələbə qazandıqdan sonra ilk dəfə Bakıda səfərdə olacaq. 
Oxu.Az xəbər verir ki, 29-30 noyabr tarixlərində baş tutacaq ikigünlük səfər çərçivəsində avstraliyalı Formula-1 pilotu paytaxtda bir sıra görüşlər keçirəcək və Azərbaycan mədəniyyəti ilə yaxından tanış olacaq.
Formula-1 azarkeşlərinin sevimlisi D.Rikkardo paytaxtda olarkən Bakı Şəhər Halqasında (BŞH) keçirdiyi yarış təəssüratlarını avtoidman həvəskarları ilə bölüşəcək və BŞH-nin sosial media kanallarında canlı olaraq azarkeşlərin suallarını cavablandıracaq. Həmçinin D.Rikkardo səfər təəssüratlarına dair yerli və xarici media nümayəndələri üçün keçiriləcək mətbuat konfransında da iştirak edəcək. 
BŞH-nin Marketinq və Kommunikasiya şöbəsinin rəhbəri Nigar Arpadarai D.Rikkardonun Bakıya olacaq səfərini ölkəmizi daha geniş ictimaiyyətə tanıtmaq baxımından yüksək qiymətləndirdi: “Biz böyük məmnuniyyətlə avtoidman həvəskarlarının diqqətinə çatdırırıq ki, 2017 Formula-1 Azərbaycan Qran-Prisində möhtəşəm qələbə qazanmış Daniel Rikkardo yenidən gözəl paytaxtımızda olacaq. Onun Bakıya səfəri ölkəmizin qonaqpərvərliyini və zəngin tarixi mədəniyyətini bütün dünyaya tanıtmaq baxımından əvəzolunmaz fürsətdir. 
Bakıda bu il baş tutan Qran-Pri yarışı bütün avtoidman ictimaiyyəti tərəfindən 2017-ci il Formula-1 Dünya Çempionatının sürpriz və həyəcanla dolu ən baxımlı yarışı kimi qəbul olundu. D.Rikkardonun Bakıya səfəri 27-29 aprel 2018-ci il tarixlərində keçiriləcək növbəti Azərbaycan Qran-Prisinə böyük diqqət və maraq oyadacaq. Bakı Şəhər Halqası Əməliyyat Şirkətinin bütün kollektivi gözəl paytaxtımızı bir daha bütün dünyaya ən gözəl şəkildə təqdim etmək üçün səbrsizlənir. Yarışa biletlər artıq satışdadır və fürsətdən istifadə edərək bütün sürət həvəskarlarını Bakıda keçiriləcək növbəti möhtəşəm yarışa – 2018 Formula-1 Azərbaycan Qran-Prisinə bilet almağa dəvət edirəm”.
E.Ə.
www.oxu.az
"
"“Qarabağ” – “Çelsi” matçı rekord vurduÇempionlar Liqasının qrup mərhələsinin V turunun ikinci oyun günündə keçirilən qarşılaşmaların tamaşaçı sayı açıqlanıb.
Oxu.Az APA-ya istinadən xəbər verir ki, Bakı Olimpiya Stadionunda keçirilən “Qarabağ” – “Çelsi” qarşılaşmasını 67 min 100 tamaşaçı izləyib.
68 min 700 tamaşaçı tutan arenada cəmi 1600 boş yer qalıb. İngiltərə klubunun 4:0 hesablı qələbəsi ilə başa çatan matç V turun rekordu kimi tarixə düşüb.
Belə ki, nə ilk, nə ikinci oyun günündə bu qədər tamaşaçı toplayan ikinci bir matç olmayıb. İlk günün rekordu Dortmunddakı “Borussiya” - “Tottenhem” matçını 65 min 849 nəfər izləmişdisə, Bakıdakı görüşdə bundan 1251 nəfər çox azarkeş tribunalara toplaşıb.
Digər qarşılaşmalar isə bu iki oyunla müqayisədə xeyli geri qalıb.
Lakin “Qarabağ” – “Çelsi” matçı Azərbaycan futbolu tarixinin rekordu ola bilməyib. Çünki II turun “Qarabağ” – “Roma” matçını – ölkəmizdəki ilk Çempionlar Liqası qarşılaşmasını daha çox seyrçi izləmişdi.
Həmin turun  rekordu olan görüşdə 67 min 200 nəfər qeydə alınmışdı. 
Çempionlar Liqası
Qrup mərhələsi, IV tur
21 noyabr
E qrupu
“Spartak” (Rusiya) - “Maribor” (Sloveniya) - 1:1
(42920)
“Sevilya” (İspaniya) - “Liverpul” (İngiltərə) - 3:3
(39495)
 F qrupu
“Mançester Siti” (İngiltərə) - “Feyenoord” (Hollandiya) - 1:0
(43548)
“Napoli” (İtaliya) - “Şaxtyor” (Ukrayna) - 3:0
(10573)
 G qrupu
“Beşiktaş” (Türkiyə) - “Porto” (Portuqaliya) - 1:1
(36919)
“Monako” (Fransa) - “Leypsiq” (Almaniya) - 1:4
(9029)
 H qrupu
“Borussiya” (Dortmund, Almaniya) - “Tottenhem” (İngiltərə) - 1:2
(65849)
APOEL (Kipr) - “Real” (İspaniya) - 0:6
(19705)
 22 noyabr
A qrupu
MOİK (Rusiya) - “Benfika” (Portuqaliya) - 2:0
(27709)
“Bazel” (İsveçrə) - “Mançester Yunayted” (İngiltərə) - 1:0
(36000)
B qrupu
PSJ (Fransa) - “Seltik” (Şotlandiya) - 7:1
(46288)
“Anderlext” (Belçika) - “Bavariya” (Almaniya) - 1:2
(19753)
C qrupu
“Qarabağ” (Azərbaycan) - “Çelsi” (İngiltərə) - 0:4
(67100)
“Atletiko” (İspaniya) – “Roma” (İtaliya) - 2:0
(56253)
D qrupu
“Sportinq” (Portuqaliya) - “Olimpiakos” (Yunanıstan) - 3:1
(42528)
“Yuventus” (İtaliya) - “Barselona” (İspaniya) - 0:0
(40876)
A.M.
www.oxu.az
"
"""Qarabağ - Çelsi"" oyunu ərəfəsində metroda neçə nəfər daşınıb?Noyabrın 22-də ""Qarabağ"" - ""Çelsi"" oyunu ərəfəsində Bakı Metropoliteninin stansiyaları ilə gündəlik göstəricidən 40 minə yaxın artıq sərnişin daşınıb.
Oxu.Az xəbər verir ki, bu barədə  Trend-ə açıqlamasında ""Bakı Metropoliteni"" Qapalı Səhmdar Cəmiyyətinin (QSC) Mətbuat Xidmətinin rəhbəri Nəsimi Paşayev məlumat verib.
Mətbuat Xidməti rəhbərinin sözlərinə görə, futbolu izləməyə gedən azarkeşlər əsasən metrodan istifadə ediblər: ""Noyabrın 22-də olan sərnişindaşıma ilə əvvəlki günləri müqayisə etdik. Məlum oldu ki, həmin gün təxminən 39 500-dən artıq sərnişin daşımışıq"".
Qeyd edək ki, noyabrın 22-də Bakı Olimpiya Stadionunda ""Qarabağ"" - ""Çelsi"" qarşılaşması keçirilib. Oyun 0:4 hesabı ilə yekunlaşıb.
E.Ə.
www.oxu.az
"
"“Qarabağ” oyunundakı qadın həyəcanı – FOTOMəlum olduğu kimi, ötən axşam Çempionlar Liqasının qrup mərhələsində “Çelsi” “Qarabağ”ın qonağı olub. 
Matçda Ağdam təmsilçisinin azarkeşləri möhtəşəm xoreoqrafiya nümayiş etdiriblər. Bakı Olimpiya Stadionunda (BOS) baş tutan, bütün biletlərin satıldığı oyunda qadın azarkeşlər xüsusi diqqət çəkib. 
BOS-a “Qarabağ” sevgisinə yığışmış qadınlar da gəlib. 
Oxu.Az Qafqazinfonun fotoqrafı Nuran Məmmədovun çəkdiyi, xanım azarkeşlərin həyəcanını əks etdirən fotoları təqdim edir:






























































E.Ə.
www.oxu.az
"
"Şenol Günəşdən Qurbanova hədiyyə – FOTOXəbər verdiyimiz ki, “Beşiktaş”ın baş məşqçisi Şenol Günəş “Qarabağ” – “Çelsi” oyununu izləmək üçün Bakıya gəlib.
Oxu.Az Qafqazinfo-ya istinadən xəbər verir ki, o, oyundan öncə türkiyəli məşqçi Qurban Qurbanovla görüşüb.
Türkiyəli mütəxəssis Qurbanova futbolçularının imzası olan “Beşiktaş” formasını hədiyyə edib.
Qurbanov isə türkiyəli çalışdırıcıya üzərində Ş.Günəş yazılan 1 nömrəli forma bağışlayıb.








E.Ə.
www.oxu.az
"
"“Çelsi”nin futbolçusu: “Qarabağ”a dörddən çox qol vura bilərdik""Biz hər şeyi səliqəli etdik. Oyunun əvvəllərində rəqibə az qala fərqlənmək imkanı verdik"".
Oxu.Az xəbər verir ki, bunu İngiltərənin ""Çelsi"" klubunun futbolçusu Eden Azar ""Qarabağ""ı Bakıda 4:0 hesabı ilə yendikləri Çempionlar Liqasının qrup mərhələsinin V tur matçını dəyərləndirərkən deyib.
Belçikalı yarımmüdafiəçi bildirib ki, Azərbaycan təmsilçisi həmin fürsəti dəyərləndirsəydi, hər şey başqa cür ola bilərdi. Lakin Azarın fikrincə, komandası dörddən çox qol vurmalı idi: ""Bu cür yaxşı oyunçularla çıxış etmək asandır. Şənbə günü ""Liverpul""la böyük oyunumuz var. Buna görə yaxşı istirahət etməliyik. Qarşıdakı oyuna isə hazır olacağıq"".
Qeyd edək ki, Eden Azar ""Qarabağ""a 21-ci dəqiqədə penalti zərbəsi ilə qol vurub.
A.M.
www.oxu.az
"
"Nazir: “Qarabağ”ın əziyyətinə heyfim gəldi“Qarabağ” çox yaxşı çıxış etdi. Mən komandamızın oyunundan razıyam. Heyf ki, referi 20-ci dəqiqədə oyunu tam dəyişdi. Buna görə də “Qarabağ”ın əziyyətinə heyfim gəldi.
Oxu.Az-ın xəbərinə görə, bunu Report-a açıqlamasında Azərbaycanın xarici işlər naziri və AFFA İcraiyyə Komitəsinin üzvü Elmar Məmmədyarov Çempionlar Liqasında “Qarabağ” və İngiltərənin “Çelsi” komandaları arasında keçirilmiş qrup mərhələsinin V tur matçını dəyərləndirərkən deyib. 
“Hesab edirəm ki, futbolçular FİFA-nın yeni qaydalarından xəbərdar olmalıdırlar. Biri deyir ki, Rəşad Sadıqov sonuncu “ümid folu” kimi rəqibin hücumunun qarşısını alıb. Digəri deyir ki, buna görə qırmızı vərəqə düşmür. Ardıcıl üçüncü oyunda qırmızı vərəqə almaq o deməkdir ki, gərək bu məsələyə diqqətlə yanaşaq.
“Qarabağ”ın oyunu hər yerdə işıqlandırılır. Bu da ölkəmiz üçün çox önəmlidir. İnanıram ki, növbəti illərdə “Qarabağ”dan əlavə, digər klublarımız da Çempionlar Liqasında iştirak edəcəklər”, -  E.Məmmədyarov deyib.
““Qarabağ”ın Azərbaycanı təmsil etməsi Ermənistana bir zərbədir?” sualına cavab verən nazir bildirib ki, məsələni siyasiləşdirmək lazım deyil: 
“Bu, futboldur. Yenə deyirəm: “Qarabağ”ın oyunu göstərir ki, Azərbaycan futbolu daha da inkişaf edir”.
S.B.
www.oxu.az
"
"“Qarabağ” qrupda qaldı“Qarabağ” üçün avrokubok mövsümünün bu il bitəcəyi rəsmiləşib. 
Oxu.Az-ın Apasport.az-a istinadən məlumatına görə, Çempionlar Liqasının qrup mərhələsində mübarizə aparan Azərbaycan çempionu növbəti raunda yüksələ bilməyib.
“Çelsi”ylə ev oyununda 0:4 hesabı ilə uduzan Qurban Qurbanovun yetirmələri Çempionlar Liqasının 1/8 finalına vəsiqə verən ilk iki yerə şansını itirsə də, Avropa Liqası şansını saxlamışdı. Qrup üçüncülüyü və qitənin ikinci dərəcəli klub turnirinin 1/16 final mərhələsi şansı isə C qrupunun digər oyunundan asılı idi.
“Qarabağ”ın 2018-ci ilin fevralında yenidən avrokubok həyəcanı yaşatmaq ehtimalının üstündən isə “Atletiko” xətt çəkib. Öz meydanında “Roma”nı 2:0 hesabı ilə üstələyən madridlilər ilk “üçlük”də yerini təmin edib.
Çempionlar Liqasında qalacaq “Çelsi”nin 11 xalı varsa, ikinci vəsiqə üçün savaşı son turadək davam etdirəcək “Roma”nın 8, “Atletiko”nun 6 xalı var. 2 xala malik “Qarabağ” isə “üçlük” şansını itirib. Ağdam klubu son turdan asılı olmayaraq qrup sonuncusu olacaq.
Bir sözlə, VI turun “Roma” ilə görüşü həm “Qarabağ”, həm Azərbaycan klubları üçün mövsümün son avrokubok matçı olacaq. Bizim üçün formal xarakterli matç İtaliya klubu üçün önəm daşıyacaq. Çünki “Atletiko” ilə sonuncu turun qiyabi mübarizəsində qələbə Çempionlar Liqası dəyərində olacaq.
S.B.
www.oxu.az
"
"Çempionlar Liqasında gecənin – NƏTİCƏLƏRİ + VIDEOÇempionlar Liqasında V tura yekun vurulub. 
Oxu.Az-ın məlumatına görə, A, B, C və D qruplarında növbəti mərhələyə vəsiqələrin taleyi də həll olunub. 
A qrupu
MOİK (Rusiya) - “Benfika” (Portuqaliya) - 2:0
Qollar: Şennikov, 13, Jardel, 56 (öz qapısına)

“Bazel” (İsveçrə) - “Mançester Yunayted” (İngiltərə) - 1:0
Qol: Lanq, 89

B qrupu
PSJ (Fransa) - “Seltik” (Şotlandiya) - 7:1
Qollar: Neymar, 9, 22, Kavani, 28, 79, Mbappe, 35, Veratti, 75, Dani Alves, 80  - Dembele, 1

“Anderlext” (Belçika) - “Bavariya” (Almaniya) - 1:2
Qollar: Hanni, 63 - Levndovski, 51, Tolisso, 77

C qrupu
“Qarabağ” (Azərbaycan) - “Çelsi” (İngiltərə) - 0:4
Qollar: Azar, 21, Villian, 36, 85, Fabreqas, 73
“Atletiko” (İspaniya) – “Roma” (İtaliya) - 2:0
Qollar: Qrizman, 69, Qameyro, 85 

D qrupu
“Sportinq” (Portuqaliya) - “Olimpiakos” (Yunanıstan) - 3:1
Qollar: Bas Dost, 40, 66, Sezar, 43 - Ocuci-Ofoe, 86
“Yuventus” (İtaliya) - “Barselona” (İspaniya) - 0:0

S.B.
www.oxu.az
"
"Rövnəq Abdullayev: Oyunun qırılma nöqtəsi penalti epizodu idiOyunun qırılma nöqtəsi penalti epizodu idi. Elə epizoddur ki, hakim haqsızlığının olub-olmadığını demək olmur. Futboldur, hər şey ola bilər.
Oxu.Az-ın Report-a istinadən məlumatına görə, bunu AFFA-nın prezidenti Rövnəq Abdullayev “Qarabağ” və İngiltərənin “Çelsi” komandaları arasında keçirilmiş Çempionlar Liqasının V tur matçı barədə danışarkən deyib.
O, bildirib ki, “Qarabağ” artıq üçüncü oyundur, 10 nəfərlə qalır: 
“Yəqin qaydaları dəyişiblər. Amma bunun məqsədli şəkildə olduğunu deməzdim”.
S.B.
www.oxu.az
"
"Qurban Qurbanov şübhəli penalti qərarından danışdı – VİDEO90 dəqiqə ərzində yaxşı oyun göstərməyimizi istəyirdim. Amma qırmızı vərəqədən sonra azlıqda qaldıq və oyun istədiyimiz kimi getmədi. Azarkeşlərimizə görə üzüldüm. Bu qədər qırmızı vərəqə aldığımıza görə kimi qınamalı olduğumuzu bilmirəm. Biz həmişə intizamlı komanda olmuşuq. Bəzən belə hallar baş verir. Futbolçularıma təşəkkür etmək istəyirəm. Çox güclü komandaya qarşı oynasalar da, sona qədər çəkinmədilər. Meydanda məğlub olsaq da, mübarizədə uduzmadıq.
Oxu.Az-ın xəbərinə görə, bu sözləri “Qarabağ” klubunun baş məşqçisi Qurban Qurbanov Bakı Olimpiya stadionunda “Çelsi”yə 4:0 hesablı məğlubiyyətdən sonra təşkil edilən mətbuat konfransı zamanı deyib.
“İlk penalti qərarında sonra futbolçulara bəzi tapşırıqlar vermək üçün onları yanıma çağırdım. Gördüm ki, hamısı şokdadır.  Birdən-birə hamısının ruhdan düşdüyünü hiss etdim. Çağırıb, motivasiya vermək istədim. Çünki o halda oynasaydılar, daha böyük hesab qeydə alına bilərdi.
Penalti epizodları haqda bir söz deyə bilmərəm. Amma onsuz da, qapımıza penalti təyin etmişdi. O anda qırmızı vərəqə həddindən artıq ağır qərar idi. Son vaxtlar bu məsələyə çox önəm verilir. Qırmızı vərəqəyə görə narazılığım var. Lakin biz hakimlərin qərarını heç vaxt dəyişə bilmərik. Sadəcə, mənə təsir edən odu ki, bizə, Azərbaycan futboluna, komandamıza, həqiqətən də, kiçik baxırlar? Ancaq “Çelsi”nin belə şeyə ehtiyacı yox idi. Onsuz da, onların gücü hər kəsə bəllidir. 
Biz ölkə olaraq, həmişə hər kəsə nümunə olmağa çalışmışıq. Öz davranışımız, əxlaqımızla hər kəsə göstərməliyik ki, idman prinsipləri belədir. Belə fikirlər söyləməsək, daha yaxşı olar. Bəlkə də, kiçik nüanslar var ki, biz onları görmürük. Oyunun epizodlarına baxdıqdan sonra daha dəqiq danışmaq olar. Özümüzü elə aparaq ki, bizə həmişə hörmətlə yanaşsınlar”, - Qurban Qurbanov deyib.
“Hər dəfə qırmızı vərəqə alanda öz fikirlərimi deyirəm. Komandamın yenə intizamlı olmasına çalışıram. Amma hamımız bilirik ki, futbol mübarizə oyunudur. Bu cür səviyyəli rəqiblərə ani məqamda uduzanda da sonu vərəqəyə gedib çıxır. Bu vərəqələrdən bəziləri şübhəli olub”, - deyə baş məşqçi yekunlaşdırıb. 

S.B.
www.oxu.az
"
"''Qarabağ”dan möhtəşəm koreoqrafiya - VIDEOÇempionlar Liqasının qrup mərhələsi çərçivəsində keçirilən “Qarabağ” - “Çelsi” matçının startında möhtəşəm koreoqrafiya nümayiş etdirilib. 
Oxu.az “Qafqazinfo”-ua istinadən xəbər verir ki, Bakı Olimpiya Stadionunda keçirilən qarşılaşmada nəhəng plakatda “The Glorious” (Şərəf “Qarabağ) və “Far away from home but where you belong” (“Evdən uzaq, amma aid olduğun yer”) sözləri yazılıb.
“Qarabağ” azarkeşləri bununla dünyaya Ağdamın işğal altına olması, bu səbəbdən “Qarabağ”ın doğma yurdundan didərgin düşməsinin mesajını veriblər. Mərkəzi tribunada 20 minə yaxın azarkeş əllərində tutduqları rəngli vərəqlərlə Azərbaycan bayrağının təsvirini də yaradıblar.

C.İ.
hwww.oxu.az
"
"Antonio Konte: “Qarabağ” üçün belə şeylər vacibdirKomandamın oyunundan məmnunam. 
Oxu.Az Apasport.az saytına istinadan xəbər verir ki, bu sözləri “Çelsi”nin baş məşqçisi Antonio Konte deyib.
Çempionlar Liqasının qrup mərhələsi çərçivəsində “Qarabağ”ın qonağı olan London klubu 4:0 hesablı qələbə qazanıb.
Qarşılaşmadan sonra təşkil edilən mətbuat konfransında italiyalı mütəxəssis bu fikirləri səsləndirib: “Növbəti mərhələyə vəsiqə qazanıq. “Atletiko” ilə görüşün həlledici olmasının qarşısını aldıq. Bu da mənə onlarla görüşdə rotasiyalar etmək imkanı yaradacaq”.
- Qırmızı vərəqə və penalti qərarları haqda nə deyə bilərsiz?
- Mənə görə, həmin vəziyyətlər haqda danışmaq çətindi. Çünki mən texniki zonada oluram və ordan məsafə uzaqdı. Gördüyümə əsasən, penaltinin olub-olmadığını deyə bilmərəm. Sadəcə, onu deyim ki, hakim öz işini görməli, heç bir komandanın lehinə tərəf tutmamalıdı.
- Villianın çıxışından razı qaldınızmı?
- Mən adətən komanda haqda danışmağa üstünlük verirəm. Bu gün də rotasiya tətbiq edə bildim. Meydana çıxan oyunçular özlərini yaxşı tərəfdən göstərə bildilər. Villianın 2 qol vurması özünəinam hissini bərpa etməsi üçün yaxşı haldı.
- “Qarabağ” azarkeşlərinin xoreoqrafiyasından nə başa düşdünüz?
- Futbolçular üçün bu cür atmosferdə oynamaq xoş haldı. Hiss olunur ki, futbola böyük həvəs var. Futbol ölkənizdə inkişaf edir. Azarkeşlərə təşəkkür etmək lazımdı. Həm “Qarabağ”, həm də Azərbaycan futbolu üçün belə şeylər vacibdi. Eyni zamanda, öz azarkeşlərimizə də təşəkkür etmək istəyirəm.
www.oxu.az
"
"Kapitanın karyerasının ən ağır günü Çempionlar Liqasının qrup mərhələsi çərçivəsində keçirilən “Qarabağ” - “Çelsi” matçında hakim mübahisəli qərarları ilə yadda qaldı.
Oxu.az Qafqazinfo-ya istinadən xəbər verir ki, matçın 19-cu dəqiqəsində baş hakim Manuel De Souza Rəşad Sadıqovun Villianla ikili mübarizəsini qırmızı vərəqə və penalti kimi dəyərləndirib.Epizodun təkrarında isə aydın görünüb ki, Rəşad Villiana toxunmayıb, Villian özünü yerə atır.
Qeyd edək ki,  35 yaşlı müdafiəçi avrokuboklarda 90-cı matçını keçirib.  Yubileyində meydandan qovulan R. Sadıqov bununla da Çempionlar Liqasının qrupunu başa vurmuş olub. 
Xatırladaq ki, “Qarabağ”ın “Atletiko” ilə Bakıda oynadığı matça da hakim səhvi öz damğasını vurmuşdu. Fransız hakim Ruddi Bukenin səhv qərarına görə “Qarabağ” iki xal itirmişdi.
C.İ.
www.oxu.az
"
" ''Qarabağ'' yenə ''Çelsi''yə məğlub oldu - VİDEO + FOTOÇempionlar Liqasında “Çelsi”ni qəbul edən “Qarabağ” cavab oyununda da ingilis klubuna məğlub olub.
Oxu.az xəbər verir ki, matç Qarabağ üçün heç də yaxşı başlamayıb. Belə ki, Portuqaliyadan olan baş hakim Manuel De Sousa matçın 19-cu dəqiqəsində ağdamlıların kapitanı Rəşad Sadıqova haqsız yerə qırmızı vərəqə göstərərək ''Qarabağ''ın qapısına penalti təyin edib. Eden Hazard zərbəni dəqiq yerinə yetirərək Çelsini önə çıxarıb. Oyunun 36-cı dəqiqəsində isə Willian ''Qarabağ''ın qapısından 2-ci topu keçirib. Matçın 72-ci dəqiqəsində portuqal hakim ''Qarabağ''ın müdafiəçisi Maksim Medvedevə sarı vərəqə göstərərək qapımıza növbəti penaltini təyin edib.
Sesk Fabreqas zərbəni dəqiqə yerinə yetirərək Çelsinin üstünlüyünü 3 topa çatdırıb. Matçın 85-ci dəqiqəsində isə Willian dubl edərək Çelsinin 0-4 hesablı qələbəsində son nöqtəni qoyub.
Beləliklə, ''Qarabağ'' bu nəticədən sonra 2 xalla qrup sonuncusu olaraq qalıb.

























































C.İ.
www.oxu.az
"
"''Qarabağ""a qarşı hakim haqsızlığı - VİDEOÇempionlar Liqasında “Çelsi”ni qəbul edən “Qarabağ” matçın 19-cu dəqiqəsində azlıqda qalıb.
Oxu.Az Yenicag.az-a istinadan xəbər verir ki, oyunun baş hakimi Manuel De Sousa ağdamlıların kapitanı Rəşad Sadıqova haqsız yerə qırmızı vərəqə göstərib.
Bu azmış kimi, portuqaliyalı referi “Qarabağ”ın qapısına penalti təyin edib.
Sözügedən anın videosunu təqdim edirik:

www.oxu.az
"
"""Qarabağ"" və ""Çelsi""nin start heyətləriBakı Olimpiya Stadionunda Çempionlar Liqasının qrup mərhələsinin V tur matçında üz-üzə gələcək ""Qarabağ"" və ""Çelsi"" komandalarının start heyətləri açıqlanıb.
Oxu.Az ""Report""-a istinadan xəbər verir ki, ilk ""11-lik""də bu futbolçular yer alıblar:
""Qarabağ"": 13.İbrahim Şehiç, 2.Qara Qarayev, 5.Maksim Medvedev, 8.Miçel, 9.Dino Ndlovu, 11.Mahir Mədətov, 14.Rəşad Sadıqov (K), 20.Riçard Almeyda, 25.Ansi Aqolli, 52.Yakub Jezniçak, 77.Donald Gerryer
Ehtiyat oyunçular: 1.Anton Kanibolotski, 7.Rahid Əmirquliyev, 22.Əfran İsmayılov, 32.Elvin Yunuszadə, 91.Coşqun Diniyev, 99.Dani Kintana
Baş məşqçi: Qurban Qurbanov
""Çelsi"": 13.Tibo Kurtua, 2.Antonio Rüdiger, 3.Markos Alonso, 4.Sesk Fabreqas, 7.N'Qolo Kante, 10.Eden Azar, 11.Pedro Rodriges, 21.Davide Zappakosta, 22.Villian, 28.Sezar Aspilikueta (K), 30.David Luis
Ehtiyat oyunçular: 1.Villi Kabalyero, 6.Denni Drinkouter, 9.Alvaro Morata, 14.Tiemue Bakayoko, 24.Harri Keyhill, 27.Andreas Kristensen, 66.Dyucon Sterlinq
Baş məşqçi: Antonio Konte
Qeyd edək ki, matç saat 21:00-da başlanacaq.
www.oxu.az
"
"Günün matçlarını yayımlayacaq kanallar - SİYAHIBu gün futbol meydanlarında növbəti oyunlar keçiriləcək.
Oxu.Az canlı yayımlanacaq oyunların siyahısını təqdim edir:
UEFA Gənclər Liqası
15:00 ÇSKA - Benfika (Match! TV)
Çempionlar Liqası
21:00 Qarabağ - Çelsi (AzTV, İdman Azərbaycan, Match! Futbol 1)
21:00 ÇSKA - Benfika (Match! TV, Match! Futbol 2)
23:45 Bazel - Mançester Yunayted (Match! TV)
23:45 Sportinq - Olimpiakos (Match! Naş Sport)
23:45 PSJ - Seltik (Match! İqra)
23:45 Yuventus - Barselona (Match! Futbol 1)
23:45 Atletiko - Roma (AzTV, Match! Futbol 2)
23:45 Oyunların onlayn yayımı (İdman Azərbaycan).
www.oxu.az
"
"Şenol Günəş “Qarabağ”-“Çelsi” oyununa gəlirÖtən gecə Türkiyə çempionu “Beşiktaş”ın UEFA Çempionlar Liqasının qrup mərhələsi çərçivəsində Portuqaliyanın “Portu” klubu ilə ev oyunu zamanı Bakı Olimpiya Stadionunda İstanbul klubununun ağ-qara rənglərinin işıqlandırıldığını xəbər vermişdik.
Oxu.Az Qafqazinfo-ya istinadən xəbər verir ki, matç zamanı arenanın bayır divarlarında “Come to Beşiktaş” yazısı da qeyd olunmuşdu.
Bu barədə məlumat qardaş ölkə mətbuatında da işıqlandırılıb. Bu cür dəstək “Beşiktaş” tərəfindən cavabsız qalmayıb. Belə ki, İstanbul klubunun baş məşqçisi Şenol Günəş həm BOS-un ağ-qara rənglərə boyanması, həm də buradakı “Beşiktaş” tərəfdarlarına təşəkkür etmək üçün Azərbaycana gəlir. 
“Beşiktaş”ın çalışdırıcısı bu axşam UEFA Çempionlar Liqasının qrup mərhələsi çərçivəsində Azərbaycan çempionu “Qarabağ”la İngiltərənin “Çelsi” klubu arasında məhz BOS-da keçiriləcək oyunu da canlı izləyəcək.
E.Ə.
www.oxu.az
"
"“Qarabağ”ın gəncləri “Çelsi” ilə bacarmadıAzərbaycan U-19 Liqasının qalibi olan “Qarabağ” komandası UEFA Gənclər Liqasında növbəti oyununu keçirib.
Oxu.Az-ın xəbərinə görə, Ağdam təmsilçisi V tur çərçivəsində İngiltərənin “Çelsi” komandasını qəbul edib.
Bakıda baş tutan görüşdə qonaqlar 3:1 hesabı ilə qalib gəliblər. 50-ci dəqiqədə Yaroslav Deda “Qarabağ”ı hesabda irəli çıxarıb. Lakin bundan sonra Rəşad Sadıqovun yetirmələri qapılarında üç top görüblər. 
Martell Teylor-Krossdeyl (60-cı dəqiqə), Çarli Braun (69) və Corc Makiçran (76) adlarını tabloya yazdırıblar.
S.B.
www.oxu.az
"
"İbrahim Şehiçə ağır cəzaAFFA İntizam Komitəsinin növbəti iclası keçirilib.
Oxu.Az-ın məlumatına görə, iclasda Premyer Liqanın 12-ci turunun oyunları ilə bağlı bir sıra qərarlar qəbul olunub.
Belə ki, noyabrın 17-də Premyer Liqanın XII turunun “Qarabağ” – “Sumqayıt” matçında “Sumqayıt” klubunun 5 futbolçusu sarı vərəqə ilə cəzalandığı üçün klub 800 manat cərimə olunub. Oyunun 30-ci dəqiqəsində “Qarabağ” klubunun 13 №-li futbolçusu İbrahim Sehiç aqressiv davranışa görə birbaşa qırmızı vərəqə alaraq meydandan kənarlaşdırıldığı üçün 3 oyunluq cəzalanıb, klub 2400 manat cərimə olunub.
“Kəpəz” – “Səbail” matçında “Kəpəz” və “Səbail” klublarının 4 futbolçusu sarı vərəqə ilə cəzalandığları üçün hər iki klub 800 manat cərimə olunub. Oyunun 5-ci dəqiqəsində “Kəpəz” klubunun 3 №-li futbolçusu Dedimar Ferreir aqressiv davranışa görə birbaşa qırmızı vərəqə alaraq meydandan kənarlaşdırıldığı üçün 3 oyunluq cəzalanıb, klub 2400 manat cərimə olunub.
S.B.
www.oxu.az
"
"Bakıda FIFA-nın sammiti keçirildi – FOTOBakıda FIFA-nın İcraedici Futbol Sammiti keçirilib.
Oxu.Az-ın AFFA-ya istinadən verdiyi məlumata görə, tədbirdə FIFA-nın prezidenti Canni İnfantino, FIFA-nın baş katibi Fatma Samoura, Azərbaycana yaxın regionda yerləşən ölkələrin futbol federasiyalarının, həmçinin FIFA üzvü olan müxtəlif konfederasiyaların tərkibindəki milli assosiasiyaların rəhbər şəxsləri iştirak edib.
Sammit iştirakçılarının siyahısına Əfqanıstan, Tacikistan, Türkmənistan, Benin, Çad, Cibuti, Özbəkistan, Belarus, Gürcüstan, Qazaxıstan, Latviya, Moldova, Ukrayna və Rusiya futbol federasiyaları daxil olub.









































S.B.
www.oxu.az
"
"Səfir “Qarabağ”– “Çelsi” oyunu barədə: “Niyə də yox?” – FOTOÇempionlar Liqasının qrup mərhələsində keçiriləcək “Qarabağ” – “Çelsi” oyununa maraq böyükdür. 
Oxu.Az Qafqazinfo-ya istinadən xəbər verir ki, hətta Böyük Britaniyanın və Şimali İrlandiya Birləşmiş Krallığının Bakıdakı səfirliyi də bu matça böyük diqqət ayırır.
Təsadüfi deyil ki, səfirliyin rəsmi səhifəsi qarşılaşma ilə bağlı paylaşım edib. Səfir Kerol Meri Krofts əlində “Qarabağ” və “Çelsi” yazılamış şərflə foto paylaşıb.
Maraqlıdır ki, paylaşımın üzərində DÇ-2018-in sçmə mərhələsində millimizin sloqanı olan “Niyə də yox?” yazılıb.











S.B.
www.oxu.az
"
"Simeone: “Atletiko”nun ümidi “Qarabağ”a qalıb“Roma” ilə İtaliyada keçirdiyimiz oyundan sonra rəqib çox “artırıb”. 
Oxu.Az-ın APA-ya istinadən məlumatına görə, bu sözləri “Atletiko”nun baş məşqçisi Dieqo Simeone deyib.
“Qarabağ”ın Çempionlar Liqasındakı rəqiblərindən olan İspaniya nəhəngi bu gün V tur çərçivəsində “Roma” ilə üz-üzə gələcək. Madridliləri növbəti mərhələ şansını davam etdirmək üçün “Vanda Metropolitano” stadionunda yalnız qələbə qane edir. Simeonenin komandası qarşıdakı iki görüşdə qələbə qazansa belə, 1/8 finala vəsiqə qazanıb-qazanmamağı “Qarabağ”dan asılı olacaq.
Ancaq argentinalı mütəxəssis Azərbaycan çempionunun çıxışı barədə düşünmədiklərini bildirib: “Roma”nın futbolçuları nə etdiklərini yaxşı bilirlər və bunun uğurlu yol olduğuna inanırlar. Qələbə qazandıqca özlərinə inamı daha da artır. Rəqibin heyətində Daniele De Rossi kimi təcrübəli futbolçu var. Hansı ki, bu vəziyyəti idarə edəcək səviyyədədir. Biz hazırda yalnız özümüz barədə düşünməliyik. Bundan sonra “Qarabağ”ın nəticəsinə baxmaq olar. Ümumiyyətlə, “Qarabağ”ın hansı nəticəni göstərməsindən asılı olmayaraq, öz oyunumuza köklənməliyik. Çox az vaxtımız qalıb. Həyatı gözəlləşdirən məqamlardan biri də bəzən gözlənilməz hadisələrin baş verməsidir. Biz də qarşıdakı iki matçda qələbə qazanmaq üçün bütün gücümüzü ortaya qoyacağıq”.
Qeyd edək ki, sona 2 tur qalmış “Atletiko” 3 xalla C qrupunda 3-cü pillədə qərarlaşıb. Lider “Roma”nın 8, “Çelsi”nin 7, “Qarabağ”ın isə aktivində 2 xal var. 
S.B.
www.oxu.az
"
"“Qarabağ” “Çelsi”yə qarşıBu gün “Qarabağ” komandası tarixində ilk dəfə vəsiqə qazandığı Çempionlar Liqasının qrup mərhələsində sonuncu ev oyununa çıxacaq.
Oxu.Az-ın məlumatına görə, Ağdam təmsilçisi İngiltərə çempionu “Çelsi”ni qəbul edəcək.
“Qarabağ” “Çelsi”yə uduzsa və “Atletiko” “Roma”nı üstələsə, Azərbaycan çempionunun qrup sonuncusu olması rəsmiləşəcək.
Çempionlar Liqası
V tur, C qrupu
22 noyabr
21:00. “Qarabağ” (Azərbaycan) - “Çelsi” (İngiltərə)
Baş hakim: Manuel De Souza
E.Ə.
www.oxu.az
"
"“Liverpul” qələbəni əldən verdi, “Real”dan darmadağın – VİDEO + NƏTİCƏLƏRÇempionlar Liqasında V turun oyunlarına start verilib. 
Oxu.Az-ın məlumatına görə, E, F, G və H qruplarında komandalar növbəti matçlarına çıxıblar.
E qrupu
“Spartak” (Rusiya) - “Maribor” (Sloveniya) - 1:1
Qollar: Ze Luis, 82 - Mesanoviç, 90+2
 
“Sevilya” (İspaniya) - “Liverpul” (İngiltərə) - 3:3
Qollar: Ben Yedder, 51, 60 (pen.), Pizarro, 90+2 - Firimino, 2, 30, Mane, 22
F qrupu
“Mançester Siti” (İngiltərə) - “Feyenoord” (Hollandiya) - 1:0
Qol: Sterlinq, 88
 
“Napoli” (İtaliya) - “Şaxtyor” (Ukrayna) - 3:0
Qollar: İnsinye, 56, Zielinski, 81, Mertens, 83
G qrupu
“Beşiktaş” (Türkiyə) - “Porto” (Portuqaliya) - 1:1
Qollar: Talişka, 41 - Felipe, 29 
“Monako” (Fransa) - “Leypsiq” (Almaniya) - 1:4
Qollar: Falkao, 43 - Cemerson, 6, Verner, 9, 31, Keyta, 45+1
H qrupu
“Borussiya” (Dortmund, Almaniya) - “Tottenhem” (İngiltərə) - 1:2
Qollar: Obameyanq, 31 - Keyn, 49, Son, 76
APOEL (Kipr) - “Real” (İspaniya) - 0:6
Qollar: Modriç, 23, Benzema, 39, 45+1, Naço, 41, Ronaldo, 49, 54






S.B.
www.oxu.az
"
"Bakı Olimpiya Stadionundan “Beşiktaş”a dəstək – VİDEOXəbər verdiyimiz kimi, Çempionlar Liqasının qrup mərhələsinin 5-ci turu çərçivəsində “Beşiktaş” öz meydanında “Portu” ilə 1-1 hesablı bərabərliyə qalıb.
Oxu.Az-ın Qafqazinfo-ya istinadən məlumatına görə, Azərbaycanda da böyük azarkeş kütləsi olan “Beşiktaş”a Bakı Olimpiya Stadionundan maraqlı dəstək verilib.
Belə ki, matçın gedişində stadion “Beşiktaş”ın rəngləri olan ağ-qaraya bürünüb və kubokun önündə “Come to Beşiktaş” sözləri yazılıb.
Qeyd edək ki, “ağ-qaralar” sona 1 tur qalmış qrup lideri kimi 1/8 finala vəsiqəni təmin edib.

S.B.
www.oxu.az
"
"“Beşiktaş” Çempionlar Liqasında “pley-off”a yüksəlib – VİDEOTürkiyənin “Beşiktaş” klubu Çempionlar Liqasının “pley-off mərhələsinə vəsiqə qazanıb.
Oxu.Az-ın xəbərinə görə, “qara qartallar” qrup mərhələsinin V turu çərçivəsində Portuqaliyanın “Portu” komandasını qəbul ediblər.
“Vodafon Arena”da keçirilən qarşılaşma 1:1 hesablı bərabərliklə başa çatıb.
Hesabı 29-cu dəqiqədə qonaqlar açıblar. Felipe fərqlənib. 43-cü dəqiqədə isə Anderson Talisca oyunda tarazlığı bərpa edib.
Beş turdan sonra hesabında 11 xal “Beşiktaş” G qrupundan pley-off mərhələsinə lider kimi yüksəlib. İkinci yerdə qərarlaşan “Portu”nun yeddi xalı var. Almaniyanın “Leipziq” klubu dörd xalla üçüncü, Fransanın “Monako” komandası isə iki xalla sonuncudur.

S.B.
www.oxu.az
"
"Konte: Önəmli olan saqqal saxlamaq deyilRəqibimiz çox yaxşı komandadır. Futbol oynamağı bilirlər. “Qarabağ” qrupda ilk matçını bizə qarşı keçirdiyi üçün bəxtimiz gətirdi.
Oxu.Az-ın xəbərinə görə, bu sözləri  İngiltərənin “Çelsi” komandasının baş məşqçisi Antonio Konte noyabrın 22-də Çempionlar Liqasının qrup mərhələsinin V turunda “Qarabağ”a qarşı keçirəcəkləri oyun haqda danışarkən deyib.
“Çox diqqətli olmalıyıq. “Qarabağ” “Atletiko” kimi güclü rəqiblə heç-heçə edib. Həmçinin evdə “Roma”ya qarşı yaxşı təsir bağışladılar. Qalib gəlsək, bu, bizə 1/8 finala vəsiqə qazandıracaq”, - deyə Konte bildirib.
“Çelsi”nin baş məşqçisi uduzacaqları təqdirdə saqqalının qırxacağın dair söz verməsindən də danışıb:
“Önəmli olan saqqal saxlamaq deyil. Ondan vacib məsələlər var. Lakin etiraf edim ki, saqqala qulluq etmək də çətin işdir”.
İtaliya yığmasının baş məşqçisi kimi Bakı Olimpiya Stadionunda baş tutan açılış matçında qələbə qazanmasını xatırlayan Antonio Konte bildirib ki, eyni nəticəni əldə etmək istəyir: 
“Həmin qalibiyyət İtaliyaya Avropa çempionatına vəsiqə qazandırdı. O qarşılaşmada çətinlik çəkdik. Azərbaycanda futbolun səviyyəsi artmaqdadır. Sabah da çox diqqətli olmalıyıq”.
Sonda “Qarabağ”a hörmət etdiyini qeyd edən baş məşqçi Azərbaycan çempionunun “Atletiko” kimi komanda ilə iki görüşdə bərabərliyə qaldığını xatırladıb.
S.B.
www.oxu.az
"
"General: Azarkeşlərin təhlükəsizliyi tam təmin ediləcəkNoyabrın 22-də Bakı Olimpiya Stadionunda keçiriləcək “Qarabağ” – “Çelsi” oyununda azarkeşlərin təhlükəsizliyi tam təmin olunacaq.
Oxu.Az-ın xəbərinə görə, bu barədə Trend-ə açıqlamasında Bakı Şəhər Baş Polis İdarəsinin rəis müavini, polis general-mayoru Səhlab Bağırov deyib.
Rəis müavini bildirib ki, bununla bağlı daxili işlər naziri, general-polkovnik Ramil Usubov tədbirlər planı təstiqləyib: 
“Cənab nazirin təsdiq etdiyi tədbirlər planına uyğun olaraq, əraziyə polis qüvvəsi cəlb ediləcək və azarkeşlərin təhlükəsizliyi təmin ediləcək”.
S.Bağırov əlavə edib ki, futbol matçı zamanı ərazi tam mühafizə olunacaq.
Xatırladaq ki, noyabrın 22-si saat 21:00-da Bakı Olimpiya Stadionunda UEFA Çempionlar Liqasının qrup mərhələsi çərçivəsində “Qarabağ” – “Çelsi” oyunu keçiriləcək.
Oyun üçün nəzərdə tutulan 67 500 bilet artıq satılıb.
S.B.
www.oxu.az
"
"“Çelsi”nin Bakıya gəlişi avrokuboklar tarixində ən uzunmüddətli səfəri olduÇempionlar Liqasının qrup mərhələsi çərçivəsində sabah “Qarabağ”la qarşılaşacaq “Çelsi” artıq Bakıdadır.
Oxu.Az APA-ya istinadən xəbər verir ki, klubun paytaxtımıza səfəri “zadəganlar”ın tarixinə düşüb. Bu barədə məlumat klubun rəsmi saytına yerləşdirilib.
Belə ki, komandanı gətirən təyyarə Londondan bura 3975 km məsafəni 6 saata qət edib. Bununla, Bakı “Çelsi”nin avrokuboklar tarixində ən uzunmüddətli səfərinə çevrilib. Buna qədər rekord 2001-ci ildə Təl-Əvivə olan səfər idi.
İngiltərə təmsilçisinin tarixi ərzində ən uzunmüddətli 10 səfəri:
1. Bakı, Azərbaycan – 3975 km
“Qarabağ”. Çempionlar Liqası, 2017-ci il, noyabr
2. Təl-Əviv, İsrail – 3560 km
“Hapoel”. UEFA Kuboku. 2001-ci il, oktyabr
“Makkabi”, Çempionlar Liqası, 2015-ci il, noyabr
3. Nikosiya, Kipr – 3221 km
APOEL. Çempionlar Liqası, 2009-cu il, sentyabr
4. Donetsk, Ukrayna – 2724 km
“Şaxtyor”, Çempionlar Liqası, 2012-ci il, oktyabr
5. Moskva, Rusiya – 2503 km
MOİK. Çempionlar Liqası, 2004-cü il, noyabr
“Mançester Yunayted”. Çempionlar Liqasının finalı, 2008-ci il, may
“Spartak” (Moskva). Çempionlar Liqası, 2010-cu il, oktyabr
“Rubin”. Avropa Liqası, 2013-cü il, aprel
6. İstanbul, Türkiyə – 2486 km
“Qalatasaray”. Çempionlar Liqası, 1999-cu il, oktyabr; 2014-cü il, fevral
“Fənərbaxça”. Çempionlar Liqası, 2008-ci il, aprel
7. Afina, Yunanıstan – 2394 km
“Real”. Kuboklar Kuboku, 1971-ci il, may
“Olimpiakos”. Çempionlar Liqası, 2008-ci il, fevral
8. Tromse, Norveç – 2250 km
“Tromse”. Kuboklar Kukobu, 1997-ci il, oktyabr
9. Saloniki, Yunanıstan – 2139 km
“Aris”. Kuboklar Kuboku, 1970-ci il, sentyabr
10. Kiyev, Ukrayna – 2136 km
“Dinamo”. Çempionlar Liqası, 2015-ci il, oktyabr
Qeyd edək ki, Bakı Olimpiya Stadionunda keçiriləcək “Qarabağ” – “Çelsi” görüşü saat 21:00-da başlayacaq.
A.M.
www.oxu.az
"
"Ərəblər rəqibimizə dəstək verdi – FOTOBakıda keçiriləcək “Çelsi”  “Qarabağ” oyunu öncəsi izdiham yaşanır.
Oxu.Az xəbər verir ki, “Çelsi”ni dəstəkləmək üçün Bakıya çox sayda əcnəbi turist təşrif buyurub. Onlar ingilis komandasının qaldığı hotelin qarşısına yığışaraq rəqib komandaya dəstək nümayiş etdirirlər.











E.Ə.
www.oxu.az
"
"""Qarabağ"" - ""Çelsi"" matçında açılacaq xoreoqrafiya – VİDEOÇempionlar Liqasının qrup mərhələsində keçiriləcək “Qarabağ” – “Çelsi” matçında nəhəng xoreoqrafiya açılacağını xəbər vermişdik.
Oxu.Az Yeniçağ-a istinadən xəbər verir ki, artıq xoreoqrafiya hazırdır.
Bakı Olimpiya Stadionunda keçiriləcək qarşılaşmada açılacaq xoreoqrafiyada böyük hərflərlə Qarabağ və Azərbaycan sözləri yazılacaq. Bundan başqa, klub rəhbərliyi ingiliscə mesaj verməyi də planlaşdırıb. 
Belə ki, xoreoqrafiyada “Far away from home but where you belong” sözləri yazılacaq. Yəni, “Evdən uzaq, amma aid olduğun yer”. Bu cümlə ilə də dünyaya Ağdamın işğal altına olması, bu səbəbdən “Qarabağ”ın doğma yurdundan didərgin düşməsi mesajı veriləcək.
Qeyd edək ki, noyabrın 22-də keçiriləcək qarşılaşmada xoreoqrafiya mərkəzi tribunada nümayiş olunacaq ki, bu da 20 min azarkeşi əhatə edəcək.
Xoreoqrafiyanın videosunu təqdim edirik:

E.Ə.
www.oxu.az
"
"""Çelsi"" Bakıda gücləndirilmiş polis mühafizəsi altında məşq edəcəkİngiltərənin ""Çelsi"" klubu Çempionlar Liqasının qrup mərhələsinin V turunda noyabrın 22-də ""Qarabağ""a qarşı keçirəcəyi oyun ərəfəsində təhlükəsizlik tədbirlərinin gücləndirilməsini istəyib.
Oxu.Az xəbər verir ki, bu səbəbdən komandanın bu gün saat 15:00-da start götürəcək məşq prosesinə 150 polis və 20 stüart cəlb olunub.
Qeyd edək ki, Bakı Olimpiya Stadionunda keçiriləcək matç saat 21:00-da başlayacaq.
E.Ə.
www.oxu.az
"
"Əliyar Ağayev ""Beşiktaş"" - ""Portu"" oyunundaAzərbaycanlı hakim Əliyar Ağayev UEFA Gənclər Liqasının oyununa təyinat alıb.
Oxu.Az Qol.az-a istinadən xəbər verir ki, o, ""Beşiktaş"" - ""Portu"" matçını idarə edəcək. Ona həmyerliləri Mübariz Haşimov və Akif Amirali kömək edəcək. Dördüncü hakim funksiyasını Oğuzhan Uğurlu (Türkiyə) yerinə yetirəcək.
Qeyd edək ki, ""Beşiktaş"" - ""Portu"" görüşü bu gün saat 15:00-da başlayacaq.
E.Ə.
www.oxu.az
"
"Qurban Qurbanov: Rəqibin gücünü bilirik“Ağır oyuna hazırlaşırıq. Həm bizim, həm də rəqib üçün vacib matçdır. Hər şeyi başa düşürük. Rəqibin gücünü bilirik. Meydanda sona qədər və düzgün mübarizə aparmağa çalışacağıq. Bakıdakı son matçımızdır”.
Oxu.Az Report-a istinadən xəbər verir ki, bunu “Qarabağ”ın baş məşqçisi Qurban Qurbanov noyabrın 22-də Çempionlar Liqasının qrup mərhələsinin V turunda İngiltərənin “Çelsi” komandasına qarşı Bakıda keçiriləcək oyunu şərh edərkən deyib.
45 yaşlı mütəxəssis Bakı Olimpiya Stadionunda təşkil edilən mətbuat konfransında jurnalistlərin suallarını da cavablandırıb.
- Pedro Enrikenin yerinə kimə şans verəcəksiniz? Dani Kintananın durumu necədir?
- Əlimizdə olan digər futbolçulardan yararlanmağa çalışacağıq. Pedro barədə düşünmürük. Daninin durumu isə oyuna qədər bilinəcək, vəziyyəti normaldır.
A.M.
www.oxu.az
"
"Futbolçular ""oturaq aksiya"" keçirdilər – VİDEO Serbiya çempionatının 17-ci turunun ""Spartak"" - ""Borats"" oyununda qalmaqal yaşanıb.
Oxu.Az Trend-ə istinadən xəbər verir ki, matç zamanı hakimin ""Borats""ın qapısına penalti təyin etməsinə futbolçular sərt etiraz ediblər. Buna görə iki oyunçunun qırmızı kart almasından sonra ""Borats""ın futbolçuları meydanda oturaraq oynamaqdan imtina ediblər.
Sonradan oyun bərpa olunsa da, qonaq futbolçular özlərini ""qeyri-adi"" aparıblar. Məsələn, qapıçı topu hər dəfə tribunalara atıb.
Oyun ""Spartak""ın 3:1 hesablı qələbəsi ilə başa çatıb.


A.M.
www.oxu.az
"
"Bakı Olimpiya Stadionu “Qarabağ” - “Çelsi"" oyunu ilə bağlı azarkeşlərə müraciət etdiBakı Olimpiya Stadionu (BOS) sabah futbol üzrə Çempionlar Liqasının qrup mərhələsinin V turunda “Qarabağ” və İngiltərənin “Çelsi” komandası arasında keçiriləcək oyunla əlaqədar azarkeşlərə müraciət edib.
Oxu.Az xəbər verir ki, BOS-un rəsmi “Facebook” səhifəsində stadiona gəliş-gediş sxemi təqdim edilib.
Bildirilir ki, arenaya gələrkən E qapısında yerləşən Şərq körpüsündən və S qapısında yerləşən Cənub körpüsündən, çıxış zamanı isə tamaşaçılar üçün ayrılmış xüsusi avtobuslara getmək lazımdır.
Həmçinin İctimai Dayanacağa getmək üçün N qapısında yerləşən Şimal körpüsündən, metronun “Koroğlu” stansiyası üçün isə S qapısında yerləşən Cənub körpüsündən istifadə edilməlidir.
Heydər Əliyev prospektində yerləşən İctimai Dayanacaq oyuna 3 saat qalmış açıq olacaq.
Qeyd edək ki, sabah BOS-da təşkil olunacaq matç saat 21:00-da start götürəcək.



A.M.
www.oxu.az
"
"Çempionlar Liqasında V tura start verilirBu gün futbol üzrə Çempionlar Liqasının qrup mərhələsində V tura start veriləcək.
Oxu.Az xəbər verir ki, ilk oyun günüdə E, F, G və H qruplarında yer alan kollektivlər üz-üzə gələcək.
Səkkiz müxtəlif ölkədə baş tutacaq matçlardan sonra daha 6 komandanın 1/8 finala vəsiqəni təmin etmək şansı var. Bunlar Türkiyənin “Beşiktaş”, İngiltərənin “Liverpul”, Portuqaliyanın “Portu”, Ukraynanın “Şaxtyor”, eləcə də, İspaniyanın “Real Madrid” və “Sevilya” kollektivləridir. Lakin bu komandalardan yalnız 4-ü ""play-off""a adlaya bilər.
Buna səbəb ""Sevilya""nın ""Liverpul"", ""Beşiktaş""ın isə ""Portu"" ilə qarşılaşmasıdır. Bu oyunlarda qalib tərəf qrupdan çıxacaq. 1/8 finala yüksəlmək üçün “Real Madrid” və “Şaxtyor”a da qələbə lazımdır.
Fransanın PSJ, Almaniyanın “Bavariya”, eləcə də, İngiltərənin “Mançester Siti” və “Tottenhem” kollektivləri 1/8 finala vəsiqəni erkən təmin ediblər. Belçikanın “Anderlext”, Şotlandiyanın “Seltik” və Hollandiyanın “Feyenoord” klubları ""play-off""a yüksəlmək şanslarını itiriblər.
Çempionlar Liqası, Qrup mərhələsi, V tur
21 noyabr
E Qrupu
21:00. ""Spartak"" (Moskva, Rusiya) - ""Maribor"" (Sloveniya)
23:45. ""Sevilya"" (İspaniya) - ""Liverpul"" (İngiltərə)
Xal durumu: ""Liverpul"" - 8, ""Sevilya"" - 7, ""Spartak"" - 5, ""Maribor"" - 1.
F Qrupu
23:45. ""Napoli"" (İtaliya) - ""Şaxtyor"" (Ukrayna)
23:45. ""Mançester Siti"" (İngiltərə) - ""Feyenoord"" (Hollandiya)
Xal durumu: ""Mançester Siti"" - 12, ""Şaxtyor"" - 9, ""Napoli"" - 3, ""Feyenoord"" - 0.
G Qrupu
23:45. ""Monako"" (Fransa) - ""Leyptsiq"" (Almaniya)
21:00. ""Beşiktaş"" (Türkiyə) - ""Portu"" (Portuqaliya)
Xal durumu: ""Beşiktaş"" - 10, ""Portu"" - 6, ""Leyptsiq"" - 4, ""Monako"" - 2.
H Qrupu
23:45. ""Borussiya"" (Dortmund, Almaniya) - ""Tottenhem"" (İngiltərə)
23:45. APOEL (Kipr) - ""Real Madrid"" (İspaniya)
Xal durumu: ""Tottenhem"" - 10, ""Real Madrid"" - 7, ""Borussiya"", APOEL - 2.
A.M.
www.oxu.az
"
"“Neftçi” mübahisəli hakim qərarlarını ifşa etdi – VİDEO“Neftçi” klubunun prezidenti Orxan Hüseynzadə Premyer Liqanın XII turunun “Qəbələ” ilə oyununda şübhəli hakim qərarlarına münasibət bildirib.
Oxu.Az-ın klubun rəsmi saytına istinadən məlumatına görə, O.Hüseynzadə açıqlamasında FİFA referisi Əliyar Ağayevin rəhbərlik etdiyi briqadanın səhvlərinin nəticəyə təsir etdiyini vurğulayıb.
“Ədalətli hakimlik olsaydı, qələbə qazana bilərdik. Bəli, hamı səhv edə bilər. Amma ölkənin ən yaxşı referisinin başçılıq etdiyi hakimlər briqadası bütün oyun ərzində bir komandanı “öldürürsə”, bu, şübhələr yaradır. Əliyar Ağayev və köməkçiləri 2 metr məsafədən bütün stadionda olan adamların gördüyünü görmədi? Hakimləri bilərəkdən komandamıza antipatiya bəsləməkdə ittiham etmək istəmirəm. Amma istənilən halda onların səhvləri nəticəyə təsir etdi”.
Hüseynzadə yaranmış vəziyyətdən ən yaxşı çıxış yolu kimi videotəkrarların tətbiqini göstərib:
“Burada söhbət bahalı avadanlıqdan getmir. Hər klub hakimlər briqadasını 4-cü hakimin mövqeyinin yaxınlığında sadə monitorla təmin edə bilər. Bu, hakim səhvi ehtimalını yox edəcək”.
Xatırladaq ki, “Bakcell Arena”da keçirilən “Neftçi”–“Qəbələ” qarşılaşması qonaqların 3:2 hesablı qələbəsi ilə başa çatıb.

S.B.
www.oxu.az
"
"“Çelsi” futbolçuları Bakıya yola düşüblər – FOTOİngiltərənin “Çelsi” klubunun futbolçuları Çempionlar Liqasının qrup mərhələsi çərçivəsində “Qarabağ” a qarşı keçiriləcək oyun üçün Londondan Bakıya yola düşüblər.
Oxu.Az-ın xəbərinə görə, təyyarə yerli vaxtla saat 03:00-da Azərbaycanın paytaxtında eniş edəcək.
Qeyd edək ki, noyabrın 22-də Bakı Olimpiya Stadionunda baş tutacaq matç saat 21:00-da start götürəcək. 
Görüş portuqaliyalı hakimlər briqadasına həvalə olunub. Qarşılaşmanın referisi Manuel De Sousa olacaq. Ona Alvaro Mesquita və Rikardo Santos yardım edəcəklər. Fabio Verissimo ilə Luis Migel Branko Godinyo baş hakimin əlavə köməkçiləri olacaqlar. Dördüncü hakim funksiyasını isə Nuno Pereira yerinə yetirəcək.
Həmçinin qeyd olunur ki, “Qarabağ” – “Çelsi” oyununa artıq bütün biletlər satılıb.




















S.B.
www.oxu.az
"
"FİFA-nın prezidenti İlham Əliyevə hədiyyə verdi – YENİLƏNİB + VİDEO + FOTOAzərbaycan prezidenti İlham Əliyev FIFA-nın prezidenti Canni İnfantinonu və təşkilatın baş katibi Fatma Samouranı qəbul edib.
Oxu.Az-ın məlumatına görə, FIFA prezidenti Canni İnfantino Azərbaycana gəlişindən və dövlət başçısı ilə görüşündən məmnunluğunu bildirib.
O, Bakının FIFA İcraedici Futbol Sammitinin keçiriləcəyi dünyanın 12 şəhərindən biri seçilməsinin və ilk sammitin paytaxtımızda keçirilməsinin əhəmiyyətini qeyd edib.
Prezident İlham Əliyev Bakıda keçiriləcək FIFA İcraedici Futbol Sammitinin önəmini qeyd edib və bu tədbirin çox uğurlu olacağına əminliyini bildirib. FIFA prezidenti Canni İnfantinonun və baş katib Fatma Samouranın Azərbaycana səfərini mühüm hadisə kimi qiymətləndirən dövlət başçısı azərbaycanlı futbol azarkeşlərinin bu səfərdən sevinc hissi keçirdiklərini vurğulayıb və qeyd edib ki, bütün bunlar Azərbaycanın dünya futbol ailəsində özünəməxsus yerə malik olduğunu göstərir. Ölkəmizdə idmanın inkişafına toxunan dövlət başçısı bildirib ki, futbol Azərbaycanda prioritet sahələrdən biridir.
İdmanın bu növünün inkişafı ilə bağlı xüsusi proqramın qəbul edildiyini vurğulayan prezident İlham Əliyev Bakıda, eləcə də Azərbaycanın digər şəhərlərində müasir tələblərə cavab verən xeyli sayda stadionun inşa edildiyini və bu gün futbolun inkişafı üçün ölkəmizdə bütün lazımi infrastrukturun tam şəkildə yaradıldığını qeyd edib. Ölkəmizdə futbola olan marağın və azarkeşlərin sayının durmadan artdığını deyən dövlət başçısı bildirib ki, futbol üzrə Azərbaycan milli komandası və klublar daha yaxşı oyun nümayiş etdirir və bu sahədə daha çox uğurların və qələbələrin qazanılmasına ümidvarıq. Prezident İlham Əliyev əminliklə bildirib ki, FIFA prezidenti Canni İnfantinonun və baş katib Fatma Samouranın ölkəmizə səfəri Azərbaycanın idman sahəsində beynəlxalq əməkdaşlığı işinə də öz töhfəsini verəcək.
FIFA prezidenti Canni İnfantino isə qeyd edib ki, Azərbaycan, sözün əsl mənasında, futbol ölkəsidir: “Mən hələ FIFA prezidenti olmamışdan öncə UEFA-da çalışdığım dövrdə biz AFFA ilə birgə əməkdaşlıq etmişik. Biz hələ o zaman irəliyə baxaraq Azərbaycanla birgə layihələr üzərində düşünürdük. Mən və baş katib Fatma Samoura Azərbaycanda ümumilikdə futbolun və futbol hərəkatının inkişafının şahidiyik. Siz artıq 17 yaşına qədər olan qadınlar arasında futbol üzrə dünya çempionatının final mərhələsini Bakıda təşkil etmisiniz”.
Canni İnfantino Bakının “Avro-2020”yə ev sahibliyi edəcək 13 şəhərdən biri olmasının əhəmiyyətini qeyd edib. O bildirib ki, ölkəmizdə futbol infrastrukturunun yaradılmasına və uşaq futboluna böyük önəm verilməsi Azərbaycanda futbolun inkişafına gətirib çıxarıb. Canni İnfantino, eyni zamanda, bildirib ki, 2019-cu ildə Bakıda keçiriləcək UEFA Avropa Liqasının final matçı Azərbaycanda futbolun inkişafının nəticəsidir. Canni İnfantino futbol üzrə Azərbaycan milli komandasının və “Qarabağ” futbol klubunun uğurlar qazandığını vurğulayıb və AFFA-nın fəaliyyətinin bir çox ölkələr üçün nümunə olduğunu qeyd edib.
Sonra Canni İnfantino FIFA-nın xatirə hədiyyələrini Azərbaycanın dövlət başçısına təqdim edib.

18:12
Azərbaycan Prezidenti İlham Əliyev noyabrın 20-də FIFA-nın prezidenti Gianni İnfantinonu və baş katibi Fatma Samouranı qəbul edib.
Oxu.Az xəbər verir ki, Gianni İnfantino FIFA-nın xatirə hədiyyələrini dövlətimizin başçısına təqdim edib.

















N.О.
www.oxu.az   
"
"Bakı metrosu gücləndirilmiş iş rejimində çalışacaq – “Qarabağ”a görəNoyabrın 22-də UEFA Çempionlar Liqasının qrup mərhələsi çərçivəsində Bakıda keçiriləcək “Qarabağ” - “Çelsi” oyunu ilə əlaqədar Bakı metrosu gücləndirilmiş iş rejiminə keçəcək.
Oxu.Az-ın xəbərinə görə, bu barədə “Bakı Metropoliteni” QSC-nin mətbuat xidmətinin rəhbəri Nəsimi Paşayev AZƏRTAC-a açıqlamasında deyib.
O bildirib ki, “Qarabağ”ın oyunu zamanı sadəcə “Koroğlu” metro stansiyası deyil digər stansiyalarda da gücləndirilmiş iş rejimi tətbiq ediləcək. Həmçinin “Koroğlu” metro stansiyasında sərnişin axınına nəzarət etmək üçün bir sıra tədbirlər görüləcək, şəraitə uyğun olaraq stansiyaya giriş-çıxışların yerləri dəyişdirilə bilər.
N.Paşayevin sözlərinə görə, sərnişinlərin təhlükəsiz daşınması üçün bütün zəruri tədbirlər həyata keçiriləcək. Bunun üçün əlavə mexanizm, canlı qüvvə və eyni zamanda, ehtiyat qatarlar cəlb olunacaq. Oyun keçirilən gün saat 18:00-dan etibarən sərnişin axını tam nəzarətdə olacaq. Sərnişin çox olarsa, axın nizamlanacaq və sərnişinlər müəyyən gözləmələrlə stansiyaya qəbul ediləcək. Bakıda keçirilən mötəbər idman oyunları zamanı da bu qayda tətbiq edilib.
S.B.
www.oxu.az
"
"Qarabağın futbolçusu hərbi xidmətə yollandı – FOTO“Qarabağ” klubunun heyətində daha bir futbolçunun olmayacağı bildirilir.
Oxu.Az Sportlife.az-a istinadən xəbər verir ki, Qurban Qurbanov daha bir futbolçusunu itirmək üzrədir. Belə ki, Ağdam klubunun gənc hücumçusu Elşən Abdullayev hərbi xidmətə yollanıb.
Qeyd edək ki, perspektivli futbolçumuzun Bakıdakı hərbi hissələrdən birində həqiqi hərbi xidmətə yollandığı bildirilir.



A.M.
www.oxu.az
"
"“Kəpəz”in yeni məşqçisi məlum oldu“Kəpəz”in yeni baş məşqçisi müəyyənləşib. 
Oxu.Az-ın məlumatına görə, klubun saytının yaydığı xəbərdə bildirilir ki, Müşahidə Şurasının (MŞ) qərarına əsasən, komanda Yunis Hüseynova həvalə olunub.
MŞ-nın sədri Elmir Vəliyevin namizədliyini irəli sürdüyü Yunis Hüseynov şuranın üzvləri tərəfindən tam dəstəklənib. Beləliklə, Y.Hüseynov “Səbail” ilə oyundan sonra istefa verən Şahin Diniyevi baş məşqçi vəzifəsində əvəz edib.
Gəncə futbol məktəbinin yetirməsi olan Yunis Hüseynov karyerasına “Kəpəz”də başlayıb. O, Nizami yurdunun təmsilçisi ilə yanaşı, “Neftçi” və “ANS Pivani”də də çıxış edib, İranda legioner həyatı yaşayıb. Milli komandanın şərəfini qorumuş Hüseynov futbolçu kimi Azərbaycan çempionu və ölkə kubokunun qalibi olub. İki dəfə ölkənin ən yaxşı futbolçusu seçilib, ən yaxşı idmançı kimi “Humay” milli mükafatına layiq görülüb. Oyunçu karyerasını “Kəpəz”də başa vuran sabiq yarımmüdafiəçi məşqçilik fəaliyyətinə “Karvan”da (Yevlax) başlayıb. Daha sonra “Standart” (Bakı) və “Xəzər Lənkəran” (Lənkəran) kimi klublarda baş məşqçi işləyib. Yunis Hüseynov Yevlax klubu ilə Azərbaycan çempionatının bürünc və gümüş medallarını qazanıb.
Lənkəran təmsilçisi isə onun rəhbərliyi altında ölkə çempionatında 2-ci yeri tutub. Hər iki komanda 52 yaşlı mütəxəssisin başçılığı ilə qitə miqyaslı turnirlərdə təmsil olunub və mərhələ adlayıb. Yeri gəlmişkən, “Karvan” UEFA Kuboku turnirində mərhələ adlayan ilk Azərbaycan klubu olaraq adını futbolumuzun tarixinə yazıb. “Xəzər Lənkəran” isə ilk dəfə məhz Yunis Hüseynov ilə Avropa yarışında mərhələ keçib.
Qeyd edək ki, sabah Yunis Hüseynov komanda üzvlərinə təqdim olunacaq.
E.Ə.
www.oxu.az
"
"Məşhur tennisçi vəfat etdiÇexiya tennisinin keçmiş ulduzu Yana Novotnı vəfat edib.
Oxu.Az APA-ya istinadən xəbər verir ki, 49 yaşlı veteran uzun sürən xəstəlikdən sonra dünyasını dəyişib.
Neçə vaxtdır xərçəng xəstəliyindən əziyyət çəkən Yana Nyu-York şəhərindəki klinikaların birində vəfat edib.
2005-ci ildə adı Tennisin Şərəf Zalına daxil edilən Novotnı karyerası ərzində Qadın Tennis Assosiasiyasının (WTA) turnirlərində 100 mükafat qazanıb. Bunlardan çoxu – 76-sı cütlərin mübarizəsində olub.
Novotnı 12 dəfə cütlərin, 4 dəfə qarışıq cütlərin yarışında “Böyük Dəbilqə” turnirinin qalibi adına yiyələnib. Çexiyalı karyerasının ən böyük uğurunu isə 1998-ci ildə fərdi yarışda Uimbldon turnirini qazanmaqla gerçəkləşdirib.
A.M.
www.oxu.az
"
"""Qarabağ"" - ""Çelsi"" matçı kimə həvalə olundu?“Qarabağ”ın Çempionlar Liqasının V turu çərçivəsində İngiltərə təmsilçisi “Çelsi”yə qarşı keçirəcəyi oyunun hakimləri açıqlanıb.
Oxu.Az xəbər verir ki, noyabrın 22-də Bakı Olimpiya Stadionunda baş tutacaq görüş portuqaliyalı hakimlər briqadasına həvalə olunub.
Qarşılaşmanın referisi Manuel De Sousa olacaq. Ona Alvaro Mesquita və Rikardo Santos yardım edəcəklər. Fabio Verissimo ilə Luis Migel Branko Godinyo baş hakimin əlavə köməkçiləri olacaqlar. Dördüncü hakim funksiyasını isə Nuno Pereira yerinə yetirəcək.
Qeyd edək ki, oyun saat 21:00-da başlayacaq.
A.M.
www.oxu.az
"
"FIFA-nın prezidenti və baş katibi Azərbaycana gəlirFIFA prezidenti Canni İnfantino Azərbaycana səfər edəcək.
AFFA-dan Oxu.Az-a verilən məlumata görə, noyabrın 21-də Bakıda FIFA İcraedici Futbol Sammiti keçiriləcək.
Tədbirdə FIFA-nın prezidenti ilə yanaşı, FIFA-nın baş katibi Fatma Samoura, Azərbaycana yaxın regionda yerləşən ölkələrin futbol federasiyalarının, həmçinin FIFA üzvü olan müxtəlif konfederasiyaların tərkibindəki milli assosiasiyaların rəhbər şəxsləri iştirak edəcək. Sammit iştirakçılarının siyahısına Əfqanıstan, Tacikistan, Türkmənistan, Benin, Çad, Cibuti, Özbəkistan, Belarus, Gürcüstan, Qazaxıstan, Latviya, Moldova, Ukrayna və Rusiya futbol federasiyaları daxildir.
A.M.
www.oxu.az
"
"İlham Əliyevin bacısı oğlu hər kəsi heyrətləndirdi – VİDEOPrezident İlham Əliyevin bacısı oğlu, Azərbaycan Ağır Atletika Federasiyasının vitse-prezidenti Azər Əliyevin məşq zamanı çəkilmiş videogörüntüləri yayılıb.
Oxu.Az sosial şəbəkələrdə yayılmış görüntülərə istinadən xəbər verir ki, Azər Əliyev 180 kq çəkisi olan idman alətini (""ştanqa"") kürəyinə qoyaraq oturub-qalxma hərəkətlərini edir.

A.M.
www.oxu.az
"
"Azərbaycanda bodibildinq üzrə çempionat keçirildi – FOTOAzərbaycanda bodibildinq üzrə kişilər və qadınlar arasında çempionat keçirilib.
Oxu.Az Sputnik Azərbaycan-a istinadla xəbər verir ki, müsabiqədə Bakı, Sumqayıt, Gəncə və digər şəhərlərdən ümumilikdə 55 atlet yarışıb.
Fotoları təqdim edirik.









































A.S.
www.oxu.az
"
"Stiven Jozef-Monroz: ""Artıq ""Qəbələ""nin əsas heyətində daha çox oynayacam""""Yaxşı oyun alındı. Bu, həm də ""Neftçi""nin yaxşı komanda olmasından irəli gəlirdi. Rəqib də layiqli çıxış etdi, amma matçın müəyyən bölümlərində biz daha yaxşı mübarizə apararaq, əzmkar qələbə qazanmağı bacardıq. Artıq əsas heyətdə daha çox oynaya biləcəyimə inanıram"".
Oxu.Az Report-a istinadən xəbər verir ki, bunu ""Qəbələ""nin futbolçusu Stiven Jozef-Monroz səfərdə ""Neftçi""ni 3:2 hesabı ilə yendikləri Topaz Premyer Liqasının XII tur matçından sonra deyib.
Fransalı hücumçu artıq zədəsini tam bərpa etdiyini bildirib: ""Ötən tur ""Səbail""ə 3:1 hesabı ilə qalib gəldiyimiz oyun zamanı ayağımda ağrı hiss etdim. Bu vaxt matçın sonlarına 15 dəqiqə qalırdı. Zədəm ötən həftə sağaldı. Bundan sonra daha çox işləməyə başladım. Hər gün səylə çalışıram ki, əsas heyətdə yer alım"".
27 yaşlı forvard komandasının qələbə topu barədə də danışıb: ""Həmin epizodda arxamda rəqibin 2 oyunçusu var idi. Daha sonra önümə 1-i keçdi. Onu da keçəndən sonra qol vurdum. Məncə, bu qol həm də ona görə yaxşı oldu ki, hesab 2:2 olduğu vaxt qol vurdum və komandama qələbə qazandırdım"".
Sonda Jozef-Monroz 2 aylıq qış fasiləsini ailəsinə həsr edəcəyini vurğulayıb.
L.Ə.
www.oxu.az 
"
"""Neftçi"" edvə ""Qəbələ"" ilə bacarmadı - VİDEO Noyabrın 19-da futbol üzrə Azərbaycan Premyer Liqasının XII turunun son matçında ""Neftçi"" klubu doğma meydanda ""Qəbələ""ni qəbul edib.
Oxu.Az AZƏRTAC-a istinadən xəbər verir ki, ""Baksel Arena""da baş hakim Rauf Cabbarovun idarə etdiyi oyun ""Qəbələ""nin 3:2 hesablı əzmkar qələbəsi ilə başa çatıb.
""Neftçi""nin heyətində qolları 19-cu dəqiqədə Emin Mahmudov, 48-ci dəqiqədə Kirill Petrov vurublar. ""Qəbələ""nin heyətində isə 21-ci dəqiqədə Baqali Dabo, 56-cı dəqiqədə 11 metrlik cərimə zərbəsindən Ruslan Qurbanov, 80-ci dəqiqədə isə Stiven Monroz fərqləniblər.
Bu oyunda Azərbaycan milli komandasının futbolçusu Emin Mahmudov ""Neftçi""nin heyətində ilk qolunu vurub.
""Qəbələ""nin fransalı hücumçu Baqali Dabo aktivindəki qolların sayını altıya çatdıraraq çempionatın bombardirləri siyahısında vahid lider olub.
""Qəbələ"" klubu bu qələbədən sonra aktivinə üç xal əlavə edərək xallarının sayını 25-ə çatdırıb və üçüncü pillədəki mövqeyini möhkəmləndirib. Paytaxt təmsilçisi isə 13 xalla beşinci yerdə qərarlaşıb.
Eyni zamanda, ""Qəbələ"" ""Neftçi"" ilə Azərbaycan çempionatının oyunlarında qələbə sayında bərabərləşib. Hər iki komandanın hesabında 15 qalibiyyət mövcuddur.
Qeyd edək ki, turnir cədvəlinə 28 xalla ""Qarabağ"" başçılıq edir. ""Zirə"" klubu 27 xalla ikinci pillədədir. İlk üçlükdə isə 25 xalla ""Qəbələ"" qərarlaşıb. Digər pillələrdə müvafiq olaraq ""Sumqayıt"" (16), ""Neftçi"" (13 xal), ""Səbail"" (12), ""Keşlə"" (8) və ""Kəpəz"" (7) yer alıblar.

L.Ə.
www.oxu.az 
"
"Qurban Qurbanov bu futbolçunu ""Qarabağ""dan qovdu – FOTOPremyer Liqanın lideri ""Qarabağ""da gözlənilməz qalmaqal baş verib. Adətən nizam-intizamı ilə seçilən komanda daxilində xoşagəlməz olay yaşanıb.
Oxu.Az sportlife.az-a istinadən xəbər verir ki, Qurban Qurbanovun şəxsi istəyi ilə qışda heyətə cəlb olunan Elgün Uluxanov komandanı ataraq Rusiyaya qaçıb. Buna səbəb gənc futbolçunun oynadığı əvəzedici komandada meydana çıxmaması olub. Elgün baş məşqçi Aftandil Hacıyevin ona şans verməməsindən hiddətlənərək heç kimə xəbərdarlıq etmədən düşərgədən ayrılıb.
Müdafiəçi artıq 2 həftədir ki, ""Qarabağ""da deyil. Mənbənin bildirdiyinə görə, hadisədən xəbər tutan Qurban Qurbanov qəzəblənərək Uluxanovu bağışlamayacağını deyib.



A.M.
www.oxu.az
"
"Azərbaycan gimnastı dünya çempionu oldu – VİDEOAzərbaycan yarışda 5 idmançı ilə təmsil olunur.Bu günlərdə Bolqarıstanın paytaxtı Sofiya şəhərində batut gimnastikası və tamblinq (akrobatik cığırda tullanma) üzrə müxtəlif yaş kateqoriyaları arasında ümumdünya yarışları keçirilir.
Oxu.Az Report-a istinadən xəbər verir ki, kifayət qədər nüfuzlu yarışlar idman aləmində həm də gənclər arasında dünya çempionatı kimi tanınır.
Azərbaycanı bu mötəbər turnirdə təmsil edən 21 yaşlı Mixail Malkin bütün rəqiblərini üstələyərək tamblinq üzrə yarışların qızıl medalına layiq görülüb.
Respublika yarışda 5 idmançı ilə təmsil olunur. Turnirin son günü, noyabrın 19-da, daha iki idmançımız - 12 yaşlı Adil Hacızadə və 11 yaşlı Zeynəb Qasımlı yarışa qoşulacaqlar.

A.M.
www.oxu.az
"
"Antonio Konte Azərbaycana səfərlərindən danışdı""Biz hazırda Azərbaycana səfər məsələləri ilə məşğuluq, ardınca isə ""Liperpul"" ilə şənbə günü oyununa hazırlaşacağıq"".
Oxu.Az Report-a istinadən xəbər verir ki, bunu ""Çelsi"" klubunun baş məşqçisi Antonio Konte İngiltərə Premyer Liqasının 12-ci turu çərçivəsində ""Vest Bromviç"" üzərində qazanılan 2:0 hesablı məğlubiyyətdən sonra keçirdiyi mətbuat konfransında deyib.
""Biz qış transfer pəncərəsinədək turnir cədvəli liderlərinə maksimum yaxınlaşmağa çalışmaq üçün bu qələbə əhval-ruhiyyəsini davam etdirmək istəyirik"", - deyə Konte bildirib.
L.Ə.
www.oxu.az
"
"""Çelsi"" İngiltərə Premyer Liqasında ikinci pilləyə yüksəlib - VİDEO""Çelsi"" klubu İngiltərə Premyer Liqasında XII turun oyununu keçirib.
Oxu.Az Report-a istinadən xəbər verir ki, ""zadəganlar"" səfərdə ""Vest Bromviç""lə üz-üzə gəlib.
Görüş qonaqların böyükhesablı qələbəsi ilə yekunlaşıb - 4:0. Hesabı 17-ci dəqiqədə Alvaro Morata açıb. Bundan 6 dəqiqə sonra Eden Azar fərqi artırıb. 38-ci dəqiqədə Markos Alonso üçüncü qolu vurub. 63-cü dəqiqədə isə Azar ""dubl"" edərək, yekun nəticəni müəyyənləşdirib.
Bununla da xallarını 25-ə çatdıran ""Çelsi"" 2-ci pilləyə yüksəlib. 10 xala malik ""Vest Bromviç"" isə 17-ci pilləyə enib.
""Çelsi"" növbəti oyununu noyabrın 22-də Bakıda ""Qarabağ""a qarşı keçirəcək. Bakı Olimpiya Stadionunda təşkil olunacaq qarşılaşma saat 21:00-da başlanacaq.

L.Ə.
www.oxu.az 
"
"""Arsenal"" London derbisində ""Tottenhem""i məğlub edib - VİDEOFutbol üzrə İngiltərə Premyer liqasının 12-ci tur matçında ""Arsenal"" öz meydanında ""Tottenhem""i 2:0 hesabı ilə məğlub edib.
Oxu.Az Report-a istinadən xəbər verir ki, oyunda qolları müdafiəçi Şkodran Mustafi və forvard Aleksis Sançes vurub.
""Topçular"" bu qələbə sayəsində xallarının sayını 22-yə çatdıraraq turnir cədvəlinin 5-ci pilləsinə yüksəliblər. ""Tottenhem"" 23 xal ilə üçüncü yerdə qərarlaşıb.

L.Ə.
 
www.oxu.az 
"
"Şahin Diniyev istefa verdi“Kəpəz” komandasının baş məşqçisi Şahin Diniyev istefa verib. 
Oxu.Az-ın Report-a istinadən məlumatına görə, 51 yaşlı mütəxəssis “Səbail”ə 2:3 hesabı ilə uduzduqları Azərbaycan Premyer Liqasının XII tur matçından sonra mətbuat konfransında qərarını açıqlayıb.
Qeyd edək ki, hazırda ""Kəpəz"" 12 oyundan sonra 7 xalla sonuncu pillədə qərarlaşıb. 
S.B.
www.oxu.az
"
"Tanınmış türkiyəli atlet vəfat edib - VİDEO Ağır atletika üzrə Avropa, dünya və Olimpiya çempionu olmuş məşhur türkiyəli atlet Naim Süleymanoğlu vəfat edib. 
Oxu.Az-ın APA-ya istinadən verdiyi məlumata görə, 50 yaşlı idmançı müalicə aldığı xəstəxanada bu gün dünyasını dəyişib.
Qeyd edək ki, N. Süleymanoğlu xeyli müddət qara ciyər xəstəliyindən əziyyət çəkirdi. Onun qaraciyər transplantasiyası edilməyəcəyi təqdirdə öləcəyi bildirilirdi. 

S.B.
ww.oxu.az
"
"“Qarabağ” azarkeşlərinə – ŞAD XƏBƏRUEFA Çempionlar Liqasının qrup mərhələsi çərçivəsində 22 noyabrda baş tutacaq “Qarabağ” – “Çelsi” oyununa bütün biletlər satılması barədə xəbər vermişdik.
Oxu.Az-ın məlumatına görə, rəqib onlara ayrılmış biletlərin bir hissəsindən imtina edib.
Klub rəhbərliyi oyuna olan böyük marağı nəzərə alaraq həmin biletləri (308 və 309-cu sektorlar) bu gündən etibarən satışa çıxarıb. 
Təxminən 1000 bilet artıq satışdadır, satış məntəqələrinə yaxınlaşaraq əldə edə bilərsiniz.
Qeyd edək ki, noyabrın 22-də Bakı Olimpiya Stadionunda baş tutacaq matç saat 21:00-da start götürəcək. 
S.B.
www.oxu.az
"
"Ronaldonun toyunun vaxtı bəlli olduMadridin “Real” klubunun və Portuqaliya millisinin hücumçusu Kriştiano Ronaldo Corciniya Rodriqeslə 2018-ci ilin avqust ayında evlənəcək.
Oxu.Az-ın xəbərinə görə, bu barədə AS nəşri məlumat yayıb.
Nəşrin məlumatına əsasən, cütlük Rusiyada 2018-ci ilin iyunun 14-dən iyulun 15-ə qədər keçiriləcək dünya çempionatından sonra münasibətlərini qanuniləşdirəcək. Ronaldo həmçinin ispan sevgilisinin Portuqaliya vətəndaşlığını almasını istəyir.
Qeyd edək ki, noyabrın 12-də cütlüyün qızı dünyaya göz açıb. Ona Alana Martina adı verilib. 32 yaşlı futbolçunun bundan əlavə iki surroqat anadan üç övladı var — yeddi yaşlı Kriştiano və 2017-ci ilin iyun ayında Yeva və Mateo.
S.B.
www.oxu.az
"
"Qurban Qurbanov: “Çelsi” ilə matçdan hər şey gözləmək olarAzərbaycan Premyer Liqasının 12-ci turunda evdə “Sumqayıt”ı 2:0 hesabı ilə məğlub edən “Qarabağ”ın baş məşqçisi Qurban Qurbanov oyunsonrası mətbuat konfransında jurnalistlərin suallarını cavablandırıb.
Oxu.Az Report-a istinadən xəbər verir ki, Qurbanov öncə oyunla bağlı fikirlərini bildirib: 
“Açığı, hiss olunurdu ki, tonusdan düşmüşdük. Çünki neçə gün idi oynamırdıq. Futbolçuların istirahətə daha çox ehtiyacları var idi. Futbolçulara faydalı oyun oldu. Belə matçlarda azlıqda qalmaq onları bir az da bərkidir. Komandamı təbrik edirəm”.
- Komandada qırmızı vərəqələrin sayı çoxalıb. Bu, nə ilə bağlıdır?
- Elə bir səbəb yoxdur. Futbol mübarizə oyunurdusa, burda mütləq belə hallar olacaq. Elə olub ki, qırmızı vərəqəlik hərəkət olmayıb, lakin hakim verib. Mən yenə də futbolçularda səhv axtarıram. İnşallah, bunda da xeyir var. Oyunçular daha diqqətli olurlar. Belə hallara hazır olmalıyıq. Bəzən məşqdə də bunların üzərində çalışırıq, qırmızı vərəqə olsa, hansı dəyişikliyi edək. Açığı, qapıçının qırmızı vərəqəsini gözləmirdik.
- Anton Kanibolotskiyə çox şans vermirsiniz. Qışda onunla yollarınızı ayırmağı düşünmürsünüz?
- Yollarımızı ayırmağı düşünmürük. Düzdür, ona elə də çox oyunda şans vermədik. 3 qapıçının olması mənim üçün vacibdir. Kanibolotsini digərlərindən zəif saymıram. Qapı xətti elədir ki, çalışmalıyıq ki, orda dayanan oyunçunun oyun təcrübəsi olsun.
- Millinin baş məşqçisi olduğunuz üçün artıq rəqib komandanın da oyununu diqqətlə izləmək məcburiyyətindəsiniz. Bu, sizə çətinlik yaratmayacaq?
- Xeyr. Rəqiblərin oyunçularını da tanıyıram. Lazım olduqca gedib kənardan izləyəcəyik. Hər biri tanışdır. Amma yenə də izləmək lazımdır.
- Məşqçilərdən biri deyib ki, klubun inkişafı üçün ən azı mövsümdə 60 oyun keçirməlidir. “Qarabağ”ın çox oyun keçirməsinin uğurlu çıxışında rolu varmı?
- Bu, hamıya bəllidir. Nə qədər çox oyun keçirsə, futbolçu daha dözümlü olar. Baxır 60 oyunu necə keçirirsən. Bəzən 40 - 50 oyun da olar. Oyun sayını artırmaq olar, amma keyfiyyətə daha çox üstünlük vermək lazımdır. 40 keyfiyyətli oyun, 60 keyfiyyətsiz matçdan daha yaxşıdır.
- “Çelsi” ilə matçdan nə gözləmək olar?
- Hər şey. Rəqib, qarşısına qoyulan məqsədi bəllidir. Futbolçulara inam verməliyik ki, bu komandaya qarşı mübarizə aparmaq olar. Azarkeşlər də inansınlar ki, yaxşı mübarizə olacaq. Ən azı buna söz verirəm. Hətta məğlub olsaq da, azarkeşlərin mübarizədən razı qalmalarına çalışacağıq. Bir neçə günümüz var. Rəqibi daha yaxından tanımağa çalışacağıq. “Çelsi” fərqli sistemdə oynayır.
S.B.
www.oxu.az
"
"Bakı Olimpiya Stadionunda kütləvi dava – YENİLƏNİB + VİDEO + FOTOAzərbaycan Premyer Liqasının XII turunun açılış matçında üz-üzə gələn “Qarabağ” – “Sumqayıt” görüşündə xoşagəlməz hadisə yaşanıb.
Oxu.Az “Qafqazinfo”ya istinadən xəbər verir ki, Bakı Olimpiya Stdionunda keçirilən qarşılaşmada iki “Qarabağ” fanatı polis bölməsinə aparılıb.
Saxlanılanlardan biri  “Boys Qarabağ” fan-klubunun üzvü Azad Məmmədov, digəri isə “Ordu” fan-klubunun rəhbəri Elvin Süleymanovdur.
Saxlanılan şəxslər bunun nə səbəbdən baş verdiyini bilmədiklərini söylədilər:
“Heç bir səbəb bilmirik. Polis dedi ki, “Sumqayıt” azarkeşləri də yaxında əyləşib və qışqırmaq, komandamıza azarkeşlik etmək olmaz”.
Qeyd edək ki, bu hadisədən sonra tribunaya toplaşan xeyli azarkeş stadionu tərk edib.

19:39
Bakı Olimpiya Stadionunda futbol üzrə Azərbaycan Premyer Liqasının 12-ci turu çərçivəsində “Qarabağ” və “Sumqayıt” komandaları arasında görüş keçirilir.
Oxu.Az-ın xəbərinə görə, ilk hissədən sonra hesab 1:0 son çempionun xeyrinədir. Ağdamlıların heyətində 41-ci dəqiqədə Riçard Almeyda fərqlənib. 
Qeyd edək ki, qarşılaşmanın 30-cu dəqiqəsində “Qarabağ”ın qapıçısı İbrahim Şehiç qırmızı vərəqə ilə cəzalandırılıb.
İlk hissənin sonlarına yaxın isə stadionda azarkeşlərin iştirakı ilə kütləvi dava baş verib.








S.B.
www.oxu.az
"
"“Qarabağ” 10 nəfərlə qalib gəldi – VİDEOFutbol üzrə Azərbaycan Premyer Liqasında XII tura start verilib.
Oxu.Az-ın xəbərinə görə, Ağdamın “Qarabağ” klubu Bakı Olimpiya stadionunda “Sumqayıt” komandasını qəbul edib.
Matç Qurban Qurbanovun yetirmələrinin 2:0 hesablı qələbəsi ilə başa çatıb.
Ağdamlılar görüşün böyük bir bölümünü azlıqda keçirsələr də, bu, onların qalibiyyətinə mane olmayıb. 30-cu dəqiqədə qırmızı vərəqə qalan qapıçı İbrahim Şehiç komandasını azlıqda qoyub. 
Hesabı 41-ci dəqiqədə Riçard Almeyda açıb. 65-ci dəqiqədə Dino Ndlovu “Qarabağ”ın üstünlüyünü iki topa çatdırıb.
Qələbədən sonra xallarının sayını 28 çatdıran “Qarabağ” turnir cədvəlində ilk pillədə qərarlaşıb. “Zirə” 24 xalla ikinci, “Qəbələ” 22 xalla üçüncü, “Sumqayıt” isə 16 xalla dördüncüdür.

S.B.
www.oxu.az
"
"""Çelsi"" - ""Qarabağ"" oyun ərəfəsində hücumçu problemiİngiltərənin ""Çelsi"" klubu Bakıda ""Qarabağ""la keçirəcəyi futbol üzrə Çempionlar Liqasının qrup mərhələsinin V tur matçından əvvəl hücumçu problemi ilə üzləşib.
Oxu.Az-ın məlumatına görə, Belçika yığmasının düşərgəsindən zədəli qayıdan Mişi Batşuayinin ən azı 2 həftə müddətinə sıradan çıxdığı müəyyənləşib. Batşuayi İngiltərə Premyer Liqasında ""Vest Bromviç"" və ""Liverpul"", Çempionlar Liqasında isə ""Qarabağ""la görüşləri buraxacaq. Baş məşqçi Antonio Konte onun xidmətindən dekabrın 2-də ""Nyukasl""la görüşdə yararlana biləcəyinə ümid edir.
Belə bir vəziyyətdə qolçu funksiyasını yerinə yetirməli olan Alvaro Moratanın da həftədə 3 oyun keçirmək iqtidarında olmadığı müəyyənləşib. Komandanın ən bahalı futbolçusu bu mövsüm Premyer Liqada 7, Çempionlar Liqasında 1 qol vurub. Lakin o, zədədən yeni qayıtdığı üçün hələ istənilən formaya düşməyib.
Hazırda Konte Eden Azarı ön xətdə oynatmaq üzərində düşünür. Eyni zamanda, Villian və Pedro Rodrigesə də müraciət olunması gözlənilir.
Qeyd edək ki, noyabrın 22-də Bakı Olimpiya Stadionunda keçiriləcək ""Qarabağ"" - ""Çelsi"" matçı saat 21:00-da başlanacaq. Londonda İngiltərə klubunun 6:0 hesabı ilə qalib gəldiyi ilk tur oyununda ""Qarabağ""ın qapısından ilk topu Pedro Rodriges, 5-ci topu Mişi Batşuayi keçirib. 
www.oxu.az
"
"""Roma"" ""Qarabağ""la oyunu öncəsi təhlükədən qurtulduUEFA İntizam Komitəsi Çempionlar Liqasının III turu çərçivəsində Londonda İngiltərənin “Çelsi” və İtaliyanın “Roma” komandaları arasında keçirilmiş matçdakı irqçilik iddiaları ilə bağlı məsələyə baxıb.
Oxu.Az-ın məlumatına görə, Report.az ""Roma""nın mətbuat xidmətinə istinadən xəbər verir ki, meydan sahiblərinin qaradərili futbolçusu Antonio Rüdiger 3:3 hesabı ilə başa çatan oyunun 77-ci dəqiqəsində Davide Zappakostanın əvəzinə meydana çıxarkən “Roma” azarkeşlərinin irqçi davranışlara yol vermələri təsdiqini tapmayıb. Bu səbəbdən UEFA İtaliya klubunu cəzalandırmayıb.
Qeyd edək ki, Almaniya yığmasının əslən Syerre-leonedən olan müdafiəçisi bu ilin yayında 35 milyon avro qarşılığında məhz “Roma”dan “Çelsi”yə transfer olunub. İtaliyalı fanatların irqçi davranışlara yol vermələri ilə bağlı iddia doğru çıxsaydı, UEFA paytaxt klubunu Çempionlar Liqasında növbəti ev oyununu azarkeşsiz keçirmə cəzasına da məruz qoya bilərdi. Bu isə “Roma”nın dekabrın 5-də VI tur çərçivəsində “Qarabağ”la görüşdə tərəfdarlarının dəstəyindən məhrum olacağı anlamına gəlirdi.
E.Ə.
www.oxu.az
"
"UEFA nümayəndələri Bakıdadırlar - ""Avro-2020""-yə görə + FOTO2020-ci ildə 13 şəhərdə təşkil olunacaq Avropa çempionatına hazırlıq işləri ilə tanış olmaq məqsədilə UEFA nümayəndələri Bakıda səfərdədir.
Oxu.Az-ın AFFA-ya istinadən verdiyi məlumata görə, bu gün AFFA-nın inzibati binasında baş katib Elxan Məmmədovun rəhbərlik etdiyi nümayəndə heyəti ""Avro-2020"" Ev Sahibi Ölkələr Layihələrinin rəhbəri Gillom Poysson və Fan Zonalar üzrə menecer Tomas Qloorla görüşüb.
UEFA nümayəndələrinə ""Avro-2020"" ilə bağlı görülmüş işlər barədə məlumat verilib, onları maraqlandıran suallar cavablandırılıb.
Qitə futbol qurumunun təmsilçiləri səfər müddətində ""Avro-2020"" zamanı yaradılacaq fan zonaların yerləşəcəyi ərazilərə də baxış keçirəcəklər.
Xatırladaq ki, ""Avro-2020""-nin 4 oyunu (3 qrup, bir 1/4 final mərhələsi) Bakı Olimpiya Stadionunda təşkil olunacaq.

















www.oxu.az
"
"Dünya çempionatı üçün 25 hakim - SİYAHIGələn il Rusiyada keçiriləcək dünya çempionatına yollanacaq baş hakimlər müəyyənləşib.
Oxu.Az Apasport.az-a istinadən xəbər verir ki, mundialın matçlarını 25 referi idarə edəcək.
Belə ki, ali futbol qurumu Rusiyaya yollanacaq bütün baş hakimlərin adlarını açıqlayıb. Həmin referilər aşağıdakılardır:
Avropa (9): Cüneyt Çakır (Türkiyə), Byorn Kuypers (Hollandiya), Canluka Rokki (İtaliya), Damir Skomina (Sloveniya), Yonas Eriksson (İsveç), Antonio Mateu Lahoz (İspaniya), Şimon Marçinyak (Polşa), Feliks Brix (Almaniya), Milorad Maziç (Serbiya)
Cənubi Amerika (5): Sandro Rikki (Braziliya), Nestor Pitana (Argentina), Uilmar Roldan (Kolumbiya), Enrike Kaseres (Paraqvay), Julio Baskunyan (Çili)
Asiya (4): Ravşan İrmatov (Özbəkistan), Alireza Faqani (İran), Navaf Şukralla (Bəhreyn), Ryuji Sato (Yaponiya)
Afrika (3): Bakari Qassama (Qambiya), Yanni Sikazve (Zambiya), Qehad Qrişa (Misir)
Şimali Amerika (3): Mark Geyqer (ABŞ), Joel Akvilar (Salvador), Sezar Ramos (Meksika)
Avstraliya (1): Matt Konqer (Yeni Zelandiya).
www.oxu.az
"
"Olimpiya çempionumuz seçim qarşısında - Ya son, ya TürkmənistanOlimpiya çempionu Toğrul Əsgərov karyerasını başa vura bilər.
Oxu.Az-ın əldə etdiyi məlumata görə, idmançı bu barədə artıq federasiyanın rəhbərliyinə məlumat verib.
Cəza müddətinin bitməsini gözləyən sərbəst güləşçi hələ də federasiya ilə münasibətlərini əvvəlki vəziyyətə gətirə bilmir. Bu səbəbdən o, qurum rəsmiləri ilə görüşərək cəza müddəti bitər-bitməz ya Türkmənistandan gələn təklifi dəyərləndirəcək, ya da karerasını bitirəcək.
Federasiya idmançının  əməliyyat və müalicəsi üçün pul ayırmayıb.
Güləşçinin yaxınlarının bildirdiyinə görə, bu durumdan idmançı və yaxınları çox narahatdır.
www.oxu.az
"
"""Qarabağ"" Pedrosuz qaldıUEFA Çempionlar Liqasının 4-cü turunda səfərdə “Atletiko” ilə matçda qırmızı vərəqə alan “Qarabağ”ın oyunçusu Pedro Enrikenin cəzasını açıqlayıb.
Oxu.Az UEFA-nın rəsmi saytına istinadən xəbər verir ki, qurumun UEFA İntizam Komitəsi braziliyalı futbolçunu 2 oyunluq cəzalandırıb.
Bu isə o deməkdir ki, “sambaçı” “Çelsi” ilə ev, “Roma” ilə səfər oyunlarında komandasına kömək edə bilməyəcək.
www.oxu.az
"
"Teymur Rəcəbov İspaniyada heç-heçə ilə başladıBu gün İspaniyanın Palma-de-Malyorka şəhərində kişilər arasında şahmat üzrə FİDE Qran-Pri seriyasının sonuncu - 4-cü mərhələsi start götürüb.
Oxu.Az Report-a istinadən xəbər verir ki, Azərbaycan şahmatçısı Teymur Rəcəbov ilk turda heç-heçə edib.
O, rusiyalı rəqibi Aleksandr Ryazantsevlə xalları yarı bölüb - 0,5:0,5.
Şahmat. Qran-Pri. 4-cü mərhələ. Palma-de-Malyorka, İspaniya
Birinci tur
Maksim Vaşye-Laqrav (Fransa) - Boris Qelfand (İsrail) - 1:0
Teymur Rəcəbov (Azərbaycan) - Aleksandr Ryazantsev (Rusiya) - 0,5:0,5.
Ernesto İnarkiyev (Rusiya) - Li Çao (Çin) - 1:0.
Fransisko Valyexo Pons (İspaniya) - Din Lijen (Çin) - 0,5:0,5.
Levon Aronyan (Ermənistan) - Dmitri Yakovenko (Rusiya) - 0,5:0,5
Hikaru Nakamura (ABŞ) - Pavel Elyanov (Ukrayna) - 0,5:0,5
Pentala Xarikrişna (Hindistan) - Yon Lüdviq Hammer (Norveç) - 0,5:0,5
Yevgeni Tomaşevski (Rusiya) - Pyotr Svidler (İsrail) - 0,5:0,5
Aniş Qiri (Niderland) - Rixard Rapport (Macarıstan) - 1:0
www.oxu.az
"
"“Qarabağ”da erkən ayrılıqQış “transfer pəncərəsi” zamanı “Qarabağ”dan ayrılacaq futbolçulardan birinin adına aydınlıq gəlib.
Oxu.Az xəbər verir ki, Yenicag.az-ın əldə etdiyi məlumata görə, bu, yarımmüdafiəçi Rahid Əmirquliyevdir. 
Ağdam təmsilçisində mütəmadi olaraq forma şansı qazana bilməyən təcrübəli futbolçu özünə yeni klub axtarmaq məcburiyyətində qalacaq. Belə durumda isə ona “Qəbələ” klubu qapılarını aça bilər.
Qeyd edək ki, Rahid Əmirquliyev “Qarabağ”a 2016-cı ilin yanvarında transfer olunub. Onunla 2,5 illik sözləşmə imzalanıb.
S.B.
www.oxu.az
"
"Xorvatiyalı futbolçu Azərbaycan vətəndaşı olmaq istəyir“Qəbələ”nin futbolçusu Fİlip Ozobiç Xorvatiya mətbuatına açıqlama verib.
Oxu.Az Sportal-a istinadən xəbər verir ki, xorvatiyalı yarımmüdafiəçi Azərbaycan vətəndaşlığı alaraq millimizdə oynamaq ehtimalının olduğunu deyib:
“Yayda müqaviləm başa çatacaq. Komandamdan çox məmnunam. Müqaviləni artırmaq üçün danışıqlara başlamışıq. İnanıram ki, “Qəbələ”də qalacağam. 5 il burda qalsam, Azərbaycan vətəndaşı olmaq və buranın yığmasında oynamaq hüququm var. Artıq 2 il burda qalmışam. 3 il də burda qalmağa etiraz etmirəm. Burada əla şərait var. Klubumuz daha çox Bakıda olur. Bakı isə mənə kiçik Dubayı xatırladır. Neft paytaxtdan çıxarılır. Bakıda “Formula 1” yarışı da keçirilir. Qəbələyə oyundan 1 gün əvvəl gedirik. “Qəbələ”nin elə şəraiti var ki, Xorvatiyada belə bir komanda yoxdur. Klubun sahibi bizə jest etdi, Bakıda qalmaq Qəbələyə nisbətən rahatdır”.
Filip Ozobiç Azərbaycan və Xorvatiya çempionatlarını müqayisə etməklə yanaşı, Robert Prosineçkinin millimizdəki işindən də danışıb:
“Azərbaycan çempionatı Xorvatiyadan bir az geri qalır. Premyer Liqada yaxşı oyunçular var. “Qəbələ” və “Qarabağ” daha səviyyəli komandalardır. “Qarabağ”la “Qəbələ” “Hayduk”la “Dinamo” (Zaqreb) kimidir. Azərbaycan millisində çalışan Robert Prosineçki isə həqiqətən də yaxşı işlər gördü. Onu millidə saxlamaq istəyirdilər, çünki ortaya yaxşı iş qoymuşdu. Onu da deyim ki, Xorvatiya çempionatı Azərbaycanda yayımlanırdı (gülür). Buna inanmağım gəlmirdi”.
Xanımı Neveslə Azərbaycanda yaşayan Ozobiç paytaxtdakı tıxacdan da bəhs edib:
“Bura asanlıqla öyrəşdik. Ancaq tıxaclar dəhşətlidir. Mən hələ belə şey görməmişdim. Sürücülər qaydalara, zolaqlara, xətlərə əhəmiyyət vermir. Hər kəs qaydanı pozur. Bir sözlə, dəhşət. Buna görə də taksidən yararlanıram. Avtomobil sürə bilmərəm”.
Qeyd edək ki, 26 yaşlı yarımmüdafiəçi 2016-cı ildən “Qəbələ”də oynayır.
S.B.
www.oxu.az
"
"“Zirə”nin mətbuat katibi müəyyənləşdi“Zirə” klubunun yeni mətbuat katibi müəyyənləşib.
Oxu.Az “Qafqazinfo”-ya istinadən xəbər verir ki, paytaxt təmsilçisində adıçəkilən vəzifəni Elmar Abdullazadə icra edəcək.
O, bu postda milli komandalara mətbuat katibi təyin edilən Elman Himayətoğlunu əvəzləyəcək.
E.Ə.
www.oxu.az
"
" “Qarabağ” – “Çelsi” oyununa biletlər bitdiUEFA Çempionlar Liqasının qrup mərhələsi çərçivəsində 22 noyabrda baş tutacaq “Qarabağ” – “Çelsi” oyununa bütün biletlər satılıb.
Oxu.Az xəbər verir ki, bu barədə Qafqazinfo-ya klubun mətbuat xidmətinin rəhbəri Nurlan İbrahimov məlumat verib. 
O bildirib ki, artıq satışda bilet qalmayıb. 
E.Ə
www.oxu.az
"
"Futbol üzrə 2018-ci il dünya çempionatının bütün iştirakçıları məlum oldu – VİDEORusiyada keçiriləcək futbol üzrə 2018-ci il Dünya çempionatında iştirak etmək hüququ qazanan 32-ci ölkənin də adı məlum olub.
Oxu.Az xəbər verir ki, mundiala vəsiqə qazanan sonuncu komanda evdə Yeni Zelandiyaya 2:0 hesabı ilə qalib gələn Peru millisi olub.
Dünya birinciliyinin iştirakçılarının tərkibi aşağıdakı kimidir:
A səbəti: Rusiya, Almaniya, Braziliya, Portuqaliya, Argentina, Belçika, Polşa, Fransa.
B səbəti: İspaniya, Peru, İsveçrə, İngiltərə, Kolumbiya, Xorvatiya, Meksika, Uruqvay.
C səbəti: Danimarka, İsveç, İslandiya, Kosta-Rika, Tunis, Misir, Seneqal, İran.
D səbəti: Serbiya, Nigeriya, Yaponiya, Mərakeş, Panama, Cənubi Koreya, Səudiyyə Ərəbistanı, Avstraliya.
Mundialın qrup mərhələsinin püşkatma mərasimi dekabrın 1-də keçiriləcək.

A.M.
www.oxu.az
"
"Teymur Rəcəbov üçün İspaniyada son şansBu gün İspaniyanın Palma-de-Malyorka şəhərində kişilər arasında şahmat üzrə Qran-Pri seriyasının yekun mərhələsi start götürür.
Oxu.Az Report-a istinadən xəbər verir ki, bu mərhələnin yekununda dünya şahmat tacına namizədlər turnirinin son iştirakçıları müəyyənləşəcək.
FIDE-nin Qran-Pri seriyası 2018-ci ilin martında Berlində başa çatacaq çempion tsiklinin seçmə mərhələlərindən biridir. Berlində 8 namizədin iştirakı ilə keçiriləcək turnirdə şahmat tacının Norveçdən olan sahibi Maqnus Karlsenin rəqibi müəyyənləşəcək.
Dörd mərhələnin yekunu üzrə Qran-Pridə ilk iki yer uğrunda dörd qrossmeyster – rusiyalı Aleksandr Qrişuk, azərbaycanlı Teymur Rəcəbov və Şəhriyar Məmmədyarov, həmçinin fransalı Maksim Vaşye-Laqrav iddia edir.
A.M.
www.oxu.az
"
"İtaliya millisinin baş məşqçisi vəzifəsindən azad edilibFutbol üzrə İtaliya yığmasının baş məşqçisi Campyero Ventura vəzifəsindən azad edilib.
Oxu.Az-ın xəbərinə görə, bu barədə İtaliya Futbol Federasiyasının məlumatında bildirilir.
“Bu gündən Campyero Ventura artıq milli komandanın baş məşqçisi deyil”, - deyə məlumatda bildirilir.
Qeyd edək ki, Venturanın rəhbərliyi altında ölkə 1958-ci ildən etibarən ilk dəfə dünya çempionatına düşə bilməyib.
S.B.
www.oxu.az
"
"Qurban Qurbanovun islahatları başladıU-19-un Təbriz Həsənovlu, U-17-nin Mirbağır İsayevli günləri bitdi. U-21 Yaşar Vahabzadə ilə çoxdan vidalaşıb, onun əvəzedicisi olan Samir Ələkbərov da istefa verdi.
Bəlkə də sıradan xəbərlərdi. Çünki il bitir, seçmə mərhələlər yekunlaşıb. Amma zənnimcə, bütün bunlar AFFA-nın baş katibi Elxan Məmmədovla əsas millinin baş məşqçisi təyin edilən Qurban Qurbanovun dünənki görüşünün nəticəsi idi. Bütün yığmalara nəzarət etmək tapşırılan Qurban bu məşqçilərlə işləməyəcəyini açıqca bildirib. Elə bu səbəbdən millilərin hamısında baş məşqçi postları boşaldılıb.
 
Bu gün milli komandalarda yeni post – mətbuat xidməti təsis olundu, ilk təyinat rəsmiləşdi. Ardınca da milli komandalarda məşqçilərin işinə xitam verildi. Yəni, yeni era başlayır.
Qurbanov bütün millilərə inandığı şəxsləri təyin etməklə yola çıxacaq. İndiyə qədər vaxt öldürən, ciddi iş görməyənlər kənarda qalacaq, Qurban bəy sınanmış cavanlara şans verəcək. Yenilər elə kadrlar olacaq ki, daim üzərlərində işləyirlər, inkişaf edirlər və qarışqa kimi çalışmağa hazırdılar. Aftandil Hacıyev, Ayxan Abbasov, Adil Şükürov, Elçin Rəhmanov və başqaları.
Milli komandalarda çox islahat aparmaq lazım gələcək. U-21 millisində başverənlər göstərdi ki, ab-hava dözülməzdi və komandaların daxilini də təmizləmək lazımdı. Məşqçi qruplaşmaları, tapşırıqla çağırılan futbolçular və sairə.
Samir Ələkbərovun açıqlamalarına diqqət edək: “Futboldan kənar işlər var idi ki, onlar mənə dərs oldu. Böyük səhv etdiyimi anladım. AFFA-nın baş katibi Elxan Məmmədov köməkçilərimi mənə təqdim edəndə Aslanı görüb sevindim. Heç baş məşqçi təyin olunmağıma bu qədər sevinməmişdim... Ancaq ab-hava istədiyim kimi deyildi. Özümü çox pis hiss edirdim. Çünki məni vitrindəki cansız “maniken” kimi istifadə edirdilər. Aslan Kərimovla Cahangir Həsənzadə işimi tam əllərinə almışdılar. Hətta Almaniyaya 1:6 hesabı ilə uduzanda Aslan və Cahangirə dedim ki, belə olmaz axı, baş məşqçi mənəm. Dedilər ki, səhvimizi başa düşdük. Həmin ərəfədə çox əsəbi idim. Hələ də özümə gələ bilməmişəm. Mən onlara sərbəstlik verdim. Ancaq gərək çərçivədən çıxmayasan. Hər şeyin bir həddi var. Bütün məğlubiyyətlərə cavabdeh mən idim. Hamı gedir işinə, cavab verən mən oluram. Mətbuatla da üz-üzə qalıram, azarkeşlərlə də. Bu üç ayı elə əziyyət çəkdim ki... Günüm gün deyildi. Bunu AFFA-nın məsul şəxslərinin üzünə də deyərəm. Telefonum dayanmırdı. Hamı mənə futbolçu göstərirdi. “Niyə onu götürmürsən, bunu götürmürsən?” deyirdilər. Axırda dedim nə olub, bir dayanın görüm. Bəziləri ilə dava da etdim. Dedim, siz məni kimləsə səhv salırsınız. Mənim 100 dostum, hərəsinin bir adamı var. Mən 11 futbolçu yığmalıyam. 100 futbolçunu nəyə lazımdır? Bazar deyil axı... Futbolçu təklif edənlər futbolumuzun qaymaqları idi. Ad çəkmək istəmirəm. Qoy, özləri görsünlər. Mən gecə evimdə də otura bilmirdim. Telefonum partlayırdı. İndi də həmin adamlar sevinirlər. Həmin şərəfsizlərə deyirəm ki, sevinməyin. Məni gic elədilər. Bundan sonra başıma hava gələ bilər. Üzlərinə də demişəm. Harada işləsəm, bilsinlər ki, mən Samir Ələkbərovam. Mən özüm işləyəcəm, qərarı özüm verəcəm”.
Bəli, bu açıqlamadan sonra Ələkbərov uzun illər hardasa baş məşqçi olmayacaq. Çünki o, AFFA-nı ifşa edib, rəhbər şəxslərin iç üzünü açıb. Amma bunu deməsə, Samir olmazdı. Fuad Musayevi ifşa edib, həqiqəti dedi, futbolçu karyerasını məhv etdi, indi də məşqçi kimi kölgəyə atılacaq. Bununla belə, şəxsiyyət kimi Samir Ələkbərov yenə zirvədə qalacaq.
Cahangir Həsənzadə 5-6 yerdə çalışır, “Səbail”də Müşahidə Şurasının üzvü, müxtəlif layihələrdə məşqçi-müəllimdir. AFFA day-day hesabına hər yerdə görünən bu adama o qədər səlahiyyət verib ki, milli komandaları da qarışdırır. Halbuki bu adamın özünü Ələkbərovla müqayisə etməsi belə mümkünsüzdü. Adamın karyerası utanc səhifəsidir.
Və ya Aslan Kərimov. 10 ildir müxtəlif millilərdə çalışır, məşqçi kurslarına rəhbərlik, televiziyada şərhçilik edir. Heç bir uğuru yoxdur, amma çömçə daim əlindədir. Şərhləri, analizlər məzhəkə mövzusudur, kateqoriya verdiyi məşqçilər uşaq futbolunda istedadları məhv etməklə məşğuldur, məşqçi kimi də həmişə qapazaltı komandalar formalaşdırıb.
Yəqin ki, Qurban bəy bu iki nəfəri yığmalara yaxın qoymayacaq. Heç Ələkbərov da onun komandasında olmayacaq. Çünki Samir bəyin problemi həll etməyə gücü çatmadı, yalnız ifşa çıxışı ilə yadda qaldı. Lakin Samirin açıqlamaları Qurbanova ciddi kömək edəcək. Bu müsahibədə bir çox məşqçilərin iç üzü açıldı, millilərə oyunçu seçiminin təfərrüatı bəlli oldu.
Qurbanov da Ələkbərov kimi, tapşırıqlara məhəl qoymayacaq. Samir bu basqıya etiraz edəcək qədər güclü deyildi – arxasında kimsə yoxdur, yalnız boğazına güc verdi. Qurban bəy isə əla nəticələrinə söykənərək şərt diktə edə biləcək. Ona nə AFFA-dan sifariş verə biləcəklər, nə də kənardan. Zədəsini bəhanə edib, millinin düşərgəsindən qaçan, Frankfurt “Ayntraxt”ında isə məşqə çıxan Renat Dadaşov kimi oyunçulara da kimsə diktə ilə milli forma geyindirə bilməyəcək. 
Qurbanovun islahatları bu gündən etibarən start götürdü. Ələkbərovun müsahibəsi isə onun üçün əyani dərs vəsaiti idi. Milli komandalar öncə belə murdarlıqlardan təmizlənməlidir.
Mənbə: Futbolinfo.az, müəllif: Fərid
www.oxu.az
"
"Putin İlqar Məmmədovu mükafatlandırdı – FOTORusiya prezidenti Vladimir Putin çərşənbə günü, noyabrın 15-də, elm, mədəniyyət, incəsənət, təhsil, idman işçilərini, eləcə də kosmonavtları və təşkilat rəhbərlərini təltif edib.
Oxu.Az-ın Kremlin rəsmi saytına istinadən xəbərinə görə, Rusiya Qılıncoynatma Federasiyasının vitse-prezidenti, Rusiya yığma komandasının baş məşqçisi, ikiqat olimpiya çempionu, azərbaycanlı İlqar Məmmədov “Şöhrət” ordeni ilə təltif edib.
RF prezidenti İlqar Məmmədovun ad günü olduğunu xatırladaraq, onu səmimi qəlbdən təbrik edib.











S.B.
www.oxu.az
"
"İlham Əliyevdən dünya çempionatı ilə bağlı – SƏRƏNCAMAzərbaycan prezidenti İlham Əliyev velosiped idmanının “BMX Racing” növü üzrə dünya çempionatının 2018-ci ildə Bakı şəhərində keçirilməsi ilə əlaqədar Təşkilat Komitəsinin yaradılması haqqında sərəncam imzalayıb.
Oxu.Az-ın məlumatına görə, velosiped idmanının “BMX Racing” növü üzrə dünya çempionatının 2018-ci ilin iyun ayında Bakı şəhərində  keçirilməsi üçün aşağıdakı tərkibdə Təşkilat Komitəsi yaradılıb:
Təşkilat Komitəsinin sədri
Yaqub Eyyubov – Azərbaycan Respublikası Baş nazirinin birinci müavini
Təşkilat Komitəsinin üzvləri
Hacıbala Abutalıbov – Bakı şəhər İcra Hakimiyyətinin başçısı
Yusuf Məmmədəliyev – Azərbaycan Respublikası Prezidenti Administrasiyasının Gənclər siyasəti və idman məsələləri şöbəsinin müdiri
Azad Rəhimov – Azərbaycan Respublikasının gənclər və idman naziri, Azərbaycan Respublikası Milli Olimpiya Komitəsinin vitse-prezidenti
Fazil Məmmədov – Azərbaycan Respublikasının vergilər naziri, Azərbaycan Velosiped İdmanı Federasiyasının prezidenti
Elmar Məmmədyarov – Azərbaycan Respublikasının xarici işlər naziri
Ramil Usubov – Azərbaycan Respublikasının daxili işlər naziri
Kəmaləddin Heydərov – Azərbaycan Respublikasının fövqəladə hallar naziri
Samir Şərifov – Azərbaycan Respublikasının maliyyə naziri
Ramin Quluzadə – Azərbaycan Respublikasının nəqliyyat, rabitə və yüksək texnologiyalar naziri
Əbülfəs Qarayev – Azərbaycan Respublikasının mədəniyyət və turizm naziri
Oqtay Şirəliyev – Azərbaycan Respublikasının səhiyyə naziri
Mikayıl Cabbarov – Azərbaycan Respublikasının təhsil naziri
Aydın Əliyev – Azərbaycan Respublikasının Dövlət Gömrük Komitəsinin sədri
Mədət Quliyev – Azərbaycan Respublikası Dövlət Təhlükəsizliyi Xidmətinin rəisi
Firudin Nəbiyev – Azərbaycan Respublikasının Dövlət Miqrasiya Xidmətinin rəisi
Elçin Quliyev – Azərbaycan Respublikası Dövlət Sərhəd Xidmətinin rəisi
Cahangir Əsgərov – “Azərbaycan Hava Yolları” Qapalı Səhmdar Cəmiyyətinin prezidenti
Balababa Rzayev – “Azərişıq” Açıq Səhmdar Cəmiyyətinin sədri
Çingiz Hüseynzadə – Azərbaycan Respublikası Milli Olimpiya Komitəsinin vitse-prezidenti.
Təşkilat Komitəsi 2018-ci il 5-9 iyun tarixində velosiped idmanının “BMX Racing” növü üzrə dünya çempionatının Bakı şəhərində keçirilməsinə dair Tədbirlər Planı hazırlayıb həyata keçirməlidir.
S.B.
www.oxu.az
"
"AFFA baş məqşçilərlə müqaviləyə xitam verdiBu gün AFFA-nın inzibati binasında baş katib Elxan Məmmədov 19 yaşadək futbolçulardan ibarət Azərbaycan yığmasının baş məşqçisi Təbriz Həsənov və 17 yaşadək futbolçulardan ibarət Azərbaycan yığmasının baş məşqçisi Mirbağır İsayevlə görüşüb.
Oxu.Az Trend-ə istinadla xəbər verir ki, T.Həsənov U-19-un, M.İsayev isə U-17-nin Avropa çempionatının ilkin seçmə mərhələsində çıxışı ilə bağlı hesabat təqdim edib.
Hesabatların təqdimatından sonra qarşılıqlı razılıq əsasında hər iki baş məşçinin müqaviləsinə xitam verilməsi barədə qərar qəbul olunub.
U-19 və U-17 Azərbaycan yığmalarının baş məşqçisi vəzifəsinə təyinatlar ilin sonuna qədər müəyyənləşəcək.
E.Ə.
www.oxu.az
"
"AFFA-da yeni təyinatFutbol üzrə Azərbaycan milli komandasının mətbuat katibi vəzifəsinə yeni təyinat olub. 
Oxu.Az-ın AFFA-nın rəsmi ""Facebook"" səhifəsinə istinadən verdiyi məlumata görə, bu vəzifə Elman Himayətoğluna həvalə olunub. 
O, 2018-ci il yanvarın 1-dən vəzifəsinin icrasına başlayacaq.
Qeyd edək ki, Elman Himayətoğlu bu təyinatadək ""Zirə"" klubunun mətbuat katibi vəzifəsində çalışıb. 
E.Ə.
www.oxu.az
"
"""Neftçi"" klubu futbolçusunu cəzalandırdı“Neftçi” klubunun futbolçusu Elnur Cəfərov baş məşqçi Tərlan Əhmədovun təqdimatına əsasən əvəzedici komandaya göndərilib. 
Oxu.Az xəbər verir ki, klubdan Report-a verilən məlumata görə, gənc yarımmüdafiəçi intizam kodeksinə uyğun cərimələnib.
Buna səbəb Cəfərovun Azərbaycanın 21 yaşadək futbolçulardan ibarət milli komandasının heyətindəki çıxışı və sosial şəbəkələrdəki hərəkəti ilə milli komandanın və klubun ictimai nüfuzuna xələl gətirməsidir.
Qeyd edək ki, Elnur Cəfərov Azərbaycan yığmasının Almaniyaya 0:7 hesabı ilə uduzduğu görüşdən sonra əyləndiyini əks etdirən fotolar paylaşıb və azarkeşi təhqir edib.
E.Ə.
www.oxu.az
"
"“Qoca”nın qaçmasına kömək edən qadın dispanserə yerləşdirildiXüsusi təyinatlı vaqondan qaçan məhbuslara kömək etməkdə təqsirləndirilərək həbs edilən Günay Atakişiyevada vərəm xəstəliyi aşkarlanıb.
Oxu.Az APA-ya istinadən xəbər verir ki, G. Atakişiyeva Penitensiar Xidmətin vərəmli məhkumların saxlandığı 3 saylı İxtisaslaşdırılmış Müalicə Müəssisəsinə yerləşdirilib. Onun müayinəsi davam etdirilir.
A.M.
www.oxu.az
"
"DÇ-2018: Danimarka mundiala darmadağınla gedir – VİDEOFutbol üzrə 2018-ci il dünya çempionatına Avropa zonasından vəsiqə qazanan sonuncu komandanın adı müəyyənləşib.
Oxu.Az-ın xəbərinə görə, Danimarka səfərdə İrlandiya komandasını 5:1 hesabı ilə darmadağın edərək adını mundiala yazdırıb.
Xatırladaq ki, bu komandalar arasında ilk oyun 0:0 hesabı ilə başa çatmışdı.
Qarşılaşmada hesabı 6-cı dəqiqədə irlandlar açıblar. Daffi adını tabloya yazdırıb.  29-cu dəqiqədə Andreas Kristensen oyunda tarazlığı bərpa edib. Daha sonra isə səhnəyə “Tottenhem”in gənc ulduzu Kristian Eriksen çıxıb. 32, 63 və 74-cü dəqiqələrdə fərqlənən K.Eriksen het-trikə imza atıb. Qarşılaşmada son nöqtəni isə 90-cı dəqiqədə penaltidən Nikolas Bendtner qoyub. 
Bununla da, Danimarka millisi tarixində 5-ci dəfə futbol üzrə dünya çempionatına vəsiqə qazanıb.

S.B.
www.oxu.az
"
"Dünya çempionatına düşə bilməyən İtaliya nə qədər itirəcək?İtaliya Rusiyada keçiriləcək futbol üzrə dünya çempionatına vəsiqə qazana bilməməsinə görə bir milyard avro itirəcək. 
Oxu.Az-ın xəbərinə görə, bu barədə “Radio 24”ün efirində ölkənin idman naziri Franko Korraro deyib.
“Bu bizə ən azı 500-600 milyon avroya başa gələcək, lakin bütün əldən verilən gəlirləri nəzərə alsaq, məbləğ bir milyard avronu keçəcək”, - nazir bəyan edib. Korraro həmçinin bildirib ki, İtaliya Futbol Federasiyasının prezidenti Karlo Tavekkio öz vəzifəsində qalmaq istəyirsə, lazımi tədbirlər görməlidir. 
İsveçə uduzduqdan sonra Tavekki baş verənlər barədə fikirləşmək üçün 48 saat fasilə götürüb. Korraro isə Futbol Federasiyasının rəhbərindən gələcək planları açıqlamağı tələb edib. Nazir həmçinin qeyd edib ki, İtaliya yığmasının hazırki baş məşqçisi Campyero Venturanın istefası qaçılmazdır:
“Ventura baş verənlərə görə birbaşa məsuliyyət daşıyır. Elə olur ki, nəticə əldə etmək üçün 10 faiz çatmır, bizim vəziyyətimizdə isə 80 faiz çatmadı”. 
Xatırladaq ki, İtaliya millisi pley-off mərhələsində iki görüşün nəticəsinə əsasən İsveç komandasına uduzaraq son 60 ildə ilk dəfə dünya çempionatından kənarda qaldı.
S.B.
www.oxu.az
"
"Millimizin futbolçusu azarkeşi təhqir etdi21 yaşlılardan ibarət yığmamızın və ""Neftçi""nin futbolçusu Elnur Cəfərov yenidən gündəmə gəlib.
Oxu.Az Apasport.az-a istinadən xəbər verir ki, bəstəboy hücumçu bu dəfə də oyunu ilə yox, özünü apara bilməməsi ilə seçilib.
Noyabrın 8-də evdə Almaniyadan alınan 0:7 hesablı yenilgidə 90 dəqiqə meydanda olan Elnur 5 gün ərzinə ikinci dəfə sosial şəbəkədə diqqəti cəlb edib. Fiaskodan bir gün sonra bahalı avtomobildə gülə-gülə şəklini paylaşan millimizin 20 yaşlı ""qoçu""su onun çıxışından narazı olan azarkeşi təhqir edərək, söhbətə çağırıb.
E.Ə.
www.oxu.az
"
"İtaliya millisindən dörd futbolçu getdiİtaliya yığmasının 4 futbolçusu milli karyerasını başa vurub. 
Oxu.Az Apasport-a istinadən xəbər verir ki, DÇ-2018-in İsveçlə qarşılaşmasından sonra mundiala vəsiqə qazana bilməyən apenninlilərin aparıcı üzvləri belə addım atmağa  qərar veriblər.
Yığmanın qapıçısı Canluici Buffon, həmçinin Corco Kyellini, Daniele de Rossi və Andrea Bartsalyi milli ilə vidalaşıb.
1997-ci ildə yığmada debüt edən Buffon DÇ-2018-in final mərhələsindən kənar qalmaqla rekord şansını qaçırıb. Belə ki, təcrübəli qolkiper 6-cı dəfə mundiala qatılsaydı, mütləq rekord sahibi olacaqdı. DÇ-2006-nın çempionu olan Buffon millidə 175 matç keçirib.
10 il yığmada çıxış etmiş Rossi 117 matçda 21 qol sevinci yaşayıb. Kyellini 96 matçda 8 dəfə fərqlənibsə, Bartsalyi 73 dəfə meydana çıxıb.
N.O.
www.oxu.az
"
"Əliyar Ağayevin qərarı narazılığa səbəb olduAzərbaycanlı FİFA referisi Əliyar Ağayevin 21 yaşadək futbolçular arasında Avropa çempionatının seçmə qrup mərhələsindəki idarəçiliyi narazılığa səbəb olub.
Oxu.Az Report-a istinadən xəbər verir ki, evdə Serbiyaya 1:3 hesabı ilə uduzan Avstriya yığmasının baş məşqçisi Verner Qreqoriç və komandanın kapitanı Konrad Laymer baş hakimin matçın nəticəsinə təsir edən səhvə yol verdiyi qənaətindədirlər.
Onların fikrincə, Ağayev matçın 86-cı dəqiqəsində, hesab 1:1 olan zaman Avstriya yığmasının qapısına yanlış penalti təyin edib. Qriqoriç bildirib ki, referi 11 metrlik nöqtəni göstərməklə düz etməyib: “Həmin epizodda qayda pozuntusu yox idi. Oxşar vəziyyət Rusiya ilə oyunumuzda da baş vermişdi. Vacib oyunlarda iki penalti. Bu cür hallar futbolda tez-tez olur”.
Penaltiyə səbəb olan kapitan isə deyib ki, bu cür oyunda uduzmaq ağırdır. Laymerin sözlərinə görə, o, topa rəqibin ayaqları arasında toxunsa da, referi qayda pozuntusu qeydə alıb.
Avstriyalıların narazılığına rəğmən, oyunun videoicmalına baxan zaman Ağayevin penalti epizodunda səhvə yol vermədiyini görmək olar. Laymer cərimə meydançasında Saşa Lukiçə qarşı açıq-aşkar kobud oynayır və Azərbaycanlı FİFA referisi haqlı olaraq 11 metrlik nöqtəni göstərir.
Serbiya yığması hazırda 12 xalla VII qrupun lideridir. Hesabında 6 xal olan Avstriya millisi isə 4-cü sıradadır.
Qeyd edək ki, noybarın 10-da baş tutmuş matçda hesabı qonaqlar açıb, 30-cu dəqiqədə Aleksandr Lutovats fərqlənib. Qaşılaşmanın 80-ci dəqiqəsində Konrad Laymer tarazılığı bərpa etsə də, 7 dəqiqə sonra Luka Yoviç penaltidən fərqlənib. 90+1-ci dəqiqədə isə Luka İliç yekun nəticəni müəyyənləşdirib – 3:1.
Bu oyunda Əliyar Ağayevə Zeynal Zeynalov və Rza Məmmədov kömək ediblər. Dördüncü hakim funksiyasını isə Orxan Məmmədov yerinə yetirib.

E.Ə.
www.oxu.az
"
"İtaliya-İsveç matçında maraqlı anlar - VİDEODünən baş tutan İtaliya-İsveç ""play-off"" matçının sonunda maraqlı hadisə yaşanıb.
Oxu.Az Report-a istinadən xəbər verir ki, hakimin iki oyunun nəticəsinə görə İsveçin qalibiyyətini elan edən final fitindən sonra Skandinaviya komandasının futbolçuları öz sevinclərini bölüşmək üçün canlı yayımda olan ""Eurosport"" telekanalının jurnalistlərinə tərəf qaçıblar.
Şərhçilərin üzərinə atılan futbolçular efir üçün quraşdırılmış dayağı aşırıblar. Baş verənlər canlı yayımlanıb.
Noyabrın 13-də keçirilən matç zamanı İsveç futbolçuları iki oyunun nəticəsinə görə (1:0 və 0:0) İtaliyanı mübarizədən kənarlaşdıraraq dünya çempionatına vəsiqə qazanıblar.

E.C.
www.oxu.az
"
"Canluici Buffon göz yaşları içində İtaliya yığması ilə vidalaşdı – VİDEO + FOTO""Yuventus"" klubunun qapıçısı Canluici Buffon İtaliya milli komandası ilə vidalaşıb.
Oxu.Az Report-a istinadən xəbər verir ki, bu barədə 39 yaşlı qolkiper ""Skuadra Adzurra""nın İsveçə iki oyunun nəticəsinə görə uduzaraq, 2018-ci il dünya çempionatından kənarda qaldığı oyundan sonra açıqlama verib.
Göz yaşlarına hakim ola bilməyən Buffon deyib: ""Mən İtaliya yığmasını tərk edir və yerimi gənclərə verirəm"".
İsveçlə ilk görüşdə 0:1 hesabı ilə uduzan İtaliya cavab oyunundan qolsuz bərabərliklə ayrılıb. Bununla da Canluici Buffonun komandası 1958-ci il dünya çempionatından sonra ilk dəfə mundialdan kənarda qalıb.


















 
E.C.
www.oxu.az
"
"Ceyhun Osmanlı ""EUTODAY""də: Sürgün edilmiş ""Qarabağ"" Çempionlar Liqasını silkələdi Ceyhun Osmanlı Avropada məşhur olan ""Eutoday.net"" portalında məqalə ilə çıxış edib. 
Oxu.Az xəbər verir ki, ""Bombalardan kuboklara: Sürgün edilmiş ""Qarabağ"" komandası Çempionlar Liqasını silkələdi"" başlıqlı yazıda ""Qarabağ"" klubunun uğuru ilə yanaşı, Azərbaycan həqiqətlərinə də geniş yer verilib.
Həmin məqaləni təqdim edirik:
1991-1994-cü illərdə Azərbaycan və Ermənistan arasındakı ölümcül müharibədə hər tərəfdən bombalar yağarkən heç kim təsəvvür edə bilməzdi ki, Dağlıq Qarabağa bitişik Ağdam rayonunun sürgün edilmiş komandası bir gün Çempionlar Liqasında oynaya bilər. 
Dr.Ceyhun Osmanlı yazır: ""Bəli, hər kəsə təəccüblüdür ki, Azərbaycanın sürgün edilmiş komandası ""Qarabağ"" futbol klubu UEFA Çempionlar Liqasında ""Kophenagen""i məğlub etdikdən sonra qrup mərhələsinə adlayaraq ""Atletiko Madrid"", ""Roma"" və ""Çelsi"" kimi dünya nəhənglərinə layiqli rəqib olmağı bacardı"".
Klubumuz ""Atletiko Madrid""ə qarşı 0-0 (18 oktyabr 2017) və 1-1 (1 noyabr 2017) hesabı olmaqla iki dəfə diqqətə layiq oyun göstərdi. Bundan öncə isə ""Qarabağ"" 1-2 hesabı ilə ""Roma"" klubuna məğlub oldu.  Lakin onlar klassik janrın Deyvid və Qoliafı üz-üzə gələndə çətin sınaqla qarşılaşdılar.
Maraqlı bir məqamı qeyd etsək, ""Qarabağ"" və ""Çelsi"" komandaları 1066-cı ildə İngiltərə və Norveç ordularının döyüşdüyü ""Stamford"" körpüsü yaxınlığında qarşılaşırdılar. ""Qarabağ"" FK-nın futbolçuları isə 30 min itki vermiş və bir milyondan çox qaçqın və məcburi köçkünə səbəb olan müharibənin canlı təmsilçiləridir. 
Onların Vətəni - ""Qafqazın Xirosiması"" adlanan Ağdam rayonu 6000 sakini öldürülərək bu müharibədə məhv olmaq imtahanı ilə üzləşmişdi. 25 ildir ki, onların ev oyunları üçün nəzərdə tutulan ""İmarət"" stadionu erməni snayperlərinin nəzarəti altındadır.
Məhz bu müharibənin nəticəsində ""Qarabağ"" FK öz stadionunda ev oyunlarını oynaya bilmir. 22 noyabr tarixində ""Çelsi"" ilə nəzərdə tutulan ev oyunu da Ağdamda yox, oradan 440 kilometr uzaqlıqdakı ""Bakı Olimpiya Stadionu""nda baş tutacaq.
Çempionlar Liqasında oynamaq hüququ əldə edən ""Qarabağ"" FK-nın bəzi futbolçuları erməni işğalı səbəbi ilə Azərbaycanın 875 fərqli yerində köçkün həyatı yaşamağa məcbur qalmış 128 min Ağdam sakinindən yalnız bir neçəsidir.
Komanda bağlanma riski ilə qarşılaşdı və çox çətin anlar yaşadı, pərən-pərən düşmüş azarkeşlərini yenidən təşkil etmək məcburiyyətində qaldı. ""Qarabağ"" ikinci baharını küllərindən yaranmış bir feniks kimi yenidən yaşamağa başladı.
Klubun keçmiş futbolçuları raket atəşli bombardımanın altında və minalı sahələrdə oynamağa məcbur qalmışdılar. Onlardan arasında o zaman könüllü müharibəyə yollanmış komandanın məşqçisi - həmin dövr komandir olmuş ağdamlı Allahverdi Bağırov kimi cəbhə xəttində həyatını itirənlər də var. ""Qarabağ""ın kapitanı Rəşad Sadıqov, yarımmüdafiəçi Qara Qarayev, hücumçu Vüqar Nadirov və s. işğal olunmuş ərazilərin sakini, yəni məcburi köçkün həyatı yaşayan futbolçulardır. Futbol dünyasında, bəlkə də, heç vaxt rastlanmayacaq bir hadisədir ki, bu köçkün komanda ölkə çempionatında 4 ardıcıl çempionluq yaşayıb. Klubun azarkeşlərini gələcəkdə hansı sürprizlərlə təəccübləndirə biləcəyini düşünəndə həyəcan yaşamamaq əldə deyil.
Çempionlar Liqasının 2017-2018-ci il mövsümündə həm də siyasi gündəm canlıdır. ""Qarabağ""ın uğurunu Azərbaycan ərazilərinin 20 faizini uzun müddətdir işğalda saxlaya, BMT, Avropa Parlamenti və Avropa Şurasının müvafiq qətnamələrinə baxmayaraq, işğalı sonlandırmayan Ermənistan da izləməkdədir. İşğalçı Ermənistanla yanaşı, həm də Rusiya… O Rusiya ki, Ermənistanda təxminən 5 min hərbçi saxlayır və 2 hərbi bazası var. Yəqin ki, 22 noyabr tarixində Bakıda baş tutacaq ""Qarabağ"" - ""Çelsi"" matçını böyük maraq və sualla izləyəcəklər.
Xüsusilə nəzərə almaq lazımdır ki, klubun sahibi Rusiya əsilli milyarder Roman Abramoviçdir. 
İndi yüz minlərlə qaçqın və məcburi köçkün nəfəslərini tutaraq, 22 noyabr tarixində Çempionlar Liqası matçında Deyvid və Qoliaf arasında olan mübarizəni ümidlə izləyəcəklər...
Ceyhun Osmanlı
IV Çağırış Azərbaycan Respublikası Milli Məclisinin deputatı
""Odlar Yurdu"" Universitetinin beynəlxalq əlaqələr və innovasiyalar üzrə prorektoru
www.oxu.az
"
"İran-İraq sərhədində növbəti dəfə zəlzələ olduİran-İraq sərhədində 4,5 bal gücündə zəlzələ baş verib.
Oxu.Az-ın məlumatına görə, bu barədə Avropa Aralıq dənizi Seysmoloji Xidmətinin məlumatında bildirilir.
Yeraltı təkanların episentri İranın Sərpol Zəhab şəhərindən 11 km şimalda, ocağı 40 km dərinlikdə yerləşib.
Dağıntı və zərərçəkənlər barədə məlumat daxil olmayıb.
Noyabrın 12-də  İran-İraq sərhədində 7,2 bal gücündə zəlzələ baş verib. Zəlzələnin episentri Kermanşah şəhərindən 104 km qərbdə, ocağı 10 km dərinlikdə yerləşib. Təbii fəlakət nəticəsində 445 nəfər ölüb, 2 minə yaxın insan xəsarət alıb.
A.M.
www.oxu.az
"
"Didye Droqba karyerasını bitirəcəyi vaxtı açıqladıAmerikanın ""Phoenix Rising"" klubunda çıxış edən afrikalı futbolçu Didye Droqba karyerasını bitirəcəyi vaxtı açıqlayıb.
Oxu.Az “Report”a istinadən xəbər verir ki, İngiltərənin ""Çelsi"" klubunun keçmiş hücumçusu 2018-ci ildə futbol ilə vidalaşacağını bildirib.
Fildişi Sahili yığmasının futbolçusu qeyd edib ki, artıq dayanmaq vaxtı gəlib.
O, ""Marsel"" və ""Çelsi"" klublarında çıxışları ilə yadda qalıb. Droqba London klubunun heyətində keçirdiyi 381 oyuna 163 qol vurub.
A.S.
www.oxu.az
"
"Dördqat dünya çempionları mundialdan kənarda qaldılar – VİDEOFutbol üzrə DÇ-2018-in pley-off mərhələsi çərçivəsində İtaliya və İsveç yığmaları arasında cavab qarşılaşması keçirilib.
Oxu.Az-ın məlumatına görə, “San-Siro” stadionunda keçirilən matç 0:0 hesabı ilə başa çatıb.
İsveçdə keçirilən ilk qarşılaşma meydan sahiblərinin 1:0 hesablı qələbəsi ilə başa çatmışdı.
Beləliklə, iki oyunun nəticəsinə əsasən İsveç yığması 2018-ci ildə keçiriləcək dünya çempionatına vəsiqə qazanıb.
İtaliya millisi isə son 60 ildə ilk dəfə mundialdan kənarda qalıb. Sonuncu dəfə Apennin təmsilçisi 1958-ci ildə dünya çempionatında kənarda qalmışdı. 

S.B.
www.oxu.az
"
"“Qarabağ” azarkeşləri “Çelsi” ilə oyuna nə hazırlayırlar?Xəbər verdiyimiz kimi, Çempionlar Liqasında ölkəmizi təmsil edən “Qarabağ” “Çelsi” ilə ev oyununa xüsusi olaraq hazırlaşır.
Oxu.Az-ın məlumatına görə, Ağdam klubunun mətbuat xidmətinin rəhbəri Nurlan İbrahimov Yenicag.az-a bildirib ki, Bakı Olimpiya Stadionunda baş tutacaq qarşılaşmada nəhəng xoreoqrafiyanın açılması planlaşdırılır. 
Xoreoqrafiyada 20 min azarkeşinin iştirak edəcəyi gözlənilir.
Klub rəsmisi xoreoqrafiyanın nədən ibarət olduğunu sirr olaraq saxlayıb. O qeyd edib ki, şou E tribunasında nümayiş etdiriləcək.
Qeyd edək ki, matç noyabrın 22-də, saat 21:00-da start götürəcək. 
S.B.
www.oxu.az
"
"Bu ilin ən çox qol vuran futbolçuları – SİYAHI2017-ci ildə ən çox qol vuran futbolçuların adları müəyyənləşib.
Oxu.Az Apasport.az-a istinadən xəbər verir ki, il hələ başa çatmasa da, yanvarın 1-dən bu günə qədər olan statistikaya əsasən, “Barselona”nın hücumçusu Lionel Messi hamını qabaqlayır.
Ulduz futbolçu klubunda və Argentina yığmasında ümumilikdə 51 qola imza atıb ki, bu, rəqibləri üçün əlçatmazdır. Messi bu toplardan 47-ni “Barsa”nın heyətində vurub ki, bu baxımdan da hamıdan öndədir.
Onu 47 qolla Polşa yığmasının və “Bavariya”nın forvardı Robert Levandovski izləyir. İlk “3-lüy”ü isə “Tottenhem”in və İngiltərə millisinin qol “silahı” Harri Keyn (45 qol) qapayır.
Maraqlıdır ki, FİFA tərəfindən ilin ən yaxşısı seçilən Kriştianu Ronaldo özünə yalnız 4-cü pillədə yer tapa bilib. Portuqaliyalı forvard millidə və klubda ümumilikdə 45 dəfə rəqib qapılarına yol tapıb.
Edinson Kavani, Pyerr-Emerik Obameyanq və Çiro İmmobile kimi ulduzların da qərarlaşdığı ilk “10-luq”da iki sürpriz oyunçu var. “Banqkok Yunayted”də çıxış edən Draqan Boşkoviç 37 matçda 41 qola imza ataraq 6-cı sırada qərarlaşıb. Bir vaxtlar “Trabzonspor” və “Kayserispor”da da çıxış etmiş Jaja Koelyo isə Tailan klubu “Buriram Yunayted”dəki məhsuldarlığı ilə diqqət çəkir.
“Beşiktaş”ın hücumçusu Cenk Tosun 2017-ci ildə 28 dəfə fərqlənməsinə baxmayaraq, ilk “20-lik”dən kənarda qalıb. Eran Zahavi, Serxio Aquero və Aleksandr Lakazettlə eyni sayda qol vuran Cenkin siyahıya düşə bilməməsinin səbəbi buna daha çox matçda nail olmasıdır.
E.Ə.
www.oxu.az
"
"""Qarabağ""ın rəqibi rekord məbləğə futbolçu transfer etmək istəyirÇempionlar Liqasında “Qarabağ”ın rəqibi olan İngiltərənin “Çelsi” klubu 120 milyon avroya futbolçu transfer etmək istəyir. 
Oxu.Az Report-a istinadən xəbər verir ki, London təmsilçisi İtaliya “İnter”inin hücumçusu Mauro İkardinin xidmətində maraqlıdır.
Argentina yığmasının 24 yaşlı forvardının “Çelsi”yə keçidi baş tutarsa, İngiltərə futbolunda yeni transfer rekordu qeydə alınacaq.
Qeyd edək ki, İngiltərənin transfer rekordu “Mançester Yunayted”ə məxsusdur. “Qırmızı şeytanlar” ötən il Fransa yığmasının yarımmüdafiəçisi Pol Poqba üçün İtaliyanın ""Yuventus"" klubuna 105,2 milyon avro ödəyiblər. 2013-cü ildən “İnter”in formasını geyinən Mauro İkardi iştirak etdiyi 135 oyunda 82 qola imza atıb.
E.Ə.
www.oxu.az
"
"Tanınmış Formula-1 pilotu karyerasını başa vurduFormula-1 üzrə dünya çempionatında iştirak edən İngiltərənin “Uilyams” komandasının pilotu Felipe Massa karyerasını başa vurub.
Oxu.Az “Report”-a istinadən xəbər verir ki, 36 yaşlı sürücü noyabrın 12-də keçirilmiş Braziliya Qran-prisindən sonra qərarını açıqlayıb.
F.Massa ötən il karyerasını başa vurduğunu desə də, “Uilyams”ın xahişi ilə daha bir mövsüm çıxış etməyə razı olmuşdu. Formula-1-də 2002-ci ildə debüt edən braziliyalı pilot karyerası ərzində “Sauber” və “Ferrari”nin də şərəfini qoruyub. Onun ən yaxşı göstəricisi 2008-ci ildə əldə etdiyi vitse-çempionluqdur.
Qeyd edək ki, Formula-1 üzrə 2017-ci il mövsümünün qalibi artıq müəyyənləşib. “Mercedes” pilotu Lüis Hemilton çempionluğu rəsmiləşdirib. Braziliya Qran-prisində finiş xəttini 7-ci keçən Massa ümumi cədvəldə 10-cu pillədədir. 
E.Ə.
www.oxu.az
"
"''Real''dan təklif: Neymarın əvəzinə  2 ulduz""Real""ın Neymarı heyətinə qatmaq istəyi ilə bağlı yeni xəbər yayılıb.
Oxu.az-ın Fanat.Az-a istinadən xəbərinə görə, ""Kral Klubu""nun braziliyalı ulduza qarşılıq iki futbolçusunu PSJ-yə təklif edəcəyi deyilir.
""Real""ın prezidenti Florentino Peres Neymarın transferi üçün Toni Kroos və Qaret Beyli Paris klubuna vermək niyyətindədir. PSJ 222 milyon avroya aldığı braziliyalı üçün 450 milyon avro tələb edir. ""Real""  iki ulduzunu qarşı tərəfə verməklə bu məbləği azaltmaq niyyətindədir.
Qeyd edək ki, ""Real"" Qaret Beyli 101, Toni Kroosu 25 milyon avroya alıb.
C.İ.
www.oxu.az
"
"Türklərdən ""Qarabağ"" üçün möhtəşəm marş: ""Saldır, Karabağ""- VİDEOÇempionlar Liqasında təmsilçimiz “Qarabağ”ın uğurlu çıxışlarına türklər marş həsr edib.
Oxu.az a24.az-a istinadən xəbər verir ki, marş rep janrındadır, türk dilində səsləndirilib və içində Azərbaycanca məşhur ifadələr də var.
Həmin marşı sizə təqdim edirik:

E.C.
www.oxu.az
"
"Rəcəb Tayyib Ərdoğan Ramil Quliyevdən danışdıTürkiyə prezidenti Rəcəb Tayyib Ərdoğan idmanda milliləşdirmənin əleyhinə olmadığını açıqlayıb.
Oxu.Az Report-a istinadən xəbər verir ki, “NTV Spor”un qonağı olan dövlət başçısı bu praktikadan bütün dünyada istifadə edildiyini söyləyib. Onun fikrincə, milliləşdirməyə neqativ yanaşmaq faydalı deyil: “İngiltərə, Fransada əcnəbilər oynayır. Kaş ki, öz soyumuzdan olub, torpaqlarımızda yetişərdilər. Lakin bu olmursa və dünyanın bir gerçəyidirsə, buna mənfi baxmağın faydası olmaz”.
R.T.Ərdoğan Bolqarıstanda doğulan Halil Mutlu və Naim Süleymanoğlu kimi ağırlıqqaldıranların Türkiyə idmanına müsbət təsir etdiklərini xatırladıb. O, bu il Böyük Britaniyanın paytaxtı Londonda keçirilmiş dünya çempionatında 200 metr məsafəyə qaçışda dünya çempionu olan azərbaycanlı Ramil Quliyevi örnək göstərib: “Əlbəttə, Türkiyə vətəndaşlığını qəbul edən şəxs zəif yox, güclü olmalıdır. Naim Süleymanoğlu, Halil Mutlu... Bunlar gəldi, nə oldu? Ağırlıqqaldırmada Türkiyəni bir addım irəli apardılar. Dəyişiklik yaşatdılar. Atletika tarximizdə son olaraq azərbaycanlı qardaşımız Ramil Quliyev çempion oldu. Efiyopiyalı qızımız bizə çempionluq gətirdi. Bunlar olduğu zaman digərlərini də irəli çəkirlər”.
Qeyd edək ki, Türkiyə yığmasının heyətində dünya çempionu olan Ramil Quliyev yarışdan sonra onu ilk təbrik edən şəxsin Rəcəb Tayyib Ərdoğan olmasına çox təəccübləndiyini açıqlayıb.
A.M.
www.oxu.az
"
"Daha iki milli DÇ-2018-ə vəsiqə qazanıbFutbol üzrə 2018-ci il dünya çempionatının Avropa zonası üzrə ""play-off"" mərhələsinin ilk 2 cavab görüşü keçirilib.
Oxu.Az xəbər verir ki, İsveçrə Şimali İrlandiyanı, Yunanıstan Xorvatiyanı qəbul edib.
DÇ-2018
Avropa zonası, ""play-off"" mərhələsi, Cavab oyunları
12 noyabr
21:00. İsveçrə - Şimali İrlandiya - 0:0
İlk oyun - 1:0
23:45. Yunanıstan - Xorvatiya - 0:0
İlk oyun - 1:4
Beləliklə, DÇ-2018-ə vəsiqə qazanmış komandaların sayı 28-ə çatıb. Daha əvvəl Rusiya, Braziliya, İran, Yaponiya, Meksika, Belçika, Cənubi Koreya, Səudiyyə Ərəbistanı, Almaniya, İngiltərə, İspaniya, Nigeriya, Kosta-Rika, Misir, Polşa, İslandiya, Serbiya, Fransa, Portuqaliya, Panama, Uruqvay, Kolumbiya, Argentina, Seneqal, Mərakeş və Tunis bu hüquqa yiyələnib.
Dünya çempionatının oyunları gələn il iyunun 14-dən iyulun 15-dək Rusiyanın 11 şəhərinin 12 stadionunda keçiriləcək. Püşkatma mərasimi dekabrın 1-də Moskvada təşkil olunacaq.
E.Ə.
www.oxu.az
"
"Braziliya Qran-Prisinin qalibi məlum oldu“Ferrari” komandasının almaniyalı pilotu Sebastyan Fettel “Formula-1” Braziliya Qran-Prisinin qalibi olub.
Oxu.Az-ın xəbərinə görə, ikinci yerin sahibi “Mercedes”in finlandiyalı pilotu Valtteri Bottas olub. Üçüncü yerdə isə “Ferrari” komandasının finlandiyalı pilotu Kimi Raykkonen qərarlaşıb.
Çempionatın növbəti mərhələsi noyabrın 24-dən 26-a kimi Əbu-Dabidə  keçiriləcək.
N.O.
www.oxu.az
"
"“Qarabağ”ın “Çelsi” ilə oyununda sürpriz olacaqÇempionlar Liqasının qrup mərhələsində “Qarabağ”ın “Çelsi” ilə oyununda azarkeşləri sürpriz gözləyir.
Oxu.Az Qafqazinfo-ya istinadən xəbər verir ki, qarşılaşmada xoreoqrafiya şousu olacağı gözlənilir.
Bu, indiyə kimi hazırlananların arasında ən böyük xoreoqrafiya şousu olacaq.
Qeyd edək ki, “Qarabağ” – “Çelsi” oyunu noyabrın 22-si saat 21:00-da, Bakı Olimpiya Stadionunda start götürəcək.
A.M.
www.oxu.az
"
"“Qarabağ” – “Çelsi” oyununa satılmış biletlərin sayı açıqlandıFutbol üzrə UEFA Çempionlar Liqasının qrup mərhələsinin “C” qrupunda yer alan Azərbaycan çempionu “Qarabağ” ilə İngiltərənin “Çelsi” klubu arasında Bakıda keçiriləcək oyuna bilet satışı davam edir.
Oxu.Az-ın məlumatına görə, bu barədə Ağdam klubunun “Facebook” səhifəsində bildirilib.
Məlumata görə, qarşılaşmaya 50 mindən çox bilet satılıb.
“Qarabağ”–“Çelsi” oyunu noyabrın 22-də Bakı Olimpiya Stadionunda keçiriləcək.
A.M.
www.oxu.az
"
"Mərakeşlilər Brüsseldə avtomobilləri yandılar – VİDEOFutbol üzrə Mərakeş yığma komandasının azarkeşləri Belçikanın paytaxtı Brüsseldə iğtişaş törədiblər.
Oxu.Az Report-a istinadən xəbər verir ki, onlar komandalarının Rusiyada keçiriləcək Dünya çempionatı – 2018-ə vəsiqə qazanmasını şəhərdə iğtişaş törətməklə qeyd ediblər.
Xuliqanlar bu məqsədlə küçədə bir neçə avtomobili yandırıblar. Bundan əlavə, onlar şəhər mərkəzində bir neçə müasir incəsənət abidəsini dağıdıblar. Polis azarkeşlərə qarşı su şırnağından istifadə etmək məcburiyyətində qalıb.
Mərakeş millisi Afrika təsnifat mərhələsinin Fildişi Sahilinə qarşı keçirilən oyununda 2:0 hesabı ilə qalib gələrək gələn il keçiriləcək mundiala vəsiqə qazanıb. Dünya çempionatına çıxan digər Afrika ölkəsi Tunis olub.

A.M.
www.oxu.az
"
"Rusiya Argentinaya məğlub olduFutbol üzrə Rusiya yığması Argentinaya yoldaşlıq görüşündə məğlub olub, Oxu.Az Rusiya KİV-ə istinadən xəbər verir.
Görüş noyabrın 11-də Moskvanın yenilənmiş ""Lujniki"" stadionunda keçirilib və qonaqların 1:0 hesablı üstünlüyü ilə başa çatıb.
Oyunda yeganə qolu 86-cı dəqiqədə “Mançester Siti”nin hücumçusu Serxio Aquero vurub.
Xatırladaq ki, görüş 2018-ci il Dünya Çempionatına hazırlıq çərçivəsində keçirilib.
N.O.
www.oxu.az
"
"İtaliya son 60 ildə ilk dəfə dünya çempionatından kənarda qala bilər – VİDEO Stokholmun “Frends Arena” stadionunda DÇ-2018-in pley-off mərhələsi çərçivəsində İsveç millisi İtaliya komandasını qəbul edib.
Oxu.Az-ın xəbərinə görə, qarşılaşma meydan sahiblərinin minimal hesablı qələbəsi ilə yekunlaşıb.
Matçda yeganə qolu 61-ci dəqiqədə Yakob Yuhansson vurub. 
Bununla da, İsveç yığması dördqat dünya çempionlarını son 60 ildə ilk dəfə mundialdan kənarda saxlaya bilərlər.
Cavab qarşılaşması noyabrın 13-də Milanda keçiriləcək.

S.B.
www.oxu.az
"
"Pedro Enrike “Qarabağ”dan gedir?“Qarabağ” klubu futbolçu Pedro Enrikenin qışda komandadan ayrılacağına dair xəbərlərə münasibət bildirib. 
Oxu.Az-ın xəbərinə görə, klubun meneceri Asif Əsgərov Report-a açıqlamasında 27 yaşlı yarımmüdafiəçi ilə mövsümün sonunadək müqavilələrinin olduğunu xatırladıb.
O, braziliyalı oyunçunun müqavilə üzrə məxsus olduğu Yunanıstan PAOK-una tezliklə qayıtmasının müzakirə mövzusu olmadığını vurğulayıb: 
“Yunanıstan mətbuatında yazılanların hamısı boş söhbətlərdir”.
Enrike İspaniyada “Atletiko” ilə Çempionlar Liqasının qrup mərhələsinin IV tur matçında rəqib futbolçunun sifətinə açıq ayaqla zərbə endirdiyi üçün birbaşa qırmızı vərəqə alıb. “Qarabağ” rəsmisi hələlik cəza müddətinə dair UEFA-dan heç bir bildiriş almadıqlarını söyləyib. Bununla belə, cinah oyunçusunun İngiltərənin “Çelsi” komandası ilə noyabrın 22-də keçiriləcək V tur qarşılaşmasını buraxacağı dəqiqdir.
Qeyd edək ki, Yunanıstanın sport24.gr saytı “Qarabağ”ın Pedro Enrike ilə vidalaşmaq istədiyini və bu məqsədlə PAOK-a məktub göndərdiyini yazıb. Səbəb kimi braziliyalı legionerin ağır müqavilə şərtlərinin olduğu göstərilib. Ağdam klubunun avrokuboklarda çıxışını başa vurduqdan sonra ölkədaxili titul əldə etməkdə problem yaşamayacağı da diqqətə çatdırılıb. 
Digər tərəfdən, oyunçunun özünün də Azərbaycan Premyer Liqasındakı rəqabətsizliyi bəyənmədiyi və özünün də artıq stimulunu itirdiyi bildirilir. “Sambaçı” ilə Rusiya klublarından birinin maraqlandığı deyilir.  Pedro Enrike “Qarabağ”ın heyətində 14 oyuna 3 qol vurub. Qollardan biri Çempionlar Liqasının II turunda Azərbaycan təmsilçisinin İtaliya “Roma”sına 1:2 hesabı ilə uduzduğu görüşə təsadüf edib. 
S.B.
www.oxu.az
"
"Daha bir ölkə DÇ-2018-ə vəsiqə qazandıAfrika seçmə mərhələsinin D qrupunda yer alan Seneqal yığması səfərdə CAR komandasına qalib gələrək 2018-ci ildə Rusiyada keçiriləcək dünya çempionatına vəsiqəni təmin edib.
Oxu.Az-ın xəbərinə görə, qarşılaşma 0:2 hesabı ilə başa çatıb.
Seneqalın heyətində Diafra Saho (12-ci dəqiqə) fərqlənib. Daha bir qolu isə 38-ci dəqiqədə Tomsanka Mxize öz qapısına vurub.
Beş turdan sonra Seneqal millisi 11 xalla qrupa liderlik edir və ikinci yerdə qərarlaşan Kabo-Verde və Burkina-Faso komandalarını 5 xal qabaqlayır. 
S.B.
www.oxu.az
"
"Mühafizəçilər Del Piyeronu Messinin yanına buraxmayıblar – VİDEOİtaliya millisinin keçmiş hücumçusu Alessandro Del Piyero Moskvada mehmanxanada Messi ilə görüşmək istəyərkən, mühafizəçilər onu içəri buraxmayıblar.
Oxu.Az-ın xəbərinə görə, hadisənin videosunu Life nəşri dərc edib.
Paytaxt mehmanxanasının mühafizəçiləri məşhur futbolçunu tanımayıblar. İtaliyalının köməkçiləri və jurnalistlər mühafizəçiləri rus dilində onun kim olduğunu izah etməyə çalışsalar da, bu heç bir nəticə verməyib.
Bir müddət sonra Argentina məşqçilər ştabının nümayəndələrindən biri səs-küyə gələrək anlaşılmazlığa son qoyub. O, Del Piyeronu qucaqlayaraq Messinin yanına aparıb.

S.B.
www.oxu.az
"
"UEFA Patris Evranı cəzalandırdıUEFA-nın İntizam Komitəsi “Marsel” klubunun müdafiəçisi Patris Evranı noyabrın 2-də Avropa Liqası çərçivəsində  “Vitoriya Gimaraynş” komandasına qarşı oyundan əvvəl azarkeşi ayağı ilə vurduğuna görə cəzalandırıb.
Oxu.Az-ın xəbərinə UEFA Evranı 30 iyun 2018-ci ilə qədər Avrokuboklardan kənarlaşdırıb. Bundan əlavə 36 yaşlı futbolçuya 10 min avro məbləğində cərimə təyin olunub. “Marsel” klubu isə oyuçusunu hərəkətinə görə əlavə 25 min avro cərimələyib.
Klub həmçinin futbolçu ilə olan müqavilənin qarşılıqlı şəkildə ləğv edildiyini açıqlayıb.
S.B.
www.oxu.az
"
"Cüdoçularımız Avropa çempionatına iki medalla başladılarMontoneqronun paytaxtı Podqoritsa şəhərində cüdo üzrə U-23 Avropa birinciliyinə start verilib.
Oxu.Az-ın məlumatına görə, yarışın ilk günü Azərbaycan milli komandasının üzvləri 2 medal qazanıblar.
Gənc cüdoçularımızdan 60 kq çəki dərəcəsində ölkəmizi təmsil edən Kəramət Hüseynov və 52 kq çəki dərəcəsində mübarizə aparan Nəzakət Əzizova Avropa birinciliyinin bürünc medallarına sahib olublar.
Qeyd edək ki, 40 ölkədən 301 idmançının (168 kişi, 133 qadın) mübarizə apardığı mötəbər birincilikdə Azərbaycan milli komandası 14 cüdoçu (8 kişi, 6 qadın) ilə təmsil olunur.
S.B.
www.oxu.az
"
"Qurban Qurbanov “Qarabağ”ın qarşıdakı oyunları barədə – VİDEOQarabağ klubunun baş məşqçisi Qurban Qurbanov komandanın Çempionlar Liqasındakı növbəti oyunundan danışıb.
Oxu.Az-ın xəbərinə görə, Lider TV-yə açıqlama verən mütəxəssis bildirib ki, qarşıda iki vəzifə var:
“Birinci, qrupda ən azı üçüncü yeri tutaraq Avropa Liqasında, digəri Çempionlar Liqasında mübarizəni davam etdirmək. Avroliqaya düşmək şansımız var. Ən ağır bizim üçün olacaq. Qrupdakı komandaların üçü də çox güclüdür. Çalışacağıq yaxşı hazırlaşaq və rəqiblərə düzgün yanaşaq”.
Baş məşqçi “Çelsi” ilə oyunda azarkeşlərlə bağlı problemin yaşanmayacağını bildirib:
“”Qarabağa maraq daha da artıb, azarkeşlərin sayı çoxalıb. Hər oyundan oyuna bunu hiss edirik. Biz onlara inanırıq. Təkcə stadiona gələn azarkeşlər yox, ekran qarşısında bizi izləyən bütün futbol həvəskarları bizimlədirlər”.
Qeyd edək ki, noyabrın 22-də Bakı Olimpiya Stadionunda baş tutacaq “Qarabağ” – “Çelsi” matçı saat 21:00-da start götürəcək.

S.B.
www.oxu.az
"
"Azərbaycan millisinin futbolçusu ""Beşiktaş""la müqavilə bağlayıbQadınlardan ibarət Azərbaycan milli komandasının futbolçusu Günay İsmayılova karyerasını Türkiyədə davam etdirəcək.
Oxu.Az xəbər verir ki, bu barədə “Report” AFFA-nın rəsmi “facebook” səhifəsinə istinadən məlumat yayıb.
Qeyd edilir ki, 19 yaşlı qapıçı “Beşiktaş”a transfer olunub. O, İstanbul təmsilçisi ilə 6 aylıq müqavilə bağlayıb.
L.Ə.
www.oxu.az 
"
"Millimiz Vüqar Həşimovun məzarını ziyarət etdi – FOTOŞahmat üzrə Azərbaycan millisi Vüqar Həşimovun məzarını ziyarət edib.
Oxu.Az xəbər verir ki, şahmat üzrə Azərbaycan millisi son Avropa çempionatının qalibi olub. 



E.Ə.
www.oxu.az
"
"Xorvatlar Rusiyaya ""uçur"" - VİDEODÇ-2018-in ""play-off"" mərhələsinin ilk oyunlarına start verilib.
Oxu.Az Offside.com.az-a istinadən xəbər verir ki, Xorvatiya millisi öz meydanında Yunanıstanı, Şimali İrlandiya yığması isə İsveçrəni sınağa çəkib.
Xorvatlar 4:1, isveçrəlilər isə minimal hesablı qələbəyə seviniblər.


www.oxu.az
"
"""Çelsi"" ""Qarabağ""la oyun ərəfəsində problemlə üzləşdiİngiltərənin “Çelsi” komandası futbol üzrə Çempionlar Liqasının V turunda “Qarabağ”la keçirəcəyi görüş ərəfəsində problemlə üzləşib. 
Oxu.Az Report-a istinadən xəbər verir ki, London təmsilçisinin hücumçusu Mişi Batşuayi Belçika millisinin düşərgəsində zədələnib.
Noyabrın 10-da Meksika, noyabrın 14-də isə Yaponiya ilə görüşlər üçün yığmaya dəvət alan 24 yaşlı forvard məşq zamanı xəsarət alıb. Futbolçu rentgen müayinəsindən keçsə də, təkrar yoxlanış üçün “Çelsi”nin sərəncamına dönüb. Onun hansı müddətdə meydana çıxa bilməyəcəyinə dair məlumat yaxın günlərdə veriləcək.
Qeyd edək ki, Mişi Batşuayi “Çelsi”nin I turda “Qarabağ”ı Londonda 6:0 hesabı ilə məğlub etdiyi matçın 76-cı dəqiqəsində komandasının sonuncu qoluna imza atıb. Bu kollektivlər arasında növbəti oyun noyabrın 22-də Bakı Olimpiya Stadionunda baş tutacaq və saat 21:00-da start götürəcək.
E.Ə.
www.oxu.az
"
"“The Daily” “Qarabağ”dan yazdı - “Ağdam sakinləri üçün ümid mayakı kimi parlayır”“Azərbaycanın “Qarabağ” futbol klubunun UEFA Çempionlar Liqasının qrup mərhələsinə çıxması özlüyündə böyük hadisə olsa da, əldə etdiyi nəticələrlə müqayisədə beşqat Azərbaycan çempionunun tarixi daha genişdi”.
Oxu.Az Trend-ə istinadən xəbər verir ki, bu barədə ABŞ-ın Vaşinqton Universitetinin “The Daily” qəzetində dərc olunan məqalədə deyilir.
Müəllif Endi Yamasita 1993-cü ilin iyunundan Ağdamda doğma meydanında oynaya bilməyən Azərbaycan klubunun - dünyada azsaylı “qaçqın-klub”lardan birinin kədərli tarixindən bəhs edib.
Məqalədə bildirilir ki, 1951-ci ildə Ağdamda əsası qoyulan “Qarabağ” 1992-ci ildən müntəzəm olaraq Azərbaycan Premyer Liqasında çıxış edir.
Müəllif yazır ki, SSRİ-nin süquta uğramasından sonra Dağlıq Qarabağda erməni separatçıları və azərbaycanlılar arasında münaqişə baş qaldırdı və bu regionda gərginlik hələ də yüksəkdi.
E.Yamasita müharibə vaxtı Ağdam stadionunun bir neçə dəfə bombardmana məruz qaldığını da qeyd edib: ""Ağdam 1993-cü il iyunun 23-də erməni separatçıları tərəfindən işğal olundu. Həmin il “Qarabağ” ilk dəfə Azərbaycan çempionu olub. Bu onların evlərini itirməsinə və şəhərlərinin dağıdılmasına görə kiçik ""təzminat"" idi. Ağdam hələ də “ruhlar şəhəri”di”.
Qeyd olunur ki, hazırda yarışdığı Çempionlar Liqasında qrupdan çıxma şansı az olsa da, “Qarabağ” Avropanın güclü komandaları ilə oynamaq gücündə olduğunu göstərdi:
“Doğma meydansız qalan bu komanda Ağdam sakinləri üçün ümid mayakı kimi parlayır. Onlar klubu sevimli şəhərlərinin son xatirəsi hesab edirlər”.
www.oxu.az
"
"Messi və Zidan Moskvada DÇ-2018-in rəsmi topunu təqdim edib Dünya futbolunun ulduzları 2018-ci ildə Rusiyada keçiriləcək futbol üzrə Dünya Çempionatının (DÇ-2018) rəsmi topunu Moskvada təqdim edib.
Oxu.Az Report-a istinadən xəbər verir ki, tədbirdə ""Barselona"" futbol komandasının hücumçusu Lionel Messi, ""Real""ın baş məşqçisi Zinəddin Zidan, ""Milan""ın və Braziliyanın keçmiş yarımmüdafiəçisi Kaka, ""Yuventus""un və İtaliya yığmasının sabiq hücumçusu Alessandro Del Pyero, eləcə də ""Real""ın və İspaniyanın keçmiş yarımmüdafiəçisi Xabi Alonso iştirak edib.
Almaniyanın ""Adidas"" şirkəti tərəfindən hazırlanan topun adı ""Telstar 18""-dir.
DÇ-2018 oyunları iyunun 14-dən iyulun 15-dək Moskva, Sankt-Peterburq, Kazan, Nijni Novqorod, Samara, Volqorad, Yekaterinburq, Kalininqrad, Soçi, Rostov Don və Saransk şəhərlərində keçiriləcək. 
www.oxu.az
"
"Qurban Qurbanov: 21 yaşadək futbolçulardan ibarət milli komandamızda problemlər çoxdur  Azərbaycan milli komandasının yeni baş məşqçisi Qurban Qurbanov 21 yaşadək yığmanın evdə Almaniyaya 0:7 hesablı məğlub olduğu görüşdən sonra jurnalistlərin suallarını cavablandırıb.
Oxu.Az-ın məlumatına görə, 45 yaşlı mütəxəssis əvvəlcə oyunu dəyərləndirib:
- İstəməzdim ki, belə oyun, belə nəticə olsun. Düşünürəm ki, problemlərimiz həddən artıq çoxdur. Amma mənim çox da fikir bildirməyim düzgün olmazdı. Yəqin ki, komandanın baş məşqçisi bu barədə danışacaq. Kənardan baxaraq, müdaxilə edə bilmərik. Sadəcə, problemlərin çox olduğunu gördüm.
- 21 yaşadək futbolçulardan ibarət yığma əsas millinin sütununu təşkil etməlidir. Bu oyunla gələcək milli komanda üçün nə gözləyirsiniz?
- Düz deyirsiniz, milli üçün baza rolunu oynayan komanda U-21 yığmasıdır. Amma bugünkü oyunla nə perspektiv gördüyümü, nə də ümumiyyətlə, hər hansı fikir söyləyə bilərəm.
- Oyun ərzində bir neçə dəfə protokola baxdığınızı gördük. Hələ bu yığma ilə tanış olmamısınız?
- Yox, niyə ki? Hər bir oyunçunu tanıyırdıq, adını da, nömrəsini də bilirdik. Sadəcə, bəzi məqamlar var idi ki, maraqlanırdıq. Təkcə öz oyunçularımız yox, rəqib komandanın futbolçuları üçün də protokola baxırdıq.
- Sizin gəlişinizdən sonra türk və alman əsilli futbolçuların milliləşdirilməsi dayandırılacaq?
- Mənim çox da fikir bildirməyim düzgün olmaz. Yəqin ki, dekabrın ortalarında mətbuat konfransı keçiriləcək. Həmin vaxt suallarınız çox olacaq və bu barədə danışacağam.
- Oyunu Elçin Rəhmanovla birgə izlədiniz. Gələcəkdə o, millinin baş məşqçisi ola bilər?
- Gəlin, bu barədə fikir bildirməyək. Rəhmanov hələ ki, mənim yanımdadır.
www.oxu.az
"
"Almaniya millimizi darmadağın etdi - VİDEOBu gün 21 yaşadək futbolçular arasında AVRO-2019-un seçmə mərhələsində növbəti oyunlara start verilib.
Oxu.Az xəbər verir ki, V qrupda mübarizə aparan yığmamız ikinci ev oyununda Almaniya ilə görüşb.
 Oyun Almaniya millisinin 7:0 hesablı qələbəsi ilə başa çatıb.
21 yaşadək futbolçular arasında Avropa çempionatı
Seçmə mərhələ, V qrup
9 noyabr
 
Azərbaycan – Almaniya - 0:7
Qollar: Hartel, 2, 46, 58; Amiri, 14, Seydel, 28, Klosterman, 60, Öztunalı, 84
Azərbaycan: 12. Mustafa Kemal Özhitay, 2. Sertan Taşkın, 3. Anton Krivotsyuk, 4. Bəhlul Mustafazadə (k), 5. Serkan Baloğlu, 6. Qismət Əliyev, 8. Budaq Nəsirov, 9. Renat Dadaşov, 10. Elnur Cəfərov, 14. Yusif Nəbiyev, 21. Xəyal Nəcəfov
Ehtiyat oyunçular: 22. Aydın Bayramov, 7. Ehtiram Şahverdiyev, 11. Fərid Nəbiyev, 13. Murad Qayalı, 17. Əlibəy Məmmədli, 18. İlkin Muradov, 20. Eltun Turabov,
Baş məşqçi: Samir Ələkbərov
 
Almaniya: 1. Aleksandr Nübel, 2. Lukas Klosterman, 5. Timo Baumqartl, 6. Anton Valdemar, 7. Levin Öztunalı, 8. Mahmud Dahud, 10. Nadiem Amiri, 15. Filip Oşs, 16. Aaron Seydel, 18. Markel Hartel, 20. Tilo Kerer (k)
Ehtiyat oyunçular: 12. Nils Körber, 3. Yannes-Kilian Horn, 4. Cordan Torunarifa, 9. Yanni Serra, 11. Sedrik Teşort, 14. Paskal Ştenzl, 19. Florian Nehaus
Baş məşqçi: Stefan Kuntz
Baş hakim: Daniyar Saxi
Baş hakimin köməkçiləri: Alibek Aubakirov, Yevgeni Belski
Dördüncü hakim: Bulat Sarıyev (hamısı Qazaxıstan)
Bakı. “Dalğa Arena” stadionu
 

www.oxu.az
"
"“Qarabağ” - “Çelsi” matçına satılan biletlərin sayı açıqlandı“Qarabağ”ın Çempionlar Liqasının qrup mərhələsinin ilk ev oyununda qarşılaşacağı “Çelsi” ilə matçın bilet satışı davam edir.
Oxu.Az xəbər verir ki, qarşılaşmaya satılan biletlərin sayı 45000-ə çatıb.
Biletləri satış məntəqələrindən və onlayn olaraq iTicket.az saytından əldə etmək mümkündür. Biletləri əldə edərkən, şəxsiyyət vəsiqəsi təqdim olunmalıdır. 
Qeyd edək ki, noyabrın 22-də Bakı Olimpiya Stadionunda baş tutacaq matç saat 21:00-da start götürəcək. 
S.B.
www.oxu.az
"
"Teymur Rəcəbov AÇ-nın mükafatlandırma mərasiminə niyə qatılmayıb?Azərbaycan şahmatçısı Teymur Rəcəbovun Yunanıstanın Krit adasında keçirilmiş Avropa çempionatında mükafatlandırma mərasiminə qatılmamasının səbəbi müəyyənləşib. 
Oxu.Az-ın xəbərinə görə, bu barədə “Report”a Azərbaycan Şahmat Federasiyasının vitse-prezidenti Mahir Məmmədov məlumat verib.
O, bildirib ki, 30 yaşlı qrossmeyster Azərbaycan milli komandasının çempionluğu dəqiqləşdikdən dərhal sonra hava limanına yollanıb və İspaniyaya uçub. M.Məmmədov T.Rəcəbovun hazırda 16 – 25 noyabrda İspaniyanın Palme-de-Mayorka şəhərində keçiriləcək FİDE Qran Prisinin son mərhələsinə hazırlaşdığını və bu yarışın onun üçün böyük önəm daşıdığını söyləyib: 
“FİDE Qran Prisi İddiaçılar Turnirinə qatılmaq üçün son yarışdır. Rəcəbov hazırda çox yaxşı formadadır. O, yüksək nəticə əldə edərək, İddiaçılar Turnirinə vəsiqə əldə edə bilər. Ona görə də Teymur hazırda çox məşğuldur, yarışa İspaniyada hazırlaşacaq”.
Qeyd edək ki, mükafat fondu 420 min avro olan İddiaçılar Turniri 10 – 28 mart 2018-ci ildə Almaniyanın paytaxtı Berlində təşkil ediləcək. Yarışa 8 şahmatçı qatılacaq və onlar 14 turdan ibarət 2 dövrəlik mübarizənin yekununda qalibi müəyyənləşdirəcəklər. Turnirdə xüsusi dəvətli Vladimir Kramnik, dünya ikincisi Sergey Karyakin ( hər ikisi Rusiya), Dünya Kubokunun qalibi Levon Aronyan (Ermənistan), finalçı Din Lijen (Çin), FİDE reytinqində ilk iki pillədə qərarlaşmış qrossmeysterlər, eləcə də Qran Pri seriyasının iki ən yaxşı şahmatçısı qatılacaq. Azərbaycan şahmatçıları – Şəhriyar Məmmədyarov və Teymur Rəcəbov hələlik FİDE Qran Prisində ilk ""üçlük”də qərarlaşıb. Ş.Məmmədyarov 340 xalla 1-ci, T.Rəcəbov isə 241,43 xalla 3-cü sıradadır. İkinci pillədəki rusiyalı Aleksandr Qrişukun isə 336,43 xalı var.
Xatırladaq ki, İddiaçılar Turnirinin qalibi dünya çempionu adı uğrunda matçda norveçli Maqnus Karlsenin rəqibi olacaq.
S.B.
www.oxu.az
"
"Messi uşaqlıqdan oynamaq istədiyi klubu açıqladı“Barselona” və Argentina yığmasının hücumçusu Lionel Messi etiraf edib ki, uşaqlıqdan Rosario şəhərinin “Nyuells Old Boyz” klubunda çıxış etmək arzusunda olub. 
Oxu.Az-ın xəbərinə görə, bu barədə Goal.com nəşri məlumat yayıb. 
“Mən həmişə “Nyuells” klubunda oynamaq istəmişəm. Uşaqlıqda belə arzum olub. Təsəvvür edirdim ki, Argentina Premyer Liqasında oynayıram. Lakin indi həmin klubda oynayıb-oynamayacağımı bilmirəm. Mən yaxın 10 il ərzində nə baş verəcəyini bilmirəm” – futbolçu deyib.
Qeyd edək ki, argentinalı 2004-cü ildən etibarən “Barselona”nın əsas komandasında çıxış edir. 30 yaşlı Messinin klubla müqaviləsi 2018-ci ilin yayında bitir.
S.B.
www.oxu.az
"
"Rəşad Babayev: Komandamız əzəli rəqibləri üzərində qələbə qazandıPeşəkar məşqçi, qrossmeyster Rəşad Babayev azərbaycanlı şahmatçıların Şahmat üzrə Avropa komanda çempionatının qalibi olmasını şərh edib.
Oxu.Az xəbərinə görə, o bildirib ki, bu qələbə Azərbaycan üçün böyük nailiyyətdir:
“Əvvəla, bütün komanda üzvlərini, federasiya rəhbərliyini, şahmatsevərləri bu münasibətlə təbrik edirəm. Bir peşəkar məşqçi, şahmatçı kimi bu nailiyyət  məni çox sevindirir. Bilirsiniz, bu yarışda komandamız əzəli rəqibləri üzərində qələbə qazanıb. Misal üçün, Ermənistan, Rusiya, Macarıstan komandaları yığmamızla birlikdə favoritlər sırasında yer alırdı. Burada xüsusilə Rusiyanın adını qeyd etmək lazımdır.  
Yığmamızın Rusiya komandası üzərində qələbəsi bizi çempionluğa bir addım yaxınlaşdırdı”. 
Rəşad Babayevin sözlərinə görə, komanda nailiyyətlərindən başqa, şahmatçılarımız fərdi göstəricilərdə də uğura imza atıblar: 

“Onlardan biri qrossmeyster Rauf Məmmədovdur. R. Məmmədov Avropa çempionatında ən yaxşı nəticə göstərən oyunçu adını alıb.  Bildiyiniz kimi, Rauf 9 oyundan 8 xal yığaraq fenomenal performansa imza atıb.  O, nəinki öz taxtasında, ümumiyyətlə, Avropa çempionatında birinci seçilib. Bu, fərdi göstəricidə böyük nailiyyətdir. Rauf  ilk dəfə olaraq öz reytinqini 2700 xala qaldırıb.
Daha sonra o digər şahmatçılarımızın da uğurundan danışıb: 
“Şəhriyar Məmmədyarov bu il reytinqdə ikinci pilləyə qalxıb. Dünya reytinqində ön pillədədir, bu da şahmatımız üçün böyük göstəricidir.
T. Rəcəbov stabil oyun göstərərək vacib qələbələr qazanıb. Teymur son zamanlar öz gücünü tam bərpa edib. Artıq ondan gözlənilən nəticələri göstərməyə başlayıb, bu da sevindirici haldır. T. Rəcəbovu qarşıda çox önəmli  Qran-Pri yarışı gözləyir. Ona uğurlar arzulayırıq.
Digər oyunçularımız ayrı-ayrılıqda yaxşı, stabil oyun göstəriblər. Bu tipli yarışlarda stabil oyun göstərmək çox önəmlidir”.

R. Babayevin sözlərinə görə, turnirdə federasiya maraqlı bir eksperiment edib: 
“Komandanın üzvü olan lakin reqlamentə əsasən, komandada yer ala bilməyən bir oyunçunu komandanın kapitani təyin edib. Maraqlı məqam odur ki, kapitan Eltac Səfərli həm də komandada ən cavan şahmatçıdır. Düşünürəm ki, bu çox faydalı bir təcrübədir və Eltacı bu roldakı uğuru ilə təbrik edirəm”.
Tanınmış məşqçi Şahmat Federasiyasının Azərbaycanda şahmatın inkişafındakı rolundan danışıb.
“Azərbaycanda şahmatın inkişafına dövlət tərəfindən və xüsusi ilə prezident İlham Əliyev tərəfindən qayğı göstərilir. Bu, çox önəmli məsələdir. Azərbaycan nadir ölkələrdən biridir ki, şahmat üçün xüsusi inkişaf proqramı mövcuddur. Nəticə ildən-ilə yüksəlir” -  deyə o yekunlaşdırıb.
E.Ə.
www.oxu.az
"
"Prezident şahmat üzrə Avropa çempionları ilə görüşdü - FOTO + YENİLƏNİB“Azərbaycan növbəti böyük uğura imza atıb. Bu dəfə idmanın şahmat növündə, intellektual idman növündə qazanılmış qələbə xüsusi əhəmiyyət kəsb edir. Azərbaycan komandası Avropa çempionatında birinci yer tutub və çempion olub. Bu möhtəşəm qələbə münasibətilə şahmatçıları, məşqçiləri, federasiyanı ürəkdən təbrik edirəm. 
Bu, bütün Azərbaycan xalqını sevindirən qələbədir. Şadam ki, bu, artıq birinci qələbə deyil, bu, üçüncü qələbədir. Yəni, üç dəfə Azərbaycan şahmatçıları Avropada birinci yeri tutublar. Bu, onu göstərir ki, budəfəki qələbə də təsadüfi qələbə deyil, bu, təbii qələbədir. Bu qələbə Azərbaycan xalqının istedadına, intellektinə əsaslanan qələbədir”.
Oxu.Az-ın məlumatına görə, bunu Azərbaycan Respublikasının Prezidenti İlham Əliyev şahmat üzrə Avropa komanda çempionatının qaliblərindən ibarət nümayəndə heyəti ilə görüşü zamanı deyib.
“Gərgin mübarizədə bizim şahmatçılarımız Azərbaycan xalqının intellektual potensialını bütün Avropaya və eyni zamanda, dünyaya bir daha nümayiş etdirdilər. Mən sizi dəvət etdim ki, bu qələbə münasibətilə sizi şəxsən təbrik edim. Bilirəm ki, siz bu gecə Bakıya böyük qələbə ilə, kuboklarla qayıtmısınız və bütün Azərbaycan xalqını sevindirmisiniz.
Şahmatın Azərbaycanda inkişafı çox sürətlə gedir. Bilirsiniz ki, bölgələrdə müasir şahmat məktəbləri, şahmat evləri yaradılır. Biz vaxtilə ulu öndər Heydər Əliyev tərəfindən qoyulmuş ənənəni bərpa etmişik. O vaxt – 1970-1980-ci illərdə demək olar ki, bütün bölgələrimizdə müasir şahmat məktəbləri açılmışdır. Əfsuslar olsun ki, 1990-cı illərin əvvəllərində onların bir çoxu bağlanmış, yaxud da ki, təyinatı dəyişirilmişdir, özəlləşdirməyə açılmışdır. İndi onların bir çoxunda digər obyektlər yerləşir. Biz isə bütün bölgələrdə yeni şahmat evlərinin, məktəblərinin tikintisi ilə bağlı çox ardıcıl iş aparırıq. Bölgələrdə yerləşən şahmat evlərinin bir çoxunun açılışında mən şəxsən iştirak etmişəm. Əlbəttə ki, Bakıda böyük şahmat mərkəzinin yaradılması gündəlikdə duran vacib məsələlərdən biridir. Əminəm ki, biz yaxın gələcəkdə bunu da edəcəyik.
Eyni zamanda, Azərbaycanda beynəlxalq yarışlar mütəmadi qaydada keçirilir. Vüqar Həşimovun adını daşıyan beynəlxalq turnir artıq dünya miqyasında çox mötəbər bir yarış kimi qiymətləndirilir. Əlbəttə ki, dünyanın aparıcı şahmatçılarının bu turnirdə iştirakı bunun səviyyəsini göstərir. Biz hamımızın iştirak etdiyimiz Ümumdünya Şahmat Olimpiadasını da xatırlayırıq. Bu da çox möhtəşəm idman yarışı idi. Demək olar, Yay Olimpiya Oyunlarından sonra ölkələrin sayına görə bəlkə də ikinci bir tədbir idi ki, yüksək səviyyədə keçirilmişdir. Azərbaycanda belə bir tədbirin keçirilməsi əlbəttə ki, bizim şahmat sahəsində əldə etdiyimiz uğurların təzahürüdür.
Bu dəfə isə Azərbaycan komandası bir daha bizi sevindirdi. Komandamızın iştirakçıları, onların hamısı gənclərdir, gənc nəsildir, müstəqillik dövründə yetişmiş şahmatçılardır. Bu qələbə doğrudan da həm müstəqilliyimizin uğurlu inkişafını və həm də ölkəmizin intellektual səviyyəsini göstərir. Azərbaycan Olimpiya Oyunlarında, Avropa və İslam Həmrəyliyi Oyunlarında artıq dünyada sübut edib ki, böyük idman dövlətidir. Biz Bakıda keçirilmiş Avropa Oyunlarında ikinci, İslam Həmrəyliyi Oyunlarında isə birinci yerə layiq görüldük. Yay Olimpiya Oyunlarında isə medalların sayına görə biz dünya miqyasında 14-cü yerdəyik. Bu, tarixi nailiyyətdir, tarixi qələbədir. Bu qələbə - şahmat sahəsində əldə edilmiş qələbə onu göstərir ki, xalqımızın, eyni zamanda, çox güclü intellektual potensialı var. Bu, əlbəttə ki, ölkəmizi və xalqımızı fərqləndirən amillərdən biridir. Həm döyüş idman növlərində, eyni zamanda, komanda idman növlərində də uğurlarımız var. İntellektual idman növündə - şahmatda bu qələbə doğrudan da bizim hamımızı çox sevindirir.
Mən xarici mətbuatı da izləmişəm. Bilirəm ki, bu qələbə xarici mətbuatda çox geniş işıqlandırılmışdır. Avropa qitəsində şahmat sahəsində birinci olmaq, özü də üçüncü dəfə birinci olmaq doğrudan da böyük tarixi qələbədir.
Mən sizi dəvət etdim ki, şəxsən sizi təbrik edim. Əvvəlki illərdə bizim görüşlərimiz çox olmuşdur. Siz bu binada dəfələrlə olmusunuz. Sizin Ulu Öndərlə şəkliniz bütün bölgələrdə şahmat evlərinin divarında asılıbdır və bu, gənc uşaqlar üçün də bir nümunədir. Mən də bölgələrdə o şahmat məktəblərinin açılışında uşaqlarla görüş əsnasında həmişə deyirəm ki, siz də bizim tanınmış şahmatçılar kimi olmalısınız, dünya miqyasında qələbə qazanmalısınız, xalqımızı sevindirməlisiniz və Azərbaycanı təbliğ etməlisiniz. Sizin indiki qələbəniz də əminəm ki, şahmatın Azərbaycanda populyarlaşmasında öz müsbət rolunu oynayacaq, şahmat bölmələrinə axın daha da güclənəcək.
Bu, sizin ümumi qələbənizdir. Sizi təbrik edirəm, sizə yeni uğurlar və qələbələr arzulayıram”, - deyə prezident bildirib.
12:37
Azərbaycan Respublikasının prezidenti İlham Əliyev noyabrın 8-də şahmat üzrə Avropa komanda çempionatının qaliblərindən ibarət nümayəndə heyətini qəbul edib.
Bu barədə Oxu.Az dövlət başçısının rəsmi saytına istinadən xəbər verir. 


























N.O.
www.oxu.az
"
"Azərbaycan 2022-ci il dünya çempionatının təhlükəsizliyinə dəstək verəcəkQətərin paytaxtı Dohada ""Böyük tədbirlərdə təhlükəsizlik"" mövzusunda konfrans keçirilib.
Oxu.Az Report-a istinadən xəbər verir ki, tədbir zamanı Qətərdə keçiriləcək 2022-ci il dünya çempionatı zamanı ölkələrarası əməkdaşlıq və təcrübə mübadiləsi istiqamətində müzakirələr aparılıb. 
Konfrans iştirakçıları mütəşəkkil cinayətkarlıq, kibercinayətkarlıq və terrorizmə qarşı birgə mübarizənin vacibliyini vurğulayıblar. Bildirilib ki, indiyədək böyük tədbirlər təşkil etmiş ölkələrin təcrübələrindən, uğur və dərslərindən birgə yararlanmaq məqsədilə İnterpol tərəfindən ""Stadia"" layihəsi həyata keçirilməkdədir. Bu layihənin dünyanın təhlükəsizlik ekspertlərinin birgə fəaliyyəti üçün çox vacib alət olduğu diqqətə çatdırılıb. 
Eyni zamanda, DÇ-2022-nin tam təhlükəsiz şəraitdə baş tutması üçün bütün lazımi tədbirlərin görüldüyü vurğulanıb. 
İclasa İnterpolun 192 üzv ölkəsindən 65-i qatılıb. Azərbaycanı daxili işlər nazirinin müavini Oruc Zalov təmsil edib. 
E.Ə.
www.oxu.az
"
"Avropa çempionu adını qazanamış ''qızıl'' oğlanlarımız – VİDEO + FOTOŞahmat üzrə Avropa komanda çempionatının qaliblərindən ibarət nümayəndə heyəti mətbuat nümayəndələri ilə görüşüb.
Oxu.Az Gənclər və İdman Nazirliyində təşkil olunmuş tədbirin görüntülərini təqdim edir:

Qeyd edək ki, Azərbaycan şahmat üzrə milli komandası Yunanıstanın Krit adasında keçirilən klublararası Avropa çempionatının qalibi olub. Komandamız burada Rusiya millisini üstələyərək qızıl medallara sahib çıxıb. 



































Foto və video: Ehtiram Jabi
E.Ə.
www.oxu.az
"
"AFFA ""Kəpəz"" klubunu oyundan əvvəl stadionu sulamadığı üçün cərimələdiAFFA İntizam Komitəsinin bugünkü iclasında Azərbaycan Premyer Liqasının XI turunun 2 oyununda baş verənlərlə bağlı tədbir görülüb. 
Oxu.Az xəbər verir ki, ""Report""un məlumatına görə, “Qarabağ”la görüşdə “Kəpəz” klubu meydanı sulamadığı üçün 800 manat cərimələnib. 
 “Zirə” ilə matçda isə “Neftçi”nin azarkeşləri olan sektorda oturacaqlar sındırılıb. İntizam Komitəsi qərara alıb ki, stadiona dəymiş ziyan əsasında “Zirə”nin təqdim edəcəyi hesab “Neftçi” klubu tərəfindən ödənilsin.
E.Ə.
www.oxu.az
"
"Əliyar Ağayevə beynəlxalq təyinatAzərbaycanlı FİFA referisi Əliyar Ağayev beynəlxalq təyinat alıb.
Oxu.Az Yenicag.az-a istinadən xəbər verir ki, o, 21 yaşadək futbolçulardan ibarət komandalar arasında Avropa çempionatının seçmə mərhələsinin 7-ci qrupunda noyabrın 10-da keçiriləcək Avstriya – Serbiya oyununun baş hakimi olacaq.
Ona Zeynal Zeynalov və Rza Məmmədov kömək edəcəklər. Dördüncü hakim funksiyasını Orxan Məmmədov yerinə yetirəcək.
E.Ə.
www.oxu.az
"
"Rauf Məmmədov: Bu, həm də Vüqar Həşimovun qələbəsidir - MÜSAHİBƏOxu.Az Azərbaycan millisinin şahmatçısı Rauf Məmmədovun Apasport.az saytına müsahibəsini təqdim edir:
- 3-cü dəfə qızıl medal qazandığınız Avropa çempionatına yollananda FİDE reytinqində əmsalınız 2686 xal idisə, qayıdanda bu 2708,8-ə çatıb...
- Özümü əla hiss edirəm. Çünki yarışın keçirildiyi Yunanıstana yollananadək reytinqimə Antalyada 8 xal əlavə edərək, 2686-ya çatdırmışdım. Avropa çempionatında da daha 23 xal artırdım.
- Yarışda 9 turdan 7-də qalib gəldiniz, 2-də heç-heçə etdiniz. Topladığınız 8 xalla hamını qabaqlayaraq, IV lövhədə də ən yaxşı kimi qızıl medala yiyələndiniz. Bu 9 turda ən gərgin matç kimi hansını fərqləndirərdiniz?
- Əlbəttə, Ermənistanla oyunu. Çünki həmin görüşü qalib gələ bilməsəydik, çempionluq çətin olacaqdı. Mənəvi cəhətdən də çox pis təsir edəcəkdi. Mən qələbəni rahat qazandım. Lövhədə alınan mövqe Bakıya qayıdarkən, bizi qarşılama mərasimində də tortun üzərində həkk olunmuşdu.
- Onda həmin 2,5:1,5 hesablı qələbə ilə yığmamızın çempionluq yolunun başladığını demək olarmı?
- Bəli. Demək olar ki, mən də Ermənistana qalib gəldikdən sonra qızıl medala çox böyük şansımızın olduğunu fikirləşdim.
- Bu çempionatdan sonra Rauf Məmmədovun karyerasında yeni dönəmin başladığını demək mümkündürmü?
- Ola bilər.
- Kişi şahmatçılardan ibarət yığmamızın ilk medalı 2007-ci ildə Yunanıstanda əldə edilib. Həmin vaxt qazanılan “bürünc”dən 4 il sonra ilk gümüş mükafatı da Ellada torpağında qazandıq. Bu dəfə isə Krit adasında medalın əyarını qızıla dəyişdik. Avropa çempionatının keçirildiyi Yunanıstanı Azərbaycan millisi üçün uğurlu məkan hesab etmək olar?
- Yunanıstanda çox yarışlar keçirilir. Bəlkə də, ona görə bu ölkə bizim üçün uğurlu hesab edilir. Yunanıstanla yanaşı, Rusiya, Türkiyə, Serbiya və Polşada da rahat oynayırıq. Son 2 ölkədə Avropa çempionu olmuşuq.
- Bəs həmin 2 çempionluqla sonuncu qələbəni necə müqayisə edərdiniz?
- Əlbəttə, birinci çempionluq mənim üçün daha vacibdir. 2009-cu ildə Vüqar Həşimov axırıncı oyunda qalib gəldikdə... İndi isə həmin emosiyalar yoxdur. Amma çempion olmaq yenə də xoşbəxtlikdir.
- Vüqar Həşimovla qazandığınız qızıl medalı xüsusi vurğuladınız. Bilirik ki, Rusiya yığmasının Ukrayna əsilli qrossmeysteri Sergey Karyakin Azərbaycana hər səfərində mərhum şahmatçımızın məzarını ziyarət edir. 3-cü dəfə Avropa çempionu olan komandanın belə bir planı varmı?
- Biz Vüqar Həşimovun adını daşıyan akademiyada, yarışda iştirak edirik. O, hər an bizim ürəyimizdədir və bu, həm də Vüqar Həşimovun qələbəsidir.
- Siz sosial şəbəkədə “Biz təslim olmuruq, qayıdacağıq” paylaşımı etmişdiniz. Bu nədən irəli gəlirdi?
- Bu, III turdan sonra baş verdi. Biz İspaniya ilə heç-heçə etdik. Mən hətta azarkeşlik etdiyim “Mançester Yunayted”in 2007/2008 mövsümündəki çıxışının rolikini komanda yoldaşlarıma göstərdim. Mənə elə gəldi ki, qalan 6 oyunumuzun hamısında qələbə qazana bilərik. Biz də 5 dəfə qalib gəlib, son turda heç-heçə etdik. Sübut etdik ki, Azərbaycan Avropada ən güclüdür.
- Komanda yoldaşlarınız sizin yığmaya güc qatdığınızı bildirirlər. Niyə sizi deyirlər?
- Bilmirəm. Mənim fikrimcə, bu, komandamızın kapitanı Eltac Səfərli idi. O, əsas ilhamverici qüvvəmiz olmaqla yanaşı, gecə-gündüz işlədi, bizə azarkeşlik etdi. Mənim üçün əsas odur. O, Avropa çempionu olan ən gənc kapitan kimi tarixə düşdü. Azərbaycanı bu qələbə və Bayraq Günü münasibətilə təbrik edirəm.
- Yəni növbəti yarışlarda da Səfərli kapitan kimi qalsın?
- (gülür). Məncə, Eltac çox yaxşı şahmatçıdır. Növbəti turnirlərdə kapitanlıq vəzifəsini davam etdirib-etdirməyəcəyi hələ bilinmir.
- Bilirik ki, siz, eyni zamanda, futbol azarkeşisiniz. Çempionlar Liqasının IV turu çərçivəsində “Qarabağ”ın Madriddə “Atletiko” ilə matçı Avropa çempionatı zamanı oynanıldı. Orada şahmatçılar komandamız haqqında hansı fikirdə idilər? Ermənistan millisinin üzvləri də Ağdam klubu barədə nəsə danışırdımı?
- Bu barədə ruslar, ukraynalılar və belaruslar çoxu fikir mübadiləsi aparırdı. Amma ermənilərin “Qarabağ”la bağlı danışdığını eşitmədim. Komandamız ilk hissədə qol vurduqda belə sevincimizdən buna inanmırdıq. Görüşə Belarus millisi ilə birgə baxırdıq. Təəssüf ki, görüş 1:1 hesabı ilə bitdi. Fikirləşirdim ki, “Atletiko” indi yaxşı formada deyil və “Qarabağ” bir oyunda qalib gələ bilər. Amma heç nə olmaz. Madridlilərdən 2 xal almağın özü də böyük nəticədir.
- “Qarabağ”ı qarşıda “Çelsi” ilə oyun gözləyir. Noyabrın 22-də keçiriləcək bu matçdan gözləntiləriniz nədir?
- Çətin oyun olacaq. Amma ümid edirəm ki, bizim üçün uğurlu alınar.
www.oxu.az
"
"Şəhriyar Məmmədyarov: Bizim şahmatçılar Avropa ölkələrində yaşasaydılar.... - MÜSAHİBƏOxu.Az Azərbaycan millisinin şahmatçısı Şəhriyar Məmmədyarovun Apasport.az saytına müsahibəsini təqdim edir:
 - Yığmamız Yunanıstanda keçirilən Avropa çempionatında 3-cü dəfə qitənin ən güclüsü tituluna sahib çıxdı. Bakıya qızıl medalla qayıdacağınıza hansı turdan sonra inandınız?
- Biz Avropa çempionatına ilk dəfə olaraq, reytinqdə ikinci komanda kimi yollanmışdıq. Komandamızın orta əmsalı 2730 idi. Rusiya millisinə çox yaxın idik. Artıq turnirdən qabaq bizim birinci olacağımıza çox ölkələr inanırdı.
 - Amma yarışa İtaliyaya məğlubiyyətlə başladınız...
- Düzdür, 2013-cü ildə olduğu kimi, turnirə yenə uğursuz başladıq. İlk turda xal itkisinə məruz qaldıq. Amma sonradan dönüş edə bildik. Əslində, komandanın ruhdan düşməməyi, sonadək mübarizə aparması çox gözəl xüsusiyyətdir. Hansısa turda kimsə məğlub olduqda, digərləri bunun əvəzini çıxmağa çalışırdılar. Yəni, hər oyunda, demək olar ki, 2 nəfər qalib gəlirdi. Bu da komandanın yaxşı nəticə qazanması üçün kifayət edirdi. Millidə ümumi atmosfer də çox yaxşı idi. Uğura gedən yol bizim üçün çox gözəl alındı. Əsas rəqiblərə - Ermənistan, Rusiya, Macarıstana qalib gəldik. Hansı ki, bu 3 komandadan birini məğlub etməyin belə çox çətin olduğunu fikirləşirdim. Amma biz bu 3 rəqibin hər birinə qalib gəldik və istədiyimiz nəticəyə nail ola bildik.
 - İlk turda şahmat ənənəsi olmayan İtaliyaya məğlubiyyətin səbəbini açıqlamadınız...
- Avropa çempionatlarında ən güclü komandalar - istər Azərbaycan, Rusiya, Ermənistan və ya Ukrayna olsun - çalışırlar ki, I lövhədə oynayacaq şahmatçıya istirahət versinlər. I turda da mənə istirahət verildi. Hansı ki, bu əvvəlcədən danışılmışdı. İnsanların böyük əksəriyyəti düzgün başa düşmür və deyirlər ki, mənim oynamamağım böyük səhv idi. Amma elə deyil. Bu, normal bir şeydi. Sadəcə, çox güclü komandamızın 9 oyundan hansısa biri uğursuz olmalı idi. O da çox yaxşı ki, birinci matçda oldu və bununla, uğursuzluğumuz bitdi. Digər 8 turda çox güclü çıxış etdik. Birinci görüşdəki uğursuzluq, bəlkə də, uğurun təməli idi.
 - Ən çətin oyununuz kimlə alındı?
- Ən çətin qarşılaşma Rusiya və Ermənistana qarşı oldu. Sonuncularla matç həm də prinsipial idi. Hər iki görüşü fantastik səviyyədə keçirdik. Rusiyanı hətta 3,5:0,5 hesabı ilə məğlub edə bilərdik. Hamı yaxşı oynadı. Rauf Məmmədov onlara qarşı özünün hər 2 qarşılaşmasında qalib gəldi.
 - Komandaya əsas gücü kim verirdi?
- (gülür). Rauf.
 - Avropa çempionatında üçüncü dəfə qalib gəldiniz. Komandanın növbəti hədəfi nə olacaq?
- Avropa çempionatının qızıl medalını qazanmaq Olimpiadada qələbədən qat-qat çətindir. Çünki ən güclü, ən səviyyəli komandalar bir-biri ilə oynayırlar. Bu da onu göstərir ki, əgər sən burada xal itirirsənsə, çempion ola bilməzsən. Yəni, Azərbaycan ən güclü ölkələrə qalib gəldi. Sadəcə, Avropa çempionu kimi Olimpiadanı, digər bütün turnirləri qazana bilərik. Sözsüz ki, Olimpiya çempionu olmağa çalışacağıq. Mənə turnirdən öncə “Avropa, yoxsa Olimpiada qalibi olmaq çətindir?” deyə soruşsalar, mən “qitə çempionatı” söyləyərəm. İnanıram ki, gələn il Olimpiya çempionu olmaq şansımız böyükdür. Komandamız çox ideal formadadır. 4 şahmatçımızın reytinqi 2700-dən yuxarıdır. Bu, yığmamızın tarixində ilk dəfədir.
Şahmatçılarımız bir-birini çox gözəl başa düşür. Artıq komandamızın hər bir üzvü böyüyüb və biri oyunda çətin vəziyyətə düşəndə, o birilər öz çıxışı ilə kömək etməyə çalışırlar. Belə deyək ki, komanda üzvlərinin yaşı çoxdur.
 - Hamınızın yaşca böyüdüyünü qeyd etdiniz. Komandada yeni simaların yer almamağı gənc nəslin yetişməməyi, yoxsa sizin səviyyənizə çatmamağı ilə bağlıdır? Nəzərə alaq ki, çempion olduğunuz 2009-cu ildə mərhum Vüqar Həşimov, 2013-cü ildə Eltac Səfərli istisna olmaqla, “dördlük” – siz, Teymur Rəcəbov, Rauf Məmmədov və Qədir Hüseynov yenə yığmadasınız...
- Əslində, gənc nəsil yetişir. Sadəcə, onların bəxti bir az gətirmir ki, milli komandanın şahmatçıları çox yaxşı səviyyədədirlər və güclüdülər. Bizim gənc şahmatçılarımız digər Avropa ölkələrində yaşasaydılar, bəlkə də, onlar reytinqlərinə görə yığmaya düşmüşdülər. Amma milli hazırda çox güclü olduğundan onlar oynaya bilmirlər. Sözsüz ki, gənc nəslə daha sürətli inkişaf arzulayırıq. Həqiqətən, bizə onlar - yeni qüvvə lazımdır. Hansı ki, inandığımız şahmatçılar var, onların bizə gələcəkdə dəstək olacağına ümid edirəm.
 - Son günlər sizin FİDE reytinqində mövqeyiniz də müzakirələrə səbəb olub. Avropa çempionatının gedişində onlayn siyahıda ilk dəfə ikinci pilləyə yüksəldiniz, hazırda isə üçüncü yerdəsiniz. Amma hər şey ayın yekununda açıqlanacaq cədvəldə rəsmiləşəcək. İkinci pilləni deyil, liderliyi ələ almaq necə, mümkündürmü?
- Bilirsiniz ki, ilk pillənin sahibi Maqnus Karlsen çox güclüdür. Dünyanın bir nömrəli şahmatçısıdır. Dünyada ikinci yerdə olmaq, həqiqətən, çox böyük uğurdur. Necə ki, komanda yoldaşım, dostum Rauf Məmmədov demişdi ki, sən insanlar arasında birinci yerdəsən. Yəni, həqiqətən, Karlsen o qədər güclüdür ki, onunla mübarizə aparmaq çox çətindir. Amma çox turnirlər olub ki, biz onu məğlub etmişik və bu, mümkündür. Əlbəttə, reytinqdə ikinci olmaq inanılmaz qədər böyük uğurdur. Bir gün, bəlkə də, mənə desəydilər ki, dünyada ikinci olacaqsan, mən özüm də inanmazdım. Yəni, mənim üçün inanılmaz uğurdur. Amma ikinci olmuşamsa, itiriləcək bir şey yoxdur. Birinci də olmağa çalışacağıq. Bunun üçün də var qüvvəmizi səfərbər edəcəyik. Mənə dəstək olduğunuz, inandığınız üçün çox sağ olun. Çalışacağıq ki, birinci olmaqla da sizləri sevindirək.
www.oxu.az
"
"Eltac Səfərli: Ermənistan yığması üzərində qələbə özünəinamımızı qaytardı“Çempionluqlar hamısı şirindir. Onları müqayisə etmək düzgün deyil. Çünki biz 2009 və 2013-cü ildə birinci olanda da çox sevinmişdik. Bu, hamımızın, bütün Azərbaycanın qələbəsidir”.
Oxu.Az Report-a istinadən xəbər verir ki, bunu Yunanıstanın Krit adasında 3-cü dəfə Avropa çempionu olan kişi şahmatçılardan ibarət Azərbaycan yığmasının kapitanı Eltac Səfərli deyib.
O bildirib ki, milli komanda ilk turdakı məğlubiyyətə baxmayaraq, çempionluq inamını itirməmişdi.
E.Səfərlinin sözlərinə görə, Azərbaycan şahmatçıları qalib olmağa layiq çıxış ediblər: “Üçüncü çempionluq münasibətilə hər kəsi təbrik etmək istəyirəm. Qeyd etmək istərdim ki, son 6 Avropa çempionatında 5 medal qazanmışıq. Onlardan biri bürünc, biri gümüş, üçü isə qızıl medaldır.
Ümumiyyətlə, Yunanıstanda baş tutan Avropa çempionatı Azərbaycan üçün çox uğurlu alındı. 2007-ci ildə də medal qazanmışdıq. On il sonra birinci yeri tutduq. Onu da deyim ki, 15 il əvvəl həmin Krit adasında dünya çempionu olmuşdum. Bu dəfə həmin zalda olan zaman xatirələr də yadıma düşdü. İlk turdakı məğlubiyyətimizə baxmayaraq, çempion olacağımıza inanırdıq. Çalışdıq, əlimizdən gələni etdik və birinci yeri tutduq”.
Kapitanlığının uğurlu alındığını söyləyən E.Səfərli deyib ki, Azərbaycan millisi Ermənsitan yığması üzərində qələbədən sonra özünə daha çox inanmağa başladı: “Kapitanlığım uğurlu alındı. Lakin hesab edirəm ki, bu uşaqların qələbəsidir. Ermənistanla matç çətin keçdi. İstirahət günündən sonrakı görüş idi. Çox güclü hazırlıq apardıq. İki oyunda başlanğıcda böyük üstünlük əldə etdik və qələbə qazandıq. Həmin görüşdən sonra özümüzə daha çox inanmağa başladıq”.
www.oxu.az
"
"UEFA “Qarabağ”dan yazdıUEFA-nın rəsmi saytı Çempionlar Liqasının qrup mərhələsinin IV turu ərəfəsində “Qarabağ” – “Çelsi” oyunu haqqında yazı hazırlayıb.
Oxu.Az “Apasport.az”a istinadən xəbər verir ki,  yazıda iki komandanın buraqədərki çıxışları və matçın pərdəarxası məqamlarından bəhs olunub.
Sözügedən məqaləni təqdim edirik:
“Qarabağ” Bakıda qələbə qazanaraq 1/8 finala çıxmağı hədəfləyən “Çelsi” qarşısında da asan təslim olmayacaq. Artıq qitənin ən nüfuzlu klub turnirində xallar qazanmış Azərbaycan təmsilçisi doğma meydanda sonuncu oyununda da uğur əldə etmək istəyəcək.
 - Qrupdakı ilk matçında “Stemford Bric”də “Çelsi” ilə qarşılaşan və qapısında 6 cavabsız qol görən “Qarabağ” “Atletiko” ilə ev səfər oyunlarında əldə etdiyi heç-heçələrlə 2 xal qazanıb. Kədərli başlanğıca baxmayaraq, komanda hətta Avropa Liqasına vəsiqə uğrunda mübarizə apara bilər.
 - “Qarabağ” 2 xalla qrupda 4-cü yerdə qərarlaşsa da, “Atletiko”dan cəmi bir xal dala qalır. 3-cü yer uğrunda mübarizə aparmaq üçün komandaya mütləq qələbə lazımdı. Əgər ağdamlılar məğlub olub, “Atletiko” da qələbə qazansa, onların 4-cü yerdə qalacaqları rəsmiləşəcək.
- “Çelsi”nin isə 7 xalı var və son turda məğlub olduğu “Roma”dan bir xal geridədi. İngiltərə çempionuna növbəti mərhələyə çıxmaq üçün qələbə lazımdı. Əgər digər oyunda “Atletiko” uduzsa, londonluları bərabərlik də qane edəcək.
 Matçın pərdəarxası
 “Qarabağ”
- Bu, “Qarabağ”ın Premyer Liqa təmsilçilərinə qarşı ikinci ev matçıdır. Ümumilikdə isə “atlılar” İngiltərə təmsilçiləri ilə 4-cü dəfə üz-üzə gələcəklər. Onlar 2016-cı il noyabrın 26-da evdə “Tottenhem”ə 0:1 hesabı ilə uduzmuş, eyni zamanda səfərdə də 1:3 hesablı məğlubiyyətə üzülmüşdü.
 - Qrup mərhələsinin ilk ev oyununda “Roma”ya uduzan (1:2) “Qarabağ”, üçüncü turda “Atletiko” ilə bərabərliyə razılaşaraq ilk xalını qazanmışdı.
- Azərbaycan təmsilçisi ilk dəfə Çempionlar Liqasının qrup mərhələsində çıxış edir. Onlar II turda Gürcüstan “Samtredia”sını (5:0, 1:0), III turda Moldova “Şerif”ini (0:0, 2:1) və pley-offda isə Danimarka “Kopenhagen”ini (1:0, 1:2) yolundan kənarlaşdırıb.
- “Qarabağ” 4-cü dəfə Çempionlar Liqasında oynayır. Bundan əvvəlki 3 cəhdində komanda III təsnifat mərhələsində mübarizəni dayandırmışdı. Ötən mövsüm azərbaycanlılar səfər qolunun hesabına Çexiya “Viktoriya”sına uduzmuşdu.
- 2016/17 mövsümündə Çempionlar Liqasında mübarizəni dayandırdıqdan sonra “Qarabağ” ardıcıl 3-cü dəfə Avropa Liqasının qrup mərhələsinə vəsiqə qazandı. Ancaq hələ heç vaxt bu turnirdə son 32 komanda arasına düşə bilməyib.
- “Qarabağ” Azərbaycanda ümumilikdə 5-ci, ardıcıl 4-cü dəfə çempion olmaqla Çempionlar Liqasında oynamağa haqq qazanıb.
“Çelsi”
- Qrup mərhələsinin ilk oyunu “Çelsi”nin hansısa Azərbaycan komandası ilə birinci görüşü idi.
 - Bundan sonra Miki Batşuayın son dəqiqə qolu ilə “Atletiko” üzərində qələbə qazanan (2:1) londonlular ardınca “Roma”ya 0:3 hesabı ilə məğlub olaraq liderliyi də onlara təhvil verdilər.
 - “Atletiko” üzərində qələbə ilə “Çelsi” son 10 səfər matçında 4-cü qələbəsini qazandı – 3 bərabərlik və 3 məğlubiyyət.
 - Altıqat İngiltərə çempionu 1995/96 mövsümündən bu yana heç vaxt Avropa səviyyəli yarışlardan kənarda qalmayıb. 2003-2015-ci illərdə isə komanda ÇL qrup mərhələsinin daimi iştirakçısı olub.
- 2012-ci ildə Çempionlar Liqasının qalibi olan “Çelsi” yarışdakı sonuncu mövsümündə - 2015/16-da 1/8 finalda PSJ-yə məğlub olaraq mübarizəni dayandırmışdı.
- Londonlular ÇL-dəki ardıcıl son 3 mövsümündə qrupu mərhələsini qalib kimi başa vurub. Ümumilikdə isə komanda 11 dəfə qrup lideri olub. Yalnız bir dəfə - 2015/16 mövsümündə bu baryeri aşmaq mümkün olmayıb ki, onda da mübarizəni Avropa Liqasında davam etdirən “zadəganlar” həmin yarışın qalibi olub.
 Məşqçilər və oyunçular arasındakı əlaqələr
 - “Qarabağ”ın qapıçısı Anton Kanibolotski ilə “Çelsi”nin braziliyalısı Villian 2012/13 mövsümündə “Şaxtyor”da komanda yoldaşı olublar.
- Miçel “Birmingem”in heyətində “Çelsi”yə qarşı oynayıb. 2010-cu ilin yanvar ayının 27-də baş tutan və “Çelsi”inin 3:0 hesablı qələbəsi ilə başa çatan oyunda ispaniyalı 72-ci dəqiqədə meydana çıxıb.
 - “Çelsi”nin baş məşqçisi Antonio Konte İtaliya millisinə rəhbərlik etdiyi vaxtda AÇ-2016-nın seçmə mərhələsində iki dəfə Azərbaycan yığması ilə qarşılaşıb və hər iki oyunda qələbəyə sevinib (2:1, 3:1).
 - Palermodakı ilk oyunda hazırda “Qarabağ”da çıxış edən Qara Qarayev, Bədavi Hüseynov, Rəşad Sadıqov və Rahid Əmirquliyev ilk dəqiqələrdən Azərbaycan millisinin heyətində meydana çıxıb. Elvin Yunuszadə və Ağabala Ramazanov isə ehtiyatda qalıb. Bakıdakı cavab oyununda isə Bədavi meydandan qovuub, həmçinin Qara Qarayev, Rəşad Sadıqov, Rahid Əmirquliyev, Maksim Medvedev, Arif Daşdəmirov və Əfran İsmayılov ilk dəqiqələrdən oynayıblar.
A.S.
www.oxu.az
"
"“Qızıl ayaq” mükafatının sahibi bəlli olub“Portu” klubunun qapıçısı İker Kasilyas yaşı 28-i keçmiş uğurlu karyeraya malik futbolçulara verilən “Qızıl ayaq” mükafatına layiq görülüb.
Oxu.Az-ın xəbərinə görə, Kasilyas “Qızıl ayaq” mükafatına sahib olan ikinci qapıçı oldu. 2016-cı ildə “Yuventus”un qapıçısı Canluicci Buffon bu mükafata layiq görülüb.
Bu il Kasilyasdan əlavə “Qızıl ayaq”a həmçinin Kriştianu Ronaldu, Lionel Messi, Manuel Noyer, Serxio Ramos, Aryen Robben, Tyaqo Silva, Luis Suares, Yaya Ture və Andrey Pirmo namizəd idi. 
“Real”ın sabiq futbolçusuna mükafat Monakoda keçirilən tədbir zamanı təqdim edilib.
S.B.
www.oxu.az
"
"“Mançester Yunayted”in futbolçusu sürətdə hakimə uduzdu – VİDEOİngiltərə Premyer Liqasının 11-ci turu çərçivəsində keçirilən “Çelsi” – “Mançester Yunayted” qarşılaşmasında qonaqların yarımmüdafiəçisi Cessi Linqard görüşün baş hakimi 39 yaşlı Entoni Teylorla eyni yerdən start götürməsinə baxmayaraq sürətdə ona uduzub.
Oxu.Az-ın xəbərinə görə, video “Footy Humour” Twitter hesabında yerləşdirilib.
Matç London təmsilçisinin minimal hesablı qələbəsi ilə yekunlaşıb. 24 yaşlı C. Linqard oyuna 78-ci dəqiqədə daxil olub. Ümumilikdə, o, cari mövsümdə Premyer Liqada doqquz oyunda meydana çıxıb.
11 turdan sonra “Mançester Yunayted” 23 xalla turnir cədvəlinin ikinci pilləsində qərarlaşıb. “Çelsi” 22 xalla dördüncüdür.

S.B.
www.oxu.az
"
"3 qat Avropa çempionu olan Azərbaycan şahmatçılarından biri polis zabitidirYunanıstanın Krit adasındakı Avropa çempionatında qızıl medal qazanan Azərbaycanın kişilərdən ibarət şahmat yığmasının üzvü Rauf Məmmədovun polis zabiti olduğu müəyyənləşib.
Oxu.Az xəbər verir ki, bu barədə Report-a Daxili İşlər Nazirliyinin mətbuat xidmətindən məlumat verilib.
Bildirilir ki, 29 yaşlı zəka sahibi DİN İdman Cəmiyyətinin İdman Təlimi şöbəsinin inspektoru, polis baş leytenantıdır.
R.Məmmədov şahmat oynamağa 7 yaşından başlayıb. O, 2004-cü ildə qrossmeyster adını alıb, 2009-cu ildə Serbiyanın Novi Sad şəhərində, 2013-cü ildə Polşanın paytaxtı Varşavada keçirilmiş Avropa çempionatında da qızıl medal qazanıb.
A.M.
www.oxu.az
"
"Çempionlar Liqasının ən sürətli futbolçuları – SİYAHIÇempionlar Liqasının arxada qalan 4 turunun ən sürətli futbolçuları açıqlanıb.
Oxu.Az Apasport.az-a istinadən xəbər verir ki, söhbət futbolçuların oyun ərzindəki ümumi sürətindən gedir.
Yəni 1 saat ərzində ən çox məsafə qət edənlərin adları bəlli olub. UEFA-nın rəsmi saytı ən azı 200 dəqiqə meydanda olan və ya 3 oyunda forma geyinənlərin göstəricilərini hesablayıb.
Turnirin rekordçusu Kristian Eriksendir. O, hər saata 8,43 km qət edib.  Ümumiyyətlə isə 8 oyunçu saatda 8 km-dan artıq qaçmağa nail olub.
UEFA-nın açıqladığı “11-lik”də Azərbaycan çempionu “Qarabağ”ın üzvü yer almayıb. Düzdü, təmsilçimizin braziliyalı legioneri qət etdiyi ümumi məsafənin uzunluğuna görə Çempionlar Liqasında 7-cidir.
Amma 46 km 469 m məsafə qət edən Riçard 4 oyunda 360 dəqiqə oynayıb. Cənubi amerikalı saata 7,74 km qət edə bilib.
Onun belə orta sürəti UEFA-nın tərtib etdiyi 11 futbolçudan ibarət siyahıya düşmək üçüm yetərli olmayıb. Hərçənd siyahıda sürəti 8 km/s-dan aşağı olan üç oyunçu da yer ala bilib. Yarımmüdafiəçimizi “11-lik”dən  0,22 km/s ayırır.




yer


futbolçu


Klubu


Km/s


km


dəq


m/dəq




1


Kristian Eriksen


Tottenhem (İngiltərə)


8,43


37935


270


140,50




2


Qayas Zahid


APOEL (Kipr)


8,28


39614


287


138,03




3


Mohammed Elyunussi


Bazel (İsveçrə)


8,21


39141


286


136,86




4


Pieter Gerkens


Anderlext (Belçika)


8,18


35600


261


136,40




5


Marek Hamşik


Napoli (İtaliya)


8,15


40471


298


135,88




6


Pyotr Zelinski


Napoli (İtaliya)


8,13


23997


177


135,58




7


Blaz Vrnoviç


Maribor (Sloveniya)


8,09


34921


259


134,83




8


Kevin De Bruyne


Mançester Siti (İngiltərə)


8,01


48052


360


133,48




A.M.
www.oxu.az
"
"Azərbaycanın çempion olan ''qızıl'' oğlanları - VİDEO + FOTOXəbər verdiyimiz kimi, Azərbaycan şahmat üzrə milli komandası Yunanıstanın Krit adasında keçirilən klublararası Avropa çempionatının qalibi olub. Komandamız burada Rusiya millisini üstələyərək qızıl medallara sahib çıxıb. 
Oxu.az Qafqazinfo-ya istinadən bildirir ki, son görüşdə Ukrayna ilə heç-heçə edən yığmamız əlavə əmsallarda Rusiya komandasını üstələyərək birinciliyə sahib çıxıb. 
Qitə çempionatında komandamızın heyətində Şəhriyar Məmmədyarov, Rauf Məmmədov, Teymur Rəcəbov, Qədir Hüseynov və Arkadi Naydiç mübarizə aparıb.
Oxu.az sizi Avropa çempionlarımızla tanış edir:

Şəhriyar Məmmədyarov – Sumqayıtda doğulan şahmatçımızın atası onun bu idman növündə ilk addımlarını atmasına kömək edib. İlk müəllimi isə Validə Bayramova olub. Məmmədyarovlar ailəsi Azərbaycanda yeganə şahmatçı ailəsidir ki, 3 beynəlxalq qrossmeyster yetişdirib. Şəhriyarın böyük bacısı Zeynəb Məmmədyarova və kiçik bacısı Türkan Məmmədyarova beynəlxalq arenada ölkəmizi təmsil edib. Bu ailə şahmatda ümumilikdə 12 medal qazanıb. Bunlardan 7-si qızıl, 3-ü gümüş və 2-si bürüncdür. Şəhriyar özü fərdi yarışlarda 4 qızıl, 2 gümüş və 1 bürünc medal əldə edib. O, 20 yaşadək şahmatçılar arasında ikiqat dünya çempionudur. Bu göstərici dünyada rekorda sahibdir. 
Avropa çempionatında Şəhriyar 3 qələbə qazanıb, 2 heç-heçə edib, 1 dəfə isə uduzub. 
Şəhriyar və bacısı Zeynəb Məmmədyarova 

Teymur Rəcəbov – 14 yaşında qrossmeyster almaqla dünyada rekordçudur. Şahmatın vunderkindi hesab olunur. Yüksək səviyyəli şahmatda ilk nailiyyəti 2003-cü ildə Qarri Kasparovu Linaresdə qara fiqurlarla məğlubiyyətə uğradaraq əldə edib. Bu qarşılaşma həmin il ən yaxşı oyun mükafatına layiq görülmüşdü. Rəcəbov dünya birincisini udmaqla tarix yazmışdı. Həmin il Teymur Vişvanatan Anandı və Ruslan Ponomaryovu qara fiqurlarlara məğlub etmişdi. Bu nəticə ilə birlikdə isə Rəcəbov 1 ildə üç FİDE dünya çempionunu məğlub edən yeganə şahmat ustası hesab edilir.
2004-cü ildə FİDE dünya çempionatında yarımfinala yüksəlib. 2005-ci ildə güclü Dos Hermanas turnirini qazanıb və həmin il Avropa çempionatında 2-ci olub. 2006-cı ildə Linares-də hazırkı dünya çempionu bolqar şahmatçı Veselin Topalovu məğlub edib (qara fiqurlarla), turniri 2-ci bitirir. 2007-ci ildə XIX kateqoriyalı Korus turnirinin ortaq qalibi olub. 
2011-ci ilin oktyabr ayında Azərbaycan Dövlət Neft Şirkətinin vitse-prezidenti Elşad Nəsirovun qızı Elnarə ilə ailə həyatı qurub.
Teymur qitə birinciliyində 2 qələbə qazanıb və 4 heç-heçə edib. 

Rauf Məmmədov – 2004-cü ildən qrossmeysterdir. Şahmat oynamağa 7 yaşından başlayıb. 2004-cü ildə qrossmeyster olub.
O, 2009-cu ildə Novi Sad və 2013-cü ildə Varşavada keçirilən Şahmat üzrə milli komandaların Avropa çempionatında qızıl medal, daha öncə 2007-ci ildə isə bürünc medal qazanmış Azərbaycan komandasının tərkibində, Şəhriyar Məmmədyarov, Teymur Rəcəbov, Vüqar Həşimov və Qədir Hüseynovla birgə çıxış edib. 2009-cu ildə Rauf Texas ştatının Lubbok şəhərində keçirilən 16-cı kateqoriyalı SPİCE Kubok Turnirində Yuriy Kuzubov və Dmitri Andreikinlə 1-3-cü yerləri bölüşüb. 2011-ci ildə Corsica Masters blitz turnirinin qalibi olub. 2015-ci ildə Minskdə keçirilən Şahmat üzrə Avropa Bitz Çempionatının qalibidir. Üç qat Azərbaycan Şahmat Çempionatının qalibi adını qazanıb. 
Rauf komandamızda ən çox qələbə qazanan şahmatçıdır. O, 4 dəfə rəqiblərindən üstün olub və 2 bərabərliyə imza atıb. 

Qədir Hüseynov – 1994-cü ildə 8 yaşında Rumıniyada keçirilən Avropa çempionatında birinci yeri tutduqdan sonra o, nəinki dünyanın ən gənc FİDE ustası adını qazanır, həm də Ginnesin Rekordlar Kitabına düşür. O, Azərbaycan müstəqillik əldə etdikdən sonra ölkəmizə ilk qızıl medalı qazandıran şahmatçıdır. Gənclər arasında Avropa çempionatının qalibidir. 2002-ci ildə 15 yaşında ikən o, beynəlxalq qrossmeyster normasını yerinə yetirir. Bu andan etibarən dəyişilməz olaraq Azərbaycan yığma komandasının heyətində bütün Olimpiada və Avropa birinciliklərində iştirak edir.
Qədir Hüseynov cəmi iki görüşdə iştirak edib ki, bunların birində qalib gəldiyi halda digərində uduzub.

Arkadi Naydiç - 1995-ci ildə 10 yaşadək şahmatçıların Avropa birinciliyində birinci yeri, yeniyetmələr arasında dünya birinciliyində isə 2-ci yeri tutub.1996-cı ildə Naydiçin ailəsi Riqadan Dortmunda köçür. Sonrakı illərdə Arkadi Naydiçi bir çox qrossmeyster çalışdırır. 15 yaşında qrossmeyster adını qazanır.
2005-ci ilin əvvəllərində Almaniya vətəndaşı olur. Bir çox turnirlərdə bu ölkəni birinci lövhədə təmsil edib. 2011-ci ildə Almaniyanın Avropa çempionu olmasında böyük rol oynayıb. 1 aprel 2009-cu il tarixində 2700 reytinq balını keçmiş ilk alman şahmatçısı kimi tarixə düşüb. Həmin il klublararası Avropa çempionatında Almaniya millisi ilə qızıl medal qazanır. 
2014-cü ildə Trömsödə keçirilən Şahmat Olimpiadasında qara fiqurlarla Maqnus Karlseni məğlub edir. 2015-ci ildən etibarən isə Azərbaycan milli komandasının şərəfini qorumağa başlayıb. 2014-cü ildə Naydiç Ukrayna və İsraili təmsil etmiş şahmatçı Yuliya Şvayeqerlə evlənir. O, ailəsi ilə Bakıda yaşayır. Onun xanımı hazırda İsrail millisinin şərəfini qoruyur. Şvayqer Avropa çempionatında Azərbaycan şahmatçısı Zeynəb Məmmədyarovaya uduzub. 
Naydiç isə 3 dəfə rəqiblərini üstələyib, 2 dəfə sülhə razılaşıb, 1 dəfə də uduzub. 


 


C.İ
www.oxu.az
"
"Leyla Əliyevadan gənc futbolçulara dəstək - FOTO6 noyabrda Heydər Əliyev Fondunun vitse-prezidenti, IDEA İctimai Birliyinin təsisçisi və rəhbəri Leyla Əliyevanın adından Bakının Xəzər rayonunda yerləşən stadionunda yeniyetmə futbolçular üçün idman inventarı təqdim edilib.
Oxu.Az xəbər verir ki, Leyla Əliyevanın Azərbaycanda gənclər arasında sağlam həyat tərzinin təbliğ və təşviq edilməsinə xüsusi diqqətini nəzərə alaraq, Kəndlər Futbol Federasiyası və Xəzri İdman Klubu yeniyetmə idmaçılara maddi yardımın göstərilməsi ilə bağlı ona müraciət ediblər.
Tələb olunan idman ləvazimatları gənc futbolçuları məşq prosesi zamanı ziyarət edən IDEA İctimai Birliyi, Azərbaycan Futbol Federasiyaları Assosiasiyası və “Cavan” Gənclər Hərəkatı İctimai Birliyinin nümayəndələri tərəfindən təqdim edilib.
IDEA İctimai Birliyi yarandığı tarixdən gənc nəslin sağlam və məsuliyyətli inkişafı məsələləri təşkilatın həyata keçirdiyi layihələrin tərkib hissəsini təşkil edir. Bu istiqamətdə fəaliyyətin gücləndirilməsi üzrə  IDEA ilə yeni yaradılmış “Cavan” Gənclər Hərəkatı arasında əməkdaşlıq edilməsi, birgə layihələrin reallaşdırılması nəzərdə tutulur.
















































































A.S.
www.oxu.az
"
"Faiq Həsənov: İlk turda məğlubiyyət təsadüf idi“Ölkə başçısı şahmata böyük qayğı və dəstək göstərir. Bunun nəticəsidir ki, komandamız 3-cü dəfə komandalararası Avropa çempionu oldu. Yarışa gələndə, hədəf mükafatçılar sırasına düşmək idi. Çünki əmsalda komandamız 2-ci idi. Ayrı nəticə bizi qane etmirdi. İlk turda uduzub, sonra toparlanaraq sonda qalib adını qazanmaq komandalararası Avropa çempionatında nadir hadisələrdəndir”.
Oxu.Az saytı xəbər verir ki, bunu Gənclər və İdman Nazirliyinin mətbuat katibi Səmayə Məmmədovaya açıqlamasında, AŞF-in 1-ci vitse-prezidenti, eyni zamanda, kişilərdən ibarət millimizin kapitanı Faiq Həsənov deyib. Onun sözünə görə, Rusiya, Ukrayna, Almaniya, Ermənistan və Polşa yığmaları çox güclüdür və ilk turda məğlubiyyət sırf təsadüfdür:
“İsveçrə sisteminin qaydasına görə, ilk turda güclü komandalar zəiflərlə düşür. Bu üzdən, yarışda İtaliyaya uduzanda, hamı məəttəl qalmışdı. Amma uşaqlar sağ olsun, toparlandılar, dalbadal 5 görüşü qələbə ilə bitirdilər, daha yenilmədilər, son yurda bizi heç-heçə də qane edirdi ki, bunu da elədik”.
S.B.
www.oxu.az
"
"Qurban Qurbanovdan xeyirxah addım“Qarabağ”ın və Azərbaycan milli komandasının baş məşqçisi Qurban Qurbanov xeyirxah addım atıb.
Oxu.Az “Sportlife” nəşrinə istinadən xəbər verir ki, Qurbanov ürək xəstəliyindən əziyyət çəkən keçmiş komanda yoldaşı, Tovuzun “Turan” klubunda birgə oynadığı Vəli Hüseynovu əməliyyat xərclərini ödəyib.
Əməliyyat üçün lazım olan 10 000 manatı ödəməyi öz öhdəsinə götürən Qurban Qurbanov, keçmiş komanda yoldaşının əlavə xərclərinə də köməklik edib.
Qeyd edək ki, Vəli Hüseynov “İnter” klubunun U-14 komandasında baş məşqçi kimi çalışırdı.
S.B.
www.oxu.az
"
"Şəhriyar Məmmədyarov:  Sübut etdik ki, Avropanın ən ağıllı xalqıyıqŞahmat üzrə Avropa çempionu olmaq, Olimpiya çempionu olmaqdan daha çətindir. Burada yüksək səviyyəli komandalar daha tez-tez görüşürlər. 
Oxu.Az-ın xəbərinə görə, bunu Gənclər və İdman Nazirinin mətbuat katibi Səmayə Məmmədovaya açıqlamasında şahmat komandamızın üzvü Şəhriyar Məmmədyarov deyib.
“Biz bu turnirdə Rusiya, Macarıstan, Ukrayna, Ermənistan, İspaniya kimi komandalarla oynadıq. Sübut etdik ki, doğurdanda Avropanın ən ağıllı xalqıyıq. Biz üçüncü dəfə Avropa çempionu olduq. Bu inanılmaz bir uğurdur”, - deyə şahmatçı bildirib. 
Azərbaycan tarixində ilk dəfə FİDE reytinqində ikinci pilləyə yüksələn Ş.Məmmədyarov qeyd edib ki, hər bir şahmatçının güclü vaxtları olur:
“İnşallah, ikincidən yaxşı bir yer var, o da birincidir. Mübarizəyə qoşulub Maqnus Karlsenə qalib gəlməyə çalışacam. Onu da məğlub etmək mümkündür”.
S.B.
www.oxu.az
"
"Çempionlar Liqasında həftənin ən yaxşı qolu – VİDEOÇempionlar Liqasında qrup mərhələsinin dördüncü turunun ən yaxşı qolu seçilib.
Oxu.Az UEFA-nın rəsmi saytına istinadən xəbər verir ki,  “Roma”nın futbolçusu Stefan El Şaaravinin “Çelsi”yə vurduğu 1-ci qol həftənin ən yaxşısı adına layiq görülüb. El Şaaravi azarkeşlərin 31 faizinin səsini toplayıb.
İkinci yer Belçika “Anderlext”ini məyus edən Fransa PSJ-sinin hücumçusu Neymara qismət olub. “Atletiko”nun futbolçusu Tomas Parteyin “Qarabağ”la oyunda fərqləndiyi qol isə üçüncü olub.

S.B.
www.oxu.az
"
"Azərbaycan şahmat üzrə Avropa çempionu oldu – YENİLƏNİBŞahmat üzrə Azərbaycan yığması Yunanıstanda keçirilən Avropa komanda çempionatının qalibi olub.
Oxu.Az-ın məlumatına görə, son turda Ukrayna komandası ilə heç-heçə oynayan şahmatçılarımız turniri 14 xalla yekunlaşdırıb. Almaniyaya qalib gələn Rusiya komandası da xallarını sayını 14-ə çatdırıb.
Bununla belə, əlavə əmsalların cəminə görə Azərbaycan yığması Rusiyadan üstün olaraq turnirin qalibi adını qazanıb.
20:24
Azərbaycanın kişilərdən ibarət yığma komandası Yunanıstanda keçirilən şahmat üzrə Avropa çempionatında mübarizəni davam etdirir.
Oxu.Az xəbər verir ki, Azərbaycan şahmatçıları sonuncu turda Ukrayna komandası qarşılaşıblar
Qarşılaşma 2:2 hesabı ilə başa çatıb. Şəhriyar Məmmədyarov-Pavel Elyanov, Teymur Rəcəbov-Yuri Krivoruçko, Arkadi Naydiç-Ruslan Panomaryov və Rauf Məmmədov-Martın Kravtsiv cütlüklərinin hamısı heç-heçə oynayıblar.
Doqquz turdan sonra Azərbaycan komandası 14 xalla çempionata liderlik edir. Turnirin qalibi isə Rusiya-Almaniya qarşılaşmasından sonra bəlli olacaq.
S.B.
www.oxu.az
"
"Azərbaycan klublarının məşqçiləri nə qədər qazanır?Azərbaycan Premyer Liqasında iştirak edən 8 komandanın baş məşqçilərinin məvacibi bəlli olub.
Oxu.Az Futbolpress.az-a istinadən çalışdırıcıların maaşlarını təqdim edir:
Beləliklə, sizə siyahını təqdim edirik:
Qurban Qurbanov (“Qarabağ” ) -  60000+
Roman Qriqorçuk (“Qəbələ”)  -  35000+
Şahin Diniyev (“Kəpəz”)  -  10000+
Ayxan Abbasov (“Zirə”)  -  8000+
Ramiz Məmmədov (“Keşlə”)  -  4000+ (Sələfi, Zaur Svanadze – 5000+)
Samir Abasov – (“Sumqayıt”)  -  4000+
Tərlan Əhmədov (“Neftçi”)  -  3000+ (Hələlik)
Samir Əliyev (“Səbail”)  -  3000+
Qeyd: Məbləğ manatladır və rəqəmlər minimum göstəricidir.
E.Ə.
www.oxu.az
"
"Qazaxıstanın futbol klubu azarkeşlərindən ""Qarabağ""a dəstəkQazaxıstanın ""Astana"" futbol klubunun azarkeşləri ""Qarabağ"" futbol klubunu dəstəkləyiblər.
Oxu.Az Ölkə.Az-a istinadən xəbər verir ki, qardaş ""Astana""-""Kayrat"" komandaları arasında keçirilən yarışda azarkeşlər əllərində ""Qarabağ"" yazısı olan şüar tutublar.
Qeyd edək ki, türkiyəli yazıçının ""Qarabağ"" azarkeşlərini təhqir edən yazısından sonra klubumuza bir çox türk klubu azarkeşindən dəstək gəlmişdi. Qardaş qazax xalqı da belə bir addım atıb.
E.Ə.
www.oxu.az
"
"Azərbaycan millisinin heyəti dəyişir21 yaşadək futbolçulardan ibarət komandalar arasında Avropa çempionatının seçmə mərhələsində noyabrın 9-da Almaniya, noyabrın 14-də isə Kosovo yığması ilə qarşılaşacaq Azərbaycan millisinin heyətində dəyişiklik baş verib.
Oxu.Az-ın AFFA-nın rəsmi saytına istinadən verdiyi məlumata görə, Azərbaycan Premyer Liqasında XI turun “Kəpəz” – “Qarabağ” oyununda zədələnmiş Ramil Şeydayevin Almaniya yığması ilə oyunda meydana çıxa bilməyəcəyi bu gün MRT müayinəsindən sonra müəyyənləşib.
Futbolçunun Kosovo yığması ilə oyunda çıxış edib-etməyəcəyi qarşıdakı günlərdə bəlli olacaq.
Qeyd edək ki, noyabrın 9-da ""Dalğa Arena""da keçiriləcək Azərbaycan - Almaniya matçı saat 18:00-da başlanacaq. Görüşü qazaxıstanlı hakimlər idarə edəcək. Baş hakim Daniyar Saxiyə Alibek Aubakirov və Yevgeni Belski yan xətt, Bulat Sariyev dördüncü hakim qismində yardımçı olacaqlar.
A.M.
www.oxu.az
"
"Ronaldodan yeni rekord“Real”ın hücumçusu Kriştianu Ronaldo yeni rekord müəyyənləşdirib.
Oxu.Az xəbər verir ki, o, bu dəfə qola yox, məhsuldar ötürməyə görə fərqlənib.
Belə ki, portuqaliyalı superulduz La Liqanın XI turunda “Las Palmas”la (3:0) qarşılaşmada bir qol ötürməsi ilə yadda qalıb. “Real”ın heyətində La Liqada 84-cü qol ötürməsini verən Ronaldo bu baxımdan son 25 ilin ən yaxşısı olub. Buna qədər son 25 ildə “kral klubu”nda ən çox məhsuldar ötürmə verən əfsanəvi kapitanı Raul Qonzales (83) olub.
A.M.
www.oxu.az
"
"Bülənt Özərdim: Bakıya əvvəlkindən daha çox avtoidman azarkeşi gələcəkBu ilin yayında Bakıda gərgin mübarizənin və böyük sürprizlərin fonunda baş tutmuş möhtəşəm yarış Formula-1 dünyasında böyük əks-səda doğurdu. Biz hələ də bu yarış barədə Formula-1 həvəskarlarından gözəl məktublar alırıq və bu məktublarda onlar növbəti yarışda hökmən iştirak edəcəklərini bildirirlər. Bu, o deməkdir ki, gələn il Bakıya əvvəlkindən daha çox avtoidman azarkeşi gələcək. 
Oxu.Az xəbər verir ki, Bakı Şəhər Halqası Əməliyyat Şirkətinin (BŞH) Kommersiya şöbəsinin rəhbəri Bülənt Özərdim bu il yerli sakinlər üçün xüsusi endirimlərin olacağını bildirib: “Bu ilin yayında Bakıda gərgin mübarizənin və böyük sürprizlərin fonunda baş tutmuş möhtəşəm yarış Formula-1 dünyasında böyük əks-səda doğurdu. Biz hələ də bu yarış barədə Formula-1 həvəskarlarından gözəl məktublar alırıq və bu məktublarda onlar növbəti yarışda hökmən iştirak edəcəklərini bildirirlər. Bu o deməkdir ki, gələn il Bakıya əvvəlkindən daha çox avtoidman azarkeşi gələcək. 
Biz çox sevincliyik ki, hər ötən il Azərbaycan Qran-Prisinə həm beynəlxalq, həm də yerli ictimaiyyət arasında maraq getdikcə artır. Çalışırıq ki, növbəti möhtəşəm yarışı Bakıda canlı izləmək istəyən hər kəs üçün yeni imkanlar təqdim edək. Bu baxımdan, bu il müxtəlif bilet seçimləri ilə qarşınızdayıq. Həmçinin sırf yerli sakinlər üçün də xüsusi endirimlər təklif edirik. 
Məqsədimiz ölkəmizdə Formula-1 həyəcanını cəmiyyətin bütün təbəqələri arasında yayaraq, Bakıda keçiriləcək əyləncə ilə dolu möhtəşəm yarış həftəsonuna daha çox insan cəlb etməkdir”.




















Ehtiram Cəbi
www.oxu.az
"
"Braziliyalı futbolçu 25 yaşında öldüMoldova ""Şerif""inin sabiq futbolçusu Dionatan Teyşeyra 25 yaşında vəfat edib.
Oxu.Az Report-a istinadən xəbər verir ki, 25 yaşlı müdafiəçi vətəni Braziliyada ürək tutmasından dünyasını dəyişib.
O, əvvəllər Slovakiyanın ""Koşitse"", ""Slovan"" və ""Dukla"", İngiltərənin ""Flitvud Taun"" və ""Stok Siti"" klublarında, eləcə də, Braziliya ilə Slovakiyanın aşağı yaş qrupları üzrə yığmalarında çıxış edib. Teyşeyra ötən mövsümün ikinci yarısını ""Şerif""də keçirdikdən və bu klubla ""qızıl ""dubl"" etdikdən sonra Braziliyaya yollanıb. ""Sambaçı"" geri qayıdacağına söz verdiyindən, tiraspollularla müqaviləsi qüvvədə olub. Lakin o, Moldovaya qayıtmayıb. Bu səbəbdən Teyşeyra Çempionlar Liqasının III təsnifat mərhələsində ""Qarabağ""la oyunları buraxıb.
Qeyd edək ki, bu görüşlərdə Azərbaycan təmsilçisi Bakıda 0:0 hesablı heç-heçə etsə də, səfərdə qalib gəlib - 2:1.
A.M.
www.oxu.az
"
"Azərbaycan şahmatçıları Avropa çempionatında birinci pillədəAzərbaycanın kişilərdən ibarət yığma komandası Yunanıstanda keçirilən şahmat üzrə Avropa çempionatında mübarizəni davam etdirir.
Oxu.Az xəbər verir ki, Azərbaycan şahmatçıları VIII turda turnir cədvəlinin birinci pilləsində qərarlaşan Rusiya millisi ilə qarşılaşıblar.
Görüşün birinci lövhəsində Şəhriyar Məmmədyarov Aleksandr Qrişuku, ikinci lövhədə isə Teymur Rəcəbov Yan Nepomnyaşnını 1:0 hesabı ilə məğlub edib. Şəhriyar qara, Rəcəbov isə ağ fiqurlarla oynayıb.
Üçüncü lövhədə Arkadi Naydiç Maksim Matlakovla münasibətlərinə aydınlıq gətirib. Görüş şahmatçımızın 1:0 hesablı qələbəsi ilə yekunlaşıb.
Beləliklə, Azərbaycan sonuncu – dördüncü lövhədə Rauf Məmmədov və Danil Dubovun görüşünün nəticəsindən asılı olmayaraq, Rusiya yığmasını məğlub edib və xallarının sayını 13-ə çatdıraraq, liderliyə yüksəlib.
Rusiya isə 11 xalla ikinci pilləyə düşüb.
V.B.
www.oxu.az
"
"“Zirə”- “Neftçi” matçında qarşıdurma – FOTOTopaz Premyer Liqasının 11-ci turunda keçirilən “Zirə”- “Neftçi” oyunundan sonra gərgin anlar yaşanıb.
Oxu.Az Qafqazinfo-ya istinadən xəbər verir ki, matçın final fiti səslənən kimi meydan sahibi komandanın futbolçusu Milan Duriç rəqib oyunçu Kirill Petrovun üzərinə hücum çəkib.
Əlbəyaxa olmaq istəyən futbolçuları komanda yoldaşları sakitləşdirib.



E.Ə.
www.oxu.az
"
"Tanınmış futbolçu azadlığa çıxdıAzərbaycanın ən titullu futbolçularından olan Faiq Cabbarov bu gün azadlığa buraxılıb. 
Oxu.Az sport24.az-a istinadən xəbər verir ki, ""Kəpəz"" və ""Şəmkir""lə dəfələrlə ölkə çempionu olan sabiq futbolçu 100 gün idi ki, həbsdə yatırdı.
O, bu gün cəza müddətini başa vuraraq yenidən azadlığa çıxıb. 
Xatırladaq ki, F. Cabbarov dələduzluqda günahlandırılaraq həbs olunmuşdu.
E.Ə.
www.oxu.az
"
"Gəncə stadionunda görünməmiş hadisə: Hakim qərarlarını ləğv etdi – VİDEOAzərbaycan Premyer Liqasının 11-ci turu çərçivəsində bu dəqiqələrdə ""Kəpəz"" doğma meydanda ""Qarabağ""la qarşılaşıb.
Oxu.Az qafqazinfo-ya istinadən xəbər verir ki, qarşılaşmanın birinci hissəsinin ortalarında maraqlı hadisə yaşanıb.
Belə ki, matçın baş hakimi Rəhim Həsənov 26-cı dəqiqədə meydan sahiblərinin futbolçusu Viktor Oseqeylin rəqib qapıçı İbrahim Şehiçlə üz-üzə qaldığı epizodda qonaqların qapısına penalti təyin edib. Şehiç qaradərili legionerin simulyasiyaya əl atdığını bildirərək hakimə ciddi cəhdlə etiraz etsə də, FİFA referisi onu sarı vərəqə ilə də cəzalandırıb.
Bu zaman ""Kəpəz""in futbolçusu Viktor Oseqeyl penalti olmadığını bildirib. Hakim penalti zərbəsini və qapıçıya verilən sarı vərəqəni ləğv edib.

A.M.
www.oxu.az
"
"Qurban Qurbanov: Oyundan razı qalmadım“Gəncədəki oyunlarmız həmişə ağır olub. Çətin qələbə qazandıq”.
Oxu.Az Report-a istinadən xəbər verir ki, bu sözləri “Qarabağ”ın baş məşqçisi Qurban Qurbanov səfərdə ""Kəpəz""i 2:0 hesabı ilə yendikləri Azərbaycan Premyer Liqasının XI tur matçından sonra mətbuat konfransında deyib.
45 yaşlı mütəxəssis jurnalistlərin suallarını da cavablandırıb.
Oyundan nə dərəcədə razı qaldınız?
- Qələbə qazansaq da, oyundan tam razı qalmadım. Ola bilər ki, futbolçularda yorğunluq var idi. “Kəpəz”in futbolçusu Viktor Oseqeylə təşəkkür edirəm. O, necə insan olduğunu göstərdi və penalti olmadığını dedi. Meydanın durumuna gəlincə, hər şey yaxşı idi. Sadəcə, bir az su vurulsaydı, daha yaxşı olardı.
Pedro Enrike bu gün çox zəif çıxış etdi. Bunu yorğunluqla əlaqələndirmək olar?
- Oyununa görə onu əvəzlədim, geri qalırdı. Heç bir zədəsi yoxdur. İlk dəfədir Gəncədə oynayırdı, ola bilər ki, özünü rahat hiss etməyib.
Gəncədə uşaq futboluna maraq çox azdır. Millinin baş məşqçisi kimi bu məsələyə münasibətiniz necədir?
- Açığı, hələ tam proqram üzərində düşünməmişik. Amma fikirləşirəm ki, AFFA buna diqqət yetirir. Təkliflər olsa, bunu irəli sürəcəyik. Gəncədə futbolçu özü yetişir və düşünürəm ki, diqqət daha çox olsa, yaxşı olacaq.
A.M.
www.oxu.az
"
"""Qarabağ"" yenidən vahid liderə çevrildi – VİDEOFutbol üzrə Azərbaycan Premyer Liqasında XI turun daha bir oyunu keçirilib.
Oxu.Az Report-a istinadən xəbər verir ki, lider ""Qarabağ"" Gəncədə autsayder ""Kəpəz""in qonağı olub.
Görüş Ağdam komandasının qələbəsi ilə yekunlaşıb - 2:0. Qolları 41-ci dəqiqədə Elvin Yunuszadə, 43-cü dəqiqədə isə Miçel vurub.
27-ci dəqiqədə ""Kəpəz""in hücumu zamanı ""Qarabağ""ın qapıçısı İbrahim Şehiçlə təkbətək çıxan Viktor Oseqeyl yerə yıxılıb. Baş hakim Rəhim Həsənov əvvəlcə penalti nöqtəsini göstərib. Lakin qonaq komandanın etirazından və köməkçiləri ilə məsləhətləşdikdən sonra FİFA referisi qərarını dəyişdirib.
Bu qələbə sayəsində ""Qarabağ"" xallarını 25-ə çatdırıb və yenidən vahid liderə çevrilib. Üstəlik, Qurban Qurbanovun baş məşqçi olduğu kollektivin ehtiyatda bir oyunu var. ""Kəpəz"" isə 7 xalla sonuncudur.

A.M.
www.oxu.az
"
"Qolkiperin səhvi hər kəsi güldürdü – VİDEO“Borussiya” – “Maynts” qarşılaşmasında qapıçı topa vurmaq istəyərkən gülməli anlar yaşanıb.
Oxu.Az-ın məlumatına görə, qonaqların qolkiperi komanda yoldaşına ötürmə etmək istəyərkən ayağı boşa çıxıb. Bu, oyunu şərh edənləri də güldürüb.
Lakin qapıçısı Zentnerin bu səhvi baha başa gələcəkdi. Amma əvvəlcə özü, sonra isə komanda yoldaşları onun səhvini sığortalaya bilib.
Qarşılaşmada qalib müəyyən olunmayıb və oyun 1:1 hesabıyla bitib.

A.M.
www.oxu.az
"
"“Qarabağ” - “Çelsi” matçına nə qədər bilet satılıb?Çempionlar Liqasının qrup mərhələsinin ""Qarabağ"" - ""Çelsi"" oyununa 30 min bilet satılıb.
Oxu.Az bildirir ki, bu barədə Ağdam klubunun rəsmi ""Facebook"" hesabında məlumat paylaşılıb.
Görüş noyabrın 22-də keçiriləcək.
A.M.
www.oxu.az
"
"Azərbaycan şahmatçıları Avropa çempionatının ikinci pilləsinə yüksəldilərAzərbaycan kişilərdən ibarət yığma komandası Yunanıstanda keçirilən şahmat üzrə Avropa çempionatında mübarizəni davam etdirir.
Oxu.Az Report-a istinadən xəbər verir ki, noyabrın 3-də Ermənistan komandasını məğlub edən (VI) Azərbaycan şahmatçıları VII turda Macarıstan üzərində 3:1 hesabı ilə qələbə qazanıb.
Azərbaycan yığması bu qələbə sayəsində xallarını 11-ə çatdıraraq turnirin ikinci pilləsinə yüksəlib. Komanda birinci yerdə qərarlaşan Rusiya millisindən bir xal geri qalır.
Azərbaycan şahmatçıları VIII turda Rusiya millisi ilə qarşılaşacaq.
A.M.
www.oxu.az
"
"Olimpiya çempionu 22 yaşında karyerasına son qoydu – FOTO22 yaşlı rus gimnast, Olimpiya çempionu (2016-cı il) Marqarita Mamun idman karyerasını yekunlaşdırıb.
Oxu.Az TASS-a istinadən xəbər verir ki, bu barədə Ümumrusiya Bədii Gimnastika Federasiyasının prezidenti İrina Viner-Usmanova bildirib.
“Marqarita Mamun daha çıxış etməyəcək. Çox təəssüf ki, o, öz missiyasını başa çatdırdı”, - deyə İ. Usmanova söyləyib.
Qeyd edək ki, Mamun bu ilin sentyabrında üzgüçü Aleksandr Suxorukova ərə gedib.
































A.M.
www.oxu.az
"
"Azərbaycan yığması 3 oyunda 39 qol buraxdı2018-ci ildə Argentinanın Buenos-Ayres şəhərində keçiriləcək gənclər arasında Olimpiya Oyunlarının təsnifat mərhələsinə yekun vurulub.
Oxu.Az Qaynarinfo-ya istinadən xəbər verir ki, Azərbaycanın 17 yaşadək futzalçılardan ibarət komandası son oyunda Hollandiya ilə qarşılaşıb.
Oyun hollandların 7:0 hesablı qələbəsi ilə yekunlaşıb. İlk oyunda Slovakiyaya 0:12, ardınca Rusiyaya 0:20 hesabı ilə yenilən milli komandamız 3 matçda qapısında 39 qol görsə də, rəqib qapıçıları məyus edə bilməyib.
Qızlardan ibarət yığmamız isə Ukrayna ilə qarşılaşıb. Oyun 2:2 hesabı ilə başa çatıb. Bundan əvvəl İtaliyaya 0:2, Portuqaliyaya 0:10 hesabı ilə uduzan komandamız 3 matçda 2 qol vurub,14-ünü buraxıb.
A.M.
www.oxu.az
"
"Bakıda veloyürüş keçirildi – FOTOYürüşdə DTX rəisi Mədət Quliyev iştirak edib.Noyabrın 5-də Dövlət Təhlükəsizliyi Xidmətinin (DTX) təşkilatçılığı, Heydər Əliyev Mərkəzinin və Azərbaycan Velosiped İdmanı Federasiyasının (AzVİF) dəstəyi ilə 9 noyabr - Dövlət Bayrağı Gününə həsr olunan “Bayrağımız qürur mənbəyimizdir” devizi altında veloyürüş keçirilib.
Oxu.Az xəbər verir ki, yürüşdə Dövlət Təhlükəsizliyi Xidmətinin rəisi, general-leytenant Mədət Quliyev, Heydər Əliyev Mərkəzinin direktoru Anar Ələkbərov, DTX-nin velosiped klubunun və AzVİF-in üzvləri, eləcə də həvəskar velosipedçilər iştirak ediblər.
DTX-nin binası qarşısından start götürən veloyürüş Heydər Əliyev Sarayının qarşısında başa çatıb. Yürüşə qatılan 200-dən artıq velosipedçi 12 kilometr məsafə qət edib.
Veloyürüş iştirakçıları Heydər Əliyev Sarayının qarşısındakı parkda xalqımızın Ümummilli Liderinin abidəsi önünə əklil və gül dəstələri qoyaraq, dahi şəxsiyyətin xatirəsinə dərin ehtiramlarını bildiriblər.









































A.M.
www.oxu.az
 
"
"Kamran Ağayev komandasını azlıqda qoyduÇexiya çempionatında XIII turun oyunları keçirilir. 
Oxu.Az xəbər verir ki, Kamran Ağayevin çıxış etdyii ""Mlada Boleslav"" ""Banik""in qonağı olub.
Start heyətində yer alan Kamran Ağayev 75-ci dəqiqədə qırmızı vərəqə alaraq komandasının azlıqda qoyub.
Qeyd edək ki, futbolçumuzun komandası bu oyundan qələbə ilə ayrılıb – 1:0. ""Mlada Boleslav"" 13 oyundan sonra 8 xalla ""Karvina"" və ""Brno"" ilə birlikdə son 3 pilləni bölüşür.
E.Ə.
www.oxu.az
"
"""Qarabağ""ın futbolçusu qızının məzarı başında - FOTO""Qarabağ""ın futbolçusu Vild-Donald Gerrye Polşaya gedib.
Oxu.Az xəbər verir ki, haitili yarımmüdafiəçi bu günlərdə dünyasını dəyişən qızı Miahın məzarını ziyarət edib.
O, “Qarabağ”da geyindiyi formanı məzarın üstünə sərib. Gerrye bu anları əks etdirən fotoları sosial şəbəkədə paylaşıb.
Qeyd edək ki, 28 yaşlı futbolçunun körpə qızı ürək çatışmazlığından dünyasını dəyişib.











V.B.
www.oxu.az
"
"Qurban Qurbanov AFFA-dan istefa verdiAzərbaycan milli komandasının yeni baş məşqçisi Qurban Qurbanov AFFA İcraiyyə Komitəsindən ayrılmaqla bağlı qərar verib.
Oxu.Az xəbər verir ki, bu haqda Qol.az saytına açıqlamasında Q.Qurbanovun özü bildirib.
Qeyd edək ki, dünən Q.Qurbanov milliyə baş məşqçi təyin olunduqdan sonra onun AFFA İcraiyyə Komitəsindəki vəzifəsində qalıb-qalmayacağı maraq doğururdu.
Qurban Qurbanovun sözlərinə görə, o, iki işdə - milli komanda və “Qarabağ”dakı fəaliyyətinin çoxluğu ilə əlaqədar İcraiyyə Komitəsinin üzvlüyündən ayrılmaqla bağlı AFFA-ya müraciət edib.
S.B.
www.oxu.az
"
"“Qarabağ” “Atletiko” ilə heç-heçələrdən nə qədər qazandı?İspaniya “Atletiko” komandsı ilə Çempionlar Liqasının qrup mərhələsində etdiyi iki heç-heçə “Qarabağ”a təkcə iki xal qazandırmayıb.
Oxu.Az xəbər verir ki, bu nailiyyət sayəsində Ağdam klubu daha 1 milyon avro gəlir əldə edib.
Qaydalara əsasən, qrup mərhələsindəki hər qələbə əlavə 1,5 milyon avro, heç-heçə isə 500 min avro qazanc deməkdir. Daha əvvəl “Qarabağ” Çempionlar Liqasının 32 iştirakçısından biri kimi 12,7 milyon avroya sahib olub.
Qeyd edək ki, “Qarabağ” Bakı Olimpiya Stadionunda təşkil olunmuş qarşılaşmada “Atletiko” ilə qolsuz bərabərliyə qalıb, Madridin “Metropolitano” stadionunda keçirilən ikinci qarşılaşma isə 1:1 hesabı ilə bitib.
S.B.
www.oxu.az
"
"Azərbaycan şahmatçıları ermənilərə qalib gəldilərYunanıstanda keçirilən şahmat üzrə milli komandalar arasında Avropa çempionatında 6-cı turun oyunları keçirilib.
Oxu.Az-ın xəbərinə görə, Ermənistan yığması ilə qarşılaşan Azərbaycanın kişilərdən ibarət komandası 2,5:1,5 hesabı ilə qalib gəlib.
Birinci lövhədə Levon Aronyan ağ fiqurlarla Şəhriyar Məmmədyarova qalib gəlib. İkinci lövhədə Teymur Rəcəbov ağ fiqurlarla Sergey Movsesyandan üstün olub. Arkadiy Naydiç qara fiqurlarla Qabriel Sarkisyanla heç-heçə oynayıb. Qalib dördüncü lövhədə Rauf Məmmədli və Qrant Melkumyan arasında keçirilən oyunda müəyyənləşib. Rəqibindən üstün olan Rauf komandamıza qələbə qazandırıb.
Altı turdan sonra Azərbaycan yığması 9 xalla Xorvatiya ilə 3-4-cü yerləri bölüşdürür. İlk iki pillədə isə 10 xalla Rusiya və Macarıstan milliləri qərarlaşıb.
S.B.
www.oxu.az
"
"Qurban Qurbanovun səlahiyyətləri açıqlandıFutbol üzrə Azərbaycan milli komandasının inzibati işçiləri ilə bağlı yekun qərarı yeni baş məşqçi Qurban Qurbanov verəcək. 
Oxu.Az Report-a istinadən məlumat verir ki, bu barədə AFFA-nın baş katibi Elxan Məmmədov bildirib.
O deyib ki, həmin şəxslər 45 yaşlı mütəxəssisə təqdim olunacaq. Baş katib artıq yığmada tərcüməçiyə ehtiyac qalmayacağını da söyləyib: “İslam Abbasov yığmanın inzibatçısı, Riad Rəfiyev isə seleksiya məsələləri üzrə baş koordinatorudur. Aydın Rüstəmov isə tərcüməçimizdir. Yəqin ki, tərcüməçi kimi ona ehtiyac qalmayacaq. Lakin bizdə başqa layihələr də var. Təcrübəli insandır. Demirəm gələcəyin Mourinyosudur, ancaq assosiasiyada çalışmağa davam edəcək. Bütün inzibati işçiləri Qurban Qurbanova təqdim edəcəyik. O, öz fikrini bildirəcək. Həmin şəxslər də işləri ilə özlərini sübut etməlidirlər"".
E.Məmmədov bildirib ki, Q.Qurbanov AFFA-nın texniki direktoru Bernhard Lippertin də səlahiyyətlərini öz əlinə alacaq. Onun sözlərin görə, millidə vahid sistem olacaq: “Çalışacağıq ki, vahid sistemlə gedək, bir fəlsəfə olsun. Həmin fəlsəfənin konsepsiyası hazırdır. İdman direktoru hazırlayıb, təyinatı gözləyirik. Hər bir baş məşqçinin taktiki baxımdan öz fəlsəfəsi var. Konsepsiyanı bütün klublara təqdim edəcəyik”.
Baş katib milliləşdirmə siyasətinə də toxunub. O qeyd edib ki, bu işdə də son sözü yığmanın yeni baş məşqçisi deyəcək: “Bu, artıq baş məşqçiyə aid məsələdir. Bizə çoxlu müraciətlər olub. Türkiyə milli komandasına düşməyən futbolçular hazırda bizə müraciət edirlər. Onların adlarını çəkməyəcəyəm. Bu günədək AFFA-nın inzibati vəzifələrində çalışanlardan heç kim gələn futbolçularla bağlı qərar qəbul etməyib. Bu, yalnız baş məşqçinin tövsiyəsi ilə baş verib. Heç bir baş məşqçi deyə bilməz ki, AFFA rəhbərliyindən kimsə ona ""Bu futbolçunu götürün"" söyləyib. Bu, yalnız baş məşqçinin qərarı ilə olub. Ramil Şeydayevlə danışıqlara başlayanda, o, Rusiya millisinin futbolçusu idi. Bununla belə, biz baş məşqçidən fikrini soruşduq. Çünki Şeydayev vətəndaşlığını dəyişdirdikdən sonra Azərbaycan millisinə dəvət almasaydı, bu, yaxşı hal olmazdı. Bu səbəbdən, yalnız baş məşqçinin fikri əsasında addım atmışıq. Biz futbol meydanına qarışmamışıq”.
E.Məmmədovun fikrincə, vahid sistemə keçid kadr islahatlarına səbəb olacaq: “Təbii ki, bununla bağlı dəyişikliklər olacaq. Ümid edirik ki, ""Qarabağ"" qrup mərhələsi yekunlaşdıqdan sonra ən azı Avropa Liqasının 1/16 final mərhələsinə yüksələcək. Daha sonra məşqçilərlə müzakirələr aparılacaq. Milli komanda fəlsəfəsi konsepsiyasının təqdimatını edəcəyik və müvafiq qərara gələcəyik. Təbii ki, bu zaman klub rəhbərliyi ilə də müzakirə aparılacaq. Həkim və ya fizioterapevtlə bağlı böyük dəyişiklik gözlənilmir. Çünki məsələn, hazırda ""Qarabağ""da çalışan fizioterapevt millidə də eyni vəzifədə işləyir. Millinin ukraynalı həkimi ""Qarabağ""la da, digər klublarla da sıx işləyir. 2020-ci il Avropa çempionatına vəsiqə qazanmağı qarşımıza məqsəd qoymuşuqsa və vahid sistemlə çalışırıqsa, maksimum nəticə göstərməliyik. Bu məsələdə heç kim maneçilik törətməməli, əksinə, dəstək verməlidirlər. Futbol ailəsinin hər bir üzvü eyni məqsəd uğrunda çalışmalı, Qurban müəllimə kömək etməlidirlər ki, yaxşı nəticə göstərsin. Təbii ki, köməkçilərini özü gətirəcək”.
Baş katib aşağı yaş qrupları üzrə məşqçilərin də Qurban Qurbanovun tövsiyəsi əsasında təyin olunacağını bildirib: ""Bernhard Lippertin müqaviləsi 2019-cu ildə başa çatır. Lippertə hamı yalnız idman direktoru kimi yanaşır. İdman direktorunun funksiyasına təhsil sistemi də daxildir. 2019-cu ilədək Pro lisenziyalı təhsil sistemi UEFA-nın nəzarətində gedəcək. Daha sonra UEFA bu sistemi bizə təhvil verəcək. Biz öz məşqçilərimizi də hazırlayırıq. Bu da, əslində, Lippertin bir vəzifəsidir. Pro lisenziyalı kursların Azərbaycanda təşkilində onun da köməyi var. Qonşu ölkələrdə belə kursları müştərək təşkil edirlər. Bizdə isə bu, müstəqil şəkildə aparılır. Aşağı yaş qrupları üzrə yığmaların baş məşqçiləri ilə 2017-ci ilin sonunadək müqavilə bağlanılıb. Bundan sonra yığmalara təyinat onun tövsiyyəsi əsasında aparılacaq. Əslində bunu Robert Prosineçkidən də soruşurduq. Lakin əcnəbi baş məşqçi hər zaman gücünü bir komandaya qoyur, digər komandalara isə böyük önəm vermir. Çünki müvəqqəti olduğunu bilir"".
Qeyd edək ki, AFFA Qurban Qurbanovla 6 illik müqavilə bağlayacaq.
E.Ə.
www.oxu.az
 
"
"Azərbaycanın cüdo millilərinə yeni təyinatlarAzərbaycanın cüdo üzrə kişi və qadınlardan ibarət milli komandalarına yeni baş məşqçilər təyin olunub. 
Oxu.Az-ın Report-a istinadən məlumatına görə, bu barədə qərarı Azərbaycan Cüdo Federasiyasının İcraiyyə Komitəsi qəbul edib. 
Qərara əsasən, kişilərdən ibarət yığma 2000-ci il Sidney Yay Olimpiya Oyunlarının mükafatçısı Ruslan Maşurenkoya həvalə olunub. Qadınlardan ibarət kollektiv isə sambo və cüdo üzrə dünya çempionu Natiq Bağırova tapşırılıb.
N.O.
www.oxu.az
"
"Azərbaycanlı güləşçiyə ev verildiÜçqat Dünya çempionu, Olimpiya Oyunlarının bürünc medalçısı, Abşeron güləş məktəbinin yetirməsi Hacı Əliyevə mükafat olaraq yeni mənzilin orderi təqdim edilib.
Oxu.Az AZƏRTAC-a istindən xəbər verir ki, bu münasibətlə keçirilən görüşdə Abşeron Rayon İcra Hakimiyyətinin başçısı İradə Gülməmmədova əsası ümummilli lider Heydər Əliyev tərəfindən qoyulan idman siyasətinin bu gün ölkəmizdə, eləcə də, Abşeron rayonunda uğurla davam etdirildiyini bildirib. Qeyd olunub ki, Abşeron rayonunda idmana göstərilən diqqət və qayğı, bu sahədə müvafiq tədbirlərin həyata keçirilməsi müsbət nəticələrin əldə olunmasına şərait yaradıb. Məhz görülən işlərin nəticəsidir ki, indi Abşeron idmançıları müxtəlif səviyyəli idman yarışlarına qatılır, ölkəmizi beynəlxalq turnirlərdə layiqincə təmsil edirlər. Gənc idmançı, sərbəst güləş üzrə Avropa və dünya çempionu Hacı Əliyevin simasında biz bunu bir daha görürük.
İradə Gülməmmədova beynəlxalq yarışlarda qazandığı nailiyyətlərə görə idmançını təbrik edib, ona gələcək yarışlarda müvəffəqiyyətlər arzulayıb.
Gənc idmançı Hacı Əliyev yeni mənzillə təmin olunduğuna görə rayon rəhbərliyinə minnətdarlığını bildirib, bundan sonra da ölkəmizi layiqincə təmsil edəcəyini vurğulayıb.
Sonra mənzilin orderi Hacı Əliyevə təqdim edilib.
N.O.
www.oxu.az
"
"“Ferrari” Formula-1-i tərk edə bilər“Ferrari” Formula-1 üzrə yarışları tərk edə bilər.
Oxu.Az Apasport-a istinadən xəbər verir ki, bunu komanda rəhbərliyi açıqlayıb.
Onlar 2021-ci ildə yarışın reqlamentinə ediləcək dəyişikliklərə etiraz əlaməti olaraq, bu addımı atmaq niyyətindədirlər. 
Belə ki, seriyanın yeni sahibi olan “Liberty Media” və Formula-1 üçün mühərrik istehsalçıları komandalarını saxlamaq üçün xərcləri azaltmağa çalışır.
“Ferrari”nin prezidenti Sercio Markionne isə bu yeniliklə razı deyil: “Əgər brendə və bazardakı mövqeyimizə fayda verəcək şərtlər olmasa, biz Formula-1-də yarışlardan imtina edəcəyik. Bu turnir bizim qanımızdadır, amma özümüzü başqa cür apara bilmərik. Çünki buranı tanınmaz hala salırlarsa, Formula-1-də qalmayacağıq”.
Qeyd edək ki, noyabrın 7-də Formula-1 rəhbərliyi ilə strateji qrup arasında görüş olacaq. Burada büdcələrin məhdudlaşdırılmasına, idman və kommersiya sistemlərinə yenidən baxılacaq. 1950-ci ildən Formula-1-də çıxış edən “Ferrari”nin müqaviləsi isə 2020-ci ildə başa çatacaq. 
E.Ə.
www.oxu.az
"
"Aparıcı canlı yayımda yıxıldı - VİDEOFutbol şərhçisi Vasili Utkin “Sport FM” radiostansiyasının canlı yayımı zamanı stuldan yıxılıb.
Oxu.Az-ın məlumatına əsasən, o, bir neçə saniyə ərzində ayağa dura bilməyib.
“Kreslo altımda sındı. Bu əladır. Burada belə hadisə ilk dəfə baş verib - amma xeyr, olub. Mən hazırda 150 kloqramdan bir az ağıram, kreslolar isə, adətən, 110 kiloqram üçün nəzərdə tutulur. Hər halda kamera qarşısında birinci dəfə idi ki, belə bir hadisə başıma gəldi”, - Utkin ayağa qalxaraq deyib.

N.O.
www.oxu.az
"
"Qurban Qurbanov milli komandaya gətirildi – ŞƏRTLƏRBakı Olimpiya Stadionunda AFFA-nın İcraiyyə Komitəsinin iclası keçirilib və aparılan müzakirələrdən sonra Qurban Qurbanov Azərbaycan millisinin baş məşqçisi vəzifəsinə təyin olunub.
Oxu.Az APA-ya istinadən xəbər verir ki, iclasdan sonra brifinq keçirən AFFA prezidenti Rövnəq Abdullayev yeni çalışdırıcıya uğurlar arzulayıb.
O, Qurbanovun “Qarabağ”da və İcraiyyə Komitəsində qalacağını açıqlayıb: “Qurban Qurbanov “Qarabağ”da qalır, işini davam etdirəcək. Bilirsiniz ki, millinin bazası “Qarabağ” olacaq. Yığmanın əsas oyunçuları da bu komandadadır. Buna görə də orada qalıb, baş məşqçiliyini davam etdirəcək və Premyer Liqanın da bütün klubları ilə sıx işləyəcək. Düşünürəm ki, bu, işin xeyrinə olacaq. Çox müzakirələr apardıq və İcraiyyə Komitəsində yekdilliklə qərar qəbul edildi ki, o, “Qarabağ”da qalsın”.
AFFA prezidenti Qurban Qurbanovla müqavilə şərtlərinə də aydınlıq gətirib: “Biz bunu artıq proqram şəklində həyata keçirəcəyik. Ölkə xaricindən məşqçi gətirəndə tsikl-tsikl müqavilə bağlayırdıq. Bu gün mən sizə açıq deyim ki, bu tsiklimiz ən azı 6 illik olacaq. Avro-2020, DÇ-2022 və Avro-2024-ü əhatə edəcək. Bu, böyük bir hazırlıq prosesidir. Düşünürük ki, sistem qurulmalıdır. Qurban Qurbanovun qarşısında məsələ qoymuşuq ki, Premyer Liqanın bütün oyunçularının hazırlığı AFFA tərəfindən vahid sistemlə aparılsın. Yəqin ki, yaxşı nəticələr olacaq”.
Abdullayev millidə köməkçi məşqçilərin hələ müəyyənləşmədiyini deyib. Qurum rəhbəri bildirib ki, baş məşqçi yeni təyin olunub və sonra bu barədə məlumat veriləcək.
AFFA rəhbəri Qurban Qurbanovla bir-birlərinin qarşısına qoyduqları öhdəliklərdən də danışıb. AFFA prezidentinin sözlərinə görə, əsas şərt vətənə qulluq etməkdir və Qurban da vətənpərvərdir.
***
11:10
AFFA prezidenti Rövnəq Abdullayev qurumun İcraiyyə Komitəsinin iclasından sonra Azərbaycan milli komandasının yeni baş məşqçisi Qurban Qurbanovla birgə brifinq keçirib.
Oxu.Az Report-a istinadən xəbər verir ki, R.Abdullayev əvvəlcə yeni baş məşqçinin təyinatı məsələsinə toxunub, daha sonra jurnalistlərin suallarını cavablandırıb.
“İclas başa çatdı. Yekdil qərarla Qurban Qurbanov baş məqşçi təyin olundu. Onu təbrik edir və uğurlar arzulayıram”, - deyə AFFA prezidenti vurğulayıb.
A.M.
www.oxu.az
"
"Meksikada qapıçının ayağı inanılmaz şəkildə sındı – VİDEOMeksika çempionatının 8-ci turunun “Atlas”- “Tiqres” matçı zamanı qapıçı Oskar Ustari ciddi xəsarət alıb.
Oxu.Az-ın məlumatına əsasən, oyunun 82-ci dəqiqəsində “Atlas”ın qapıçısı qolun qarşısını alarkən ayağını sındırıb. Ustarinin diz qapağının bağları yırtıldığı üçün sümük yerindən çıxıb.
Qeyd edək ki, matç 1:1 hesabı ilə yekunlaşıb. 

N.O.
www.oxu.az
"
"Qurban Qurbanov: Bir-birimizə inanaraq, bu yolu gedəcəyik""Rövnəq Abdullayevə, AFFA İcraiyyə Komitəsinin üzvlərinə təşəkkür edirəm. Hər kəsin arzusu millidə oynamaq və məşqçinin də istəyi milliyə rəhbərlik etməkdir. Hamının gözü millidədir. Azarkeşlər daha yaxşı nəticə istəyir. Bu, mənim üçün böyük məsuliyyətdir. Bu, bir ayın, bir ilin işi deyil. Uzun bir proqramımız olacaq. Pillə-pillə irəli getməliyik. Bir azərbaycanlı kimi, futbolumuz üçün daha artığını etməyə çalışacağam. İşimiz çoxalır. Çalışacağıq ki, rəhbərliklə birgə vəzifəmizin öhdəsindən gələk. Yazıları oxyurdum. Etimadınıza görə də təşəkkür edirəm"".
Oxu.Az-ın Report-a istinadən məlumatına görə, bunu jurnalistlərə açıqlamasında Azərbaycan milli komandasının yeni baş məşqçisi Qurban Qurbanov təyinatını şərh edərkən deyib.
45 yaşlı mütəxəssis bildirib ki, hələlik köməkçilər barədə danışmaq tezdir: ""İndi bu suala cavab verə bilməyəcəyəm. Hər şey mərhələli olacaq. ""Bir aya, ayyarıma qərar veriləcək.
Əsas məqsədin 2020-ci il Avropa çempionatına vəsiqə qazanmaqdan ibarət olduğunu deyən Qurbanov ""Millətlər Liqasında da oynamalıyıq. Bu, bizim üçün əlavə üstünlükdür. Futbolda hər şey mərhələ ilə olur. Əlimizdə şans varsa, bundan istifadə etməliyik. ""Atletiko"" ""Qarabağ""dan güclüdür. Amma onlarla heç-heçə etdik. Və ya biz çempionatda xal itiririk"".
Yeni baş məşqçi müqavilə şərtləri barədə danışmaq istəməyib: ""Biz bir-birimizə şərt qoymuruq. Buna ehtiyac yoxdur. Bir-birimizə inanaraq, bu yolu gedəcəyik"".
A.M.
www.oxu.az
"
" Azərbaycan milli komandasının baş məşqçisi bəlli olduQurban Qurbanov futbol üzrə Azərbaycan milli komandasının baş məşqçisi təyin olunub.
Oxu.Az xəbər verir ki, bu barədə qərar AFFA İcraiyyə Komitəsinin iclasında verilib. 
Qeyd edək ki, Qurban Qurbanov 2008-ci ildən ""Qarabağ""a rəhbərlik edir. O, yığmanın sükanı arxasında xorvatiyalı Robert Prosineçkini əvəzləyib.
E.Ə.
www.oxu.az
"
"""Atletiko"" klubunda münaqişəİspaniyanın ""Atletiko"" klubunda futbolçu Yannik Karrasko ilə bağlı növbəti münaqişə baş verib. 
Oxu.Az Report-a istinadən xəbər verir ki, buna belçikalı yarımmüdafiəçinin sol dizindəki zədəni evində müalicə etdirməsinə klub rəhbərliyinin icazə verməməsi səbəb olub. 24 yaşlı oyunçu zədə səbəbindən son 4 oyunda meydana çıxa bilməyib. 
O, sonuncu dəfə oktyabrın 18-də Bakıda ""Qarabağ""a qarşı keçirdikləri Çempionlar Liqasının III tur matçında forma geyinib. Həmin vaxt əvəzlənərkən, meydanı ləng tərk etməsinin baş məşqçi Dieqo Simeonenin narazılığına səbəb olduğu və futbolçunun iradlarla üzləşdiyi bildirilib. Bu dəfə isə Karraskodan zədəsini Belçikada deyil, elə klubun bazasında müalicə etdirməsi tələb olunub. Yarımmüdafiəçi bunu özünə qarşı qərəz hesab edib.
Qeyd edək ki, Yannik Karrasko yayda İngiltərənin ""Çelsi"" klubunun maraq dairəsində olub. Lakin ""Atletiko""da yeni oyunçu transferinə qadağa qoyulduğu nəzərə alınaraq, belçikalı futbolçunun satılmasına icazə verilməyib. İspaniya komandası ""Qarabağ""la Bakıda 0:0, Madriddə isə 1:1 hesablı heç-heçə edib. 
E.Ə.
www.oxu.az
"
"“Baku Fires”in üzvləri maaşsız qaldı“Baku Fires” klubunun idmançılarına və mənə - klubunun baş məşqçisinə son sezonun pulunu vermirlər”.
Bu barədə Oxu.Az-a Azərbaycanı Ümumdünya Boks Seriyasında (WSB) yarışan “Baku Fires” klubunun baş məşqçisi Nuripaşa Talıbov məlumat verib.
Onun sözlərinə görə, klubun baş meneceri Rizvan Gənciyev idmançılar arasında olan razılaşmanı yerinə yetirməyib: “Şəxsən mənə 25 min dollar, boksçu Abdulqadir Abdullayevə 21 min dollar və Albert Səlimova təxminən 20 min dollar verməlidirlər. Son il komandanın yarısını ixtisara saldılar. Sonra iki ayın maaşını verdilər. Ümumi məbləğin 35 faizini ödəyiblər, lakin qalan məbləği və mükafatı vermirlər. Klub hazırda dağılıb, idmançılarımız maaşsız qalıb.
Biz ümid edirik ki, məsələ Azərbaycan Boks Federasiyasının rəhbərliyinə çatacaq. Onlar problemin həlli üçün yardım göstərəcək. İdmançıların çoxu banklardan pul götürüblər, borcları var. Bizim komandamızda qazax, belarus, gürcü idmançılar olub. Onlar Azərbaycan haqqında neqativ təəssüratla ölkədən ayrılıblar”.
Məsələ ilə bağlı Azərbaycan Boks Federasiyasından bildiriblər ki, “Baku Fires” müstəqil komanda olub, Ümumdünya Boks Seriyasında (WSB) yarışan klub kimi fəaliyyət göstərib. Onun Boks Federasiyasında aidiyyəti olmayıb. Komanda bir il yarımdır - 2016-cı ilin may ayından öz fəaliyyətini dayandırıb. 2016/2017-ci il mövsümündə heç bir yarışa çıxmayıb. Ümumiyyətlə, heç bir mübarizəyə qoşulmayıbsa, komanda öz fəaliyyətini dayandırıbsa, onun idmançıları və baş məşqçisi necə maaş ala bilər? Bu komanda fəaliyyəti dönəmində maaş alıb”.
Elvin Əhmədov
www.oxu.az
"
"Milli komandamız Rusiyaya 20:0 hesabı ilə uduzduAzərbaycanın gənclərdən ibarət mini futbol üzrə yığma komandası (17 yaşadək) Olimpiya Oyunları – 2018-in təsnifat mərhələsi oyununda Rusiya komandasına böyük hesabla məğlub olub.
Oxu.Az Report-a istinadən xəbər verir ki, ""B"" qrupunun Slovakiyada keçirilən matçı 20:0 hesabı ilə rəqib komandanın xeyrinə başa çatıb.
Qalib komandanın heyətində Danil Karpyuk 6, Danil Samusenko 4, Pavel Karpov və İlya Şamis hərəyə 3, İlya Fedorov, Maksim Okulov və Kamil Gərayxanov hərəyə bir dəfə fərqləniblər. Daha bir qolu isə Azərbaycan yığmasının futbolçusu öz qapısına vurub.
A.M.
www.oxu.az
"
"Oyundan öncə qırmızı vərəqə alaraq tarixə düşdü – VİDEO“Olimpik"" Marsel klubunun 36 yaşlı müdafiəçisi Patris Evra start fitindən öncə qırmızı vərəqə alaraq tarixə düşüb.
Oxu.Az Life.ru-ya istinadən xəbər verir ki, hadisə Avropa Liqasının 4-cü turunun Portuqaliyanın “Qimaraynş” və Fransanın “Marsel” klublarının qarşılaşmasından öncə keçirilən məşq zamanı baş verib. Patris Evra öz klubunun azarkeşinin başına təpiklə zərbə vurub. Məşq zamanı fransız komandasının azarkeşləri Evranı təhqir ediblər. Futbolçu baş verənlərə dözməyərək, fanatlara tərəf gedib və onlar arasında toqquşma baş verib. Nəticədə futbolçu azarkeşi vuraraq qırmızı vərəqə ilə cəzalandırılıb.
Oyun 1:0 hesabı ilə “Qimaraynş”ın xeyrinə başa çatıb.

E.C.
www.oxu.az
"
"Avropa Liqası: Beş klub vaxtından əvvəl 1/16 finala vəsiqə qazanıbFutbol üzrə Avropa Liqasında IV turun oyunları keçirilib.
Oxu.Az Report-a istinadən xəbər verir ki, 12 qrupda ümumilikdə 24 matç baş tutub.
Bu qarşılaşmaların yekununda 5 komanda vaxtından əvvəl 1/16 finala yüksəlib. Bunlar Ukraynanın ""Dinamo"" (Kiyev), Rumıniyanın ""Styaua"", İngiltərənin ""Arsenal"", İtaliyanın ""Latsio"" və Rusiyanın ""Zenit"" kollektivləridir.
Türkiyə klublarından ""Başakşehir"" evdə Almaniyanın ""Hoffenhaym"" klubu ilə 1:1, ""Konyaspor"" isə səfərdə ""Zalsburq""la 0:0 hesablı heç-heçə edib.
Avropa Liqası, Qrup mərhələsi, IV tur
A qrupu
22:00. ""Makkabi"" (Təl-Əviv, İsrail) - ""Astana"" (Qazaxıstan) - 0:1
Qol: Patrik Tvumasi, 57
22:00. ""Slaviya"" (Praqa, Çexiya) - ""Vilyarreal"" (İspaniya) - 0:2
Qollar: Karlos Bakka, 15. Simon Deli, 89-öz qapısına
Xal durumu: ""Vilyarreal"" - 8, ""Astana"" - 7, ""Slaviya"" - 5, ""Makkabi"" - 1.
B qrupu
22:00. ""Yanq Boyz"" (İsveçrə) - ""Dinamo"" (Kiyev, Ukrayna) - 0:1
Qol: Vitali Buyalski, 70
22:00. ""Partizan"" (Serbiya) - ""Skenderbeu"" (Albaniya) - 2:0
Qollar: Zoran Tosiç, 39. Leandre Tavamba, 66
Xal durumu: ""Dinamo"" - 10, ""Partizan"" - 5, ""Yanq Boyz"" - 3, ""Skenderbeu"" - 2.
C qrupu
22:00. ""Başakşehir"" (Türkiyə) - ""Hoffenhaym"" (Almaniya) - 1:1
Qollar: Edin Visça, 90+3 - Florian Grillitş, 47
22:00. ""Lüdoqorets"" (Bolqarıstan) - ""Braqa"" (Portuqaliya) - 1:1
Qollar: Marselinyo, 68 - Fransergio, 83
Xal durumu: ""Lüdoqorets"" - 8, ""Braqa"" - 7, ""Hoffenhaym"" - 4, ""Başakşehir"" - 2.
D qrupu
22:00. AEK (Yunanıstan) - ""Milan""(İtaliya) 0:0
22:00. ""Riyeka""(Xorvatiya) - ""Austriya"" (Avstriya) 1:4
Qollar: Domaqoy Paviçiç, 61 - Dominik Prakop 41; 62. Tarkan Serbest, 73. Kristof Monşayn, 83
Qırmızı vərəqə: Yosip Mişiç, 72
Xal durumu: ""Milan"" - 8, AEK - 6, ""Austriya"" - 4, ""Riyeka"" -3.
E qrupu
22:00. ""Lion"" (Fransa) - ""Everton"" (İngiltərə) - 3:0
Qollar: Bertrand Traore, 68. Hussem Auar, 76. Memfis Depay 88
22:00. ""Apollon""(Kipr) - ""Atalanta"" (İaliya) - 1:1
Qollar: Emilio Zelaya, 90+4 - Yosip İliçiç, 35-penalti ilə
Xal durumu: ""Atalanta""- 8, ""Lion"" - 8, ""Apollon"" - 3, ""Everton"" - 1.
F qrupu
22:00. ""Lokomotiv"" (Moskva, Rusiya) - ""Şerif"" (Moldova) - 1:2
Qollar: Cefferson Farfan, 26 - Ziquy Badibanga, 41. Josip Brezovets, 58
22:00. ""Kopenhagen"" (Danimarka) - ""Zlin"" (Çexiya) - 3:0
Qollar: Mixael Lüftner, 40. Benjamin Verbiç 49; 90+2
Xal durumu: ""Kopenhagen"" - 6, ""Şerif"" - 6, ""Lokomotiv"" - 5, ""Zlin"" 2.
G qrupu
00:05. ""Styaua"" (Rumıniya) - ""Hapoel"" (Beer-Şeva, İsrail) - 1:1
Qollar: Florinel Koman, 31 - Ben Sahar, 37
00:05. ""Viktoriya"" (Plzen, Çexiya) - ""Luqano"" (İsveçrə) - 4:1
Qollar: Mixael Krmençik, 4; 19. Tomaş Horava, 45. Ales Çermak, 56 - Davide Mariani, 15
Xal durumu: ""Styaua"" - 10, ""Viktoriya"" - 6, ""Hapoel"" - 4, ""Luqano"" - 3.
H qrupu
00:05. ""Arsenal"" (İngiltərə) - ""Srvena Zvezda"" (Serbiya) - 0:0
00:05. ""Köln"" (Almaniya) - BATE (Belarus) - 5:2
Qollar: Simon Tsoller, 16. Yuya Osako, 54; 82. Sehru Quirassi, 63. Miloş Jojiç, 90 - Nemanya Milunoviç, 31. Nikolay Siqneviç, 33
Xal durumu: ""Arsenal"" - 10, ""Srvena Zvezda"" - 5, BATE - 4, ""Köln"" - 3.
I qrupu
00:05. ""Gimaraynş"" (Portuqaliya) - ""Marsel"" (Fransa) - 1:0
Qol: Paolo Hurtado, 80
00:05. ""Zalsburq"" (Avstriya) - ""Konyaspor"" (Türkiyə) - 0:0
Xal durumu: ""Zalsburq"" - 8, ""Marsel"" - 6, ""Konyaspor"" - 4. ""Gimaraynş"" - 4.
J qrupu
00:05. ""Herta"" (Almaniya) - ""Zarya"" (Ukrayna) - 2:0
Qol: Davi Selke, 16; 73
00:05. ""Atletik"" (İspaniya) - ""Ostersun"" (İsveç) - 1:0
Qol: Arits Adurits, 70
Xal durumu: ""Ostersun"" - 7, ""Zarya"" - 6, ""Atletik"" - 5, ""Herta"" - 4.
K qrupu
00:05. ""Latsio"" (İtaliya) - ""Nitsa"" (Fransa) - 1:0
Qol: Maksim Lö Marşand, 90+2-öz qapısına
00:05. ""Vitess"" (Hollandiya) - ""Zülte-Varegem"" (Belçika) - 0:2
Qol: Marvin Bodri, 3. Onur Kaya, 70
Qırmızı vərəqə: Kinqsli Madu, 22 (""Zulte Varegem"")
Xal durumu: ""Latsio"" - 12, ""Nitsa"" - 6, ""Zülte-Varegem"" - 4, ""Vitess"" - 1.
L qrupu
00:05. ""Rusenborq"" (Norveç) - ""Zenit"" (Rusiya) - 1:1
Qol: Niklas Bendtner, 55-penalti ilə - Aleksandr Kokorin, 90+3
00:05. ""Real Soseydad"" (İspaniya) - ""Vardar"" (Makedoniya) - 3:0
Qollar: Xuanmi, 31. Alberto de la Bella, 69. Jon Bautista, 81
Xal durumu: ""Zenit"" - 10, ""Real Soseydad"" - 9, ""Rusenborq"" - 4, ""Vardar"" - 0.
S.B.
www.oxu.az
"
"Qurban Qurbanov AFFA qarşısında şərtlər qoyduRobert Prosineçkinin Azərbaycan milli komandasının baş məşqçi postundan getməsindən sonra yeni baş məşqçinin kimliyi ilə bağlı fərqli versiyalar səsləndirilsə də, AFFA Qurban Qurbanov variantına daha çox üstünlük verir. Qurban Qurbanovun milli komandaya baş məşqçi təyin olunacağı artıq dəqiqdir və sabah İcraiyyə Komitəsinin növbəti iclasında bu haqda qərar qəbul olunacaq.
Oxu.Az xəbər verir ki, Sportlife.az-ın əldə etdiyi məlumata görə, Qurbanovu bu posta gətirmək AFFA-ya o qədər də asan başa gəlməyib. 
Qurban Qurbanov AFFA prezidenti Rövnəq Abdullayevlə görüşü zamanı bir neçə şərtinin olduğunu və bu şərtlərə əməl olunacağı təqdirdə təklifi qəbul edə biləcəyini bildirib. Şərtlərdən biri də Azərbaycanın əsas və aşağı yaş milli komandalarına nəzarətin şəxsən özünə verilməsi olub.
R. Abdullayev “Qarabağ”ın uğurlarının memarı olan Qurbanovun bütün şərtləri ilə razılaşdığını və onun üçün ən yüksək şəraitin yaradılacağına söz verib.
Qeyd edək ki, buna qədər Azərbaycan milli komandalarına nəzarət AFFA-nın baş katibi Elxan Məmmədovun əlində idi.
S.B.
www.oxu.az
"
"17 yaşlı futbolçu məşq zamanı öldüBelçikanın Antverpen klubunun gənclərdən ibarət komandasının futbolçusu 17 yaşlı Coel Lobanzo məşq zamanı ölüb.
Oxu.Az-ın xəbərinə görə, bu barədə cümə axşamı, noyabrın 2-də, klubun rəsmi saytında məlumat verilir.
Komanda ilə məşq zamanı Lobanzo huşunu itirərək yerə yıxılıb. Klubun həkimləri ona ilkin tibbi yardım göstəriblər, futbolçu ağır vəziyyətdə xəstəxanaya yerləşdirilib. Həkimlərin səylərinə baxmayaraq, o, ürək dayanmasından dünyasını dəyişib.
S.B.
www.oxu.az
"
"“Atletiko”nun futbolçusu “Qarabağ”la oyunda zədələndiÇempionlar Liqasının qrup mərhələsində IV turun “Qarabağ”la oyunu zamanı İspaniya “Atletiko”su futbolçu itkisi ilə üzləşib.
Oxu.Az Report-a istinadən xəbər verir ki, bu barədə məlumat Madrid təmsilçisinin rəsmi saytına yerləşdirilib.
Məlumata əsasən, Felipe Luis oktyabrın 31-də Ağdam komandasına qarşı matçda xəsarət alıb. 32 yaşlı sol cinah müdafiəçisi ayağından narahatlıq hiss etdiyindən, tibbi müayinədən keçib. Ona budun arxa səthinin zədələnməsi diaqnozu qoyulub.
Braziliyalı futbolçu fizioterapevt nəzarəti altında müalicə alacaq.
Qeyd edək ki, Felipe Luis “Qarabağ”la matçda 90 dəqiqə meydanda olub.
A.M.
www.oxu.az
"
"“Qarabağ”ın legioneri Qurban Qurbanov haqqında: O, bossdur“Qarabağ”ın futbolçusu Yakub Jezniçak ölkəsinin mətbuatına müsahibə verib.
Oxu.Az xəbər verir ki, təcrübəli müdafiəçisi Ağdam klubunda çıxışından, Azərbaycandakı həyatından və bir sıra maraqlı məqamlardan danışıb.
Bakıda “Port-Baku”da qaldığını bildirən polşalı oyunçu paytaxtımızda gördüklərindən təəccübləndiyini bildirib: “Komandanın 9 əcnəbi futbolçusu ilə birlikdə “Port-Baku”da qalırıq. Orada ticarət mərkəzi, restoran, kafe, bir sözlə, hər şey var. Gördüklərimə yaxşı mənada təəccübləndim. Azərbaycanlılar xoş, mehriban və kömək etməyi sevən insanlardır”.
Jezniçak baş məşqçisi Qurban Qurbanovdan və komandadakı ortamdan da söz açıb: “O, tələbkar məşqçidir. Demək olar ki, heç gülmür. Amma möhtəşəm məşqçidir. Qurbanov bayram etmir. Çempionlar Liqasının qrupuna düşdükdən sonra paltardəyişmə otağında xeyli rəqs etdik. Komandamızda müsəlman çoxdur. Alkoqol yaxşı qarşılanmır və bütün əcnəbilər buna hörmətlə yanaşırlar. Baş məşqçi bossdur və qaydaları o müəyyənləşdirir”.
Təcrübəli futbolçu “Qarabağ”la sabiq komandası “Legiya”nın da müqayisəsini aparıb: “Legiya”nın cari mövsümdə qeydə alınan nəticələrini nəzərə alsaq, deməli, Polşa klubunu vaxtında tərk etmişəm. Ən azından Çempionlar Liqasında çıxış etməyəcəkdim. “Qarabağ” səviyyəli komandadır. Bu iki komanda daha əvvəl qarşılaşsaydı və  “Legiya”nın əvvəlki heyəti olsaydı, “Qarabağ” uduzardı.
Yakub, eyni zamanda, bildirib ki, indiyədək heç bir rəqib futbolçu ilə forma dəyişməyib: “Bir dəfə də olsun, bunu etməmişəm. Çünki öz formalarımı yığıram, daha sonra onları xeyriyyə hərraclarına çıxarıram. Karyeramı bitirdikdən sonra muzey açmaq haqda düşünmürəm”.
A.M.
www.oxu.az
"
"Qurban Qurbanov milli komandaya gətirilir - İDDİA
AFFA əməkdaşlıqda maraqlı olsa da, Robert Prosineçki peşəkar davrandı. Ölkəmizdəki missiyasının uğursuz başa çatdığını görən, dərk edən Robert Prosineçki başa çatan müqaviləsinin müddətini artırmadı və özü ilə gətirdiyi köməkçilərini də götürüb vətəninə qayıtdı.


Oxu.Az offside.com.az-a istinadən xəbər verir ki, Prosineçkinin gedişindən sonra AFFA legioner məşqçi axtarışına çıxsa da, məsələ bir anda dəyişdi və bütün işıqlar yerli məşqçiyə - konkret olaraq Qurban Qurbanova tuşlandı. Bu isə səbəbsiz deyil. Çünki 8 il ərzində “Qarabağ”da ciddi uğurlara imza atan Qurban Qurbanov kulminasiya nöqtəsinə bu il çatdı və komandasını Çempionlar Liqasına çıxardı. Bu uğurun müzakirəsi artıq futbol sektorunu aşdı və ölkə səviyyəsində müzakirə olundu.
Qurban Qurbanovun milli komandaya gətirilməsi elə futbol federasiyası deyil, ölkə səviyyəsində həll olunan məsələdir. Elə Qurban Qurbanovun və klubun prezidenti Tahir Gözəlin son açıqlamaları bu işin rəsmiyyətə doğru getdiyinin göstəricisidir. Bizdə olan bilgiyə görə, Qurban Qurbanov ilk vaxtlar Tahir Gözəlin istədiyi kimi, həm millidə, həm də klubda çalışacaq. Hadisələrin daha sonra necə inkişaf edəcəyini isə zaman göstərəcək.
Bu məsələnin sabah  Olimpiya Stadionunda hələ ki vaxtı dəqiqləşməyən, amma böyük ehtimalla, nahardan sonra baş tutacaq iclasda rəsmiləşəcəyi gözlənilir.
www.oxu.az

"
"Çempionlar Liqasında gecənin - NƏTİCƏLƏRİÇempionlar Liqasında IV tura yekun vurulub. 
Oxu.Az-ın məlumatına görə, E, F, G və H qruplarında komandalar növbəti oyunlarına çıxıblar.
E qrupu
“Liverpul” (İngiltərə) - “Maribor” (Sloveniya) - 3:0
Qollar: Salah, 49, Emre Can, 64, Staric 
“Sevilya” (İspaniya) - “Spartak” (Rusiya) - 2:1
Qollar: Lanqlet, 30, Baneqa, 59 - Ze Luis, 78
F qrupu
“Şaxtyor” (Ukrayna) - “Feyenoord” (Hollandiya) - 3:1
Qollar: Ferreyra, 14, Marlos, 17, Marlos, 68 - Yorgensen, 12
“Napoli” (İtaliya) - “Mançester Siti” (İngiltərə) - 2:4
Qollar: İnsinye, 21, Jorjinyo, 62 (pen.) - Otamendi, 34, Con Stons, 48, Aquero, 69, Sterlinq, 90+2
G qrupu
“Beşiktaş” (Türkiyə) - “Monako” (Fransa) - 1:1
Qollar: Cenk Tosun, 53 (pen.) - Roni Lopes, 45+1
“Porto” (Portuqaliya) - “Leypsiq” (Almaniya) - 3:1
Qollar: Herrera, 13, Pereyra, 61, 90+3 - Verner, 48
H qrupu
“Tottenhem” (İngiltərə) - “Real” (İspaniya) - 3:1
Qollar: Delle Alli, 27, 56, Eriksen, 65 - Ronaldo, 80
“Borussiya” (Dortmund, Almaniya) - APOEL (Kipr) - 1:1
Qollar: Gerrero, 39 - Pote, 51
S.B.
www.oxu.az
"
"Şəhriyar Məmmədyarov dünyanın ikinci ən güclü şahmatçısı olduAzərbaycanlı qrossmeyster Şəhriyar Məmmədyarov FİDE-nin cari reytinqində ikinci yerə yüksəlib.
Oxu.Az-ın xəbərinə görə, o, belə uğura imza atan ilk azərbaycanlı şahmatçı olub.
Bu gün Avropa çempionatında çexiyalı David Navara üzərindəki qələbədən sonra Ş.Məmmədyarov xallarının sayını 2801,5 çatdırıb. Bununla da, o, erməni Levon Aronyan (2799,9) və amerikalı Fabiano Karuananı (2799). qabaqlayıb 
Hazırda Məmmədyarov yalnız dünya çempionu, norveçli Maqnus Karlsendən (2837) geri qalır. 
Qeyd edək ki, bundan əvvəl heç bir azərbaycanlı şahmatçı FİDE reytinqində belə yüksək pilləyə qalxmamışdı.
S.B.
www.oxu.az
"
"Bu komanda öz saytından rus dilini yığışdırdıUkraynanın “Dinamo” (Kiyev) futbol klubu öz rəsmi saytının rusdilli bölməsini ləğv edib.
Oxu.Az-ın Lent.az-a istinadən xəbərinə görə, hazırda saytın yalnız Ukrayna və ingilis dillərində versiyaları mövcuddur. Saytın sağ yuxarı küncündə daha əvvəl mövcud olmuş və Rusiya bayrağı ilə işarələnmiş rusdilli bölməyə keçid götürülüb.   
Ukraynanın daha bir tanınmış futbol klubu – “Şaxtyor”un saytında isə hələlik rusdilli bölmə qalır.
Qeyd edək ki, bir vaxtlar “Dinamo” (Kiyev) komandası təkcə ukraynalıların deyil, rusların da qüruru idi. Saytın rusdilli versiyasının ləğvi Krımın Rusiya tərəfindən ilhaqı və Donbasda separatizmin alovlandırılması nəticəsində iki qardaş xalq arasında baş vermiş qırılmanın səviyyəsini göstərir.
www.oxu.az
"
"Fanat meydana daxil olaraq Messini öpdü – VİDEOÇempionlar liqasının 4-cü turunun “Olimpiakos” - “Barselona” qarşılaşmasında Lionel Messinin fanatı meydana daxil olub.
Oxu.Az Lenta.ru-ya istinadən xəbər verir ki, Messi künc zərbəsi yerinə yetirmək istəyərkən hücumçunun pərəstişkarı ona yaxınlaşıb. Oğlan futbolçusunu qucaqlayıb və öpüb, sonra isə tribunaya qayıdıb. Bu vəziyyətdə mühafizəçilər və stadion əməkdaşlarının nəyə görəreaksiya vermədiyi məlum deyil.
Görüş 0:0 hesabı ilə başa çatıb.

E.C.
www.oxu.az
"
"İtaliyada Azərbaycan bayrağı qaldırıldı – VİDEOKikboksinq üzrə idman ustası dərəcəsinə malik azərbaycanlı Fəxrəddin İsgəndərov oktyabrın 25-dən 29-dək İtaliyanın Marina di Karrara şəhərində keçirilən Dünya Çempionatında K-1 və lou-kik kateqoriyalarında iki qızıl medal qazanıb.
Oxu.Az Report-a istinadən xəbər verir ki, Avropa və dünya çempionu turnirə Ukrayna milli komandasının heyətində qatılıb. O, 60 kq-dək çəki dərəcəsində çıxış edib.
""K-1 kateqoriyasında ilk döyüşüm braziliyalı rəqibə qarşı oldu, qalib gəldim. Finalda polşalı idmançı ilə görüşdüm və onu elə ilk raundda nokauta saldım"", - F.İsgəndərov bildirib.
Lou-kik kateqoriyasında isə finalda rəqib döyüşməkdən imtina edib və birincilik sevinci Ukrayna nümayəndəsinə nəsib olub.
Bununla azərbaycanlı idmançı iki müxtəlif kateqoriyada qızıl medal əldə edib.
Mükafatlandırma mərasimində F.İsgəndərov əlində Azərbaycan bayrağını tutub.
""Milliyyətcə azərbaycanlıyam. Xalqımın da qələbəm barədə məlumatının olmasını istəyirəm"", - idmançı vurğulayıb.
F.İsgəndərov məşqçisi Artyom Kritskiyə və Ukraynadakı Azərbaycan diasporuna, xüsusilə Hikmət Cavadova təşəkkürünü bildirib.

E.Ə.
www.oxu.az
"
"Aqil Abbas: “Qarabağ”ın qələbəsinə qısqanclıqla yanaşanlar, bəlkə, ermənidir“Qarabağ” klubu növbəti tarixi uğuru ilə futbol ictimayyətini, bütün Azərbaycan xalqını sevindirdi.
Oxu.Az xəbər verir ki, futbolçularımız Madridin “Atiletiko” komandası ilə cavab görüşündə yüksək səviyyəli oyun nümayiş etdirərək, son 35 dəqiqəsini azlıqda qalmalarına baxmayaraq, əzmkarlıqla qələbəyə bərabər heç-heçəyə nail oldular. 
Məsələ ilə bağlı Modern.az-a danışan millət vəkili Aqil Abbas deyib ki, “Qarabağ” klubu qarğışla yaranmayıb ki, qarğışla da dağılsın.
“Qarabağın qələbəsi haqqında ağlına gələni yazanların çoxunun futboldan xəbəri yoxdur. Heç bir komanda belə bir çempionatda, xüsusilə də kubok almaq istədiyi çempionatda saxta oyun oynaya bilməz. “Atletiko” nə qədər çalışsa da, “Qarabağ”a qol vura bilmədi, əgər saxtakarlıq olsaydı, zəif oynayardılar. 45 dəqiqə “Qarabağ”ın qapısına qol vurmaq üçün özlərini öldürdülər. Bu oyunda saxtakarlıq etmək mümkün deyil, bütün dünya oyunu izləyirdi. Əgər “Atletiko” “Qarabağ”a qalib gəlsəydi, iki milyon avro pul qazanacaqdı. “Qarabağ” ona nə qədər pul verə bilərdi ki? Bütün səsləndirilən fikirlər əsassızdır. Normal ağlı, düşüncəsi olan hər bir azərbaycanlı, türk bu qələbəyə sevinir. “Qarabağ”ın qələbəsinə qısqanclıqla yanaşanlar bəlkə ermənidir, Azərbaycana düşmən olan biridir. Qanında qarışıqlıq olan insanlar bu qələbəyə kölgə salmağa çalışacaqlar”. 
E.Ə.
www.oxu.az
"
" Kamil Zeynallı ""Qarabağ""ın təyyarəsindəki qalmaqaldan danışdı“Qarabağ”la Madridə gedən Kamil Zeynallı vətənə qayıtmayıb. Ölkə mətbuatında yayılan xəbərlərə görə, buna “Qarabağ” rəhbərliyi icazə verməyib. 
İddia olunur ki, Kamili səfərə yollanan zaman məlum qalmaqallı videosu klub rəhbərliyinin etirazına səbəb olub və buna görə də təyyarəyə buraxılmayıb.
Oxu.Az Yenicag.az-a istinadən xəbər verir ki, müğənni Gülay Zeynallının həyat yoldaşı bu iddialarla razılaşmayıb. 
O, açıqlamasında “Qarabağ”la vətənə qayıtmamasının səbəbi belə izah edib: “Bir azdan İstanbula uçacam. “Beşikatş” – “Monako” oyununa bilet almışam. Gedib mütləq oyunu izləyəcəm. Ölkədən çıxmışkən bir az gəzib dolaşaq. Sabah isə vətənə qayıdacam”.
E.Ə.
www.oxu.az
"
"“Qarabağ” UEFA reytinqində irəlilədiÇempionlar Liqasının qrup mərhələsinin IV turunun ilk oyun günündən sonra klubların UEFA reytinqi açıqlanıb. 
Oxu.Az xəbər verir ki, Qurban Qurbanovun yetirmələrinin 20,500 xalı var.
Ağdam klubu hazırda Avropanın 65-cisi adına şərikdir. 
“Atletiko” ilə görüşədək Hollandiya “Feyenoord”u və Belarus BATE-si ilə 66-cı sıranı bölən “Qarabağ” 1 addım irəliləyib.
Siyahıya isə İspaniya “Real”ı başçılıq edir. Madrid klubunun aktivində 139,000 xal var.
E.Ə.
www.oxu.az
"
"''Qarabağ'' Bakıya qayıtdı, heç kim qarşılamadıSəfərdə ""Atletiko” ilə oyunu 1-1 hesabı ilə bitirən ""Qarabağ” klubu bu gün səhər ölkəmizə qayıdıb.
Oxu.az Ölkə.Az-a istinadən xəbər verir ki, futbolçularımız 09:30-da Heydər Əliyev adına Hava Limanında olsalar da, onları qaşılamağa heç kim getməyib. 
Hər uğurlu səfər matçından sonra azarkeş ordusu ilə qarşılanan futbolçuları bu dəfə qarşılamağa sadəcə bir neçə xanım çıxıb.
C.İ.
www.oxu.az
"
"Olimpiya məşəli Cənubi KoreyadaOlimpiya məşəli Qış Olimpiya Oyunlarının təntənəli açılış mərasiminə 100 gün qalmış Cənubi Koreyaya çatdırılıb.
Oxu.Az-ın məlumatına əsasən, ağ lampaya yerləşdirilən məşəli seçilmiş min şəxs bütün ölkə ərazisindən keçirərək oyunlara ev sahibliyi edəcək Phençhan şəhərinə çatdıracaq.
Xatırladaq ki, 2018-ci il Qış Olimpiya Oyunları 9-25 fevral tarixlərində keçiriləcək.
N.О.
www.oxu.az
"
"Çempionlar Liqası: “Qarabağ” qrupdan çıxa bilərmi?Çempionlar Liqasının qrup mərhələsinin IV turunda “Atletiko” ilə 1:1 hesablı heç-heçə edən “Qarabağ” 1/8 final şanslarını qoruyub. 
Oxu.Az Apasport.az saytına istinadla xəbər verir ki, yarışın əsas mərhələsinin debütantı olan Azərbaycan çempionunun qrupdan çıxması üçün nəzəri şanslarının qalmasında Madriddəki bərabərliyi rol oynayıb.
Çünki Ağdam təmsilçisi səfərdə uduzsaydı, indidən Çempionlar Liqasına “əlvida” deyəcəkdi. Amma hazırda 2 xalı olan Qurban Qurbanovun yetirmələri möcüzə sayəsində mübarizəni qitənin ən nüfuzlu klub turnirində də davam etdirə bilər.
Bunun üçün təkcə “Qarabağ”ın hər iki görüşdə qələbə qazanması da yetərli deyil. “Çelsi”ni evdə, “Roma”nı səfərdə yensə, komandamızın italiyalılar kimi 8 xalı olacaq. Mərhələ adlamaq üçün çempionumuzun gözü digər iki matça yönələcək.
Öz oyunlarını udsa, “Qarabağ” üçün əsas məqsəd “Roma”, “Çelsi” və “Atletiko”dan ikisini keçməkdir. Bunun gerçəkləşməsi üçün bir neçə variant mümkündür. 3 xalı olan “Atletiko”nun 2 matçdan ən azı birində qalib gəlməsi Azərbaycan klubunun 1/8 finala yolunu aça bilər.
“Atletiko” öz meydanında “Roma”yla qarşılaşmada xal itirib (heç-heçə və ya məğlubiyyət), Londonda qalib gəlsə, italiyalılar 1-ci, “Qarabağ” 2-ci olacaq.
Madrid klubu “Roma”ya qalib gəlib, “Çelsi”ylə heç-heçə etsə, 3 komanda – Azərbaycan, İtaliya və İngiltərə çempionları 8 xalla qrupu başa vuracaq. Bu vəziyyət şəxsi oyunlarda daha zəif nəticə göstərən “Çelsi”ni qrupda saxlayacaq, ağdamlılar isə 1/8 finala çıxacaq.
İspaniya klubu “Roma”ya qalib gəlib, “Çelsi”yə uduzsa və ya “Atletiko” 2 qələbə qazansa, “Qarabağ”la “Roma” 8 xalla 2-ciliyi bölüşəcək. Belə vəziyyətdə təmsilçimiz romalıları 2 və ya daha top fərqilə, ya da 3-dən çox qol vurub, minimal üstünlüklə udmalıdır.
Əslində, bu variantlar müəyyən qədər inandırıcı sayıla bilər. Bu nəticələrə ümid edən “Qarabağ” özü də qələbələri sıralasa, möcüzə baş verəcək və çempionumuz 1/8 finalda oynayacaq.
Amma qrupdan növbəti raunda yüksəlmək şansları elə qarşıdakı V turda da bitə bilər. “Qarabağ” “Çelsi”ni Bakıda uda bilməsə, Çempionlar Liqasında şansını itirəcək. Bakı Olimpiya Stadionundakı məğlubiyyət Avropa Liqasına vəsiqə verən 3-cü yer şansının itməsi ilə də nəticələnə bilər. Çünki “Atletiko” öz meydanında “Roma”nı məğlub etsə, xal hesabını 6-ya çatdıracaq və 3-cü yer bizim üçün əlçatmaz olacaq.
Qeyd edək ki, hazırda “Roma”nın 8, “Çelsi”nin 7, “Atletiko”nun 3, “Qarabağ”ın 2 xalı var.
E.Ə.
www.oxu.az
"
"Türkiyə mətbuatı “Qarabağ”ın oyunu barədə: Kardaş tarih yazıyorÇempionlar Liqasının qrup mərhələsinin IV turu çərçivəsində Madriddə ""Atletiko"" ilə 1:1 bərabərə qalan, tarixində ilk dəfə oynadığı Çempionlar Liqasında ilk səfər xalını qazanmaqla tarix yazan ""Qarabağ"" qardaş Türkiyə mətbuatının da əsas müzakirə mövzusu olub.
Oxu.Az Milli.Az-a istinadən xəbər veirr ki, Türkiyənin ən nüfuzlu xəbər portalları ""Karabağ tarih yazmaya devam ediyor"", ""Atletiko şokda! Kardaş tarih yazıyor"" başlıqlı  xəbərləri ilə ""Qarabağ""ın ""Atletiko Madrid""lə səfər matçında sərgilədiyi möhtəşəm oyundan yazıblar.
Qeyd edək ki, ""Qarabağ""ın ispan klubuna ""öz silahı"" - 32 yaşlı ispaniyalı yarımmüdafiəçi Miçel Maderanın baş zərbəsi ilə vurduğu möhtəşəm qol dünənin ən gözəl qollarından hesab edilir.
A.M.
www.oxu.az
"
"Qurban Qurbanov “Qarabağ”ın uğurundan danışdı“Çox ağır oyun oldu. Bir xalla dönsək də, rəqibin oyununu qeyd etməliyəm. Futbolçularımız bu cür komandaya qarşı sona qədər mübarizə apardılar. İlk dəfədir ki, Çempionlar Liqasının qrupunda çıxış edirik. Futbolçularımızın belə oyunları çox keçirmələrinə ehtiyac var. Şükürlər olsun ki, komandamızın əziyyəti boşa getmədi”.
Oxu.Az-ın Apasport.az-a istinadən məlumatına görə, bu sözləri “Qarabağ” klubunun baş məşqçisi Qurban Qurbanov “Atletiko” ilə oyundan sonra təşkil edilən mətbaut konfransında deyib. 
- Pedro Enrikenin qırmızı vərəqə aldığı epizodda hakimin qərarından razı qaldızmı?
- Məncə, “qırmızı” düz idi. Hakim haqlı olaraq, həmin vərəqəni göstərdi. Çünki Pedronun ayağı həddindən artıq yuxarı qalxmışdı. Bu mənada, hakimin qərarına etirazım yoxdur. 
- “Qarabağ” qrupun autsayderi kimi göstərilsə də, “Atletiko” kimi rəqibdən 2 xal aldı. Komanda əvvəldən qarşıya qoyduğunuz hədəfə çatdımı, yoxsa yenə hədəfiniz var?
- Çox güclü qrupa düşmüşük. Hər bir rəqibin qrup lideri olmağa potensialı var. Belə oyunları daha çox keçirməyə ehtiyacımız var. Onda futbolçular bərkiyirlər. Onlar bu cür matçlarda məğlub olanda belə, oyundan zövq almalıdılar. Yaxşı nəticə həm futbolçulara, həm də bizə özünəinam hissi verir. Nəticə önəmlidir. Əgər şansımız varsa, futbolçuları maksimum dərəcədə hazırlayacağıq. Dayanmaq istəmirik, potensialımızı daha çox açmaq niyyətindəyik.
- Gələn mövsümdən Çempionlar Liqasında iştirak “Qarabağ” kimi komandalar üçün daha çətin olacaq. Bu barədə nə düşünürsüz?
- Bəlkə də, UEFA-nın qərarı doğrudu. Amma hər bir komanda bu turnirdə iştirak etdikdən, rəqiblərin gücünü gördükdən sonra bu yarışda hər il oynamaq istəyir. Hansı qərarı qəbul etsələr, onu yerinə yetirməyə məcburuq. Qarşıdakı illərdə də Çempionlar Liqasının qrupunda oynamaq üçün, bəlkə də, bir az da möhkəmlənməli, bəzi dəyişikliklər etməliyik.
- Pedronun qırmızı vərəqə alması və Geryenin zədələnməsi oyun planınızı pozdumu? Bir də bu görüşü “Qarabağ”ın qrupdakı ən gərgin matçı adlandırmaq olarmı?
- Belə itkilər olanda planlar istər-istəməz pozulur. Qırmızı vərəqə haqda, ümumiyyətlə, düşünmürsən. Azlıqda oynamaq planlara təsir edir. Amma mən belə oyunlara həmişə başqa tərəfdən baxmışam. Futbolda zədələr, vərəqələr olur. Oyunçular bu cür böyüyüb, inkişaf edirlər. Futbolçularımız daha məsuliyyətli olmalıdılar. Geryenin zədələnməsi gələcək üçün planlarımızı poza bilər. Matça gəldikdə isə Çempionlar Liqasında gərgin keçməyən oyun yoxdur. Düşünürəm ki, getdikcə bizə daha diqqətli yanaşırlar və bu da üzərimizdəki gərginliyi artırır. 
- “Atletiko” ilə hər iki görüşdə yaxşı nəticə qazandığınıza görə hansı hissləri keçirirsiz?
- Futbolda məğlub olmağın və nəticə əldə etməyin öz məsuliyyəti var. Bu hisslər mənə imkan vermir ki, özümüzü rahat hiss edək. Sevinmək bir anlıq olur. Çünki qarşıda bundan da ağır oyunlar var. Belə nəticələr bizə inamla yanaşı, məsuliyyət də verir. Həddindən artıq diqqətli, sadə olmalı və işimizə daha ciddi yanaşmalıyıq. Bu, uğurlu nəticələrin təsadüfi yox, davamlı olması baxımından vacibdir. 
- İlk hissə gözlənilmədən “Qarabağ”ın 1:0 hesablı üstünlüyü ilə başa çatdı. Fasilədə futbolçulara nə dediniz?
- Hər hissənin öz analizi var. Biz oyundan əvvəl hər cür hesaba hazır olmalıyıq. Futbolçulara diqqətli olmağı tapşırırıq. Bir də oyunçulara ayrı-ayrılıqda tapşırıq veririk. Amma bunu burda açıqlamaq istəmirəm. İkinci hissədə qol buraxsaq da, həmin epizoda qədər hər şey qaydasında idi. Futbolçular sona qədər tapşırıqlarımızı yerinə yetirməyə çalışdılar. 
- Bu turnirin yekununda Türkiyə və ya digər ölkələrin klublarından təklif gözləyirsizmi?
- Təklif haqda, ümumiyyətlə, düşünmürəm. Biz elə bir komandadayıq ki, işimizi daim yaxşılaşdırmalıyıq. Bu gün elə bir fikrim yoxdur. Həmişə istəmişəm ki, daim məsuliyyətli olum, çox çalışım və Azərbaycan futboluna kiçik də olsa, fayda verim.
S.B.
www.oxu.az
"
"“Qarabağ”ın oyununda erməni təxribatı – FOTOFutbol üzrə Azərbaycan çempionu “Qarabağ” bu dəqiqələrdə UEFA Çempionlar Liqasının qrup mərhələsi çərçivəsində səfərdə İspaniyanın “Atletiko” klubu ilə qarşılaşır.
Oxu.Az Yenicag.az-a istinadən xəbər verir ki, ilk yarıdan sonra Ağdam klubu 1:0 hesabı ilə Madrid təmsilçisinə qalib gəlir. Lakin təmsilçimizin oyununda erməni təxribatı yaşanıb. Belə ki, tribunalardan birində “Armenia” plakatı açılıb.
Ümid edək ki, düşmən təxribatı heç bir işə yaramayacaq və komandamız matçı qələbə ilə başa vurmaqla Ağdam klubunun məğlubiyyətini görməyə gəlmiş erməni azarkeşləri də məyus etməyi bacaracaq.



S.B.
www.oxu.az
"
"“Qarabağ” “Atletiko”nu yenə məyus etdi – YENİLƏNİB + VİDEOAzərbaycanın “Qarabağ” klubu Çempionlar Liqasının qrup mərhələsində növbəti oyununu keçirib.
Oxu.Az-ın xəbərinə görə, səfərdə İspaniyanın “Atletiko” komandasının qonağı olan Ağdam təmsilçiləri inamlı təsir bağışlayıblar.
“Metropolitano” stadionunda keçirilən qarşılaşma 1:1 hesablı bərabərliklə yekunlaşıb.
Hesabı 40-cı dəqiqədə Miçel açıb.  56-cı dəqiqədə isə Tomas meydan sahiblərinin bərabərlik qolunu vurub.
Bu qrupun digəri oyununda “Roma” doğma meydanda “Çelsi”ni 3:0 hesabı ilə məğlub edib.
Dörd turdan sonra C qrupuna səkkiz xalla “Roma” başçılıq edir, “Çelsi” yeddi xalla ikinci, “Atletiko” üç xalla üçüncü, “Qarabağ” isə dörd xalla sonuncu pillədə qərarlaşıb.

01:07
Çempionlar Liqasının IV turu çərçivəsində İspaniyanın Madrid şəhərində keçirilən “Atletiko” – “Qarabağ” oyununda hesab bərabərləşib.
Oxu.Az-ın xəbərinə görə, meydan sahiblərinin heyətində 56-cı dəqiqədə Tomas fərqlənib.
Bundan əlavə, qarşılaşmanın 58-ci dəqiqəsində isə “Qarabağ”ın heyətində Pedro Enrike kobud oyuna görə birbaşa qırmızı vərəqə alaraq meydandan qovulub.  
00:29
Xəbər verdiyimiz kimi, bu gün Azərbaycanın “Qarabağ” klubu Çempionlar Liqasının qrup mərhələsinin dördüncü turu çərçivəsində səfərdə İspaniyanın “Atletiko” komandasının qonağıdır.
Oxu.Az xəbər verir ki, Ağdam təmsilçiləri artıq qarşılaşmada hesabı açıblar.
Matçın 40-cı dəqiqəsində Dondald Geryenin künc zərbəsindən sonra Miçel fərqlənib.

S.B.
www.oxu.az
"
"“Qarabağ” “Atletiko”ya qarşı – START HEYƏTLƏRÇempionlar Liqasının qrup mərhələsinin IV turu çərçivəsində qarşılaşacaq “Atletiko” və “Qarabağ” klublarının start heyətləri açıqlanıb.
Oxu.Az komandaların heyətlərini təqdim edir:
“Atletiko”: 13. Yan Oblak, 2. Dieqo Qodin, 3. Filipe Luis, 5. Tomas Parte, 7. Antuan Qrizman, 8. Saul Nigez, 11. Anxel Korrea, 14. Qabi, 15. Stefan Saviç, 20. Xuanfran, 21. Kevin Qameyro
Ehtiyat oyunçular: 1. Migel Anxel Moya, 9. Fernando Torres, 12. Avqusto Fernandez, 16. Şimo Vrsaliko, 17. Lusiano Vietto, 19. Lukas Hernandez, 22. Nikolas Qaytan
Baş məşqçi: Dieqo Simeone
“Qarabağ”: 13. İbrahim Şehiç, 2. Qara Qarayev, 5. Maksim Medvedev, 8. Miçel, 10. Pedro Enrike, 14. Rəşad Sadıqov, 20. Riçard Almeyda, 25. Ansi Aqolli, 52. Yakub Jezniçak, 77. Donald Gerye, 90. Ramil Şeydayev
Ehtiyat oyunçular: 1. Anton Kanibolotski, 7. Rahid Əmirquliyev, 21. Arif Daşdəmirov, 22. Əfran İsmayılov, 32. Elvin Yunuszadə, 91. Coşqun Diniyev, 99. Dani Kintana
Baş məşqçi: Qurban Qurbanov
Qeyd edək ki, bu gün  “Metropolitano” stadionunda baş tutacaq “Atletiko” – “Qarabağ” matçı saat 23:45-də başlayacaq.
S.B.
www.oxu.az
"
"“Qarabağ”ın gəncləri səfərdə “Atletiko”ya qalib gəldi – VİDEOAzərbaycan U-19 Liqasının qalibi olan “Qarabağ” komandası  UEFA Gənclər Liqasında növbəti oyununu keçirib.
Oxu.Az-ın xəbərinə görə, ilk üç turda xal qazana bilməyən futbolçularımız səfərdə “Atletiko” klubuna minimal hesabla qalib gəliblər.
Matçda yeganə qolu 45-ci dəqiqədə Yaroslav Deda vurub. Bununla da, Rəşad Sadıqovun baş məşqçisi olduğu komanda “uğursuzluq zolağı”ndan çıxmağı bacarıb. Qrupun digər oyununda “Roma” doğma meydanda” Çelsi”yə 1:2 hesabı ilə uduzub.
Xatırladaq ki, “Metropolitano” stadionunda keçiriləcək əsas komandaların arasında görüşün start fiti bu gün Bakı vaxtı ilə saat 23:45-də səslənəcək.

S.B.
www.oxu.az
"
"Şəhriyar Məmmədyarov FİDE reytinqində irəlilədiBeynəlxalq Şahmat Federasiyası (FİDE) noyabr ayı üçün reytinq siyahısını açıqlayıb.
Oxu.Az Report-a istinadən xəbər verir ki, Azərbaycan təmsilçilərindən Şəhriyar Məmmədyarov ötən ayla müqayisədə 2 pillə irəliləyib.
Hazırda 32 yaşlı qrossmeyster 2799 xalla 4-cüdür. O, aktivinə daha 8 reytinq xalı yazıb.
Əvəzində Teymur Rəcəbov 2741 xalla 19-cu pilləyə enib. O, əvvəlki siyahıda eyni xalla 17-ci pillədə idi.
Arkadi Naydiç 2700 xalla 44-cü pillədə qalıb. 7 pillə irəliləyən Rauf Məmmədov 2686 xalla 58-cidir.
Siyahıya norveçli dünya çempionu Maqnus Karlsen 2837 xalla başçılıq edir. Ermənistanlı Levon Aronyan 2801 xalla 2-ci, ABŞ təmsilçisi Fabiano Karuana isə 2799 xalla 3-cü pillədə qərarlaşıb.
A.M.
www.oxu.az
"
"“Qarabağ”ın fanatları: Kamilin o təyyarədə nə işi var?""Qarabağ""ın tanınmış fanklubu ""İmarət"" bu gün sosial şəbəkələrdə müzakirəyə səbəb olan Kamil Zeynallının hərəkətlərinə cavab verib.
Oxu.Az xəbər verir ki, açıqlamada baş verənlərin ""Qarabağ""ın nüfuzunu zədələdiyi qeyd olunub: ""Əziz dostlar, ""İmarət"" olaraq, çalışırıq ki, Qarabağımızın hər matçında iştirak edək. Son vaxtlar Avropa ölkələrindəki oyunlarda təmsil olunmağımız bizə həm maddi, həm də təşkilati cəhətdən ciddi problemlər yaradır. Amma Allaha şükür ki, bunları həll etməyi bacarırıq və Bakıdan ən az 4-5 nəfər azarkeş göndərə bilirik. Misal üçün deyə bilərəm ki, sonuncu dəfə ölkəmizdəki Fransa səfirliyi azarkeşlərimizdən 9 nəfərin viza müraciətindən yalnız birinə müsbət cavab verdi. Bu məsələlərlə bağlı müxtəlif çətinliklərdən danışmaq olar. Düzdür, ""Qarabağ"" rəhbərliyi mümkün qədər öz dəstəyini əsirgəmir. Ancaq...
Bayaq Kamildi, kimdi, onun videogörüntüsü çıxdı qarşıma, təyyarədə olan. Mən anlamıram, onun həmin təyyarədə nə işi var, hansı hərəkətinə və xidmətlərinə görə Çempionlar liqasında oynayan peşəkar komandanın heyəti ilə səfərə gedir? Bu bir tərəfə, üstəlik, qeyri-etik hərəkətlərini hər kəsə nümayiş etdirərək, bizim nüfuzumuzu zədələyir. ""Qarabağ"" niyə kimin üçünsə əyləncə və istirahət anlamına gəlməlidir ki? 
Ümumiyyətlə, komanda zəif oynayanda heç onun adını bilməyənlər gəlib sevincə şərik olmaq istəyir. Təbii ki, bu hallar məni və digər tərəfdaşlarımı narahat edir.
P.S. Əvvəllər, demək olar, hər həftə klubun işçiləri ilə müəyyən təşkilati məsələlərlə bağlı əlaqə yaradırdıq və hər kəsi tanıyırdıq. İndi ""Vallah iş çoxdu"" sözlərini eşidib, onları da başa düşürük. Həmin işləri çoxaldan Kamil kimilərdir, bəylər. Bizlər iş az olanda da buradaydıq!""
E.Ə.
www.oxu.az
"
"""Qış Olimpiya Oyunları-2018""-in məşəli ev sahibinə ötürüldüYunanıstanın paytaxtı Afinada 2018-ci il Qış Olimpiya Oyunlarının məşəlinin ötürülməsinin təntənəli mərasimi baş tutub. 
Oxu.Az-ın məlumatına əsasən, mərasimdə oyunların təşkilat komitəsinin rəhbəri Li Hi Bom, Yunanıstanın prezidenti Prokopis Pavlopulus və Yunanıstan MOK-nin başçısı Spiros Kapralos  iştirak ediblər.
Xatırladaq ki, 2018-ci il Qış Olimpiya Oyunları 9-25 fevral tarixlərində Cənubi Koreyanın Phençhan şəhərində baş tutacaq.
N.O.
www.oxu.az
"
"“Ankaragücü” klubundan “Qarabağ”a dəstək – FOTOFutbol üzrə Türkiyə I Liqasının 10-cu turunda “Ankaragücü” öz meydanında “İstanbulspor”u qəbul edib.
Oxu.Az futbol11.az-a istinadən xəbər verir ki, Ankaradakı “Ankara 19 may” stadionunda keçirilən bu qarşılaşmada “Ankaragücü” klubu tərəfindən Azərbaycana və Qarabağa dəstək nümayiş etdirilib. 
Belə ki, tribunalardan birində “Qarabağ” pankartı açılıb. Azarkeşlər isə “Bir gün görüşmək diləyi ilə. “Ankaragüclərdən” Azərbaycana salam olsun. Ankara, Qarabağ” kimi şüarlar səsləndiriblər.
Həmçinin Türkiyə və Azərbaycan bayraqları yanaşı qoyulub.








E.Ə.
www.oxu.az
"
"Şotlandiya çempionatında qəribə penalti – VİDEOŞotlandiyanın “Kaudenbit” klubunun müdafiəçisi Cordan Qarden komandasının qapısına təyin olunmuş qəribə penaltinin səbəbkarı olub.
Oxu.Az lenta.ru-ya istinadən xəbər verir ki, müdafiəçi hoppanaraq rəqibin ayaqlarına yıxılıb, rəqib isə onun başına ilişib. 80-ci dəqiqədə təyin olunmuş penaltini “Berik” klubunun futbolçusu Maykl MakKenn dəqiq yerinə yetirib.
Görüş 1:0 hesabı ilə “Berik”in qələbəsi ilə başa çatıb.

E.C.
www.oxu.az
"
"Kamil Zeynallı və Qarabağ futbolçularından növbəti biabırçılıq“Atletiko” və “Qarabağ” matçını izləmək üçün klubun nümayəndə heyəti ilə birgə İspaniyaya yola düşən Kamil Zeynallı qalmaqallı paylaşımı ilə yenidən gündəmə gəlib.
Oxu.Az xəbər verir ki, “Qarabağ” futbolçuları ilə Madridə yola düşən idmançı ""Instagram"" vasitəsilə canlı yayım edib.
Yayım zamanı “Məhəmməd Maqa” adlı sosial şəbəkə istifadəçisi ona qarşı xoşagəlməz rəylər yazıb.
Kamil isə futbolçuların yanında yüksək səslə izləyicini və ailəsini ağır söyüşlərlə təhqir edib.
Həmin hadisəni “Qarabağ”ın futbolçuları da izləyib.
Qeyd edək ki, sözügedən video sosial şəbəkədə müzakirələrə səbəb olub.
www.oxu.az
"
"Bu gün Çempionlar Liqasında qrup mərhələsinin IV turuna start verilirBu gün Çempionlar Liqasında IV tura start veriləcək.
Oxu.Az oyunların vaxtını təqdim edir:
Çempionlar Liqası
Qrup mərhələsi, IV tur
31 oktyabr
A qrupu
23:45. “Mançester Yunayted” (İngiltərə) - “Benfika” (Portuqaliya)
23:45. “Bazel” (İsveçrə) - MOİK (Rusiya)
B qrupu
23:45. PSJ (Fransa) - “Anderlext” (Belçika)
23:45. “Seltik” (Şotlandiya) - “Bavariya” (Almaniya) 
C qrupu
23:45. “Atletiko” (İspaniya) - “Qarabağ” (Azərbaycan)
23:45. “Roma” (İtaliya) - “Çelsi” (İngiltərə)
D qrupu
23:45. “Sportinq” (Portuqaliya) - “Yuventus” (İtaliya)
23:45. “Olimpiakos” (Yunanıstan) - “Barselona” (İspaniya)
E.Ə.
www.oxu.az
"
"“Qarabağ”ın Madrid sınağıBu gün “Qarabağ” komandası Çempionlar Liqasının qrup mərhələsində növbəti oyununu keçirəcək.
Oxu.Az Report-a istinadən xəbər verir ki, Ağdam təmsilçisi IV tur çərçivəsində İspaniyada “Atletiko”nun qonağı olacaq.
Bu kollektivlərin oktyabrın 18-də Bakı Olimpiya Stadionunda baş tutan ilk duelində qolsuz heç-heçə qeydə alınıb. İlk turda İngiltərədə “Çelsi”yə 0:6, evdə isə İtaliya təmsilçisi “Roma”ya 1:2 hesabı ilə uduzan “Qarabağ” madridlilərlə heç-heçə etməklə ilk xalını aktivinə yazıb. Bu uğurun davamını gətirmək çətin olsa da, nəzəri cəhətdən 1/8 finala vəsiqə qazanmaq da mümkündür.
Lakin Qurban Qurbanovun rəhbərlik etdiyi kollektiv səfərdə məğlub olarsa və “Roma” evdə “Çelsi”ni üstələyərsə, “Qarabağ” üçün ÇL-də mübarizəni davam etdirmək baxımından növbəti iki oyun formal xarakter daşıyacaq. Çünki italiyalılar 8 xalla Azərbaycan çempionu üçün əlçatmaz olacaq. “Çelsi” 7, “Atletiko” 5 xala malik olsa da, onlar arasında matçın qalması ağdamlıların ümidlərini puç edir.
“Atletiko”nun Çempionlar Liqası, La Liqa və İspaniya Kubokunda ümumilkdə keçirdiyi son 7 oyundan yalnız 1-də qalib gəlməsi “Qarabağ”ı ümidləndirən amildir. Ancaq madridlilərin son illərdəki uğurlarının memarı olan baş məşqçi Dieqo Simeone bu qarşılaşmaya dönüş nöqtəsi kimi baxır. Rəqib düşərgədə Koke və Yannik Karrasko kimi futbolçular zədədən əziyyət çəksələr də, paytaxt təmsilçisi geniş heyətə malikdir və istənilən oyunçunun yoxluğunu sığortalayacaq simalar var.
Əvəzində “Qarabağ” heyət baxımından ciddi problemlə üzləşib. “Atletiko” ilə Bakıdakı matçda qırmızı vərəqə alan qol ümidi Dino Ndlovu cəzalı durumdadır. Mərkəz müdafiəçiləri – Bədavi Hüseynovun zədə üzündən meydana çıxmayacağı dəqiqləşdiyi halda, əzələsi dartılan Yakub Jezniçakın durumu sual altındadır. Azərbaycan Premyer Liqasının son turunda “Səbail” ilə görüşdə xəsarət alan Pedro Enrike isə böyük ehtimalla komandaya kömək edə biləcək.
Qeyd edək ki, C qrupunun digər matçında “Çelsi” “Roma”nı məğlub edəcəyi təqdirdə, 1/8 finala vəsiqə qazanacaq.
Çempionlar Liqası, IV tur, C qrupu
31 oktyabr
23:45. “Atletiko” (İspaniya) – “Qarabağ” (Azərbaycan)
Baş hakim: Deniz Aytekin
Baş hakimin köməkçiləri: Qvido Klefe, Markus Heker
Əlavə köməkçi hakimlər: Daniel Zibert, Benyamin Brand
Dördüncü hakim: Eduard Baytinqer (hamısı Almaniya)
Madrid. “Metropolitano” stadionu
Xal durumu: “Çelsi” – 7, “Roma” – 5, “Atletiko” – 2, “Qarabağ” – 1.
A.M.
www.oxu.az
"
"Gerye: İki “qara” Madridə gedirik – FOTOXəbər verdiyimiz kimi, oktyabrın 31-də Azərbaycanın “Qarabağ” klubu Çempionlar Liqasının qrup mərhələsinin dördüncü turu çərçivəsində səfərdə İspaniyanın “Atletiko” komandası ilə qarşılaşacaq.
Oxu.Az-ın məlumatına görə, Ağdam təmsilçiləri artıq Madriddədirlər.
“Qarabağ”ın futbolçusu Donald Gerye təyyarədə olarkən yarımmüdafiəçi Qara Qarayevlə çəkdirdiyi fotosunu paylaşıb.
Geryenin fotoya yazdığı “İki qara - Qara və mən. Madridə gedirik” şərhi sosial şəbəkələrdə maraqla qarşılanıb.
Xatırladaq ki, “Metropolitano” stadionunda keçiriləcək qarşılaşma Bakı vaxtı ilə saat 23:45-də başlayacaq.
Üç turdan sonra C qrupuna yeddi xalla “Çelsi” başçılıq edir. “Roma” beş xalla ikinci, “Atletiko” isə iki xalla üçüncüdür. Hesabında bir xal olan “Qarabağ” sonuncu pillədə qərarlaşıb.



S.B.
www.oxu.az
"
"Qurban Qurbanov: Əzmkarlığa çox ehtiyacımız varÇox güclü komandaya qarşı oynayacağıq. “Atletiko” öz gücünü bizə Bakıda göstərdi. Həddən artıq istəkli komandadır. Bizim üçün çox çətin olacaq. Sonadək mübarizə aparıb, yaxşı oyun göstərməyə çalışacağıq. Rəqib haqda nə isə fikir bildirməyə ehtiyac yoxdur. Bu cür komanda ilə belə stadionda oynamaq bizim üçün böyük təcrübədir.
Oxu.Az-ın məlumatına görə, bu sözləri “Qarabağ” klubunun baş məşqçisi Qurban Qurbanov sabah  Çempionlar Liqasının qrup mərhələsi çərçivəsində İspaniyanın “Atletiko” komandasına qarşı keçiriləcək oyundan əvvəl təşkil edilən mətbuat konfransı zamanı deyib.
Baş məşqçi bildirib ki, “Atletiko” heç bir oyuna istəksiz çıxmayıb, bütün matçlarda qalib gəlmək istəyib:
“Onlara qarşı həddindən artıq diqqətli olmalıyıq. Bakıda bir neçə epizoddan istifadə edə bilmədilər. Amma bu dəfə soyuqqanlı davranmalı olduqlarını deyiblər. Biz də soyuqqanlı şəkildə oynamalı, top itirməməyə çalışmalıyıq. Onlar nəyi düşünürlərsə, biz də cavab olaraq, istəkli və soyuqqanlı olmalıyıq. Görək, bu, nə dərəcədə alınacaq? İnanıram ki, futbolçular bunu bacaracaqlar”.
Rəqibin ustalıq səviyyəsindən danışan Qurban Qurbanov deyib ki, bu gün “Atletiko” “Qarabağ”dan  daha yuxarıdır:
“Biz bunu qəbul etməliyik. Sadəcə, əzmkarlığa çox ehtiyacımız var. Çatışmayan cəhətlərimizi bəzi komponentlərimizlə üstələməliyik. Bizim borcumuz rəqibə qarşı çəkinmədən oynamaqdır. Rəqibin gücünü də nəzərə alaraq, bəzi şeyləri qəbul etməliyik”.
Qurban Qurbanov “Qarabağ”ın heyətində itkilərin olduğunu da xatırladıb:
“Hər mövqedə itkimiz var. Mən bundan heç vaxt narahat olmamışam. Sadəcə, əlimizdəki materialdan daha az istifadə edə bilirik. Yetərincə təcrübəli oyunçularımız var. Üzərimə nə qədər məsuliyyət düşürsə, bir o qədər də futbolçuların üzərinə məsuliyyət düşür. Futbol kollektiv oyundur. Heç kim kollektivdən kənara çıxmamalı, hər kəs nizam-intizamı qoruyub saxlamalıdır. Futbolçular kimə qarşı oynadıqlarını və səfərdə meydana çıxacağımızı başa düşürlər. İnanıram ki, meydana çıxan hər kəs özünü yaxşı tərəfdən göstərəcək və kollektivə daha faydalı olmağa çalışacaq”.
Sonda baş məşqmi bildirib ki, hamımız inanmalı, ümidli olmalıyıq. 
“Bizi az tanımırsız. Həmişə çalışmışıq ki, nəticə üçün əlimizdən gələnin artığını edək. Bakıdakı görüşlə müqayisədə futbolçularım meydanda daha çox hərəkət etməli və məsuliyyətli olmalıdırlar”, - deyə Q.Qurbanov yekunlaşdırıb.
S.B.
www.oxu.az
"
"AFFA-da yeni – TƏYİNATAFFA-nın İnformasiya və İctimaiyyətlə Əlaqələr Departamentində dəyişiklik edilib.
Oxu.Az-ın futbolxeber.az saytına istinadən məlumatına görə, assosiasiyanın İnformasiya və İctimaiyyətlə Əlaqələr Departamentinin rəhbəri Mikayıl Nərimanoğlu vəzifəsindən uzaqlaşdırılıb.
Nəşr bildirir ki, M.Nərimanoğlunu Firuz Abdulla (Qarayev) əvəz edəcək. 
F. Abdulla bunadək sözügedən departamentdə baş mütəxəssis vəzifəsində çalışıb.
Qeyd edək ki, günün əvvəlində Mikayıl Nərimanoğlu həm də “Kəpəz”in Müşahidə Şurasının üzvü vəzifəsindən də geri çağırılıb. 

S.B.
www.oxu.az
"
"“Fənərbaxça”dan “Qarabağ”a dəstək – FOTOTürkiyənin “Fənərbaxça” klubunun azarkeşləri Azərbaycanın “Qarabağ” klubuna öz dəstəyini bildiriblər. 
Oxu.Az-ın xəbərinə görə, azarkeşlər Türkiyə Super Liqasının 10-cu turu çərçivəsində “Ülkər” stadionunda “Kayserispor” komandasına qarşı oyun zamanı tribunalarda “Qarabağ könlümüzdəsən” pankartını açıblar.
Xatırladaq ki, Türkiyənin “Sabah” qəzetinin köşə yazarı Mövlud Tezel Çempionlar Liqasının qrup mərhələsinin 3-cu tutu çərçivəsində Bakıda keçirilən “Qarabağ” – “Atletiko” oyununda azarkeşlərin hazırladığı plakatı təhqir edib. Bundan sonra, qardaş ölkənin əksər klublarının azarkeşləri Ağdam komandasına öz dəstəyinə bildirməyə başlayıblar.
Qeyd edək ki, hazırda davam edən “Fənrəbaxça” – “Kayserispor” matçında ilk hissədən sonra 1:1 hesablı bərabərlik davam edir.



S.B.
www.oxu.az
"
"Futbol tanrısının hekayəsi: Heç bir şeyə layiq olmadığımı düşünənlər ayağımı öpsünlər“Onun portağal və mandainlə etdiklərinin yarısını mən futbol topu ilə edə bilmirəm” – deyirdi millidən komanda yoldaşı Buruçaqa. Platini isə eyni fikri fərqli ifadə etmişdi: “Mənim topla edə bilmədiklərimi o portağalla edirdi”. 
Oxu.Az goal.az-a istinadən xəbər verir ki, portağal deməklərinə səbəb Maradonaın hələ kiçik yaşlarında televiziya şoularında göstərdiyi şoular idi.
Dieqo Armando Maradona –  İllər keçdikcə adı unudulmaq əvəzinə daha çox xatırlanan, bir çox futbol mütəxəssilərinə və azarkeşlərinə görə dünyanın ən yaxşı futbolçusu…
FİFA-nın yüzüncü ilində keçirdiyi səsvermədə Maradonanın birinci seçilməsi təsadüfi deyildi. Həm Argentina ilə dünya kuboku, həm də dövrünün adi klublarından olan “Napoli”də qazandığı çempionluqlar onu digər futbolçulardan üstün edən əsas göstəricilər idi.  Ancaq onun ən böyük fərqi bol göz yaşı, sensasiya, skandal və macəra dolu həyat hekayəsi idi…
Bu hekayə Buenos-Ayresin kasıb bir küçəsində başlayır. 1960-cı ilin 30 oktyabrında Argentinada dünya futbolunu dəyişdirəcək uşaq dünyaya gəlir. Anası Tottanın iddialarına görə, qarnını davamlı təpikləməsindən bəlli idi sonradan futbolçu olacağı. Atası Çitaro fəhlə idi və evin ehtiyaclarını ödəməyə qazancı yetmirdi. Dieqoya ilk topunu 3 yaşı olanda əmisi Kirillo alır. Kanalizasiya quyusuna düşüb boğularkən onu xilas edən də əmisi idi. Bu, Dieqonun yoxsulluqlar içində, sonralar meydandakı performansına da təsir edəcək mübarizəsi idi…
10 yaşında “Argentinos Junior” klubunun nümayəndələrinin diqqətini çəkir. Fasilələrdə boş dayanmır, həm TV-lərdə, həm stadionlarda şoular göstərirdi. Üzərindəki basqılar onu narsizmə itələyirdi. Ailəsi onun həyatlarını yoxsulluqdan xilas edəcəyini, ətrafındakılar ona dəstək olurmuş kimi davransalar da, onlar, əslində, öz paylarını almağa çalışırdılar. Maradona isə hamısının istədiyini qarşılayacaq qədər böyük istedad idi. Çox çəlimsiz idi, elə bu səbəbdən daha sonra fəsadlarını görəcəyi “Palladino proqramı”na başlayır – iynə və dərmanlarla bədənin inkişafı. 18 yaşında davamlı olaraq millidə forma geyinirdi. Argentina ilə Dünya gənclər çempionluğu qazanan Maradona Argentinanın ulduzuna çevrilmişdi. Artıq ailəsinə baxan da o idi, ailəsi tərəfindən ərköyünləşdirilən də. Medianın da böyük diqqəti üzərində idi.
DÇ-1978-də oyunçu sayı 22-yə endirilir. Bu isə Mardonanın heyətdən kənarda qalması ilə nəticələnir. Millinin baş məşqçisi Menotti bunu “həm yaşı, həm də psixoloji durumu məğlubiyyəti qaldırmağa yetərli deyil” deyərək izah etmişdi. O, bu sözləri deyən gün, Maradona öz otağının qapısını bağlayıb hönkür-hönkür ağlamaqla məşqçinin haqsız olmadığını göstərmişdi. Sonra verdiyi açıqlamada ən böyük üzüntüsünün Dünya çempionatında iştirak etməmək olduğunu bildirdi Maradana və Menottiyə “Demək ki, Menotti səhv etməyib. Dünya Kuboku qazanan məşqçi səhv edə bilməz” deyərək haqq qazandırırdı.
Argentina futbolunun əfsanəsi milli komanda ilə meydana çıxdığı 91 oyunda 34 dəfə fərqlənib. DÇ-1986-da Argentinanın çempionluğunda kapitanın – Maradonanın böyük rolu olur. 1982, 1986, 1990 və 1994-cü illər dünya çempionatlarında iştirak edən Dieqo mundialda Yunanıstanla oyundan sonra götürülən dopinq testdən sonra yarışdan kənarlaşdırılır.
Karyerasında ən yaddaqalan məqamlardan biri DÇ-1986-nın finalında Argentina – İngiltərə matçında yaşanır. İllər sonra bir televiziya proqramında o qolu əllə atdığını etiraf edən Maradona epizodu belə dəyərləndirmişdi: “Maradonanın başı və Allahın əli ilə gələn kiçik bir qol”…
Məşhur “Tanrının əli” qolundan 4 dəqiqə sonra isə dünya çempionatlarının ən gözəl qoluna imza atır. Topu meydanın özlərinə aid hissəsində qəbul edir, 6 ingilis futbolçunu topa 11 dəfə toxunmaqla keçir və qol vurur…
1990-cı il Dünya çempionatı Maradona sevgisi ilə bir daha heç vaxt rastlanmayacaq hadisəyə şahid oldu. Kubokun Napolidə keçirilən yarımfinalında İtaliya ilə Argentina qarşılaşırdı. Oyunöncəsi Dieqonun azarkeşlərə olan müraciətində bu sözlər yer alırdı: “Həyatınızın 364 günü İtaliyanı və milli komandanızı dəstəkləyə bilərsiniz. Ancaq gəlin bir günlüyünə mənim dediyimi edin. Sabah, məni və Argentinanı dəstəkləyin”. Bu sözlər səhəri gün baş tutan oyunda stadionun yarısından çoxunun Argentinanı dəstəkləməsi ilə nəticələnmişdi. Maradona sevgisi milli sevgisindən daha üstün tutulmuşdu.
165 oyunda 115 qola imza atan Maradona sonralar əfsanəsinə çevrildiyi “Boca Juniors”a transfer olunur. Ardıcıl çempionluqlar yaşayan argentinalı dövrün ən bahalı futbolçusu kimi 7,4 milyon  dollara İspaniya nəhəngi “Barcelona”ya transfer olunur. Dieqonun “Barcelona” karyerası zədələr və rəhbərliklə arasındakı problemlərlə əlamətdar olur. Ardınca növbəti rekord transfer məbləği ilə “Napoli”yə keçən Maradona karyerasının zirvəsinə bu klubla yüksəlir. Onun şəhərə gəlişi karnavalla qarşılanmışdı. Maradona 10 nömrə ilə çıxış etdiyi italyan klubu ilə 2 dəfə A seriyası, UEFA çempionluğu yaşayır. Maradonadan sonra onun geyindiyi “10 nömrə” əbədiləşdirildi.
DÇ-1990-dan sonra Maradonanın karyerasında eniş başladı. Kokain, davamlı atdığı həblər və sürətli arıqlaması üçün yanlış müalicələr başına bəla oldu. “Napoli” yeddinci olunca, Dieqo da gözdən düşürdü. “Stresliyəm” deyərək məşqlərə çıxmırdı. Mafiya üzvü dostları da artıq ondan üz çevirmişdilər. Üstəlik, evlilikdən kənar bir oğlu olmuşdu və onu qəbul etmirdi. Maradona hər şeyin pis getdiyi vaxt verdiyi açıqlamada iddialı ifadələr işlətmişdi: “Həyatım boyunca çox çalışdım. Heç bir şeyə layiq olmadığımı düşünənlər ayağımı öpsünlər”.
Dopinq testdə kokain istifadə etdiyi ortaya çıxanda 15 aylıq cəza alır. Cəzası bitəndən sonra ona haqsızlıq edildiyini düşünərək “Sevilla” ilə anlaşdı . 25 oyuna 5 qolla mövsümü tamamladı. Mövsüm boyunca gözləniləni vermədi və “Newell”ə keçdi. Tək xilas yolu 94-cü il Dünya kuboku idi ki, onda da yenə kokain mane oldu.
1 il futboldan uzaq qalır və yenə ona qucaq açan “Boca” olur. İkinci dövründə 11 oyunda meydana çıxır və 2 hadisə ilə yadda qalır. Bir komandaya gəlişi coşqu ilə qarşılanır, bir də qol vurduqdan sonra komanda yoldaşını dodağından öpməsi skandal olur. Son 2 mövsümdə 6 dəfə meydana çıxdıqdan sonra Dieqo karyerasını bitirir.
Sol qolunda Fidel Kastronun, sağ qolunda isa Çenin döyməsi olan Maradona fırtınalı həyat keçirdi. Ancaq nə edərsə etsin, hansı səhvlərə düşərsə düşsün, istər ikiüzlü olsun, istər səmimi, dəqiq olan bir şey var, onun dünyanın ən yaxşı 5 futbolçusundan biri olduğu…
Argentinada əfsanə olan Maradonanın nə qədər sevildiyini, nə qədər dəyərli olduğunu “Boca Juniors” stadionunun girişindəki sözlər də ifadə edir: “Boca es mi religion, Maradona es mi dios, La Bombonera es mi iglesia”,  yəni “Boca” dinim, Maradona Tanrım, La Bombonera məbədimdir”…
Fanatlarının onun haqqında işlətdiyi ən məşhur ifadə isə belə idi. “Pélé puede ser el rey pero El Diego es Dios!” – “Pele kral ola bilər, ancaq Maradona Tanrıdır”.





























E.Ə.
www.oxu.az
"
"Cümə günü millimizin baş məşqçisinin adı açıqlana bilərNoyabrın 3-də Bakı Olimpiya Stadionunda AFFA-nın İcraiyyə Komitəsinin iclası keçiriləcək. 
Oxu.Az xəbər veriri ki, bu haqda federasiyanın rəsmi saytı məlumat yayıb.
İclasda Azərbaycan milli komandasının baş məşqçisi vəzifəsinə namizədlərlə bağlı müzakirə aparılacaq.
Qeyd edək ki, bir neçə gün öncə Robert Prosineçki ilə müqavilənin qarşılıqlı razılıq əsasında uzadılmaması qərara alınıb.
E.Ə.
www.oxu.az
"
"""Keşlə"" futbol komandasının yeni baş məşqçisi açıqlandı - RƏSMİBakının ""Keşlə"" futbol komandasının yeni baş məşqçisi müəyyənləşib.
Oxu.Az xəbər verir ki, bu barədə Report-a klubun Müşahidə Şurasının sədri Zaur Axundov məlumat verib. Onun sözlərinə görə, komanda müvəqqəti olaraq, əvəzedici heyət üzrə koordinator Ramiz Məmmədova həvalə olunub. 49 yaşlı mütəxəssis yeni vəzifədə Zaur Svanadzeni əvəzləyib. Gürcüstanlı baş məşqçi ""Keşlə""də köməkçi-məşqçi kimi çalışan oğlu Ramaz Svanadze ilə birgə ötən gün istefaya göndərilib.
Z.Axundov R.Məmmədovun qış fasiləsinədək qalan 4 turda və ölkə kuboku matçlarında kollektivin sükanı arxasında olacağını bildirib. Yeni baş məşqçi vəzifəsinin icrasına oktyabrın 31-dən başlayacaq.
Qeyd edək ki, Ramiz Məmmədovun son iş yeri ""Qəbələ"" klubu olub. O, ikinci dəfə rəhbərlik etdiyi ""qırmızı-qaralar""la yollarını 2012/2013 mövsümündə ayırıb.
www.oxu.az
"
"Boks yığmamız Avropanın dördüncüsü olduTürkiyənin Antalya şəhərində keçirilən gənc boksçular arasında Avropa birinciliyi başa çatıb. 
Oxu.Az xəbər verir ki, 8 gün davam edən yarışın yekununa əsasən, medal qazanan ölkələrin siyahısı açıqlanıb.
Mundialda tam heyətlə təmsil olunan yığmamız 4 medala yiyələnib. Hesabına 1 qızıl, 1 gümüş və 2 bürünc mükafat yazan komandamız medalların həm əyarına, həm də sayına görə Avropa birinciliyini 4-cü pillədə başa vurub.
Ümumilikdə, 15 ölkə Antalyada medala sahib olub. Onlardan cəmi 6-sı çempionluq sevinci yaşayıb.
Siyahıda birinci yeri Rusiya yığması tutub. Şimal qonşularımız 5 qızıl, 2 gümüş və 1 bürünc medal qazanıblar. 2-ci pilləyə isə ev sahibi Türkiyə və boks ənənəsi ilə fərqlənən Ukrayna şərik olub. Hər 2 komanda 1 qızıl, 2 gümüş və 2 bürünc medala yiyələnib. Millimiz 33 ölkə arasında ümumi sıralamada 4-cü yeri tutub.
Qeyd edək ki, yığmamızın heyətində Məhəmməd Abdullayev (+91 kq) qızıl, Amin Kuşkov (75 kq) gümüş və Həsən İbrahimovla (49 kq) Surət Qarayev (81 kq) bürünc medal qazanıb.




Yer


Ölkə


Qızıl


Gümüş


Bürünc


Cəmi


Medal sayına görə yer




1


Rusiya


5


2


1


8


1




2-3


Türkiyə


1


2


2


5


2-3




 


Ukrayna


1


2


2


5


2-3




4


AZƏRBAYCAN


1


1


2


4


4




5


İngiltərə


1


1


0


2


7




6


Gürcüstan


1


0


2


3


5




7-8


Yunanıstan


0


1


0


1


10-15




 


Macarıstan


0


1


0


1


10-15




9


Belarus


0


0


3


3


5




10-11


Bolqarıstan


0


0


2


2


7-8




 


İrlandiya


0


0


2


2


7-8




12-15


Xorvatiya


0


0


1


1


10-15




 


Çexiya


0


0


1


1


10-15




 


Polşa


0


0


1


1


10-15




 


Rumıniya


0


0


1


1


10-15




CƏMİ


 


10


10


20


40


 




E.Ə.
www.oxu.az
"
"“Qarabağ”a ağır itki“Atletiko” ilə Bakıdakı matçda zədələnən “Qarabağ”ın futbolçusu Bədavi Hüseynovun uzun müddətə sıradan çıxdığı məlum olub. 
Oxu.Az Apasport.az-a istinadən xəbər verir ki, bu günlərdə əməliyyat olunan müdafiəçinin zədəsini sağaltması prosesi əvvəlcə təxmin olunan müddətdən çox çəkəcək.
Bu isə o deməkdir ki, Hüseynov “Atletiko” ilə səfərdəki qarşılaşma ilə yanaşı, hələ xeyli oyunu buraxmalı olacaq. Onun ilin sonuna qədər yaşıl meydana çıxmayacağı dəqiqdir. Bədavinin hətta 8 ay ərzində “Qarabağ”ın və millinin formasını geyinməyəcəyi də istisna edilmir.
Qeyd edək ki, Bədavi Hüseynov 2012-ci ildən Ağdam klubunun üzvüdür.
E.Ə.
www.oxu.az
"
"Messi Azərbaycan yığması ilə oynamaq istəmədiArgentina milli komandasının Azərbaycan və Ukrayna yığmaları ilə keçirmək istədiyi yoldaşlıq görüşünün baş tutmamasının səbəbkarı müəyyənləşib.
Oxu.Az Report-a istinadən xəbər verir ki, bu komandalarla oyunun keçirilməsini Cənubi Amerikadan olan kollektivin, Lionel Messi başda olmaqla, aparıcı oyunçuları istəməyiblər.
Bildirilir ki, Argentina Futbol Assosiasiyası (AFA) gələn il Nigeriya ilə nəzərdə tutulan yoldaşlıq görüşündən əvvəl Azərbaycan və ya Ukrayna ilə qarşılaşmaq niyyətində olub. Bu istək hər iki ölkənin 2018-ci il dünya çempionatının keçiriləcəyi Rusiyaya yaxınlıqdan irəli gəlib. Lakin danışıqların müsbət məcrada davam etdiyi vaxt aparıcı futbolçular ilk növbədə Nigeriya ilə üz-üzə gəlməyi məqsədəuyğun sayıblar.
AFA-nın baş məşqçi ilə danışdıqdan sonra kapitan vasitəsilə futbolçularla məsləhətləşməsinin səbəbi isə əksər oyunçuların uzaq yol qət etmək istəməmələrindən irəli gəlib. Oyunçulara ilk yoldaşlıq görüşü üçün Nigeriya, Azərbaycan və ya Ukrayna variantları arasında seçim etmələri təklif olunub. Lakin komanda üzvləri Nigeriya variantında israr ediblər.
Qeyd edək ki, Argentina - Nigeriya matçı noyabrın 14-də Krasnodarda keçiriləcək. Artıq hər iki ölkə dünya çempionatına vəsiqəni təmin edib.   
E.Ə.
www.oxu.az
"
"Formula -1 pilotu dördüncü dəfə dünya çempionu oldu“Merсedes” komandasının britaniyalı pilotu Lyuis Hemilton Formula-1 üzrə dördqat dünya çempionu olub.
Oxu.Az-ın APA-ya istinadla xəbərinə görə, 32 yaşlı britaniyalının növbəti qələbəsi Meksika Qran-Prisində rəsmiləşib. Finiş xəttini 9-cu keçən S.Hemilton yarışların yekunlaşmasına iki mərhələ qalmış 333 xalla ilk yeri təmin edib.
Mexikoda baş tutan yarışın qalibi isə “Red Bull”un hollandiyalı pilotu Maks Ferstappen olub.  Finlandiyalı Valtteri Bottas (“Mercedes”)  ikinci, “Ferrari” komandasının finlandiyalı pilotu Kimi Raykkonen isə üçüncü yerin sahibi olub. 
Ümumi hesabda ikinci pillədə 277 xalla almaniyalı Sebastyan Fettel (“Ferrari”), üçüncü də isə 262 xalla Bottas qərarlaşıb.
Formula-1-in son iki mərhələsi Braziliya və Birləşmiş Ərəb Əmirliklərində keçiriləcək.
A.S.
www.oxu.az
"
"“Qarabağ” – “Atletiko” matçını almanlara həvalə etdilərÇempionlar Liqasının qrup mərhələsi çərçivəsində keçiriləcək “Qarabağ” – “Atletiko” matçının hakimləri müəyyənləşib.
Oxu.Az xəbər verir ki, UEFA Madriddə baş tutacaq qarşılaşma üçün almaniyalı hakimləri təyin edib.
Görüşün baş hakimi Deniz Aytekin olacaq. Referiyə yan xəttə Quide Kleve və Markus Heker yardımçı olacaqlar.
Əlavə köməkçi hakim funksiyasını Daniel Sibert və Benjamin Nrand yerinə yetirəcəklər. Matçın ehtiyat hakimi isə Eduard Beytinqer olacaq.
Qeyd edək ki, “Atletiko” – “Qarabağ” oyunu oktyabrın 31-də Bakı vaxtı ilə saat 23:45-də start götürəcək.
A.M.
www.oxu.az
"
"Boksçumuz erməniyə qalib gələrək Avropa çempionu olduTürkiyənin Antalya şəhərində gənc boksçular arasında keçirilən Avropa birinciliyinə yekun vurulub.
Oxu.Az APA-ya istinadən xəbər verir ki, Azərbaycan millisi yarışda 1 qızıl, 1 gümüş və 2 bürünc medal qazanıb.
Baş məşqçi Vaqif Şirinovun yetirmələrindən Məhəmməd Abdullayev (+91 kq) bütün görüşlərini qələbə ilə bitirərək, çempion tituluna yiyələnib. Finala kimi 3 qarşılaşmasını nokautla aktivinə yazan boksçumuz həlledici döyüşdə Yunanıstanı təmsil edən Vaqkan Nanitzanyana da gücünü göstərib. O, erməni əsilli rəqibinə 4:1 hesabı ilə qalib gələrək, qızıl medala sahib olub.
Millimizin digər üzvü Amin Kuşkov (75 kq) isə final görüşündə rusiyalı Daniel Teterevlə qüvvəsini sınayıb. Gərgin keçən qarşılaşma rəqibin 4:1 hesablı qələbəsi ilə başa çatdığından idmançımız gümüş medala layiq görülüb.
Komandamızın heyətində Həsən İbrahimov (49 kq) və Surət Qarayev (81 kq) isə Avropa birinciliyini bürünc medalla başa vurublar.
A.M.
www.oxu.az
"
"“Qəbələ”nin penaltisi verilmədi, Cavid Hüseynov şillə vurdu – VİDEOAzərbayan Premyer Liqasının 10-cu turunda “Zirə”nin qonağı olan “Qəbələ” rəqibinə 1:2 hesabı ilə məğlub olub.
Oxu.Az Yenicag.az-a istinadla xəbər verir ki, qarşılaşmanın 43-cü dəqiqəsində qonaqlar azlıqda qalıb. Belə ki, “qırmızı-qaralar”ın kapitanı Cavid Hüseynov Milan Duriçlə mübarizədən sonra ona açıq-aşkar əllə zərbə endirib. Matçın baş hakimi Fariz Yusifov isə Hüseynova birbaşa qırmızı vərəqə göstərərək meydandan qovub.
F.Yusifov özü isə oyunun 51-ci dəqiqəsində diqqət mərkəzinə düşüb. O, “Qəbələ”nin futbolçusu Famussa Koneyə rəqib futbolçu tərəfindən “Zirə”nin cərimə meydançası daxilində kobudluğu simulyasiya kimi qiymətləndirib.
Qarşılaşmanın videoicmalını təqdim edirik:

www.oxu.az
"
"Fariz Nəcəfov: Mən danışsam...""Qəbələ""nin vitse-prezidenti Fariz Nəcəfov ""Zirə"" oyunundan (1:2) sonra sualları cavablandırıb.
Oxu.Az Apasport.az-a istinadən həmin müsahibəni təqdim edir:
- Tribunalarda nə baş vermişdi?
- Azarkeşlərlə polislər arasında anlaşmazlıq yaranmışdı, danışdıq, polislər sağ olsunlar, bizi başa düşdülər, bir neçə azarkeşimizi götürmüşdülər, onları da buraxdılar. Problem yoxdur.
- Hakimlərin ikinci hissədəki idarəçiliyini necə dəyərləndirirsiniz?
- Mən danışsam, obyektiv olmaz, çünki maraqlı tərəfəm. Siz qiymət verin ona. Mənə gəlincə isə, penalti epizodunun təkrarına baxdım, mənə elə gəlir ki, simuliyasiya yox idi.
- Hesab eləmirsiniz ki, ötənilki ssenari yenidən başlayıb? Hansı ki, baş məşqçiniz Roman Qriqorçuk tez-tez deyirdi ki, hakimlər bizə imkan vermirlər...
- O barədə danışmaq üçün hələ çox tezdir. Bir oyunla belə fikirləşmək olmaz. Özümüzdə də günah axtarmalıyıq. İkinci hissədə 10 nəfərlə göstərdiyimiz oyunu ilk hissədə göstərməli idik. Müəyyən səbəblərdən alınmadı oyun. Bizdə də günah var, hər şeyi hakimin üstünə atmaq da düzgün deyil.
- Cavid Hüseynovun qovulması ilə bağlı tədbir olacaqmı?
- Mənə elə gəlir ki, Cavid orada oyunçunu vurmaq istəmirdi. Təkrara baxacağıq. Düşünürəm ki, o, narazılığını kobud şəkildə bildirərkən, əli oyunçuya toxundu. Özündən də soruşarsınız, məncə, vurmaq məqsədilə atmadı əlini.
- Bənzər epizod ikinci hissənin sonunda Təmkinlə Xəlilovla Stankoviç arasında yaşandı. Təmkin sanki vurdu serb oyunçunu...
- Maraqlıdır, niyə onlar vuranda ""sarı"" olur, biz vuranda ""qırmızı""? Niyə eyni vəziyyət bizim qapıya penalti olur, onların qapısına olmur? Çox müəmmalıdır, ona görə də təkrara baxmaq lazımdır. Fariz Yusifov təcrübəli hakimdir. Son vaxtlar bizim çox oynumuzu idarə edib, demək olar ki, nöqsansız olub. Belə oyunlarda, belə səhvlər gərək olmasın.
- Belə səhvlərdən sonra komandanı toparlamaq nə dərəcədə mümkündür?
- Hər uduzduğumuz oyundan, hakim səhvindən sonra ruhdan düşmək olmaz. Bu, yaddan çıxmalıdır, növbəti matça köklənmək lazımdır.
www.oxu.az
"
"""Neftçi"" - ""Sumqayıt"" matçının biletləri satışa çıxarıldıFutbol üzrə Azərbaycan Premyer Liqasının X turunda keçiriləcək ""Neftçi” – ""Sumqayıt” oyununun biletləri satışa çıxarılıb.
Oxu.Az-ın paytaxt klubunun rəsmi saytına istinadən verdiyi məlumata görə, qiymət VİP yerlərə 5 AZN, qalan bütün sektorlara isə 1 AZN təşkil edir.
Biletləri ""Bakcell Arena”nın kassalarından və ""Neftçi""nin stadion ərazisindəki rəsmi fan-şopundan əldə etmək mümkündür.
Qeyd edək ki, oktyabrın 29-da ""Bakcell Arena”da keçiriləcək oyun saat 18:00-da başlanacaq.
www.oxu.az
"
"Premyer Liqa: ""Zirə"" ""Qəbələ""ni qəbul etdiFutbol üzrə Azərbaycan Premyer Liqasında X turun növbəti oyunu keçirilib.
Oxu.Az xəbər verir ki, günün ikinci oyununda ""Zirə"" Bakıda ""Qəbələ""ni qəbul edib.
Gərgin keçən qarşılaşma şəhərlilərin 2:1 hesablı qələbəsi ilə başa çatıb.
www.oxu.az
"
"“İnter” klubunun adı dəyişdirildi –  RƏSMİFutbol üzrə Azərbaycan Premyer Liqasında ad dəyişikliyi rəsmiləşib. 
Oxu.Az-ın Peşəkar Futbol Liqasının (PFL) saytına istinadən məlumatına görə, “İnter” Peşəkar İdman Klubu bundan sonra “Keşlə” Peşəkar Futbol Klubu adı altında mübarizə aparacaq. “Keşlə” bununla bağlı bütün sənədləri PFL-ə təqdim edib.
Qeyd edək ki, yeni adla ilk oyun bu gün ""İnter Arena""da ""Kəpəz""ə qarşı olacaq. Oyun saat 15:00-da başlanacaq. 
S.B.
www.oxu.az
"
"""Qarabağ"" ""Çelsi"" azarkeşləri üçün ayırdığı biletlərin sayını açıqladıFutbol üzrə Çempionlar Liqasının qrup mərhələsinin V turu çərçivəsində ""Qarabağ"" komandası ilə üz-üzə gələcək İngiltərənin ""Çelsi"" klubunun azarkeşlərinə 3664 bilet ayrılıb.
Oxu.Az xəbər verir ki, bu barədə Report London təmsilçisinin rəsmi saytına istinadən məlumat yayıb. Qeyd edilir ki, biletlər 2 - 10 noyabrda satışda olacaq. Qiymət isə 4,5 funt sterlinq (10 manat) müəyyənləşdirilib.
Qeyd edək ki, noyabrın 22-də Bakı Olimpiya Stadionunda keçiriləcək ""Qarabağ"" - ""Çelsi"" matçı Bakı vaxtı ilə saat 21:00-da başlanacaq. 
L.Ə.
www.oxu.az 
"
"Mənim üçün gözlənilməz oldu - Qurban Qurbanov millimizdə?Robert Prosineçkinin millimizdən ayrılmasından sonra “Qarabağ”ın baş məşqçisi Qurban Qurbanovun yığmamıza başçılıq etməli olduğuna dair fikirlər səsləndirilir.
Oxu.Az Yenicag.az-a istinadən xəbər verir ki, məsələ ilə bağlı açıqlama verən təcrübəli mütəxəssis ən düzgün qərarın AFFA tərəfindən veriləcəyini bildirib:
“Hansısa fikir bildirməyim “Atetiko” ilə oyunöncəsi fikrimizi yayındıra bilər. Bu, böyük rezonans doğura bilər. Buna oyundan sonra baxarıq (gülür). Açığı Prosineçkinin gedişi mənim üçün gözlənilməz oldu. İndi mənim hansısa fikir bildirməyim bir qədər hörmətsizlik olar. Qarşıda hələ vaxt var. Ən düzgün qərarı AFFA verəcək. Gəlin, bu barədə hələ danışmayaq, qalsın sonraya. AFFA rəhbərliyinin qərarından sonra fikrimizi bildirməliyik. Hamımız Azərbaycan futbolunun gələcəyi üçün birgə addım atmalıyıq. Sizdən xahişim odu ki, bu cür suallarla mənim fikrimi yayındırmayın. Bu gün komandada zədəlilərlə bağlı yetərincə problem var.
www.oxu.az
"
"BƏƏ-də keçirilən cüdo turnirində siyasi qalmaqal - VİDEO Birləşmiş Ərəb Əmirliklərinin (BƏƏ) paytaxtı Əbu-Dabidə keçirilən cüdo üzrə ""Böyük Dəbilqə"" turnirində siyasi qalmaqal baş verib.
Oxu.Az Report-a istinadən xəbər verir ki, 66 kq çəki dərəcəsində final görüşündə Azərbaycan təmsilçisi Nicat Şıxəlizadə üzərində qələbə qazandığı görüşdən sonra Tal Flikkerin şərəfinə İsrail himni səsləndirilməyib. Yerli təşkilatçılar yarış vaxtı da İsrail bayrağından istifadəni qadağan ediblər. Nəticədə israilli cüdoçular Beynəlxalq Cüdo Federasiyasının (İJF) bayrağı altında çıxış etməli olublar.
Baş verənlərlə əlaqədar İJF rəhbərliyi BƏƏ Cüdo Federasiyasının prezidenti Məhəmməd ibn Talıba məktub göndərərək, bütün nümayəndə heyətlərinə, o cümlədən, İsrail nümayəndələrinə eyni münasibət göstərilməsini tələb edib.
Qeyd edək ki, ""Böyük Dəbilqə""də Azərbaycan cüdoçuları hələlik 1 gümüş, 1 bürünc medal qazanıblar. Finalda uduzan Nicat Şıxəlizadədən (66 kq) əlavə, Rüstəm Orucov (73 kq) da mükafatçılar sırasına düşüb. O, bürünc medala yiyələnib. Turnirə bu gün yekun vurulacaq. 


www.oxu.az 
"
"Liderin izləyiciləri üz-üzəBu gün Azərbaycan Premyer Liqasında X turun daha 2 görüşü keçiriləcək.
Oxu.Az xəbər verir ki, ikinci oyun günü “İnter Arena”da başlayacaq.
Turnir cədvəlinin son iki pilləsində qərarlaşan komandaların duelində tərəflər qələbə üçün döyüşəcək. “İnter” cari mövsümdə ikinci dəfə qəbul etdiyi “Kəpəz”i yenib, ən azı 1 pillə irəliləmək niyyətindədi. Zaur Svanadzenin yetirmələri bununla da 5 turluq qələbə həsrətinə son qoymağa çalışacaq.
Autsayderlərin savaşına ümidlə yanaşan qərblilər rəqibi ilə xal fərqini azaltmağa çalışacaq. Şahin Diniyevin yetirmələri mövsümdə ikinci qələbəsini qazansa, “İnter”lə xal fərqini minimuma endirəcək.
Turun mərkəzi görüşü Zirədə baş tutacaq. Liderin iki ən yaxın izləyicisi üz-üzə gələcək. Ötən turadək məğlubiyyət nə olduğunu bilməyən “Zirə” “Qəbələ”ni sınağa çəkəcək.
“Qarabağ”ın izləyiciləri turu itkisiz keçməyə borcludu. Ayxan Abbasovun yetirmələri ardıcıl ikinci uğursuzluqla durumunu pisləşdirmiş olacaq. Növbəti turda “Neftçi” ilə çətin oyunu olan qəsəbə klubu xal ehtiyatını indidən artırmalıdı. Roman Qriqorçukun yetirmələri isə “Qarabağ” üzərində qələbənin davamını gətirmək üçün səfərə qələbə üçün yollanıb.
Azərbaycan Premyer Liqası
X tur
28 oktyabr (şənbə)
15:00. “İnter” – “Kəpəz”
Hakimlər: Orxan Məmmədov, Elman Musayev, Knyaz Əmiraslanov, Elvin Əsgərov
AFFA nümayəndəsi: Zamiq Hüseynov
Hakim-inspektor: Asim Xudiyev
“İnter Arena”
17:00. “Zirə” – “Qəbələ”
Hakimlər: Fariz Yusifov, Azər Əsgərov, Mübariz Haşımov, Əliyar Ağayev
AFFA nümayəndəsi: Seymur Səlimli
Hakim-inspektor: Vüsal Əliyev
Zirə İdman Kompleksinin stadionu
Turnir cədvəli 




1


Qarabağ


9


7


1


1


15-4


22




2


Qəbələ


9


6


1


2


12-8


19




3


Zirə


9


5


3


1


16-7


18




4


Sumqayıt


9


4


1


4


10-12


13




5


Neftçi


9


3


1


5


10-9


10




6


Səbail


9


3


0


6


5-13


9




7


İnter


9


2


2


5


7-12


8




8


Kəpəz


9


1


1


7


5-15


4




Bombardir: Mahir Mədətov (""Qarabağ"") – 5 qol.
www.oxu.az
"
"Azərbaycan millisi Çempionlar Liqasının qalibinə tapşırıla bilərFutbol üzrə Azərbaycan milli komandasına Roberto Di Matteo baş məşqçi təyin oluna bilər.
Oxu.Az-ın Report-a istinadən verdiyi məlumata görə, AFFA rəhbərliyi italiyalı mütəxəssislə əlaqə saxlayıb.
Di Matteoya yığmanın sükanı arxasında Robert Prosineçkini əvəzləməsi təklif olunub. Onun təklifə reaksiyası məlum deyil. Prosineçki ilə müqavilənin uzadılmayacağı oktyabrın 26-da açıqlanıb.
Qeyd edək ki, Roberto Di Matteo baş məşqçi karyerası ərzində ən böyük uğurunu İngiltərənin “Çelsi” komandasında ikən qazanıb. Onun rəhbərliyi altında “zadəganlar” 2011-2012 mövsümündə Çempionlar Liqasını qazanıblar. “Qarabağ”ın hazırkı rəqibi üçün bu titul qitənin ən nüfuzlu klub turnirində hələlik yeganədir. 47 yaşlı mütəxəssisin “Çelsi”dən sonra Almaniyanın “Şalke” (2014-2015) və İngiltərənin “Aston Villa” (2016) komandalarına da rəhbərlik edib. 11 gün əvvəl İngiltərənin “Aston Villa” klubu ilə yollarını ayırıb.   
S.B.
www.oxu.az
"
"İki boksçumuz Avropa birinciliyinin finalındaTürkiyənin Antalya şəhərində keçirilən gənc boksçular arasında Avropa birinciliyində finalçıların adına aydınlıq gəlib. Azərbaycan millisinin 2 boksçusu da adını həlledici döyüşə yazdırıb.
Oxu.Az-ın məlumatına görə, baş məşqçi Vaqif Şirinovun yetirmələrindən Amin Kuşkov yarımfinal görüşündə İvan Papakinlə (Ukrayna) üz-üzə gəlib. 75 kq çəki dərəcəsində mübarizə aparan boksçumuz rəqibinə heç bir şans verməyib - 5:0.
O, finalda rusiyalı Daniel Teterevlə qüvvəsini sınayacaq.
Kuşkovun uğurunu Məhəmməd Abdullayev (+91 kq) də davam etdirib. İlk 2 görüşünü nokautla bitirən idmançımız Yosip Biletiç (Xorvatiya) üzərində də texniki qələbə qazanıb. O, bu dəfə rəqibini 3-cü raundda nokauta salıb.
Abdullayev qızıl medal üçün Yunanıstanı təmsil edən Vaqkan Nanitzanyanla qarşılaşacaq.
Yarımfinalda mübarizə aparan digər 2 boksçumuz finala yüksələ bilməyib. Həsən İbrahimov (49 kq) Sahil Alahverdovıya (Gürcüstan), Surət Qarayev (81 kq) Ruslan Kolesnikova (Rusiya) məğlub olduqlarından birinciliyi bürünc medalla başa vurublar.
Qeyd edək ki, final görüşləri sabah keçiriləcək.
S.B.
www.oxu.az
"
"Əfran İsmayılovun qolu “Qarabağ”a qələbə qazandırdı – VİDEOAzərbaycan Premyer Liqasında 10-cu turun oyunlarına start verilib.
Oxu.Az-ın xəbərinə görə, turun açılış matçında “Qarabağ” klubu doğma meydanda paytaxtın “Səbail” komandasını qəbul edib.
Qarşılaşma Qurban Qurbanovun yetirmələrinin minimal hesablı qələbəsi ilə yekunlaşıb. Matçın 43-cü dəqiqəsində Ansi Aqolli qırmızı vərəqə alaraq komandasını çətin vəziyyətdə qoyub. Azlıqda oynamasına baxmayaraq, Ağdam təmsilçisi sona qədər oyuna nəzarət edib və hakimin oyuna əlavə etdiyi dəqiqələrdə Əfran İsmayılovun vurduğu qolla qələbə qazanıb.
Bu qələbədən sonra xallarının sayını 22-yə çatdıran “Qarabağ” turnir cədvəlinə liderliyini davam etdirir. “Səbail” isə 9 xalla 6-cı pillədə qərarlaşıb.

S.B.
www.oxu.az
"
"Azərbaycanın daha bir cüdoçusu ""Böyük Dəbilqə""də medal qazandıBirləşmiş Ərəb Əmirliklərinin paytaxtı Abu-Dabidə keçirilən cüdo üzrə ""Böyük Dəbilqə” turnirində Azərbaycan milli komandası daha bir medal qazanıb.
Oxu.Az Report-a istinadla xəbər verir ki, ikinci yarış günündə Rüstəm Orucov bürünc medala sahib olub. Orucov mübarizəyə 1/16 final mərhələsindən başlayıb. 26 yaşlı idmançı ardıcıl olaraq, braziliyalı Aleks Pombo Silva və ABŞ təmsilçisi Nikolas Delpopolonu mübarizədən kənarlaşdırsa da, 1/4 finalda rusiyalı Musa Moquşkova uduzub. Orucov təsəlliverici görüşlərdə isə daha bir rusiyalı Denis Yartsevlə belçikalı Dirk van Tiçelti üstələyərək, bürünc medalla kifayətlənib.
Bu, Azərbaycanın ""Böyük Dəbilqə""də ikinci medalı olub. Ötən gün Nicat Şıxəlizadə (66 kq) gümüş medala yiyələnib.
Qeyd edək ki, bu gün Azərbaycanın tatamiyə çıxan digər təmsilçisi Naim Hüseynov (81 kq) ilk görüşdəcə rusiyalı Alan Xubetsova uduzaraq, mübarizəni dayandırıb. ""Böyük Dəbilqə""yə oktyabrın 29-da yekun vurulacaq.
www.oxu.az
"
"“Atletiko” ilə səfər matçı üçün “Qarabağ” azarkeşlərinə ayrılan biletlərin hamısı satıldıFutbol üzrə Çempionlar Liqasında İspaniya “Atletiko”su ilə səfər matçı üçün “Qarabağ” azarkeşlərinə ayrılan biletlərin hamısı satılıb.
Klubun mətbuat xidmətindən Oxu.Az-a verilən məlumata görə, Ağdam təmsilçisinə təqdim olunan 300 bilet azarkeşlər tərəfindən alınıb.
Qeyd edək ki, oktyabrın 31-də keçiriləcək “Atletiko” – “Qarabağ” oyunu Bakı vaxtı ilə saat 23:45-də başlayacaq.
E.Ə.
www.oxu.az
 
"
"“Neftçi” 200 milyon avroluq turnirə qatıla bilərBolqarıstanda yeni futbol turniri təşkil oluna bilər.
Oxu.Az Apasport.az-a istinadən xəbər verir ki, Meqa Liqa adlı turnirin iki hissəyə bölünməsi nəzərdə tutulub.
Belə ki, turnir baş tutsa, Meqa Liqa-1 və Meqa Liqa-2 liqaları yaradılacaq. Yarışda iştirak etmək üçün artıq 42 potensial komanda müəyyənləşib. Maraqlıdır ki, Azərbaycana da 2 yer ayrılıb. Onlardan birinin “Neftçi” olacağı bildirilib. Digər klubun adı hələlik bəlli deyil.
Reqlamentə əsasən, Azərbaycan klubları Meqa Liqa-2 liqasından mübarizəyə qoşulacaqlar. Həmin liqada isə ilk 3 sıranı tutan komandalar Meqa Liqa-1-ə vəsiqə qazanacaqlar. Meqa Liqa-1-də 20, Meqa Liqa-2-də isə 22 klubun iştirakı nəzərdə tutulub.
Təşkilatçılar Azərbaycanla yanaşı, Rumıniya, Yunanıstan, İsrail, Serbiya, Bolqarıstan, Xorvatiya, Bosniya və Herseqovina, Sloveniya, Kipr, Makedoniya, Albaniya, Gürcüstan, Ermənistan, Moldova, Kosovo və Monteneqro klublarının da turnirə qatılmasına çalışacaqlar. Əgər plan baş tutsa, o zaman “Neftçi” və adı bəlli olmayan Azərbaycanın digər klubu “Ararat”la eyni liqada mübarizə aparacaq.
2019-2020 mövsümündən etibarən keçirilməsi planlaşdırılan turnirin təşkili üçün FİFA və UEFA, eyni zamanda, yerli futbol federasiyaları ilə danışıqlara start verilib. Turnirin ölkə çempionatları ilə paralel keçirilməsi və böyük mükafat fondu ayrılması planlaşdırılır. Belə ki, təşkilatçılar yarışın yayım hüququndan 200 milyon avro gəlir götürmək niyyətindədirlər.
www.oxu.az
"
"2020-ci il Avropa çempionatının açılış matçı Bakıda keçirilə bilər2020-ci il Avropa çempionatının açılış oyununu keçirmək üçün Bakı şəhərinin də namizədliyi irəli sürülüb.
Oxu.Az-ın məlumatına görə, AFFA-nın İnformasiya və İctimaiyyətlə Əlaqələr Departamentindən Report-a deyilib ki, UEFA-nın göndərdiyi müvafiq sorğu müsbət cavablandırılıb. 
Bununla yanaşı, açılış oyununun Bakı Olimpiya Stadionunda keçirilmə şanslarının az olduğu vurğulanıb. Səbəb kimi 2019-cu ildə Avropa Liqasının final matçının bu arenada təşkil olunacağı göstərilib. 
AVRO-2020-nin keçiriləcəyi 13 stadiondan ""Uembli"" (London) açılış oyununa ev sahibliyi edə bilməz. Çünki bu arenada yarımfinal və final oyunları keçiriləcək. Bakı Olimpiya Stadionu isə qrup mərhələsinin 3 oyunundan əlavə, ""Alyans Arena"" (Münhen), ""Sankt-Peterburq"" və ""Olimpiko"" (Roma)  stadionları ilə birgə 1/4 final görüşlərinə ev sahibliyi edəcək. Bu şəhərlərdən Sankt-Peterburq artıq namizədliyini irəli sürüb. Qalan 5 namizədin də böyük stadionlara malik şəhərlərdən biri olacağı gözlənilir. 68700 nəfərlik Bakı Olimpiya Stadionu oyunlara ev sahibliyi edəcək digər 8 arenanı tamaşaçı tutumunda üstələyir. 
E.Ə.
www.oxu.az
"
"MBA basketbolçusu “casusluq” etdi – VİDEOABŞ Milli Basketbol Assosiyasiyasının oyununda maraqlı anlar yaşanıb.
Oxu.Az-ın xəbərinə görə, “Bruklin” klubunun oyunçusu Trevor Buker fasilə zamanı rəqib komandanın skamyasına yaxınlaşaraq məşqçinin təlimatlarına qulaq asıb.
Məşqçi “casusu” yalnız onun sualından sonra görüb. Bir neçə saniyədən sonra özünə gələn məşqçi bunun zarafat olduğunu anlayıb.

S.B.
www.oxu.az
"
"Prosineçki Azərbaycan millisi ilə yollarını ayırdıBu gün AFFA-nın prezidenti Rövnəq Abdullayevlə Azərbaycan milli komandasının baş məşqçisi Robert Prosineçki arasında görüş keçirilib.
Oxu.Az-ın AFFA-nın rəsmi saytına istinadən verdiyi məlumata görə, Azərbaycan futbolunun hazırkı vəziyyəti, gələcək perspektivlərinin geniş müzakirə olunduğu görüşdə Robert Prosineçki ilə mövcud müqavilənin qarşlıqlı razılıq əsasında uzadılmaması barədə razılığa gəlinib.
AFFA rəhbərliyi Azərbaycan milli komandasının baş məşqçisi vəzifəsində səmərəli fəaliyyətinə görə Robert Prosineçkiyə minnətdarlığını bildirib, gələcək karyerasında ona uğurlar arzulayıb.
Görüşdə AFFA-nın baş katibi Elxan Məmmədov iştirak edib.
Xatırladaq ki, millimiz R.Prosineçkinin rəhbərliyi altında DÇ-2018-in seçmə mərhəlisini 10 xalla 5-ci pillədə başa vurub.
S.B.
www.oxu.az
"
"Cüdoçumuz ""Böyük Dəbilqə"" turnirində finala yüksəldiAzərbaycan cüdoçusu Nicat Şıxəlizadə Birləşmiş Ərəb Əmirliklərinin Abu-Dabi şəhərində start götürən ""Böyük Dəbilqə"" turnirində finala yüksəlib. 
Oxu.Az Report-a istinadla xəbər verir ki, 29 yaşlı idmançı buna 66 kq çəki dərəcəsində nail olub.
Mübarizəyə 1/16 final mərhələsindən başlayan Şıxəlizadə ilk görüşündə honq-konqlu Yuk Tinq Lini 24 saniyəyə yenib. Ardından o, moldovalı Denis Vieru, gürcüstanlı Vaja Marqvelaşvili və rusiyalı Abdula Abduljalilovu üstələyib. Həlledici görüşdə təcrübəli cüdoçu Tal Flikker (İJF) ilə üz-üzə gələcək.
Bu gün Azərbaycanın daha 4 cüdoçusu tatami üzərinə çıxıb. Vüqar Şirinli (60 kq) 1/16 finalda honq-konqlu Martin Launu yensə də, növbəti görüşündə özbəkistanlı Şarafuddin Lutfullayevə, İlkin Babazadə (66 kq) startdaca monqolustanlı Tumurxuleq Davadorja, Aişə Qurbanlı (48 kq) macarıstanlı Eva Çernoviçkiyə, Nəzakət Əzizova (57 kq) isə böyük britaniyalı Nekoda Smit-Devisə yenilərək mübarizəni dayandırıb.
E.Ə.
www.oxu.az
"
"Kostova 5 aydır maaş almır: Pulumu verməsələr, başqa yığmanı seçəcəm“Azərbaycan millisindəki gələcək karyeramın necə olacağını hələ bilmirəm. Bu, federasiyadan asılı məsələdir”.
Oxu.Az xəbər verir ki, bunu Apasport.az saytına Azərbaycan millisinin ağırlıqqaldıranı Boyanka Kostova deyib.
Azərbaycan millisinin 24 yaşlı idmançısının karyerası sual altına düşüb. Bunda ölkəmizin beynəlxalq yarışlardan 1 illik diskvalifikasiya olunmasının da rolu var. Kostova bildirib ki, Azərbaycan Ağır Atletika Federasiyasının yekun qərarını gözləyir: “Hazırda necə olacağını bilmirəm. Gözləyirəm ki, federasiyadan mənə öz qərarlarını desinlər. Hələlik gündəlik məşqləri fərdi qaydada davam etdirirəm”.
Sonuncu dəfə ötən ilin aprelində baş tutan Avropa çempionatında millimizin formasını geyinən Bolqarıstan əsilli ağırlıqqaldıran qurumla arasındakı problemin də mövcudluğunu açıqlayıb: “Artıq əməkhaqqımı da dayandırıblar. 5 aydır maaş almıram. Əgər belə davam etsə, gedib başqa yığmada çıxış edəcəm. Mənim üçün heç bir fərqi yoxdur. Onsuz da çox ölkə məni heyətində görmək istəyir. Hətta konkret təkliflər də var. Lakin onları hələlik açıqlamaq istəmirəm. Hazırda gözləməyə üstünlük verirəm”.
Kostova Azərbaycan Ağır Atletika Federasiyasına möhlət verdiyini də deyib: “Yeni ilədək Azərbaycan tərəfindən cavab gözləyəcəm. Əgər həmin vaxta qədər pulumu verməsələr, başqa yığmanı seçəcəm. Yoxsa mən maaşsız karyeramı davam etdirə bilmərəm. Hətta elə də ola bilər ki, ümumiyyətlə, karyerama son qoyum. Bunu da istisna etmirəm. Amma hələ qərar verməmişəm. Yeni ilədək gözləyib, sonra hər şeyə aydınlıq gətirəcəm. Çünki bundan artıq gözləyə bilmərəm”.
Qeyd edək ki, Kostova 2010-cu ildən, 17 yaşından Azərbaycan millisinin şərəfini qoruyur. 
E.Ə.
www.oxu.az
"
"Türkiyə çempionatında Azərbaycan dueliQadın voleybolçular arasında Türkiyə Sultanlar Liqasında III tura yekun vurulub.
Oxu.Az-ın Apasport.az saytına istinadən məlumatına görə, turun son günündə Azərbaycan millisinin voleybolçuları bir-birinə rəqib olublar.
Belə ki, Yana Kulanın çıxış etdiyi “Bəylikdüzü” Polina Rəhimovanın şərəfini qoruduğu “Fənərbaxça”nı qəbul edib. Görüş “sarı-lacivərdlilər”in 3:1 hesablı qələbəsi ilə yekunlaşıb.
Matçda 5-i eys olmaqla, 27 xal toplayan Polina bombardir olub. Kulanın isə 17 zərbəsi komandasına xal gətirib.
Marqarita Əzizovanın formasını geyindiyi “Beşiktaş” “Vakıfbank”la oynayıb. Görüş 3:0 hesabı ilə “bankirlər”in xeyrinə başa çatıb. Son 2 hissədə meydanda olan Əzizova “qara qartallar”da xal hesabını açıb. O, 3 dəqiq zərbə vurub.
Qeyd edək ki, III turdan sonra “Fənərbaxça” 9 xalla ikinci pillədə qərarlaşıb. 3 xalı olan “Beşiktaş” 8-ci, 1 xala malik “Bəylikdüzü” 10-cudur. Odina Bayramovanın çıxış etdiyi “Seramiksan” isə 4 xalla 7-ci pillədə qalıb. 
E.Ə.
www.oxu.az
"
"Daha iki boksçumuz Avropa çempionatının yarımfinalına çıxıbTürkiyənin Antalya şəhərində gənc boksçular arasında keçirilən Avropa birinciliyində 1/4 final mərhələsinə yekun vurulub.
Oxu.Az xəbər verir ki, mərhələnin son günündə Azərbaycan millisinin 4 üzvü rinqə çıxıb.
Onlardan daha 2-si yarımfinala yüksəlməklə, bürünc medalı təmin ediblər.
Belə ki, 49 kq çəki dərəcəsində mübarizə aparan Həsən İbrahimov Nikita Diniyevlə (Ukrayna) qüvvəsini sınayıb. Görüş boksçumuzun 5:0 hesablı qələbəsi ilə başa çatıb.
75 kq çəki dərəcəsində yığmamızın şərəfini qoruyan Amin Kuşkov da döyüşünü xeyrinə bitirib. O, fransalı Moreno Fenderonu 4:1 hesabı ilə məğlub edib.
Beləliklə, yarımfinala yüksələn boksçularımızın sayı 4-ə çatıb. Oktyabrın 27-də keçiriləcək döyüşlərdə Həsən İbrahimov (49 kq) Sahil Alahverdovı ilə (Gürcüstan), Amin Kuşkov (75 kq) İvan Papakinlə (Ukrayna), Surət Qarayev (81 kq) Ruslan Kolesnikovla (Rusiya) və Məhəmməd Abdullayev (+91 kq) Yosip Biletiçlə (Xorvatiya) üz-üzə gələcək. 
S.B.
www.oxu.az
"
"Futbolda sürət rekordu qırıldı – VİDEOİndoneziya çempionatında sürət rekordu qırılıb. 
Oxu.Az Offside.com.az-a istinadən xəbər verir ki, yerli “Borneo” komandasının cinah yarımmüdafiəçisi Terens Puhiri 100 metrə yaxın məsafəni cəmi 7 saniyəyə qaçaraq qol vurub.

E.Ə.
www.oxu.az
"
"Azərbaycanda futbolçular arasında davaAFFA-nın bu gün keçirilən İntizam Komitəsi U-14 Liqasında keçirilən qalmaqallı “İnter” – “Mançester Yunayted” oyununda baş verənləri araşdırıb.
Oxu.Az Qafqazinfo-ya istinadən xəbər verir ki, komitə “İnter”in futbolçusu Tural Əmirhüseynovun valideyni Müşviq Əmirhüseynovun futbol görüşlərinin keçirildiyi stadionlara girişinə qadağa qoyub.
Buna “Mançester Yunayted”lə qarşılaşma başa çatandan sonra yaşananlar səbəb olub. Belə ki, oyun bitdikdən sonra “İnter”in futbolçuları “Mançester Yunayted”in avtobusuna yaxınlaşıb və iki komanda üzvləri arasında münaqişə yaranıb. İnsident zamanı Əmirhüseynov da diqqət mərkəzinə düşüb. O, “Mançester Yunayted”in oyunçusu Raul Məmmədovu vurub. Məhz uşağa endirdiyi bu zərbə valideynə ömürlük qadağa bahasına başa gəlib.
 
İntizam Komitəsi hər iki kluba təlim-tərbiyə işlərini daha yüksək səviyyədə aparmağı da tapşırıb.
E.Ə.
www.oxu.az
"
"Azərbaycan yığmasının baş məşqçisi: Bəzi ölkələr cüdoçularımıza paxıllıq edirlərXorvatiyanın paytaxtı Zaqreb şəhərində gənc cüdoçular arasında dünya birinciliyində 2 qızıl, 2 gümüş və 1 bürünc medal qazanan Azərbaycan milli komandasının üzvləri ilə Gənclər və İdman Nazirliyində görüş keçirilib.
Oxu.Az Report-a istinadən xəbər verir ki, tədbirdə Nazirliyin İdman şöbəsinin müdiri Fərid Mansurov, Azərbaycan Cüdo Federasiyasının rəsmiləri (ACF), milli komandanın məşqçilər korpusu və idmançılar iştirak ediblər.
Yığmanın dünya çempionatındakı çıxışını uğurlu adlandıran F.Mansurov bildirib ki, ACF təkcə gənclərin deyil, il boyu təmsil olunduğu bütün yarışlarda inamlı nəticələrlə yadda qalıb: “Gənclərin Avropa birinciliyində komandamız birinci yeri tutmuşdu. Bu da tarixi hadisədir və idmana dəstək olanların uğurudur. Gələn il dünya çempionatı Bakıda təşkil olunacaq və inanıram ki, həm medallarımızla, həm də təşkilatçılığımızla yenə fərqlənəcəyik"".
ACF-in baş katibi Elmar Babanlı yığmanın ümidləri doğrultduğunu söyləyib. O, ölkədə cüdonun coğrafiyasının genişlənməsindən və rayonlarda baş tutan birinciliklərdən söz açıb: “Bu, həm əyar, həm də say baxımından bir ilk idi. Oğlanların yarışında birinci olduq. Tarixi hadisədir"".
E. Babanlının sözlərinə görə, gələn il Bakıda keçiriləcək dünya çempionatı öncəsi yığma komandalara bir daha nəzər yetiriləcək. Bu məqsədlə dekabrın 21-22-də Azərbaycan çempionatı keçiriləcək: “Hidayət Heydərov və Natiq Qurbanlı istisna olmaqla, digərləri hələ gənclər arasında mübarizəni davam etdirəcəklər. Amma Azərbaycan çempionatından sonra lazımi qərarlar veriləcək. Sınaqdan çıxmış idmançılar Avropa və dünya çempionatında iştirak edəcəklər”.
Baş katib 73 kq çəki dərəcəsindəki Heydərovun olimpiya mükafatçısı Rüstəm Orucova ciddi rəqib olduğunu da deyib: “Bu da rəqabəti artırır. Zelim Kotsoyev də 100 kq-da Elxan Məmmədova, Elmar Qasımova potensial rəqibdir"".
ACF rəsmisi milli komandaların təlim-məşq toplanışı ilə bağlı layihəni gələn ayın əvvəllərinədək tamamlayacaqlarını əlavə edib.
Gənclərdən ibarət yığmanın baş məşqçisi Elçin İsmayılov dünya birinciliyinə Avropa çempionu kimi getdiklərini deyib. O bildirib ki, yarışdakı ən güclü idmançılar püşkə əsasən, məhz azərbaycanlı cüdoçulara rəqib olub: “Bu, Azərbaycan cüdosu üçün uğurlu nəticədir və bir daha göstərir ki, cüdomuz düzgün yoldadır. Federasiya lazımi dəstəyi göstərir və biz də bunu doğrultmağa davam edirik. Azərbaycan cüdoçularının püşkün nəticəsinə əsasən, çətin rəqiblərlə düşməsinin qərəz olduğuna inanmıram. Amma bəzi dövlətlər var ki, bizə paxıllıq edirlər. Məsələn, 2 cüdoçumuz ilk döyüşdə yaponla düşdü və qalib gəldi. Halbuki, onlar qalib gəlsəydilər, çempion ola bilərdilər”.
Dünya birinciliyinin qalibi Hidayət Heydərov çempionluğa gedən yolundan danışıb. O bildirib ki, bu, yığmanın uğurudur: “İlk görüşüm yaponla idi. Güclü rəqiblə mübarizədə tilsimi qırdım və ardınca qələbələri davam etdirdim”.
Yarışı gümüş medalla bitirən Natiq Qurbanlı və Kəramət Hüseynov da çıxışlarını dəyərləndiriblər. Onlar bildiriblər ki, son anda qızıl medal şanslarını əldən veriblər. Hüseynov dayısı, olimpiya çempionu Elnur Məmmədlinin məsləhətlərindən də yararlandığını deyib: “Məsələn, koreyalı idmançı ilə düşəndə də zəng edib öz fikirlərini bildirdi və dəstək oldu. Dedi ki, qalib gələcəksən. Məni ruhlandırdı"".
Qeyd edək ki, 83 ölkədən 590 idmançının (346 oğlan, 244 qız) mübarizə apardığı mötəbər birincilikdə Azərbaycan milli komandası 15 cüdoçu (10 oğlan, 5 qız) ilə təmsil olunub. Yarışda Hidayət Heydərov (73 kq) və Zelim Kotsoyev (100 kq) qızıl, Natiq Qurbanlı (55 kq) ilə Kəramət Hüseynov (60 kq) gümüş, Nəzakət Əzizova (52 kq) isə bürünc medal qazanıb. Bununla da, Azərbaycan millisi kişilərin fərdi yarışlarında birinci yeri tutub. Ümumi komanda hesabında isə yığma yalnız Yaponiyadan geri qalaraq 2-ci olub.
E.Ə.
www.oxu.az
"
"Rumıniya Kubokunda əlsiz futbolçu debüt edib - FOTORumıniya Kubokunda əlsiz futbolçu debüt edib. Bu, ""Mayoven"" və ""Petrolul"" komandaları arasında keçirilmiş 1/16 final oyununda baş verib.
Oxu.Az-ın məlumatına görə, əlavə vaxtda meydana Petrolul""un heyətində yarımmüdafiəçi Kosmin Lambru çıxıb. 18 yaşlı futbolçunun sol əli  10 il əvvəl yük maşınının altında qalıb.
Qeyd edək ki,  matçın əsas vaxtı 1:1 hesablı bitsə də, yekunda ""Mayoven""  penaltilər seriyasında 5:4 hesabı ilə qələbə qazanıb. 











N.O.
www.oxu.az
"
"AFFA dörd klubu cərimələdiBu gün AFFA-nın İntizam Komitəsinin iclası keçirilib. 
Oxu.Az-ın Apasport.az saytına istinadən verdiyi məlumata görə, yığıncaqda Azərbaycan Premyer Liqasının IX turunun qarşılaşmalarında baş verənlər də müzakirə olunub.
Turun xoşagəlməz hadisələrini müzakirə edən komitə üzvləri müvafiq qərarlar verib. “Sumqayıt” – “Zirə” görüşündə hər iki komanda cəzalanıb. Buna klubların hərəsinin 4 oyunçusunun sarı vərəqə alması səbəb olub. Bu üzdən tərəflər hərəyə 800 manat cərimə ödəyəcək.
“Səbail” – “İnter” matçında meydan sahiblərinin məşqçisi Araz Qulamov texniki zona qaydalarını pozub. Bu üzdən texniki zonadan kənarlaşdırılan çalışdırıcı 1 oyun cəzalanıb və klubunu 800 manat ziyana salıb.
“Qəbələ” – “Qarabağ” görüşünün 86-cı dəqiqəsində meydan sahibinin azarkeşləri tərəfindən pirotexniki vasitələrdən istifadə olunması da cəzasız qalmayıb. Klub 800 manat cərimə olunub.
E.Ə.
www.oxu.az
"
"Rusiyanın Formula-1 üzrə yeganə pilotu komandadan kənarlaşdırıldıFormula-1 üzrə dünya çempionatının iştirakçılarından olan İtaliyanın “Toro Rosso” komandası rusiyalı pilot Daniil Kvyatı heyətdən kənarlaşdırıb. 
Oxu.Az Report-a istinadən xəbər verir ki, bu barədə Avstriya “Red Bull”unun məsləhətçisi Helmut Marko bildirib. Marko Kvyatı uzunmüddətli perspektivdə düşünmədiklərini və onun bir daha komandaya qayıtmayacağını söyləyib. O bildirib ki, 27 - 29 oktyabrda Meksikada keçiriləcək Qran-Pridə “Torro Roso” Pyer Qasli və Brendon Hartlinin xidmətindən yararlanacaq.
Kvyat daha əvvəl qeyri-kafi nəticələr səbəbi ilə Malayziya və Yaponiya Qran-Prilərində heyətdə yer almayıb. O, 20-22 oktyabrda ABŞ-da təşkil olunan növbəti mərhələdə trasa qayıtsa da, finişə 10-cu çatıb.
Qeyd edək ki, “Toro Rosso” “Red Bull”un kiçik komandasıdır. Formula-1-də yeganə rusiyalı pilot olan Daniil Kvyat 2010-cu ildən İtaliya təmsilçisinin uğurları üçün çalışırdı. 
E.Ə.
www.oxu.az
"
"Almeyda: Azərbaycanda hörmətim var“Santo Andre” mənə qapısını açdı. Orada Junior Kaysara, Kaue, Çikinyo, Rikardo Qular, Rikardinyo və Junior Urso ilə birlikdə çıxış etmişəm. Hər şeyə görə bu kluba borcluyam”. 
Oxu.Az Apasport.az-a istinadla xəbər verir ki, bunu “Qarabağ”ın yarımmüdafiəçisi Riçard Almeyda deyib.
2012-ci ildə ölkəsinin “Santo Andre” klubundan Ağdam təmsilçisinə keçən və hazırda “Qarabağ”ın aparıcı futbolçularından olan Almeyda Braziliya mətbuatına müsahibə verib.
DÇ-2018-in seçmə mərhələsində Şimali İrlandiya ilə (0:1) Bakıdakı qarşılaşmada Azərbaycan millisinin heyətində debüt etdiyini söyləyən 28 yaşlı futbolçu ölkəmiz haqda müsbət fikirlər səsləndirib: “Şimali İrlandiya ilə matçda Azərbaycan yığmasının heyətində debüt etdim. Həmin görüşdə komandamız məğlub oldu. Azərbaycanda özümü yaxşı hiss edirəm. Çünki həm klubumda, həm də yığmada mənə hörmət var. Burada təkcə maliyyəyə görə yox, mənə və ailəmə göstərilən qayğıya görə xoşbəxtəm. İnsanlar təvazökardırlar və xaricilərə kömək edirlər”.
Dünya çempionatının seçmə mərhələsində Almaniya ilə keçirilən səfər görüşünə də toxunan Almeyda maraqlı müqayisə aparıb. O, 1:5 hesablı məğlubiyyətə baxmayaraq, özlərini qalib sayır: “Azərbaycan yığmasının heyətində Almaniyaya qarşı oynamaqla xəyalım gerçək oldu. Matçdan əvvəl uşaqlara dedim ki, biz almanlara 5 dəfə məğlub olmuşuq, Braziliya isə bir oyunda 7 qol buraxıb. Buna görə biz qalibik. Burada Çempionlar Liqasında oynamaq, “Real”a, “Çelsi”yə qarşı iştirak etmək şansım var idi. Bu isə mənim uşaqlığımdan bəri xəyalını qurduğum arzu idi”.
“Sambaçı” ölkəmizdə ilk vaxtlar dil baxımından problem yaşadığını etiraf edib: “İngilis dilində danışa bilmirdim və tərcüməçim də yox idi. Bu səbəbdən “quql”dan istifadə edirdim. Ancaq uyğunlaşma dövrünü sürətli keçirdim. Çünki buradakı insanlar başqalarına kömək etməyi sevir, futbolçuların özlərini evlərindəki kimi hiss etməsi üçün çalışırlar. Futbolun dili yoxdur. Meydana çıxmalı və əlindən gələni etməlisən. Sadəcə, burada çox istifadə edilən quzu əti yeməkdən yorulmuşam”.
Qeyd edək ki, Riçard Almeyda geridə qalan 5 il ərzində “Qarabağ”ın heyətində 135 oyun keçirib (34 qol), 4 dəfə Azərbaycan çempionu, 3 dəfə isə ölkə kubokunun qalibi olub.
E.Ə.
www.oxu.az
"
"Telman İsmayılovun stadionu satışa çıxarıldıAzərbaycanlı biznesmen Telman İsmayılova məxsus “Mardan Palace” hotelinin idman kompleksi satışa çıxarılıb. 
Oxu.Az Apasport.az-a istinadən xəbər verir ki, Antalyada yerləşən hotelin 101 min 407 kvadrat metrlik sahəsinə qiymət qoyulub.
2009-cu ildə Kundu bölgəsində 1,4 milyard dollara inşa edilən və 2010-cu ildə dünyanın ən lüks hoteli seçilən “Mardan Palace” Telman İsmayılovun İctimai Təhlükəsizlik Təşkilatına olan borcu üzündən əlindən alınmışdı. Komplekslə yanaşı, hotelə məxsus bir neçə yer ümumilikdə 101 milyon lirəyə satışa çıxarılıb. İdman kompleksində 4 tribunalı stadion, tək tribunalı bir futbol meydanı və 2 məşq meydanı yerləşir.
Qeyd edək ki, “AST 1989 Group”a məxsus olan “Mardan Palace” hotelinin ümumi sahəsi 180 min kvadrat metrdir. Hotelin inşası zamanı 10 min kvadrat metr ərazidə qızıl və 500 min kristaldan istifadə olunub.
E.Ə.
www.oxu.az
"
"İki boksçumuz Avropa birinciliyində yarımfinala yüksəlibTürkiyənin Antalya şəhərində gənc boksçular arasında keçirilən Avropa birinciliyində 1/4 final mərhələsinə start verilib.
Azərbaycan Boks Federasiyasından Oxu.Az-a verilən məlumata görə, mərhələnin ilk günündə Azərbaycan millisinin 3 üzvü rinqə çıxıb. Onlardan ikisi yarımfinala yüksəlməklə, ən azı bürünc medalı da təmin ediblər.
Belə ki, 81 kq çəki dərəcəsində gücünü yoxlayan Surət Qarayev 1/4 finalda Konrad Kajmarkeviçlə (Polşa) döyüşüb. Görüş boksçumuzun 5:0 hesablı qələbəsi ilə yekunlaşıb. Qarayev 1/2 finalda rusiyalı Ruslan Kolesnikovla qüvvəsini sınayacaq.
Yığmamızın ən ağır çəkili boksçusu Məhəmməd Abdullayev (+91 kq) də ikinci qarşılaşmasını xeyrinə bitirib. O, 1/4 finalda rumıniyalı Emanuel Mikanı mübarizədən kənarlaşdırıb. Abdullayev ilk döyüşündə olduğu kimi bu dəfə də nokautla qələbə qazanıb. Təmsilçimiz final üçün xorvatiyalı Yosip Biletiçlə üz-üzə gələcək.
Qarayevlə Abdullayevdən fərqli, Nicat Həsənov 1/4 final səddini keçə bilməyib. 69 kq çəki dərəcəsində yarışan həmyerlimiz Qabriel Dossenə (İrlandiya) 0:5 hesabı ilə məğlub olub.
Sabah başa çatacaq 1/4 finalda daha 4 boksçumuz mübarizə aparacaq.
Qeyd edək ki, yarımfinal mərhələsinin döyüşləri oktyabrın 27-də olacaq.
S.B.
www.oxu.az
"
"Kriştianu Ronaldunun pəhrizi və məşq proqramı
Kriştinianu Ronaldu dünyanın ən istedadlı futbolçularından sayılır və illər keçdikcə nə sürətini, nə də ki dözümlülüyünü itirir. Mükəmməl formada qalmağa ona düzgün yemək və məşq planı, həmçinin bir neçə faydalı vərdişlər yardım edir.
Oxu.Az xəbər verir ki, onun hazırda 32 yaşı var və bir çox futbolçunun bu yaşda karyerasının qürubu başlasa da, Ronaldu əvvəlkitək sürətli, texnikalı və dözümlüdür.
Pəhriz
Kriştianu günlük rasionunu 6 hissəyə bölür, şəkərdən istifadə etmir, proteinli kokteyllər içir, oynaqların sağlamlığı üçün multivitaminlər qəbul edir. Həmçinin o, daha yaxşı metabolizm üçün çoxlu tərəvəz yeyir.



Təxmini menyu
• Səhər yeməyi: meyvə suyu, yumurtanın zülalları, lopalar
• Nahar: bir az pasta, bişmiş kartof, yaşıl tərəvəzlər və bir az toyuqlu salat
• Günorta yeməyinə tunesli rollar və təbii şirə daxildir.
• Axşam yeməyi: düyü və paxla, həmçinin toyuq və meyvələr
Sağlam qida dünyanın ən yaxşı klublarından birində müntəzəm intensiv məşqlərlə uzlaşır. Lakin Kriştianu onlardan kənar da məşq edir.

 


Əlavə məşqlər
Ronaldu həftənin 3-4 saatını məşq edir, çərşənbə axşamı və şənbə günləri istirahət edir.
Bazar ertəsi bədənin aşağı hissələrinə həsr olunur. Məşq müxtəlif hərəkətlərdən ibarətdir: box jump-dan ştanq ilə oturmalara qədər.
Çərşənbə günü bədənin üst hissəsinə həsr olunur. Əsasən, proqram jim hərəkətlərindən, turnikdə dartınmadan, topu divara atmaqdan və digər güc tələb edən hərəkətlərdən ibarətdir



Cümə axşamı kardio hərəkətləri və budun dördbaşlı əzələsi üçün ayrılır. Bu günə sprintlər və ştanqı sinə üzərinə götürmək daxildir.
Cümə günü Ronaldu qarın əzələlərini məşq elətdirir. Həmin gün etdiyi hərəkətlər Ronalduya gözəl bədən quruluşu və topa maksimum güc sərf etməyə imkan verir.
Bazar günləri yüngül kardio ilə məşğul olur. Məşqlər, adətən, ip üzərində tullanmaqdan və sprintlərdən ibarət olur.

 


Digər faydalı vərdişləri
Yemək və məşqlərdən başqa, Ronalduya gözəl fiziki formanı təmin etməyə digər amillər də kömək edir.
Yuxu
Ronaldunun ona nə zaman və nə qədər yatmağı deyən yuxu məsləhətçisi də var. Buna görə də o, yarışlar zamanı mükəmməl formada olur.
Sağlam rəqabət
Kriştianu özünüzlə eyni səviyyədə olan insanla məşq etməyi məsləhət görür. Daimi yarışma məşqlərə marağı saxlamağa yardım edir. Bundan başqa, o, məqsədlər qoyaraq onlara doğru getməyi, mənəvi cəhətdən möhkəm olmağı və təslim olmamağı tövsiyə edir.
İstirahət
Ronaldu günün sonunda istirahət etməyin çox vacib olduğunu hesab edir. O, spirtli içkilərdən istifadə etmir, dostları və ailəsi ilə istirahət etməyə üstünlük verir.


 
E.C.
www.oxu.az
"
"Fransanın Bakıdakı səfirliyində “Qarabağ” azarkeşləri ilə qarşıdurma: Polis müdaxilə etdi – FOTOÇempionlar Liqasında ölkəmizi təmsil edən “Qarabağ” komandasının bir qrup azarkeşi Bakıdakı Fransa səfirliyinin qarşısında polis müdaxiləsi ilə rastlaşıb.
Oxu.Az futbol11.az saytına istinadən xəbər verir ki, azarkeşlər Fransa səfirliyinə “Atletiko” ilə oyuna getmək üçün əvvəlcədən viza müraciəti edib.
Səfirlik azarkeşlərin bu istəyini müsbət cavablandırıb. Hətta “Qarabağ” futbol klubu azarkeşlərə səfirliyə təqdim etmək üçün rəsmi məktub da verib. Amma azarkeşlər bu gün səfirliyə gələrkən sürprizlə qarşılaşıblar. Belə ki, onlar səfirliyə buraxılmayıb. Azarkeşlərə bildirilib ki, onlara viza verilməyəcək. Bunu isə heç bir şeylə əlaqələndirməyiblər. Bundan qəzəblənən azarkeşlər səfirliyin qapı və pəncərələrinə yapışdırılmış elanları qopararaq yerə atıblar. Əraziyə polis çağırılıb, məsələ araşdırılır.
Qeyd edək ki, həmin azarkeşlər “Qarabağ”ı “Çelsi” ilə səfər oyununda da dəstəkləmişdi.








A.M.
www.oxu.az
"
"Yunanıstanda 2018-ci il Qış Olimpiya Oyunlarının məşəli alovlandırıldı – VİDEO2018-ci ildə Koreyanın Pxençxan şəhərində keçiriləcək Qış Olimpiya Oyunlarının məşəlinin yandırılma mərasimi Olimpiyada (Yunanıstan) baş tutub.
Oxu.Az xəbər verir ki, ənənəyə uyğun olaraq mərasim qədim məbəddə keçirilib, alov isə günəş şüalarından yandırılıb. Məşəlin ilk daşıyıcısı yunan xizəksürən Apostopolos Angelis olub.
Məşəl bir həftə ərzində Yunanıstanın müxtəlif şəhərlərini gəzəcək, oktyabrın 31-i isə “Pxençxan-2018”-in Təşkilat Komitəsinin nümayəndəsinə təhvil veriləcək.

E.C.
www.oxu.az
"
"Robert Prosineçki və Rəşad Sadıqov kimə səs verib?FİFA-nın təşkil etdiyi ilin ən yaxşı futbolçusu və məşqçisi seçimində kimin kimə səs verməsi məlum olub.
Oxu.Az Qol.az-a istinadən xəbər verir ki, ölkəmizi səsvermədə təmsil edən milli komandamızın baş məşqçisi Robert Prosineçki və komandanın kapitanı Rəşad Sadıqovun seçimi belə olub:
Robert Prosineçki
Ən yaxşı baş məşqçi: 1. Zinəddin Zidan (“Real”), 2. Antonio Konte (“Çelsi”), 3. Leonardo Jardim (“Monako”)
Ən yaxşı oyunçu: 1. Lionel Messi (“Barselona”), 2. Kriştiano Ronaldo (“Real”), 3. Luka Modriç (“Real”)
Rəşad Sadıqov
Ən yaxşı baş məşqçi: 1. Zinəddin Zidan (“Real”), 2. Massimilano Alleqri (“Yuventus”), 3. Antonio Konte (“Çelsi”)
Ən yaxşı oyunçu: 1. Kriştiano Ronaldo (“Real”), 2. Neymar (“Barselona”/PSJ), 3. Lionel Messi (“Barselona”)
Xatırladaq ki, ilin ən yaxşı baş məşqçisi “Real”ın çalışdırıcı Zinəddin Zidan, ilin ən yaxşı futbolçusu isə “Real”ın hücumçusu Kriştiano Ronaldo seçilib.
A.M.
www.oxu.az
"
"UEFA ""Qarabağ"" və ""Qəbələ""nin ümumi qazancını açıqladıUEFA 2016/2017 mövsümündə Avropa Liqasının ""play-off"" və qrup mərhələsində iştirak edən 56 kluba ümumilikdə 423,1 milyon avro vəsait ödəyib. 
Oxu.Az Report-a istinadən xəbər verir ki, UEFA-nın təşkil etdiyi Çempionlar Liqası və Avropa Liqası turnirlərində iştirak edən kollektivlər xalis gəlirlərin bir hissəsini alırlar.
Vəsaitin bölüşdürülməsi sisteminə əsasən, ümumi məbləğin 60 faizi Avropa Liqasının qrup mərhələsinin bütün iştirakçıları arasında bərabər paylanır. Qalan 40 faiz isə hər bir milli bazarın xüsusi çəkisi də daxil olmaqla, bir sıra amillərdən asılı olaraq bölüşdürülür.
Qrup mərhələsinin hər bir iştirakçısına 2,6 milyon avro ödənilib. Komandalar hər qələbəyə görə 360 min, bərabərlik üçün isə 120 min avro qazanıblar. Heç-heçə ilə başa çatmış oyunların nəticələrindən qalan əlavə 120 min avro məbləğlər üst-üstə toplanıb və hər komandanın qələbə sayına proporsional olaraq qrup mərhələsinin bütün iştirakçıları arasında paylanılıb.
Qrup qaliblərinin mükafatı 600 min avro olub. İkinci yeri tutan kollektivlərə isə 300 min avro ödənilib. 1/16 finalda iştiraka görə 500 min avro, 1/8 final üçün isə 750 min avro verilib. 1/4 finala yüksələn klublara 1 milyon avro, yarımfinalçılara isə 1,6 milyon avro çatıb. Turnirin qalibi İngiltərə təmsilçisi “Mançester Yunayted” bu uğuruna görə 6,5 milyon avro qazanıb. Finalçı Hollandiya “Ayaks”ının büdcəsinə isə 3,5 milyon avro köçürülüb.
Marketinqdən əldə olunan vəsait milli televiziya bazarının xüsusi çəkisi də daxil olmaqla, bir sıra amillərdən asılı olaraq paylanılıb. Qalan 23,5 milyon avro isə turnirin yekununda qrup mərhələsinin bütün iştirakçıları arasında onların göstəricilərinə əsasən bölünüb.
2016/2017 mövsümündə Azərbaycanı Avropa Liqasının qrup mərhələsində “Qarabağ” və “Qəbələ” klubları təmsil edib. Ağdam təmsilçisinin qazancı 3,824,399 avro olub. Bunun 2,6 milyon avrosu qrup mərhələsində iştiraka, 922,000 avrosu əldə olunan nəticələrə, 302,399 avrosu klubun bazardakı çəkisinə görə olub. Qrup mərhələsindəki bütün oyunlarda məğlub olan “Qəbələ” 2,900,291 avro gəlir əldə edib. “Qırmızı-qaralar” qrup mərhələsində iştirak üçün ödənilən 2,6 milyon avrodan əlavə, bazardakı çəkisinə görə 300,291 alıb. 
Qeyd edək ki, ""Qarabağ"" ötən mövsüm Avroliqanın qrup mərhələsini 2 qələbə, 1 heç-heçə ilə tamamlayıb. ""Qəbələ"" isə keçirdiyi bütün 6 oyundan məğlub ayrılıb.  

E.Ə.
www.oxu.az
"
"Azərbaycan Güləş Federasiyasında kadr dəyişikliyiAzərbaycan Güləş Federasiyasının rəhbərliyində kadr dəyişikliyi aparılıb. 
Oxu.Az xəbər verir ki, bu barədə qurumun mətbuat xidməti məlumat yayıb. 
Məlumatda bildirilir ki, federasiyanın prezidenti Fazil Məmmədovun müvafiq əmri ilə Federasiyanın I vitse-prezidenti Namiq Əliyev tutduğu vəzifədən azad edilib. Bu vəzifənin icrası müvəqqəti olaraq Ələkbərov Sahib Nurəddin oğluna həvalə edilib.
Qeyd edək ki, S.Ələkbərov həm də Azərbaycan Velosiped İdmanı Federasiyasının I vitse-prezidentidir. 
E.Ə.
www.oxu.az
"
"2017-ci ilin ən yaxşı futbolçusu məlum olduİspaniyanın “Real” klubu və Portuqaliya yığmasının hücumçusu Kriştiano Ronaldo Beynəlxalq Futbol Federasiyasının versiyasına görə 2017-ci ilin ən yaxşı futbolçusu seçilib.
Oxu.Az-ın xəbərinə görə, o, bu ad uğrunda mübarizədə Lionel Messi (“Barselona”) və Neymarı (“Barselona”/“PSJ”) qabaqlayıb.
Ronaldo 2016/17 mövsümündə İspaniya çempionatının, Çempionlar Liqasının, UEFA Superkuboku və İspaniya Superkubokunun qalibi olub.
Portuqaliyalı Çempionlar Liqasının ən yaxşı bombardiri olub. Onun hesabında 13 oyunda 12 qol var.
S.B.
www.oxu.az
"
"İlin ən gözəl qolu seçildi – VİDEOLondonun “Arsenal” klubunun hücumçusu Olivye Jiru ilin ən gözəl qolunun müəllifi kimi “Ferents Puşkaş” mükafatına layiq görülüb.
Oxu.Az-ın xəbərinə görə, qolun videosu Arsenal LiveTv Youtube kanalında yerləşdirilib.
Fransalı hücumçu 2017-ci ilin yanvarın 1-də İngiltərə çempionatı çərçivəsində  “Kristal Palas”a qarşı oyunda “əqrəb zərbəsi” ilə topu qapıdan keçirib.
Mükafata həmçinin CAR klubu “Baroki”nin qapıçısı Oskarine Masuluke və qadınlardan ibarət Venesuelanın U-17 komandasının hücumçusu Deyna  Kastelyanos namizəd idi.
Mükafatlandırma mərasimi Londonda keçirilib.
Qeyd edək ki, “Ferents Puşkaş” mükafatı 2009-cu ildə təsis edilib. Qalib azarkeşlərin onlayn səsverməsi nəticəsində müəyyən olunur.

S.B.
www.oxu.az
"
"FİFA dünyanın ən yaxşı məşqçisinin adını açıqladıMadridin “Real” klubunun baş məşqçisi Zinəddin Zidan Beynəlxalq Futbol Federasiyasının (FİFA) versiyasına görə ilin ən yaxşı məşqçisi seçilib.
Oxu.Az-ın xəbərinə görə, bu barədə Londonda tədbirdə bildirilib.
Ən yaxşı məşqçi adına mübarizədə Zidan “Yuventus”un baş məşqçisi Massimiliano Alleqri və “Çelsi”nin çalışdırıcısı Antonio Konteni qabaqlayıb.
Qeyd edək ki, fransalı mütəxəssisin rəhbərliyi altında “Real” 2016/2017 mövsümündə İspaniya çempionatı, Çempionlar Liqası, UEFA Superkuboku və İspaniya Superkubokunun qalibi olub.
S.B.
www.oxu.az
"
"Tanınmış italiyalı futbolçu meydançaya atılmış pivəni içdi – VİDEOABŞ-ın “Toronto” klubunda çıxış edən tanınmış italiyalı futbolçu Sebastyan Covinko “Atlanta” komandasına qarşı oyun zamanı meydançaya atılmış pivəni içib.
Oxu.Az-ın xəbərinə görə, plastik stəkanda olan içki Covinkonun komanda yoldaşı Jozi Altidora atılıb. Pivəni içəndən sonra italiyalı stəkanı tribunalara tullayıb. 
Qeyd edək ki, qarşılaşma 2:2 hesabı ilə başa çatıb.

S.B.
www.oxu.az
"
"Yeddi boksçumuz Avropa birinciliyinin 1/4 finalındaTürkiyənin Antalya şəhərində gənc boksçular arasında keçirilən Avropa birinciliyində 1/8 final mərhələsinə yekun vurulub.
Oxu.Az-ın məlumatına görə, yarışa tam heyətlə qatılan Azərbaycan millisinin yeddi üzvü 1/4 finalda iştirak hüququ qazanıb.
Belə ki, 52 kq çəki dərəcəsində rinqə çıxan Amid Əlizadə (52 kq) ilk görüşündə Davey Oliver Yonseni (İrlandiya) sınağa çəkib. Gərgin keçən döyüş həmyerlimizin 3:2 hesablı qələbəsi ilə yekunlaşıb. O, 1/4 finalda İvan Prislə (İngiltərə) gücünü yoxlayacaq.
Əlizadənin uğurunu Orxan Həsənov (56 kq) da davam etdirib. 1/8 finalda ermənistanlı Jirayr Sarqsyanla qarşılaşan boksçumuz rəqibinə heç bir şans verməyib - 5:0. Həsənov 1/4 finalda rusiyalı Aleksey Kiselyevlə üz-üzə gələcək.
Nicat Həsənov (69 kq) da ilk görüşünü qələbə ilə başa vurub. Auqosto Simonye Buremiyə (İtaliya) 4:1 hesabı ilə qalib gələn idmançımız yarımfinal üçün Qabriel Dossenlə (İrlandiya) döyüşəcək.
75 kq çəki dərəcəsində yığmamızın şərəfini qoruyan Amin Kuşkovun (75 kq) qarşılaşması daha tez başa çatıb. Boksçumuz Edqars Korzenevskisi (Latviya) II raundda nokauta salıb. O, 1/4 finalda fransalı Moreno Fendero ilə münasibətinə aydınlıq gətirəcək.
Surət Qarayev (81 kq) də komanda yoldaşlarından geri qalmayıb. O, Kuştrim Veseliyə (Avstriya) 3:2 hesabı ilə qalib gəlməklə, mərhələ adlayıb. Həmyerlimiz 1/4 finalda Konrad Kajmarkeviçlə (Polşa) mübarizə aparacaq.
Yığmamızın ən ağır çəkili boksçusu Məhəmməd Abdullayev (+91 kq) də ilk sınağını texniki qələbə ilə başa vurub. Milans Volkovsla (Latviya) döyüşən həmyerlimiz III raundun gedişində rəqibini nokauta salıb. 1/4 finalda onun rəqibi rumıniyalı Emanuel Mikan olacaq.
49 kq çəki dərəcəsində rinqə çıxacaq Həsən İbrahimov mübarizəyə 1/4 finaldan başlayacaq. O, Nikita Diniyevlə (Ukrayna) qüvvəsini sınayacaq.
Yığmamızın heyətində Sayad Lalayev (60 kq), Bəxtiyar Qazıbəyov (64 kq) və İsmayıl Yaqubov (91 kq) isə mübarizəni dayandırıblar. Boksçularımız müvafiq olaraq, Otar Naverianiyə (Gürcüstan), Tuğrulhan Erdemirə (Türkiyə) və Karel Adama (Çexiya) məğlub olublar.
Qeyd edək ki, 1/4 final mərhələsinin döyüşləri oktyabrın 24-də və 25-də keçiriləcək.
S.B.
www.oxu.az
"
"Ronald Kuman istefaya göndərildiİngiltərənin “Everton” komandasının baş məşqçisi Ronald Kuman istefaya göndərilib. 
Oxu.Az-ın məlumatına görə, 54 yaşlı hollandiyalı mütəxəssis uğursuz nəticələrə görə vəzifəsindən kənarlaşdırılıb.
Premyer Liqanın IX turu çərçivəsində “Everton” oktyabrın 22-də evdə “Arsenal”a 2:5 hesabı ilə uduzduqdan sonra klubun rəhbərliyi radikal qərar qəbul etməli olub.
Kuman 2016-cı ilin iyununda “Everton”la 3 illik müqavilə bağlamışdı.
N.O.
www.oxu.az
"
"Azad Rəhimov: İşini bacarmayan federasiya prezidenti istefa verməlidirOxu.Az gənclər və idman naziri Azad Rəhimovun Report-a müsahibəsini ixtisararla təqdim edir.
- 2017-ci ildə Azərbaycanda 28 beynəlxalq yarış keçirilib. Onlardan hansını xüsusi qeyd edə bilərsiniz?
- Ölkədə keçirilən beynəlxalq yarışların təşkilatçılıq səviyyəsinin yüksək olmasına çalışırıq. Qadın voleybolçular arasında Avropa çempionatı çox yüksək səviyyədə keçirildi. Bunu bütün komandalar və Avropa Voleybol Konfederasiyasının prezidenti xüsusi qeyd etdi. IV İslam Həmrəyliyi Oyunları və Formula-1 üzrə Azərbaycan Qran-Prisində təşkilatçılıq çox yüksək səviyyədə oldu. Böyük gərginliklə voleybola baxırdıq. İslamiadanı da yaddan çıxarmamalıyıq. Formula-1 üzrə ümumilikdə 20 Qran-Pri arasında ən cəlbedicisi Bakıda keçirildi. Bu, Beynəlxalq Avtomobil İdmanı Federasiyası rəhbərliyinin təhlilidir və bizim üçün çox sevindiricidir. Əsas böyük tədbirlər bunlardır.
- Böyük tədbirlərdən biri də yaxınlarda oldu. Bakıda Dünya Boks Şurasının (WBC) 55-ci Konvensiyası keçirildi. Həmin vaxt qurumun prezidenti Maurisio Süleyman bildirdi ki, Azərbaycan WBC-yə üzv olub. Ancaq hələlik Azərbaycanda Peşəkar Boks Assosiasiyasının yaradılması barədə məlumat yoxdur...
- Əslində, belə bir qurum var. Sadəcə, çoxdan qeydiyyatdan keçib və heç bir fəaliyyət göstərmir. Assosiasiyanın rəhbərliyi dəfələrlə dəyişib. Qurum adından çıxış edəcək peşəkar boksçularımız da yox idi. Biz cənab prezidentin tapşırığına əsasən, onun yenidən yaradılmasına kömək göstərməyə hazırıq. Keçmiş rəhbərliklə görüşmüşük. Onlar dedilər ki, fəaliyyətlərini dayandırmağa, yeni rəhbərlik bu işi aparmaq istəsə, öz səlahiyyətlərini bitirməyə və həmin şəxslərə verməyə razıdırlar. Bu, ictimai birliyin işidir. Biz, sadəcə, kömək göstərə bilərik. Bu qurum işə başlayanda, ilk addımı WBC-yə üzvlük olmalıdır. Hələlik milli assosiasiya üzvlük üçün WBC-yə sifariş verilib. Maurisio Süleyman artıq Azərbaycanın təşkilatın 166-cı üzvü olduğunu açıqlayıb. Sənədləşmə işləri yekunlaşan kimi biz WBC-yə rəsmən üzv ola bilərik. Növbəti addımlar dövlətdən asılı deyil. Peşəkar boksda sponsorlar və özəl şirkətlər kömək göstərə bilərlər. Artıq Azərbaycan Boks Federasiyası (ABF - red.) adından çıxış etməyənlər, fikirlərini dəyişib peşəkar boksa keçmək istəyənlər bu assosiasiyaya qatıla bilərlər.
- Azərbaycan boksçusu Məhəmmədrəsul Məcidovun 2011-ci ildə Bakıda keçirilmiş dünya çempionatının finalında məğlub etdiyi böyük britaniyalı Entoni Coşua artıq peşəkar boksla məşğuldur. Coşua bir müddət əvvəl Vladimir Kliçko kimi döyüşçüyə qalib gəldi. Elə isə Məcidov niyə də peşəkar boksda iştirak etməsin?
- Bizim üçün çox vacib məsələ olimpiya növləri, olimpiadalardır. Məcidov artıq üçqat dünya çempionudur. Bu, çox böyük nailiyyətdir və cənab prezident tərəfindən də yüksək qiymətləndirilib. Bizim də, Məcidovun da istəyi odur ki, 2020-ci il Tokio Yay Olimpiya Oyunlarında iştirak etsin. Bu səbəbdən, 2020-ci ilə qədər peşəkar boksa keçməsi gündəmdə deyil. Ancaq hazırda həvəskar boksda çıxış etməyən, yaşları imkan verən idmançılar karyeralarını peşəkar boksda davam etdirə bilərlər.
- Azərbaycanda 80-dən çox federasiya fəaliyyət göstərir. Hazırda onlardan bir çoxu maliyyə çətinliyi yaşayır. Gənclər və İdman Nazirliyi imkan daxilində müəyyən yarışlara dəstək versə də, federasiyaların bəziləri hətta fəaliyyətlərini dondurma həddinə çatıblar. Federasiyaların, loru dildə desək, cibdən asılılığını məhdudlaşdırmaq üçün Türkiyədəki kimi mərc oyunları hesabına, yəni ""hovuz sistemi""nin yaradılması və oradan maddi dəstəyin göstərilməsi mümkündür?
-  Nazirlik yalnız öz işçilərinə maaş verməlidir. Federasiya prezidenti zalların kirayəsini də düşünməlidir. ""Bunu bacarmıram, edə bilmirəm"" deyən federasiya prezidenti istefa verməlidir. Bu, birmənalıdır. Onu məcbur edə bilmərik. Özü düşünməlidir ki, mən bunu bacarmıram. Məsələn, həndbol, qolf və ya qılıncoynatma növlərində federasiya prezidenti deyir ki, bu gün mənim o imkanım yoxdur. Yaxud da bildirir ki, ona bu işdə kömək edən şirkətin artıq elə də imkanı yoxdur. İstəyir ki, federasiya prezidenti vəzifəsindən azad olunsun. Belə hallarda o, ərizə ilə müraciət edir və federasiya səsvermə yolu ilə həmin şəxsi vəzifəsindən azad edir. Bizim mərc oyunlarında faiz alan ""Azəridmanservis"" şirkəti daim çoxlu sayda federasiyalara kömək edir. Bu proses davamlıdır. Vəsaitlərin hara xərcləndiyi şəffaf şəkildə saytda yerləşdirilir. Bu gün fəaliyyət göstərən 86 federasiyadan 25-26-sı şərq döyüş növləri üzrədir. Onların adları fərqli olsa da, mahiyyətcə bir-birlərini təkrarlayırlar. 11 il öncə qərara aldıq ki, Şərq Döyüş Növləri Federasiyaları Şurası yaradaq. Hazırda bütün karate federasiyaları bu Şuranın üzvüdürlər. Şuranın sədri isə millət vəkili, tanınmış karateçi Ülvi Quliyevdir. Bu federasiyaların rəhbərlərinə ilk gündən deyilib ki, maliyyələşdirilmələri tam olaraq, nazirlik tərəfindən aparıla bilməz. Birincisi, bunlar qeyri-olimpiya növləridir. Biz olimpiya növlərinə üstünlük veririk. Burada bütün təlim-məşq toplanışları, yarışlara hazırlıq və iştirak, vitaminləşdirmə, klinikalarda müayinə və müalicə daha vacibdir. Amma şərq döyüş növləri üzrə federasiyalara da müəyyən vəsait nəzərdə tutulub. Şərt qoyulub ki, imkanları varsa, hər bir yarışda iştirak edə, istədikləri zalı kirayə götürə bilərlər. İmkanları yoxdursa, nazirlik konkret olaraq, il ərzində gənclər və böyüklər arasında bir Avropa və bir dünya çempionatını maliyyələşdirə bilər. Amma bütün yarışların maliyyələşdirilməsi bizim büdcə imkanlarımızın daxilində deyil. Bunlar açıq formada onlara deyilib. Yeni federasiyalar açılır. Biz nə deyə bilərik? İctimai birlikdir, açırlar. Lakin həmin federasiya düşünməlidir ki, fəaliyyətə başladıqdan sonra nəyin hesabına yaşayacaq? Onlar tam şəkildə büdcədən maliyyələşdiriləcəklərini düşünürlərsə, bu, tamamilə səhv fikirdir. Büdcəmiz onların hamısına kömək göstərməyə imkan vermir. Lakin şərtlərimizlə razılaşan federasiyalar üçün vədimizi yerinə yetiririk.
- Yeri gəlmişkən, növbəti ilin dövlət büdcəsində Gənclər və İdman Nazirliyi üçün vəsaitin artırılması nəzərdə tutulub?
- Xeyr. Nazirlik son 5-6 ildə eyni büdcə ilə fəaliyyət göstərib. Çalışırıq ki, bu vəsait düzgün bölünsün, bizim üçün əsas sayılan istiqamətlərə yönəldilsin. Buna da nail oluruq.
- Adətən, maddi problemlər yarandıqda, ilk növbədə, vəsaiti idmandan kəsməyə başlayırlar...
- Sözsüz ki, belə məsələlər mövcuddur. Lakin xüsusən olimpiya növü üzrə federasiyalar sponsorlar hesabına maliyyələşirlər. Bu, bütün dünyada belədir. Bəzi banklar, iri şirkətlər daim idmana kömək edirlər, etməlidirlər də. Bu, ümumi - xalq üçün, bayrağımızı ucaltmaq üçün görülən işdir. Biz sponsorları daim öz köməklərini əsirgəməməyə çağırırıq. Amma nazirliyin büdcəsindəki vəsait də bölgüyə əsasən verilir. 
- Güləş kimi aparıcı idman növündə problemlər var idi. Karate ""Tokio-2020""-nin proqramına salınıb, orada da çatışmazlıqlar müşahidə olunur. Bu növlərdə hansısa dəyişiklik gözlənilir?
- Hazırda güləşdə heç bir problem görmürəm. İşlər gedir, güləşçilərimiz gözəl çıxış edir və yaxşı nəticələr göstərirlər. Elə bu yaxınlarda Dağıstanda Qitələrarası Kubokda yaxşı çıxış etdilər. Müvəqqəti çətinlikləri var idi və məndə olan məlumata görə, hamısı həll olunub. Karateyə vaxtilə Azərbaycan Beynəlxalq Bankı kömək edirdi. Lakin bankın yeni strukturunda idmana dəstək imkanı, maliyyənin ayrılması nəzərdə tutulmayıb. Çalışırıq ki, karateyə özümüz kömək edək. Onların büdcəsini artırmışıq. Çünki karate artıq olimpiya növüdür. Başa düşürük ki, bəzi problemləri var. Bu, bizim işimiz olmasa da, çağırış edirik ki, imkanı olan, banka və ya şirkətə sahib hər bir şəxs Azərbaycan Milli Karate Federasiyasına öz təklifini verə, prezident, vitse-prezident ola və ya İcraiyyə Komitəsinin sədri seçilə, quruma kömək göstərə bilər. Düşünürəm ki, bu, çox şərəfli işdir. Dəfələrlə çağırışlar olub. Kim istəyirsə, bu idman növünü sevirsə, öz təklifi versin. Məncə, bunu federasiyanın hazırkı rəhbərliyi də çox istərdi.
- Mikayıl Cabbarovun rəhbərliyi altında qılıncoynatma növbəti olimpiada üçün iddialı idman növü olacaq?
- Biz belə düşünürük. Siz İlqar Məmmədovu yada saldınız. Düşünürük ki, bir azərbaycanlı kimi onun da köməyi dəyə bilər. O, işi tam şəkildə qura biləcək və dünya səviyyəsində tanınmış məşqçini bizə təklif edə bilər. Bu sahədə də irəliləyişin olacağına inanırıq.
- Azərbaycan Milli Avarçəkmə Federasiyası 2007-ci ildən fəaliyyətdədir. Lakin hələ də Bakıda məşq və yarış imkanları yaradılmayıb. Baxmayaraq ki, uzun müddət bu istiqamətdə ümidverici açıqlamalar verilməkdədir...
- Yeni kanalın tikilməsi nəzərdə tutulmayıb və belə bir ideyamız yoxdur. Sadəcə, Xəzər dənizinin sahilində, hardasa Dənizkənarı Milli Park ərazisində dayağımız olmalıdır. Yüngül tikili inşa edilməlidir ki, qayıqların saxlanılması, idmançıların soyunub-geyinmələri üçün şərait olsun. Bayraq Meydanının yanında təbii sahə var. 40-50 il əvvəl Xəzər buxtasında hava küləksiz olduqda avarçəkənlərimiz məşq edirdilər. Onları yenidən orada görmək istəyirik. İkinci ideya Xocahəsən gölüdür. Bakıda bir dayağın olması bizə mütləq lazımdır. Ona görə ki, 120 min əhalisi olan Mingəçevirdə bu idman növünü inkişaf etdirmək çətindir. Cənab prezident bu işə razılıq verib. Beynəlxalq Kanoe Federasiyasından xahiş etmişik ki, onlar tərəfindən mütəxəssis gəlsin və baxsın ki, bulvarda hansı yer daha əlverişlidir. Yəni, bu işin üzərində işləyirik. Düşünürük ki, yaxın vaxtlarda nə isə edə biləcəyik.
- Amma artıq bir il keçsə də, heç bir nümayəndə gəlməyib...
- Biz gözləyir, danışıqlar aparırıq. 
- Azərbaycan Milli Anti-Dopinq Agentliyi (AMADA) yaradıldıqdan sonra dopinqə qarşı mübarizə istiqamətində hansı dəyişikliklər baş verib?
- Bu, tam şəkildə beynəlxalq tələblərə cavab verən Milli Anti-Dopinq Agentliyidir. Dopinqlə mübarizə sahəsində bütün məsələlərlə artıq AMADA məşğul olur. Böyük işlər görülür. Bütün federasiyalarla görüşlər keçirilir, idmançılarla təbliğat işləri aparılır, qadağan olunmuş maddələrin siyahısı hər gün təqdim olunur. Seçilən idmançılara gündəlik nəzarət var. Bir neçə yarış bizim agentliyə həvalə olunub. Yəni, qurumun nüfuzu var, ona inanırlar. Həm Azərbaycanda, həm də Gürcüstanda keçirilən bəzi yarışlarda bizim dopinq zabitlərimiz işləyiblər, analizlər götürüblər. Gələn il Ümumdünya Anti-Dopinq Agentliyinin Konfransı Bakıda keçiriləcək. Bu da böyük etimaddır. Bizim qısa müddət ərzində yaradılan agentliyimiz öz fəaliyyəti ilə kifayət qədər nüfuz qazanıb. Ona görə də bu konfrans məhz Azərbaycanda keçiriləcək.
E.Ə.
www.oxu.az
"
"Azərbaycanda bəzi Olimpiya Komplekslərinin inşası dondurulduAzərbaycanda bəzi Olimpiya komplekslərinin inşası maliyyə məsələləri səbəbindən dondurulub.
Oxu.Az xəbər verir ki, bu barədə ""Report""a gənclər və idman naziri Azad Rəhimov məlumat verib. Onun sözlərinə görə, söhbət layihə-smeta işləri aparılan, bünövrəsi qoyulan komplekslərdən gedir: ""Hazırda belə idman qurğularının inşasının tam şəkildə maliyyələşdirilməsi və açılışa hazırlanması bir qədər çətindir. 2018-ci ildə maliyyə vəziyyəti dəyişsə və daha çox imkanlar olsa, tikintiyə başlaya bilərik"".
Əvəzində A.Rəhimov tikilməkdə olan komplekslərin istifadəyə veriləcəyini vurğulayıb: ""Bu il Ağcəbədi və Abşeronda iki kompleks açılışa hazırdır. Gələn il Lənkəran və Yardımlıda açılış nəzərdə tutulub. Yəni komplekslər hissə-hissə açılır"". 
E.Ə.
www.oxu.az
"
"Taekvondoçularımız dünya reytinqində birincidir – SİYAHIDünya Taekvondo Federasiyası yeni reytinq cədvəlini açıqlayıb.
Oxu.Az xəbər verir ki, Apasport.az saytının məlumatına görə, Olimpiya çəkiləri üzrə açıqlanan “Top-10”u Azərbaycan üçün uğurlu saymaq olar.
Oktyabr üçün tərtib olunan siyahıda yığmamızın 4 taekvondoçusu yer alıb. 
Belə ki, Rio-2016-nın qalibi Radik İsayev +80 kq çəki dərəcəsində yenə də birincidi. Aktivində 472.36 xalı olan dünya və Avropa çempionumuz ən yaxın izləyicisi Abdul İssfu (Niger) 69,26 xal qabaqlayır.
Dünya çempionumuz Milad Beiqi Harçeqani (80 kq) də reytinqdə hamıdan öndədi. Liderliyini qoruyan taekvondoçumuz ikinci yerdə olan Şeyx Saleh Junior Sissedən (Fil Dişi Sahili) 78.62 xal öndədi – 472,36.
68 kq çəki dərəcəsində yığmamızın lideri Ayxan Tağızadə isə 6-cı pillədədi. Avqust reytinqi ilə müqayisədə 3 pillə irəliləyən həmyerlimiz 212,20 xala malikdi.
Qadınlardan ibarət millimizin lideri Fəridə Əzizova da (67 kq) “Top-10”a qayıdıb. 213,14 reytinq xalı olan təmsilçimiz “onluğ”u qapayır. Ondan fərqli, Patimat Abakarova (49 kq) ən güclülərin siyahısını tərk edib.
E.Ə.
www.oxu.az
"
"2017-ci ilin ""Qızıl Oğlan""ı müəyyənləşdi2017-ci il üçün ""Qızıl Oğlan"" mükafatının qalibi müəyyənləşib.
Oxu.az xəbər verir ki, qalib PSJ-nin gənc ulduzu Kylian Mbappe seçilib.
Ötən mövsüm Fransa çempionatında və Çempionlar Liqasında baxımlı oyunu ilə seçilən Mbappe bütün rəqiblərini qabaqlayıb.
 Onun ən yaxın izləyicisi Fransa millisindən komanda yoldaşı Usman Dembele olub.
Qeyd edək ki, ""Qızıl Oğlan"" mükafatı hər il ən yaxşı U21 futbolçusuna təqdim olunur.
www.oxu.az
"
"""Atletiko""nun futbolçusu ""Qarabağ""la oyundakı hərəkətinə görə cəzalandırıldıBakıda ""Qarabağ"" komandası ilə keçirdikləri Çempionlar Liqasının qrup mərhələsinin III tur matçı zamanı davranışı İspaniyanın ""Atletiko"" klubunun futbolçusu Yannik Karraskoya baha başa gəlib.
Oxu.Az Report-a istinadən xəbər verir ki, baş məşqçi Dieqo Simeone 72-ci dəqiqədə əvəzləndiyi vaxt meydanı ləng tərk edən belçikalı yarımmüdafiəçini cəzalandırıb.
Argentinalı mütəxəssis 24 yaşlı oyunçunun komandaya qol vurmağın vacib olduğu anda saymazyana davranışa yol verdiyi qənaətinə gəlib. Bu səbəbdən, Karrasko ""Selta"" ilə İspaniya La Liqasının IX tur matçına aparılmayıb. Klubdan verilən rəsmi açıqlamada isə futbolçunun dizində zədə olduğu üçün meydana çıxmadığı bildirilib. Simeone cinah yarımmüdafiəçisinin hərəkətini nəticədən məmnun olmaması ilə izah edib.   
Qeyd edək ki, ""Qarabağ""la matçda qolsuz heç-heçə edən ""Atletiko"" ""Selta""nı yenməyi bacarıb - 1:0. 
E.Ə.
www.oxu.az
"
"Hakim ilişib yıxıldığı futbolçuya sarı vərəqə verdi – VİDEOSəudiyyə Ərəbistanı çempionatının 7-ci turunun “Əl-Hilal” - “Əl-Batin” qarşılaşmasında hakim futbolçuya ilişərək yıxılıb.
Oxu.Az Lenta.ru-ya istinadən xəbər verir ki, hadisə görüşün əlavə vaxtında baş verib. Hakim Sultan Əl-Harbi futbolçu Vald Alinyunun ayağına ilişərək yıxılıb, sonra isə futbolçuya sarı vərəqə göstərib.
“Əl-Hilal” “Əl-Batin”ə 2:1 hesabı ilə qalib gəlib.

E.C.
www.oxu.az
"
"Şəhriyar Məmmədyarov Veyk-an-Zee şahmat turnirində iştirak edəcəkAzərbaycan şahmatçısı Şəhriyar Məmmədyarovun adı Niderlandın Veyk-an-Zee şəhərində keçiriləcək şahmat turniri iştirakçılarının ilkin siyahısına daxil edilib.
Oxu.Az-ın məlumatına görə, bu barədə yarışın rəsmi saytında xəbər verilir.
Turnirdə Rusiya şahmatçıları Sergey Karyakin və Vladimir Kramnik, amerikalı qrossmeysterlər Fabiano Karuana və Uesli So (2017-ci il turnirinin qalibi), Vişvanatan Anand, Başkaran Adhiban (hər ikisi Hindistan), Aniş Qiri (Niderland), Vey İ, Hou İfan (hər ikisi Çin) və Haveyn Consun (İngiltərə) iştirak edəcəklər.
Qeyd edək ki, turnir 12-28 yanvar tarixlərində keçiriləcək.
N.O.
www.oxu.az
"
"ABŞ Qran-Prisinin qalibi müəyyənləşdi“Mercedes” komandasının pilotu Lyuis Hemilton Formula – 1 yarışmasının ABŞ Qran-Prisinin qalibi olub.
Oxu.Az-ın Trend-ə istinadən verdiyi məlumata əsasən, yarışmada alman pilot, “Ferrari” komandasının üzvü Sebastyan Fettel ikinci  olub. Üçüncü yerdə isə yarışmanı Kimi Raykonen başa vurub.
Yarışmanın növbəti mərhələsi oktyabrın 26-dan 29-na kimi Meksikada keçiriləcək.
A.S.
www.oxu.az
"
"“Qalatasaray” - “Fənərbaxça” matçında qalib müəyyənləşmədiİstanbulun “Türk Telekom – Əli Sami Yen” stadionunda keçirilən “Qalatasaray” – “Fənərbaxça” derbisində qalib müəyyənləşməyib.
Oxu.Az Report-a istinadla xəbər verir ki, Türkiyə Superliqasının 9-cu turu çərçivəsində baş tutan matçda qapılara qol vurulmayıb.
“Qalatasaray” oyunu 10 nəfərlə başa vurub. 73-cü dəqiqədə Yunes Belanda ikinci sarı vərəqə alaraq meydandan qovulub.
Bu matçdan sonra “Qalatasaray” 23 xal ilə liderliyini qoruyub, “Fənərbaxça” isə 15 xalla 6-cı yerdə qərarlaşıb.
Türkiyə - Superliqa. 9-cu tur
“Qalatasaray” – “Fənərbaxça” - 0:0
A.S.
www.oxu.az
 
"
"Cüdoçularımız dünya birinciliyindən medalla qayıtdılarXorvatiyanın paytaxtı Zaqrebdə gənc cüdoçular arasında keçirilən dünya birinciliyində ikinci yeri tutan Azərbaycan millisinin üzvləri axşam saatlarında vətənə qayıdıblar.
Oxu.Az Report-a istinadla xəbər verir ki, cüdoçuları Heydər Əliyev Beynəlxalq Aeroportunda Azərbaycan Cüdo Federasiyasının rəsmiləri, idman ictimaiyyətinin nümayəndələri, yaxınları qarşılayıblar.
Qeyd edək ki, 83 ölkədən 590 idmançının (346 oğlan, 244 qız) mübarizə apardığı mötəbər birincilikdə Azərbaycan milli komandası 15 cüdoçu (10 oğlan, 5 qız) ilə təmsil olunub. Yarışlarda Hidayət Heydərov (73 kq), Zelim Kotsoyev (100 kq) qızıl, Natiq Qurbanlı (55 kq), Kəramət Hüseynov (60 kq) gümüş və Nəzakət Əzizova (52 kq) bürünc medal əldə ediblər.
Beləliklə, Azərbaycan millisi yarışın ümumi komanda hesabında yalnız Yaponiyadan geri qalaraq 2-ci olub.
A.S.
www.oxu.az
 
 
"
"“Qəbələ” “Qarabağ”ı məğlub etdiBu gün futbol üzrə Azərbaycan Premyer Liqasında IX turun son oyunu keçirilib.
Оxu.Az xəbər verir ki, “Qəbələ” çempionatın lideri “Qarabağ”ı öz meydanında minimal hesabla məğlub edib.
Qəbələ şəhər stadionunda təşkil olunan görüşdə yeganə qolu 8-ci dəqiqədə Asif Məmmədov vurub.
Beləliklə, “Qəbələ” xal ehtiyatını 19-a çatdıraraq lider “Qarabağ”a çatıb.
N.H.
www.oxu.az
"
"“Milan”ın futbolçusu meydandan qovuldu""Milan"" klubunun müdafiəçisi Leonardo Bonuççi futbol üzrə İtaliya çempionatının 9-cu tur matçı zamanı hakimin videotəkrara baxmasından sonra meydandan qovulub.
Оxu.Az TASS-a istinadən xəbər verir ki, insident ""Milan"" - ""Cenoa"" matçının 22-ci dəqiqəsində baş verib.
Bonuççi top uğrunda mübarizə zamanı rəqib futbolçu Aleksandro Rozini yerə yıxıb. 
Hakim Pyero Cakomelli epizodun videotəkrarına baxdıqdan sonra Bonuççinin rəqib futbolçunu qəsdən dirsəklə vurduğunun şahidi olub və ona birbaşa qırmızı vərəqə göstərib.
Rəqibin azlıqda qalmasına baxmaayaraq ""Milan"" ""Cenoa""nı məğlub edə bilməyib və görüş 0:0 hesabı ilə başa çatıb.
N.H.
www.oxu.az 
"
"Türkiyədən Azərbaycana jest: Derbidə “QARABAĞ” plakatı açıla bilər – FOTOBu gün Türkiyənin və dünyanın ən böyük derbilərindən birində “Qarabağ”plakatı açıla bilər.
Oxu.Az-ın Qafqazinfo-a istinadən verdiyi məlumata görə, plakatın “Sabah” qəzetində Mövlud Tezelin Azərbaycan xalqını və “Qarabağ” azarkeşlərini təhqir edən məlum yazısına etiraz olaraq açılması təklif edilib.
Təklif “Fənərbahça” klubunun ən böyük azarkeş qruplarında biri olan “Fenerist” tərəfindən edilib: “Fənərbağça” və “Qalatasaray” azarkeşlərindən ricamız bu “tərbiyəsiz” yazıya qarşılıq derbidə “QARABAĞ”plakatı açmalarıdır”, - deyə azarkeş qrupunun çağırışında qeyd olunub.
Qeyd edək ki, derbi Bakı vaxtı ilə saat 20:30-da başlayacaq.



A.M.
www.oxu.az
"
"“Mançester Yunayted”dən gözlənilməz məğlubiyyət – VİDEOİngiltərə Premier Liqasının 9-cu turunun oyunları davam edir.
Oxu.Az “Qafqazinfo”ya istinadən xəbər verir ki, “Haddersfild” öz meydanında “Mançester Yunayted”i qəbul edib. Qarşılaşma ev sahiblərinin 2-1 hesablı qələbəsi ilə yekunlaşıb.
“Haddersfild” 2-1 “Mançester Yunayted”
Qollar: Mooy 28; Depoitre 33 (2-0); Reşford 78 (2-1).

www.oxu.az
"
"Azərbaycan cüdoçusu erməni rəqibini məğlub edərək  gənclər arasında dünya çempionu olubXorvatiyanın paytaxtı Zaqreb şəhərində gənc cüdoçular arasında keçirilən dünya birinciliyində fərdi yarışlar başa çatıb.
Oxu.Az judo.az -a istinadən xəbər verir ki, mötəbər yarışın sonuncu günü Azərbaycan millisi daha bir uğura imza atıb.
Belə ki, 100 kq çəki dərəcəsində ölkəmizi təmsil edən Zelim Kotsiyev finala gedən yolda Koreya, Özbəkistan, Avstriya və Tacikistandan olan rəqiblərinə qalib gəlib. 
Həlledici qarşılaşmada Kotsiyevin rəqibi Ermənistan əsilli Rusiya idmançısı Armen Adamyan olub. Cüdoçumuz bu görüşdə əzmkar mübarizə apararaq qələbə qazanıb. Zaqrebdə Azərbaycan cüdoçusuna dünya birinciliyinin qızıl medalı təqdim olunub və onun şərəfinə dövlət himnimiz səsləndirilib, üçrəngli bayrağımız qaldırılıb.
Bununla da, millimiz kişilərin fərdi yarışlarında bütün rəqiblərindən daha yaxşı nəticə göstərərək birinci yeri tutub. Azərbaycan cüdoçuları Yaponiya, Rusiya, Gürcüstan, Braziliya, Almaniya, Özbəkistan, Türkiyə, Fransa, İtaliya və digər ölkələrin komandalarını qabaqlayıblar. Ümumi komanda hesabında isə gənclərimiz yalnız Yaponiyadan geri qalaraq 2-ci olublar.
Hidayət Heydərov (73 kq), Zelim Kotsiyev (100 kq) qızıl, Natiq Qurbanlı (55 kq), Kəramət Hüseynov (60 kq) gümüş və Nəzakət Əzizova (52 kq) bürünc medal əldə edib.
Qeyd edək ki, 83 ölkədən 590 idmançının (346 oğlan, 244 qız) mübarizə apardığı mötəbər birincilikdə Azərbaycan milli komandası 15 cüdoçu (10 oğlan, 5 qız) ilə təmsil olunub.
www.oxu.az
"
"“Qarabağ”ı təhqir edən müəllif üzr istədi – FOTOXəbər verdiyimi kimi, Türkiyənin “Sabah” qəzetinin köşə yazarı Mövlud Tezel “Qarabağ” – “Atletiko” oyununda azarkeşlərin hazırladığı plakatı təhqir edib. O, “Ezik kareoqrafi”  adlı köşəsində  tərəfdarların A4 kağızına “Qarabağ” yazmalarını futbol tarixində ən əzik və gülməli görüntü adlandırıb. 
Yazarın məsələyə bu cür yanaşması Azərbaycanda tənqidlərə səbəb olub. Yazı ilə bağlı sosial şəbəkədə ciddi müzakirələr aparılıb. Bundan sonra Tezelin yazısı qəzetin saytından silinib. 
Oxu.Az-ın xəbərinə görə, yazının müəllifi Mövlud Tezel tənqidlərdən sonra sosial şəbəkələrdə “Qarabağ”dan və Azərbaycan xalqından üzr istəyib.
“Diqqətlə oxusanız görərsiniz ki, yazı sadəcə bu xoreoqrafiya haqqında əyləncəli bir şərhdir. Azərbaycan və Qarabağ xalqını incitdimsə, üzr istəyirəm”.



S.B.
www.oxu.az
"
"Azərbaycan ağır atletləri ilə bağlı – SƏRT QƏRAROktyabrın 20-dən etibarən Azərbaycan və daha 8 ölkənin ağır atletlərinin bir il müddətinə beynəlxalq yarışlardan kənarlaşdırılmalarına dair qərar qüvvəyə minib.
Oxu.Az Report-a istinadən xəbər verir ki, bu barədə Beynəlxalq Ağır Atletika Federasiyasının (IWF) mətbuat xidməti məlumat yayıb.
Bu barədə qərar sentyabrın 30-da IWF-in İcraiyyə Komitəsinin Rumıniyanın paytaxtı Buxarestdə keçirilən iclasında qəbul olunub.
Buna 2008-ci il Pekin və 2012-ci il London Yay Olimpiya Oyunlarında Azərbaycanın 3-dən çox, daha dəqiqi 5 atletinin dopinq-testinin təkrar analizlərinin müsbət nəticə verməsi səbəb olub. Azərbaycanla yanaşı, Ermənistan, Belarus, Çin, Moldova, Qazaxıstan, Rusiya, Türkiyə və Ukrayna da analoji cəzaya məruz qalıb.
Bu ölkələr 28 noyabr - 5 dekabrda ABŞ-ın Anahaym şəhərində keçiriləcək dünya çempionatına buraxılmayacaqlar.
Pekin olimpiadasında Sərdar Həsənov (62 kq), İntiqam Zairov (85 kq) və Nizami Paşayev (94 kq), Londonda isə Boyanka Kostova (58 kq) və İntiqam Zairovun (94 kq) dopinq-testlərinin təkrar analizləri müsbət nəticə verib.
S.B.
www.oxu.az
"
"""TRT World"" ""Qarabağ"" futbol klubu haqqında veriliş hazırladı – VİDEO""TRT World"" kanalı Azərbaycanın ""Qarabağ"" klubu haqqında veriliş hazırlayıb.
Oxu.Az xəbər verir ki, videoda Çempionlar Liqasının qrup mərhələsində iştirak edən ""köhlən atlıların"" baş məşqçisi Qurban Qurbanov, hücumçu Pedro Hernadez və müdafiəçi Maksim Medvedev müsahibə veriblər. 
Süjetdə “Qarabağ” klubunun tarixi və işğal olunmuş torpaqlar haqqında informasiya verilib.
Qeyd edək ki,  5 dəqiqəlik veriliş ingilis dilindədir. 

E.Ə.
www.oxu.az
"
"""Qarabağ” Türkiyənin “Sabah” qəzetinə sərt cavab verdi""Qarabağ""ın direktoru Əmrah Çəlikəl Türkiyənin “Sabah” qəzetində dərc olunan köşə yazısına sərt reaksiya verib.
Oxu.Az-ın Qafqazinfo-ya istinadən xəbərinə görə, o  bildirib ki, ən böyük  fağırlıq Azərbaycan və Qarabağın uğurlarına dəstək olmamaqdır: “Əgər mənəviyyatdan xəbəriniz olsaydı, belə səviyyəsiz köşə yazıb, özünü gülünc vəziyyətə salmazdınız. Bir türk qəzeti olaraq Qarabağ həqiqətlərini Avropaya və dünyaya başa salsanız, o zaman “ezik” olmaqdan qurtula bilərsiniz. Tərtəmiz qəlblərlə və əllərlə yazılmış “Qarabağ” adı bizim üçün müqəddəsdir. O hərfləri yazan təmiz əllər var olsun”.
E.Ə.
www.oxu.az
"
"Ronaldu 370 yaralıya yardım etdi""Real""ın hücumçusu Kriştianu Ronaldu növbəti dəfə xeyirxah addım atıb.
Oxu.Az Qol.az-a istinadən xəbər verir ki, ulduz futbolçu bu dəfə Portuqaliya-İspaniya sərhədində baş vermiş yanğından xəsarət alan insanlara yardım edib.
Bu haqda Ronaldunun bacısı Katya Aveyru ""Facebook""da yazıb. O bildirib ki, Kriştianu 370 nəfərə göstərilən tibbi xidmətin haqqını ödəyib.
www.oxu.az
"
"Türkiyənin məşhur qəzetində “Qarabağ”ı təhqir etdilərTürkiyənin “Sabah” qəzetinin köşə yazarı Mövlud Tezel ""Qarabağ"" - ""Atletiko"" oyununda azarkeşlərin hazırladığı plakatı təhqir edib.
Oxu.Az xəbər verir ki, bununla bağlı o, “Ezik kareoqrafi""  adlı köşəsində  tərəfdarların A4 kağızına “Qarabağ” yazmalarını futbol tarixində ən əzik, ən fakir, ən gülməli görüntü adlandırıb. 
Yazarın məsələyə bu cür yanaşması Azərbaycanda tənqidlərə səbəb olub. Yazı ilə bağlı sosial şəbəkədə ciddi müzakirələr aparılıb. Bundan sonra Tezelin yazısı qəzetin saytından silinib. 
Məsələ ilə bağlı qəzetin redaktoru Azxeber.com saytına açıqlama verib. Baş redaktor İsa Tatlıcan  qeyd edib ki, yazı saytdan silinib: ""Bu yazı köşə yazarının şəxsi fikirləri idi və tənqidlərdən sonra saytımızdan silinib"".
O, müəllifin bu barədə geniş açıqlama verəcəyini qeyd edib: ""Biz köşələrə qarışmırıq. Mevlut Tezel özü geniş açıqlama verəcək. Onun yerinə danışmağım düzgün olmaz"".
Millət vəkili Qənirə Paşayeva da sosial şəbəkədə yazarın sözügedən köşəsini qınayıb.



E.Ə.
www.oxu.az
"
"II Avropa Oyunlarının Atletlər Kəndinə azərbaycanlı rəhbər təyin olundu""Minsk 2019"" II Avropa Oyunlarının Atletlər Kəndinə azərbaycanlı rəhbər təyin olunub.
Oxu.Az xəbər verir ki, bu barədə Report-a gənclər və idman naziri, ""Minsk 2019""-un Koordinasiya Komissiyasının üzvü Azad Rəhimov məlumat verib. 
A.Rəhimovun sözlərinə görə, bu, ""Bakı 2015"" I Avropa Oyunları Əməliyyat Komitəsində çalışmış Samir Məmmədovdur.
S.Məmmədovun hazırda II Avropa Oyunlarının Təşkilat Komitəsində də çalışdığını deyən nazir belaruslu həmkarlarına digər məsələlərdə də kömək etdiklərini bildirib: ""Biz çox dəstək olmuşuq. Bir neçə nümayəndə heyətini Bakıda qəbul etmişik. Həm onların Mədəniyyət Nazirliyinin, həm də qidalanma ilə bağlı şirkətlərinin əməkdaşları ilə görüşmüşük. Bizdən çoxlu sayda sənədlər xahiş etmişdilər və hamısı təqdim olunub. Mən Minskdə Koordinasiya Komissiyasının iclasında da məsləhətlərimi verdim. Biletlərlə bağlı proqramımızı açıqladım. Yəni, onlar tərəfindən gələn bütün sifarişlərlə bağlı kömək göstərir, lazımi sənədləri veririk. Bizimlə birgə işləmiş şirkətləri onlara təqdim etmişik. Kimisə istəyirlərsə, əməkdaşlıq edə bilərlər. ""Bakı 2015"" I Avropa Oyunlarında çalışmış Samir Məmmədov hazırda ""Minsk-2019"" Təşkilat Komitəsində çalışır, II Avropa Oyunlarının Atletlər Kəndinin rəhbəridir. Biz I Avropa Oyunları zamanı müxtəlif vəzifələrdə çalışmış təcrübəli gənclərimizi də təklif etdik. Xarici mütəxəssislərlə müqayisədə maaşları elə də yüksək olmadığından, onlarla işləmək daha əlverişlidir. Yəni, tam şəkildə kömək edirik"".
Bununla belə, nazir bildirib ki, maliyyə köməyindən söhbət gedə bilməz: ""Heç kim qarşımızda belə bir məsələ qaldırmayıb"".
Qeyd edək ki, II Avropa Oyunları 21 - 30 iyun 2019-cu ildə təşkil olunacaq.   
E.Ə.
www.oxu.az
"
"FİFA futbol vətəndaşlığı ilə bağlı qaydalara yenidən baxacaqFİFA futbolçuların milli komandalarda çıxış etmək hüququ ilə bağlı əsasnamədə dəyişiklik edilməsini nəzərdən keçirir.
Oxu.Az bu barədə “Reuters”a istinadən xəbər verir .
Əlavələr qəbul edildiyi təqdirdə,  oyunçular müəyyən hallarda çıxış etdikləri yığmanı dəyişə biləcəklər.
Hazırkı reqlamentə əsasən, bir milli komandanın heyətində ən azı bir rəsmi matç keçirən futbolçu gələcəkdə digərini təmsil edə bilməz.
N.O.
www.oxu.az
"
"""Atletiko""nun futbolçusunun ""Qarabağ""la matç zamanı davranışı etirazlara səbəb olduİspaniyanın “Atletiko” komandasının futbolçusu Yannik Karraskonun Çempionlar Liqasının III turunda “Qarabağ”la səfər matçı zamanı davranışı azarkeşlərin etirazına səbəb olub.
Oxu.Az Report-a istinadən xəbər verir ki, 24 yaşlı yarımmüdafiəçi oktyabrın 18-də Bakı Olimpiya Stadionunda baş tutan oyunun 72-ci dəqiqəsində Anxel Korrea ilə əvəzlənən zaman meydanı tərk etməyə tələsməyib. İspaniyalı azarkeşlər hesab edirlər ki, “Atletiko”nun qələbə qolunu vurmaq üçün vaxta ehtiyacı olduğu halda, belçikalı oyunçunun bu davranışı qəbuledilməzdir.
Tanınmış ispaniyalı jurnalist Xulio Maldonado da daxil olmaqla, bir çox şəxs “Twitter” hesablarında belçikalı futbolçunu tənqid ediblər.
Qeyd edək ki, “Atletiko” “Qarabağ”la qolsuz bərabərə qalmaqla, qrupdan çıxma şanslarını çətinə salıb. Madrid təmsilçisi hazırda 2 xalla 3-cü pillədə qərarlaşıb və 2-ci sıradakı “Roma”dan 3 xal geri qalır.
E.Ə.
www.oxu.az
"
"Azad Rəhimov: Azərbaycan Premyer Liqasında klubların sayı artırılmalıdırAzərbaycanın futbol klublarına dövlətin birdəfəlik yardım ayırması təklifi maliyyə məsələləri üzündən gerçəkləşməyib.
Oxu.Az xəbər verir ki, bu barədə Report-a gənclər və idman naziri Azad Rəhimov məlumat verib. 
Onun sözlərinə görə, AFFA-nın irəli sürdüyü təklif xüsusi proqram əsasında həyata keçirilməli idi. Hətta bununla bağlı Maliyyə Nazirliyi ilə də danışıqlar aparılıb: ""Lakin maliyyə məsələlərinə görə təklifin nəticəsini görmədik, axıra çatdıra bilmədik. Bu, bəlkə də, müvəqqətidir. Ola bilsin ki, gələcəkdə bu layihə dövlət büdcəsində öz yerini tutacaq"".
Nazirin fikrincə, Azərbaycan klubları təkcə Bakını yox, regionları da təmsil etməlidir. O, Premyer Liqadakı klubların sayının artırılmasının vacibliyini də vurğulayıb. Lakin A.Rəhimov problemin həllinin sponsorlardan asılı olduğunu açıqlayıb: ""Bu iş tam şəkildə sponsorların əlindədir. Sponsorlar tapılmalı, cəlb olunmalıdırlar. Klubların sayı, heç olmasa, 14-ə çatdırılmalıdır ki, sonra onların futbolçularından yığma komanda formalaşa bilsin"".
Hökumət rəsmisi Futbolun İnkişafına dair yeni Dövlət Proqramının qəbulunun zəruriliyini bildirib. A.Rəhimov nazirliyin bu istiqamətdə gördüyü işlərdən danışıb: ""Biz daim uşaq və gənclər futbolunun inkişafı ilə məşğul olur, zona yarışları keçiririk. İspaniyanın “Real Madrid” klubu ilə birgə məktəb təşkil etmişdik. Həmin klub işin davam etdirilməsi ilə bağlı yeni təklif irəli sürüb. Düşünürəm ki, bu layihəni davam etdirəcəyik. Madriddən məşqçilər gələrək, uşaqlarla məşğul olacaqlar. İngiltərənin ""Mançester Yunayted"" klubu da Azərbaycanda məktəb açıb, akademiya fəaliyyət göstərir. Yəni, addımlar atılır, işlər gedir"".
Qeyd edək ki, hazırda Azərbaycan Premyer Liqasında 8, I Divizionda 10 klub mübarizə aparır.
E.Ə.
www.oxu.az
"
"XİN: “Mundo Deportivo” Azərbaycandan üzr istədiİspaniyanın məşhur idman nəşri “Mundo Deportivo” Azərbaycandan üzr istəyib.
Bu barədə Oxu.Az-a Azərbaycan XİN-nin sözçüsü Hikmət Hacıyev məlumat verib. 
Xatırladaq ki, İspaniyanın məşhur idman nəşri “Mundo Deportivo”ya məxsus http://urbanian.mundodeportivo.com internet səhifəsində “Atletiko”nun futbolçusu Yannik Karrasko haqqında dərc edilmiş 19.10.2017-ci il tarixli məqalədə “Qarabağ” Futbol Klubu səhvliklə erməni klubu kimi təqdim olunmuşdu.
“Azərbaycan Respublikasının İspaniya Krallığındakı Səfirliyinin müdaxiləsi nəticəsində buraxılan kobud səhvə görə redaksiya heyəti tərəfindən üzrxahlıq edilmiş, sözügedən məlumat dəyişdirilərək, “Qarabağ” Futbol Klubunun Azərbaycana məxsus olması həqiqəti öz əksini tapmışdır”, - deyə Hikmət Hacıyev bildirib.








N.О.
www.oxu.az
"
"Bakıda FİFA Sammiti keçiriləcəkFİFA İcraedici Futbol Sammiti Bakıda keçiriləcək. 
Oxu.Az-ın AFFA-nın rəsmi saytına istinadən verdiyi məlumata görə, tədbirdə FİFA-nın rəhbər şəxsləri, İcraiyyə Komitəsi üzvləri və ali futbol qurumuna üzv olan bir sıra Milli Assosiasiyaların rəhbərlərinin iştirakı nəzərdə tutulub.
Qeyd edək ki, Sammit noyabrın 21-də təşkil olunacaq. 
E.Ə.
www.oxu.az
"
"Azərbaycan idmançıları olimpiadadan kənarda qala bilərAzərbaycan 2018-ci il Qış Olimpiya Oyunlarından kənarda qala bilər. 
Oxu.Az xəbər verir ki, bu barədə ""Report""a gənclər və idman naziri Azad Rəhimov məlumat verib. 
Onun sözlərinə görə, indiyədək heç bir idmançı olimpiadaya lisenziya qazanmayıb: ""Çox istədik, çox çalışdıq ki, heç olmasa, bir-iki idmançımız qatılsın. Hələlik bir nəfər də lisenziya qazanan idmançımız yoxdur. Qış idman növlərində həqiqətən də böyük problemlər yaşayırıq"".
Nazirin fikrincə, iki Dağ-Xizək Kompleksi olan ölkədə heç olmasa, bir dağ xizəkçisi yetişdirilməlidir: ""Bunun üzərində düşünür və çalışırıq ki, nə isə edək"".
Qeyd edək ki, Qış Olimpiya Oyunları gələn ilin 9 - 25 fevralında Cənubi Koreyanın Pxençxan şəhərində keçiriləcək. 
Xatırladaq ki, hazırda Azərbaycanda bir neçə Dağ-Xizək Qış-Yay İstirahət Mərkəzi fəaliyyət göstərir. 
E.Ə.
www.oxu.az
"
"""Atletiko"" - ""Qarabağ"" matçını izləmək istəyənlərin nəzərinə!""Qarabağ""ın UEFA Çempionlar Liqasının qrup mərhələsi çərçivəsində İspaniyanın ""Atletico"" klubuna qarşı keçirəcəyi səfər matçını stadiondan izləmək istəyən azarkeşlər bu oyunun biletlərini Ağdam klubunun bazasından ala bilərlər.
Oxu.Az xəbər verir ki, bu barədə Ağdam klubunun mətbuat xidməti məlumat yayıb. Qeyd olunur ki, azarkeşlər saat 10:00-dan saat 18:00-a qədər bazaya yaxınlaşaraq həmin biletləri əldə etmək şansına malikdir.
Yalnız bilet satışı ilə bağlı əlavə məlumat üçün bu nömrə ilə əlaqə saxlaya bilərsiniz: (055) 400-49-18.
Qeyd olunur ki, ödənişlər yalnız avro ilə həyata keçirilir. Bir biletin qiyməti 30 avrodur.
www.oxu.az
"
"Məşhur ispan nəşri “Qarabağ”ı erməni klubu adlandırdıİspaniyanın məşhur “Mundo Deportivo” idman nəşri kobud səhv buraxıb.
Oxu.Az yerli KİV-ə istinadən xəbər verir ki, nəşr “Atletiko”nun futbolçusu Yannik Karraskos haqda dərc etdiyi yazıda Azərbaycanın Çempionlar Liqasındakı təmsilçisi “Qarabağ”ı “erməni klubu” adlandırıb.



“”Çolo”nun uşaqları (“Atletiko”nun baş məşqçisi Dieqo Simeonun ləqəbi – qeyd.) ötən gecə erməni “Qarabağ”ına qarşı oynadı - hansı ki, kağız üzərində tamamilə keçilən görünürdü. Ancaq “Atletiko” qol vura bilmədi, Avropada ikinci dəfə heç-heçə oynadı və bununla da öz pərəstişkarlarını məyus etdi”, - yazıda bildirilir.
Xatırladaq ki, “Qarabağ”-“Atletiko” matçı - çərşənbə günü Bakı Olimpiya Stadionunda oynanılıb və qolsuz bərabərliklə yekunlaşıb.
S.B.
www.oxu.az
"
"Avropa Liqasında III turun matçları keçirilib – NƏTİCƏLƏRAvropa Liqasının qrup mərhələsində III turun oyunları keçirilib. 
Oxu.Az xəbər verir ki, 12 qrupda yer alan 48 komanda növbəti matçına çıxıb.
A qrupu
“Astana” – “Makkabi” - 4:0
Qollar: Tvumasi, 33, 42, Kabananqa, 47, 52 
“Vilyareal” – “Slaviya” - 2:2
Qollar: Triqueros, 41, Bakka, 44 - Necid, 18, Danni, 30
B qrupu
“Dinamo” – “Yanq Boys” - 2:2
Qollar: Mbokani, 34, Morozyuk, 49 - Assale, 17, 40 
“Skenderbeu” – “Partizan” - 0:0
C qrupu
“Braqa” – “Ludoqorets” - 0:2
Qollar: Moti, 25, Silva, 57
“Hoffenhaym” – “Başakşəhər” - 3:1 
Qollar: Hübner, 52, Amiri, 59, Şultz, 75 - Napoleoni, 90+3 
D qrupu
“Milan” – AEK - 0:0
“Austriya” – “Riyeka” - 1:2
Qollar: Fresenbikler, 90 - Qavranoviç, 21, 31
E qrupu
“Atalanta” – “Apollon” - 3:1
Qollar: İliçiç, 12, Petanya, 64, Froyler, 66 - Şembri, 59
“Everton” – “Lion” - 1:2
Qollar: Villiams, 69 - Fekir, 6 (pen.), Traore, 75 
F qrupu
“Şerif” – “Lokomotiv” - 1:1
Qollar: Badibanqa, 31 - Mirançuk, 17
“Zlin” – “Kopenhagen” - 1:1
Qollar: Diop, 11 - Ankersen, 19
G qrupu
“Hapoel” – “Styaua” - 1:2
Qollar: Quensa, 88 - Qnore, 70, 75
“Luqano” – “Viktoriya” - 3:2
Qollar: Bottani, 63, Karlinyos, 69, Gernt, 88 - Krmençik, 76, Bakos, 90 
H qrupu
BATE – “Köln” - 1:0
Qol: Rios, 55
“Srvena Zvezda” – “Arsenal” - 0:1
Qol: Jiru, 85
I qrupu
“Konyaspor” – “Zalsburq” - 0:2
Qol: Qulbrandsen, 5, Dabbur, 88
“Marsel” – “Gimaraynş” - 2:1
Qollar: Okampos, 28, Lopez, 76 - Martins, 17
J qrupu
“Ostersun” – “Atletik” - 2:2
Qollar: Gero, 52, Edvards, 64 - Aduriz, 14, Villiams, 69
“Zarya” – “Herta” - 2:1
Qollar: Silas, 42, Svatok, 79 - Selke, 56
K qrupu
“Nitsa” – “Latsio” - 1:3
Qollar: Balotelli, 4 - Kaysedo, 5, Milinoviç - Saviç, 64, 89
“Sulte Veragem” – “Vitess” - 1:1
Qollar: Kaşia, 23 (öz qapısına) - Bruns, 27 
L qrupu
“Vardar” – “Real Sosyedad” - 0:6
Qollar: Oyarzabal, 12, Villian Xose, 34, 42, 59, Yanuzay, 58, La Bella, 90
“Zenit” – “Rosenborq” - 3:1
Qollar: Riqoni, 2, 68, 75 - Helland, 88
S.B.
www.oxu.az
"
"AFFA milli komandalarımızın baş məşqçilərini qovdu AFFA milli komandalarımızın baş məşqçiləri ilə bağlı yeni qərar qəbul edib.
Oxu.Az-ın Yenicag.az-a istinadən məlumatına görə, assosiasiya rəhbərliyi U-17 millimizin baş məşqçisi Mirbağır İsayevlə U-19-un çalışdırıcısı Təbriz Həsənovu tutduqları postlardan uzaqlaşdırıb.
Buna isə yığmaların hər iki baş məşqçinin rəhbərliyi altında uğursuz çıxışı səbəb olub.
Əldə etdiyimiz məlumata görə, U-21 millimizin baş məşqçisi Samir Ələkbərovu da eyni aqibət gözləyir.
Qeyd edək ki, U-17 millimiz  son olaraq Avropa çempionatının seçmə qrup mərhələsində uğursuz çıxış edib. Mirbağır İsayevin rəhbərlik etdiyi milli İrlandiyaya 0:6, Ukraynaya 1:6 hesabı ilə məğlub olub, yeganə qələbəsini isə Bolqarıstan üzərində qazanıb – 2:1.
Təbriz Həsənovun başçılıq etdiyi U-19 isə Avropa çempionatının ilkin seçmə mərhələsində Kipr yığmasına 1:2, Serbiyaya 1:4 hesabı ilə uduzub, İrlandiya ilə isə qolsuz bərabərə qalıb.
S.B.
www.oxu.az
"
"Azərbaycan cüdoçusu dünya birinciliyinin qalibi olub – FOTOXorvatiyanın paytaxtı Zaqreb şəhərində gənc cüdoçular arasında keçirilən dünya birinciliyi davam edir.
Azərbaycan Cüdo Federasiyasından Oxu.Az-a verilən məlumata görə, mötəbər yarışın ikinci günü də Azərbaycan millisi üçün uğurlu olub.
73 kq çəki dərəcəsində ölkəmizi təmsil edən Hidayət Heydərov Yaponiya, İtaliya, Qazaxıstan, Gürcüstan və Türkiyədən olan rəqiblərinə qalib gələrək fəxri kürsünün ən yüksək pilləsinə çıxıb. Azərbaycan cüdoçusuna dünya birinciliyinin qızıl medalı təqdim olunub və Zaqrebdə onun şərəfinə dövlət himnimiz səsləndirilib, üçrəngli bayrağımız qaldırılıb.
Qızların yarışında 52 kq çəki dərəcəsində mübarizə aparan Nəzakət Əzizova isə dünya birinciliyinin bürünc medalını qazanıb. Mərakeş, İspaniya, Rumıniya, Monqolustan cüdoçularına qalib gələn Nəzakət yalnız yapon rəqibinə uduzaraq 3-cü yeri tutub.
Xatırladaq ki, yarışın ilk günü Natiq Qurbanlı (55 kq) və Kəramət Hüseynov (60 kq) gümüş medal əldə ediblər.
Qeyd edək ki, 83 ölkədən 590 idmançının (346 oğlan, 244 qız) mübarizə apardığı mötəbər birincilikdə Azərbaycan milli komandası 15 cüdoçu (10 oğlan, 5 qız) ilə təmsil olunur.














S.B.
www.oxu.az
"
"Azad Rəhimov: “Qarabağ” hakim səhvi ilə əlaqədar UEFA-ya şikayət edəcək“Sözsüz ki, “Qarabağ” bizə çox gözəl anlar bəxş etdi. Dostlar, həmkarlar arasında oyunla bağlı müəyyən proqnozlar səsləndirilmişdi. Lakin bu cür hesabı heç kim gözləmirdi. “Qarabağ”ın futbolçularının peşəkarlıq və oyun səviyyələrinin get-gedə necə artdığını görürük. Onların timsalında tam ayrı, Avropa səviyyəli komandanın oyununu gördük. Bunlar bizi sevindirir”.
Oxu.Az xəbər verir ki, bunu Report-a açıqlamasında gənclər və idman naziri Azad Rəhimov Çempionlar Liqasının qrup mərhələsinin III turunda ""Qarabağ""ın İspaniya ""Atletiko""su ilə 0:0 hesablı heç-heçə etdiyi görüş barədə danışarkən deyib. Heç-heçəyə sevinməyin gərəkliyini vurğulayan nazir fransalı referi Ruddi Bukenin ""Qarabağ""ın hücumçusu Dino Ndlovuya ikinci sarı vərəqəni göstərərək meydandan kənarlaşdırdığı epizoda da münasibət bildirib: ""Məsələyə tam obyektiv yanaşıram: ""Qarabağ""ın futbolçusuna qırmızı vərəqənin göstərilməsi düzgün qərar deyildi. Rəqib futbolçu tərəfindən ayağa zərbə, həqiqətən də, var idi. Bunu videotəkrara baxdıqda dəfələrlə gördük"".
A.Rəhimovun fikrincə, ""Qarabağ"" rəhbərliyi bu epizodla bağlı UEFA-ya şikayət edəcək. Lakin o, lazımi nəticənin əldə olunacağına inanmadığını söyləyib: ""Sözsüz ki, protest veriləcək, amma nəticəsi maksimum nə ola bilər? Həmin referi 1-2 beynəlxalq oyundan kənarlaşdırıla bilər. Mümkündür ki, hakimlər hər bir oyunda səhvə yol versinlər. Lakin futbolda hakim səhvləri ilə əlaqədar bundan başqa tədbir növü müəyyənləşdirilməyib. Ona görə də tək futbolda deyil, digər idman növlərində də hakimlərin işinə toxunmamalı, onları düşünməməliyik. Özümüzü elə göstərməli, elə oynamalıyıq ki, hakim heç bir təsir göstərməsin. Hər bir oyunda və yarışda rəqibdən iki baş güclü olmalıyıq. Hakim səhvləri biz, AFFA və klub rəhbərliyinə heç bir təsir edə bilməz. Etiraz mütləq olacaq, amma nəticəsinə inanmıram"".
Nazir ""Qarabağ""ın futbolçusunun meydandan kənarlaşdırılmasında siyasi addım görmədiyini də əlavə edib: ""Bu, siyasətdən tam uzaq haldır, ola da bilməz. Deyə bilərsiniz ki, hakim Fransadan, ""Atletiko"" İspaniyadandır. Yəni hər iki ölkə Qərbi Avropada yerləşir. Amma səhvlər də olur. ""Qarabağ""ın 3 il əvvəl İtaliya ""İnter""i ilə keçirdiyi oyundan sonra çexiyalı referi oteldə ""Mən niyə belə səhv buraxdım? Sanki gözümün qabağına qaranlıq çökmüşdü"" deyə ağlayırdı. Belə hallar da mümkündür"".
Qeyd edək ki, Bakı Olimpiya Stadionunda keçirilmiş ""Qarabağ” – ""Atletiko” matçının 75-ci dəqiqəsində Dino Ndlovu Dieqo Qodinin müdaxiləsindən sonra yerdə qalıb. Lakin fransalı baş hakim Ruddi Buke epizodu simulyasiya kimi dəyərləndirib və Ndlovuya oyun ərzində ikinci sarı vərəqə göstərərək meydan sahiblərini azlıqda qoyub.
A.S.
www.oxu.az
"
"“Qarabağ”ın futbolçusu və Messi Çempionlar Liqasının rəmzi heyətində – FOTO“Qarabağ”ın futbolçusu və Messi Çempionlar Liqasının rəmzi heyətində yer alıblar.
Oxu.Az Offside.com.az-a istinadən xəbər verir, ESPN nəşri öz versiyasına uyğun Çempionlar Liqasında turun rəmzi heyətini açıqlayıb.
Sevindirici haldır ki, bu heyətdə Ağdamın “Qarabağ” komandasından da oyunçu yer alıb.
Belə ki, inamlı oyunu ilə seçilən Rəşad Sadıqov rəmzi heyətdə Con Stonsla birgə müdafiənin mərkəzində yer alıb.



A.M.
www.oxu.az
"
"""Qalatasaray"" - ""Fənərbaxça"" derbisinin hakimi bəlli olduTürkiyə Superliqasının 9-cu turunda keçiriləcək “Qalatasaray” – “Fənərbaxça” oyununa hakim təyinatları açıqlanıb.
Oxu.Az Offside.com.az-a istinadən xəbər verir ki, matçın baş hakimi Cüneyt Çakır olacaq. Ona Bahattin Duran və Tarık Ongun kömək edəcək. Dördüncü hakim funksiyasını Hüseyn Göçek yerinə yetirəcək.
Qeyd edək ki, “Qalatasaray” – “Fənərbaxça” görüşü oktyabrın 22-i keçiriləcək.
E.Ə.
www.oxu.az
"
"“Qarabağ”ın UEFA-da reytinqi açıqlandıÇempionlar Liqasının qrup mərhələsinin III turundan sonra klubların UEFA reytinqi açıqlanıb. 
Oxu.Az Apasport.az-a istinadla xəbər verir ki, Çempionlar Liqasının baş tutan 16 qarşılaşması siyahıda bəzi dəyişikliklərlə nəticələnib.
2018-ci ilin yayından tətbiq olunacaq yeni hesablama metodu üzrə tərtib edilən cədvəlin ilk “100-lüy”ündəki yeganə Azərbaycan klubu “Qarabağ”dır. İspaniyanın “Atletiko” klubu ilə Bakıdakı qolsuz heç-heçə çempionumuzun aktivinə daha 1 xal gətirib.
Bununla, Qurban Qurbanovun yetirmələrinin aktivindəki əmsal 19,500-ə qədər artıb. Cari mövsümdə 5 xal əldə edən “Qarabağ” irəliləməyə də müvəffəq olub.
Ağdam klubu hazırda Avropanın 66-cısı adına şərikdir. Təmsilçimiz Hollandiya “Feyenoord”u ilə eyni göstəriciyə malikdir.
“Atletiko” ilə qarşılaşmayadək 18,500 xalı olan “Qarabağ” Belarus BATE-si ilə 70-ci yeri bölüşürdü. 4 pillə irəliləyən çempionumuz BATE-dən başqa, “Betis”, “Real Sosyedad” və “Selta”nı arxada qoyub.
Hələlik rəsmi xarakter daşıyan, lakin yeni mövsümdə - yəni indiki nəticələrin nəzərə alınacağı vaxt etibarsız olan köhnə metodlu cədvəldə isə   “Qarabağ”ın 23,225 xalı var.
Qeyd edək ki, hər iki metodlu hesablamada siyahıya İspaniya “Real”ı başçılıq edir.
E.Ə.
www.oxu.az
"
"AFFA Prosineçki ilə bağlı məsələyə aydınlıq gətirdi“Robert Prosineçki ilə bu ayın sonuna qədər görüş olacaq. Onun hazırda qüvvədə olan müqaviləsi mövcuddur. Axşam Bakıya qayıtmalıdır. Bu günlərdə görüşəcəyik”.
Oxu.Az xəbər verir ki, bunu Report-a açıqlamasında AFFA-nın baş katibi Elxan Məmmədov deyib.
Futbol üzrə Azərbaycan milli komandasının baş məşqçisi Robert Prosineçkinin postunda qalıb-qalmayacağı ilə bağlı sualı cavablandıran baş katib bildirib ki, xorvatiyalı mütəxssislə bağlı yekun qərar onunla görüşdən sonra veriləcək. E.Məmmədov 10 gün ərzində R.Prosineçki ilə görüşəcəklərini söyləyib: “Öncədən qərara alınıb ki, 2018-ci il dünya çempionatının seçmə mərhələsi başa çatandan sonra bir araya gəlib, gələcək əməkdaşlıq məsələsini müzakirə edək. Prosineçki hazırda Bakıda deyil və ona görə də hər hansı müzakirəmiz olmayıb. Baş məşqçi qayıdan kimi müzakirə aparacağıq və dərhal ictimaiyyətə məlumat verəcəyik. Bu, növbəti 10 gün ərzində olacaq”.
R.Prosineçkinin vətənində verdiyi müsahibədə Azərbaycan yığmasında işini davam etdirmək istəməməsi və klubda çalışmaq niyyətində olduğuna dair səsləndirdiyi fikirlərə də münasibət bildirən baş katib deyib: ""Prosineçki bizə açıq formada heç nə deməyib. Son müsahibəsində söylədiklərini araşdırdıq. O, belə demədiyini bildirdi. Əslində, sərbəst insandır, öz fikrini ifadə edə bilər. Hələlik müqaviləsinin müddəti başa çatmayıb. Bu məsələyə çox peşəkar yanaşırıq. Bu cür işlərdə təcrübəmiz var. Müqavilə bitməyənə qədər necə davranmalı olduğumuzu bilirik”.
E.Məmmədov yaxın vaxtlarda milli komanda üçün yoldaşlıq oyunu təşkil etməyi planlaşdırmadıqlarını da diqqətə çatdırıb. Onun sözlərinə görə, hazırkı anda “Qarabağ”ın Çempionlar Liqasındakı matçları daha vacibdir: “Hələlik planda yoldaşlıq oyunu yoxdur. Qarşıda “Qarabağ”ın ÇL-də görüşləri var. Noyabrın 22-də “Çelsi”ni qəbul edəcək. Bunu da nəzərə almaq lazımdır. Çünki milli komandanın 60 faizi Ağdam klubunun futbolçularıdır. Bu məsələ ilə bağlı “Qarabağ”ın baş məşqçisi Qurban Qurbanovun da fikrini öyrənmək istərdik. İndiki anda ÇL-nin qrup mərhələsi bizim üçün daha vacibdir. İlk növbədə millinin baş məşqçisi ilə razılaşmalıyıq. Ondan sonra planlar barədə danışmaq olar. Onsuz da gələn ilin yanvarında da vaxtımız olacaq. Martda bir həftəlik fasilə gözlənilir. Həmçinin yayda imkan düşəcək. Yəni, hazırlıq matçları keçirmək üçün kifayət qədər vaxtımız olacaq”.
Qeyd edək ki, R.Prosineçkinin AFFA ilə üç illik müqaviləsinin müddəti 2017-ci ilin dekabrında başa çatacaq.  
E.Ə.
www.oxu.az
"
"Bakı Metropolitenindən ""Qarabağ""la bağlı AÇIQLAMAOktyabrın 18-də Bakı Olimpiya Stadionunda keçirilmiş ""Qarabağ"" - ""Atletiko"" qarşılaşması ilə əlaqədar olaraq, Bakı Metropoliteninin stansiyaları əvvəlki günlərə nisbətən 55 min nəfər artıq sərnişin daşıyıb.
Oxu.Az xəbər verir ki, bu barədə Trend-ə ""Bakı Metropoliteni"" Qapalı Səhmdar Cəmiyyətinin mətbuat xidmətinin rəhbəri Nəsimi Paşayev məlumat verib.
Onun sözlərinə görə, sərnişin çoxluğu əsasən ""Koroğlu"" stansiyasında qeydə alınıb: ""Saat 17:00-dan sonra bu qədər artıq sərnişin daşınıb. Bu da oyunla bağlı idi. Daşınmada ciddi problem olmadı, çünki metropoliten əməkdaşları gücləndirilmiş iş rejimində çalışırdı. Saat 18:00 radələrində stansiyalarda sıxlıqlar yarandı ki, bu, həm də pik saatlarla bağlı idi. Yəni eyni vaxtda həm işdən çıxanlar, həm də ""Qarabağ"" - ""Atletiko"" oyununa gedənlər olduğu üçün sıxlıq yarandı. Buna baxmayaraq, ciddi narahatlıq olmadı"".
N.Paşayev bildirib ki, oyun başa çatdıqdan sonra da ""Koroğlu"" stansiyasında qismən sıxlıq yaranıb: ""Bunun isə iki səbəbi var idi: əksər sərnişinlərin gedişhaqqı kartlarının olmaması, onların turniketlərin qarşısında dayanaraq kartla metroya daxil olan sərnişinləri gözləməsi. Digər tərəfdən, stansiyaya daxil olan əksər sərnişinlərin kartları olsa da, balansı bitmişdi. Həmin sərnişinlərin kartı yükləmək üçün növbələr yaratması da sərnişinlərin hərəkətinə mane oldu. Bütün hallarda stansiya əməkdaşları sıxlığın qarşısını almağa çalışdılar və ümumilikdə daşınma normal həyata keçirildi. Ona görə də sərnişinlərdən xahiş edirik ki, bu cür tədbirlərə getmək üçün metropolitendən istifadə edərkən əvvəlcədən hazırlıqlı gəlsinlər ki, stansiyalarda problem yaranmasın"".
Xatırladaq ki, sentyabrın 27-də Bakıda keçirilmiş ""Qarabağ"" - ""Roma"" oyunundan sonra Bakı metrosuna 1 saata 25 mindən artıq sərnişin daxil olmuş və bu da ""Koroğlu"" stansiyasında sıxlıq yaratmışdı.
E.Ə.
www.oxu.az
"
"Olimpiya çempionu: Fürsət tapan kimi məni zorlayırdılarABŞ yığmasının üzvü, olimpiya çempionu Makkayla Maroni dünya idmanını şoka salan açıqlaması ilə diqqət mərkəzindədir.
Oxu.Az Apasport.az-a istinadla xəbər verir ki, dekabrın 9-da 22 yaşını tamam edəcək gimnast məşqçi və həkimi tərəfindən zorlandığını deyib.
O bildirib ki, bakirəliyini 13 yaşında ABŞ yığmasının həkimi Larri Nassar pozub. Ardınca məşqçiləri də 7 il onu zorlamaqda davam ediblər.
Maroni ""Twitter"" üzərindən verdiyi açıqlamasında 2012-ci ildə Londonda Olimpiya çempionu olmazdan az öncə Nassar tərəfindən zorlandığını vurğulayıb. Onun sözlərinə görə, həkimim müalicə adı ilə ona dəfələrlə təcavüz edib: “Mənə uçuşlardan öncə yuxu dərmanı verirdi. Bir dəfə onun hotel otağında oyandım. Yaponiyada yaşanan hadisədə isə guya məni müalicə etdiyini söylədi”.
Ötən il karyerasını bitirən gimnast Texas ştatında beynəlxalq təlim-məşq toplanışı zamanı zorlandığını da etiraf edib. O bildirib ki, həkim bunu ona “müalicə” adı ilə tətbiq edib: “Bu, müalicənin bir parçasıdır” deyirdi. Bütün yarışlardan öncə fürsət tapan kimi məni belə “müalicə” edirdi. Londonda qızıl və gümüş medal qazanmamışdan öncə məni zorladı. Onun ən böyük cinsi hücumuna isə Tokiodakı dünya çempionatından öncə məruz qalmışam”.
Maroni açıqlamasında məşqçilərinin də onu zorladığını açıqlasa da, onlar barədə danışmayıb. Onun çalışdırıcısı isə erməni Artur Akopyandır.
Qeyd edək ki, 3 ayrı uşaq pornoqrafiyası ilə bağlı məhkəməyə çıxan həkim həbs cəzası alıb. Həmçinin, 125-dən çox qadının şikayəti əsasında araşdırmalar davam edir. Yekun nəticə noyabrın 27-də açıqlanacaq.











E.Ə.
www.oxu.az
"
"Türkiyədən ""Qarabağ"" - ""Atletiko"" matçındakı epizoda şərh: Yüz faiz penaltidir!Çempionlar Liqasının qrup mərhələsinin III turunda keçirilən “Qarabağ” – “Atletiko” (0:0) matçının 74-cü dəqiqəsində matçın baş hakimi Ruddi Bukenin qonaqların qapısına penalti təyin etməməsi müzakirələrə səbəbə olub.
Oxu.Az Yenicag.az-a istinadən xəbər verir ki, Dino Ndlovu rəqibin cərimə meydançasının daxilində Dieqo Qodin tərəfindən kobudluğa məruz qalsa da, fransız referi ağdamlıların forvardının simulyasiya etdiyini düşünüb.
Nəticədə o, Ndlovuya ikinci sarı vərəqəni göstərərək, afrikalı hücumçunu meydandan qovub.
Bəs, görəsən, hakimin qərarı nə dərəcədə doğru idi? Türkiyə Futbol Federasiyasının Hakimlər Komitəsinin sabiq sədri Mustafa Çulcu epizodu şərh edib: “Yüz faiz penaltidir! Dino Ndlovu rəqibini aldatdıqdan sonra özünü niyə yerə atsın ki? Dieqo Qodin topa toxunmamış rəqibinin ayaqlarını yerdən kəsir və onu yıxır. Bu, açıq-aşkar penaltidir və əsla simulyasiya deyil. Nəzərə alaq ki, ikili mübarizə zamanı rəqib oyunçuya təmas var. UEFA isə bu cür epizodlarda “sarı vərəqə göstərməyin” deyir. Bir daha deyirəm, bu epizodda penalti təyin edilməli idi”.
E.Ə.
www.oxu.az
"
"“Qarabağ” xal qazandı, Azərbaycan İsveçdən uzaqlaşdı – UEFA reytinqiÇempionlar Liqasının qrup mərhələsinin III turunun 2-ci oyun günündən sonra UEFA reytinqi açıqlanıb.
Oxu.Az APA-ya istinadən xəbər verir ki, baş tutan 8 qarşılaşmadan sonra cədvəldə ciddi dəyişiklik olmayıb.
Yalnız ölkələrin xal hesabı dəyişib. Bu dəfə mövqeyini yaxşılaşdırmaq heç kimə nəsib olmayıb.
Xal hesabı artan ölkələr arasında Azərbaycan da var. İspaniya “Atletiko”su ilə ev oyununda qolsuz heç-heçə edən “Qarabağ” ölkəmizə daha 0,250 xal qazandırıb.
Bu qazanc sayəsində cari mövsümdə əldə etdiyimiz xal 4,125-ə çatıb. Bunun 2,375-i “Qarabağ”ın hesabındadır. “İnter” 0,750, “Zirə” 0,625, “Qəbələ” 0,375 xal qazandırıb.
Son 5 ilin nəticələrinə görə hesablanan reytinqimiz 18,875-ə yüksəlib. Bu artım mövqeyimizə təsirsiz ötüşüb. 22-ci pillədə qalan Azərbaycan 1 addım gerisində olduğu Rumıniyadan 0,575 xal geri qalır. “Qarabağ”ın heç-heçəsi ən yaxın izləyicimiz İsveçdən uzaqlaşmaq imkanı verib. İndi skandinaviyalıları 0,400 xal qabaqlayırıq.
Qeyd edək ki, cədvələ İspaniya başçılıq edir – 93,426 xal. 




yer


Ölkə


13/14


14/15


15/16


16/17


17/18


Cəmi


komanda




1


İspaniya


23.000


20.214


23.928


20.142


6.142


93.426


7/ 7




2


İngiltərə


16.785


13.571


14.250


14.928


8.071


67.605


7/ 7




3


İtaliya


14.166


19.000


11.500


14.250


6.500


65.416


6/ 6




4


Almaniya


14.714


15.857


16.428


14.571


3.142


64.712


6/ 7




5


Fransa


8.500


10.916


11.083


14.416


4.666


49.581


5/ 6




6


Rusiya


10.416


9.666


11.500


9.200


6.000


46.782


4/ 5




7


Portuqaliya


9.916


9.083


10.500


8.083


4.666


42.248


5/ 6




8


Belçika


6.400


9.600


7.400


12.500


1.200


37.100


2/ 5




9


Ukrayna


7.833


10.000


9.800


5.500


3.800


36.933


3/ 5




10


Türkiyə 


6.700


6.000


6.600


9.700


3.400


32.400


3/ 5




11


Hollandiya


5.916


6.083


5.750


9.100


1.700


28.549


2/ 5




12


Avstriya


7.800


4.125


3.800


7.375


4.500


27.600


2/ 4




13


Yunanıstan


6.100


6.200


5.400


5.800


3.700


27.200


2/ 5




14


Çexiya


8.000


3.875


7.300


5.500


2.500


27.175


3/ 5




15


İsveçrə


7.200


6.900


5.300


4.300


2.500


26.200


3/ 5




16


Xorvatiya


4.375


6.875


4.500


5.125


3.875


24.750


1/ 4




17


Danimarka


3.800


2.900


5.500


8.500


4.000


24.700


1/ 4




18


Kipr


2.750


3.300


3.000


5.500


6.500


21.050


2/ 4




19


İsrail


5.750


1.375


2.250


6.750


4.875


21.000


2/ 4




20


Polşa


3.125


4.750


5.500


3.875


2.875


20.125


4




21


Rumıniya


6.875


5.125


2.250


3.300


1.900


19.450


1/ 5




22


AZƏRBAYCAN


2.500


3.625


4.375


4.250


4.125


18.875


1/ 4




23


İsveç


3.200


3.900


4.750


2.750


3.875


18.475


1/ 4




24


Şotlandiya


3.250


4.000


3.000


4.375


3.500


18.125


1/ 4




25


Bolqarıstan


5.625


4.250


1.000


4.250


3.000


18.125


1/ 4




26


Belarus


1.750


5.500


5.125


3.000


2.500


17.875


1/ 4




27


Norveç


2.600


2.200


7.250


1.375


3.500


16.925


1/ 4




28


Qazaxıstan


3.125


3.375


4.625


2.750


2.500


16.375


1/ 4




29


Serbiya


2.500


2.750


4.250


2.875


3.625


16.000


2/ 4




30


Sloveniya


2.625


4.000


1.000


2.250


4.125


14.000


1/ 4




31


Lixtenşteyn


1.000


2.500


5.000


2.500


2.000


13.000


1




32


Slovakiya


1.625


2.750


3.750


2.125


1.875


12.125


4




33


Moldova


3.375


1.750


1.250


0.875


1.500


8.750


1/ 4




34


İslandiya


2.500


2.500


1.125


1.000


1.125


8.250


4




35


Macarıstan


0.875


2.125


1.625


1.875


1.625


8.125


4




36


Albaniya


2.000


0.875


2.125


0.875


1.875


7.750


1/ 4




37


Makedoniya


0.500


1.125


1.500


1.250


2.875


7.250


1/ 4




38


Finlandiya


0.500


2.400


1.000


1.750


1.250


6.900


4




39


İrlandiya


0.250


2.000


0.700


2.625


1.125


6.700


4




40


Bosniya H.


1.500


1.750


1.500


0.500


1.375


6.625


4




41


Latviya


1.625


0.250


1.625


1.375


0.750


5.625


4




42


Estoniya


1.000


1.500


1.000


1.375


0.625


5.500


4




43


Litva


1.250


0.500


0.750


0.500


2.375


5.375


4




44


Monteneqro


1.250


0.750


1.000


0.875


1.125


5.000


4




45


Gürcüstan


1.875


1.250


0.625


1.125


0.125


5.000


4




46


Ermənistan


1.125


0.375


1.625


1.125


0.625


4.875


4




47


Malta


0.875


0.125


0.875


1.250


1.375


4.500


4




48


Lüksemburq


1.500


0.500


0.750


0.750


0.875


4.375


4




49


Ş.İrlandiya


0.875


1.375


0.750


0.500


0.750


4.250


4




50


Uels


0.750


0.125


1.500


1.000


0.500


3.875


4




51


Farer adaları


0.875


1.375


0.375


0.375


0.750


3.750


4




52


Cəbəllütariq


0.000


0.250


0.750


1.500


0.500


3.000


3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


0.000


2




Qeyd: Komanda sütununda “/” işarəsindən öndə mübarizəni davam etdirən komandaların sayı göstərilib.
www.oxu.az
"
"Çempionlar Liqasında III tura yekun vuruldu - NƏTİCƏLƏRÇempionlar Liqasında III tura yekun vurulub. 
Oxu.Az xəbər verir ki, ikinci oyun günündə daha 4 qrupda komandalar növbəti oyunlarına çıxıblar.
Çempionlar Liqası
Qrup mərhələsi, III tur
18 oktyabr
A qrupu
“Benfika” (Portuqaliya) - “Mançester Yunayted” (İngiltərə) - 0:1
Qol: Reşford, 64
MOİK (Rusiya) - “Bazel” (İsveçrə) - 0:2
Qol: Caka, 29, Oberlin, 90
B qrupu
“Anderlext” (Belçika) – PSJ (Fransa) - 0:4
Qollar: Mbappe, 3, Kavani, 43, Neymar, 66, Di Mariya, 88 
“Bavariya” (Almaniya) - “Seltik” (Şotlandiya) - 3:0
Qollar: Müller, 17, Kimmix, 29, Hummels, 51 
C qrupu
“Qarabağ” (Azərbaycan) - “Atletiko” (İspaniya) - 0:0
“Çelsi” (İngiltərə) - “Roma” (İtaliya) - 3:3
Qollar: David Luiz, 10, Azar, 37, 75 - Kolarov, 40, Ceko, 64, 70
D qrupu
“Yuventus” (İtaliya) - “Sportinq” (Portuqaliya) - 2:1
Qollar: Pyaniç, 29, Mancukiç, 84 - Aleks Sandro, 12 (öz qapısına)
“Barselona” (İspaniya) - “Olimpiakos” (Yunanıstan) - 3:1
Qollar: Nikolau, 18 (öz qapısına), Messi, 61, Din, 64
E.Ə.
www.oxu.az
"
"Messi avrokuboklarda 100-cü qolunu vurduÖtən axşam Çempionlar Liqasının qrup mərhələsinin III turunda “Barselona” Yunanıstanın “Olimpiakos” klubunu qəbul edib.
Oxu.Az-ın məlumatına görə, oyunun 61-ci dəqiqəsində Argentina millisinin və “Barselona” klubunun hücumçusu Lionel Messi avrokuboklarda 100-ü qolunu vurub.
Qolların 97-ni Messi  Çempionlar Liqasında, 3-ü  isə UEFA Superkuboku çərçivəsində rəqiblərin qapısından keçirib.
Qeyd edək ki, Çempionlar Liqası tarixində ən çox qol vuran futbolçu  Portuqaliya millisinin və “Real Madrid” klubunun hücumçusu Kriştianu Ronaldodur. Onun aktivində 110 qol var, Messi 97 qolla ikinci yerdədir.
A.M.
www.oxu.az
"
"“Qarabağ” Çempionlar Liqasında ilk xalını qazandı – VİDEO“Qarabağ” bu gün növbəti avrokubok matçına çıxıb.
Oxu.Az-ın məlumatına görə, Azərbaycan çempionu Çempionlar Liqasının qrup mərhələsinin III turunda “Atletiko” ilə qarşılaşıb.
Bakı Olimpiya Stadionunda baş tutan qarşılaşma qolsuz heç-heçə ilə başa çatıb.
Çempionlar Liqası
Qrup mərhələsi
III tur
C qrupu
“Qarabağ” (Azərbaycan) – “Atletiko” (İspaniya) - 0:0

A.M.
www.oxu.az
"
"Dieqo Simeone: ""Qarabağ""la heç-heçə bizim üçün gözlənilməz nəticə olduİspaniya ""Atletiko""sunun baş məşqçisi Dieqo Simeone Bakıda ""Qarabağ""la 0:0 hesablı heç-heçə etdikləri Çempionlar Liqasının qrup mərhələsinin III tur matçından sonra mətbuat konfransı keçirib.
Oxu.Az Report-a istinadən xəbər verir ki, argentinalı mütəxəssis birbaşa sualları cavablandırıb.
Gözlənilməz nəticə idi. Niyə belə oldu?
- Bəli, gözlənilməz nəticə oldu. İlk hissədə bir neçə qol fürsəti yaratsaq da, fərqlənə bilmədik. Bu epizodları boşa verməyimiz komandanın üzərində təzyiq yaratdı. Xal itirmək qorxusu yarandı ki, sonda belə də oldu. Bu oyunu unudub, qarşıdakı matçlara köklənəcəyik. Bu yaxınlarda klubla yeni müqavilə imzaladım. Qarşıdakı oyunlarda daha yaxşı nəticələr qazanmağa çalışacağıq.
“Qarabağ”ın oyunu barədə nə deyə bilərsiniz?
- Rəqibin heyətində əsasən, qapıçının (İbrahim Şehiç. - red) oyununu fərqləndirərdim. İlk hissədə Qrizmann və Karraskonun zərbələrini zərərsizləşdirdi. Bundan əlavə, “Qarabağ” müdafiədən hücuma yaxşı çıxırdı.
Komanda bu gün hərəkətsiz görünürdü. Bu gün “Atletiko”da nə çatışmırdı?
- Bu fikirlə razı deyiləm. Komandada fiziki çatışmazlıq yoxdur. Sadəcə, yaratdığımız qol fürsətlərindən istifadə edə bilmədik. Bu da ikinci hissədə komandanın üzərində təzyiq yaratdı. Bu gün yaxşı oynadıq, sadəcə, qol vura bilmədik.
Necə düşünürsünüz, bu gün “Qarabağ” 1 xal qazandı, yoxsa “Atletiko” iki xal itirdi?
- Buna cavab verə bilmirəm. Tənqidçi jurnalistlər var, bu suala onlar cavab verə bilərlər. Bu oyunda 3 xala ehtiyacımız var idi. Rəqib də bundan istifadə edib, bizi əks-hücumda cəzalandırmaq istəyirdi ki, bu da onlarda alınmadı.
“Atletiko” 4 oyundur qələbə qazana bilmir. Bu oyunlarda gücünə görə yalnız “Barselona”nı xüsusi fərqləndirmək olar. Bu göstəricidən narahat deyilsiniz?
- Xeyr, bu, məni narahat etmir. Çünki pis oynamırıq. Futbolçular meydanda mübarizə aparırlar.
A.M.
www.oxu.az
"
"Qurban Qurbanov penalti epizodundan danışdıÖlkəmizi Çempionlar Liqasında təmsil edən “Qarabağ” qrup mərhələsinin 3-cü turunda “Atletiko” ilə bərabərə qalıb.
Oxu.Az yenicag.az-a istinadən xəbər verir ki, 0:0 hesabı ilə başa çatan qarşılaşmadan sonra Ağdam təmsilçisinin baş məşqçisi Qurban Qurbanov mətbuat konfransına qatılıb. O, əvvəlcə qarşılaşma barədə fikirlərini bildirdikdən sonra, jurnalistlərin suallarını cavablandırıb.
– Bütün futbolçularımı təbrik edirəm. Çox əziyyət çəkdilər. Həqiqətən də ağır idi. Oyunun sonuna qədər var gücümüzlə oynadıq. Azarkeşlərimizə də təşəkkür edirəm. Sonadək bizimlə oldular. Çox vacib xal qazandıq.
– “Qarabağ” bundan əvvəlki oyunları niyə belə oynamırdı?
– Hamımıza məlumdur ki, bir işə yeni başlayanda həyəcan çox olur. Bu gün bərabərə qaldıqsa, bu o demək deyil ki, rəqiblə başabaş mübarizə apardıq. Tədricən daha da yaxşı oynayacağıq. Təcrübə daha böyük rol oynadı.
– Oyundan sonra Dino Ndlovu ilə söhbətiniz oldumu? Penalti epizodu ilə bağlı nə deyə bilərsiniz?
– Hakim yanlış qərar verdi. Hətta penalti olmasaydı belə, ondan əvvəlki epizodda “sarı” verməməliydi. Dinonun özü də çox üzgün idi. Hamımız da bunu normal qarşıladıq.
A.M.
www.oxu.az
"
"“Qarabağ” – “Atletiko” matçından maraqlı məqamlar – FOTOREPORTAJ""Qarabağ” komandası futbol üzrə Çempionlar Liqasının (ÇL) qrup mərhələsində növbəti oyununu keçirib.
Oxu.Az xəbər verir ki, Ağdam təmsilçisi III tur çərçivəsində İspaniya ""Atletiko”sunu qəbul edib.
İngiltərədə keçirdiyi ilk matçda ""Çelsi”yə 0:6, Bakıda isə madridlilərlə dueldən qolsuz heç-heçə ilə ayrılıb və ilk xalını qazanıb.
Oxu.Az, “Qarabağ” – “Atletiko” matçından çəkilmiş şəkilləri təqdim edir.






























































































































































A.M.
www.oxu.az
"
"Bu gün ""Qarabağ"" 500 min avro qazandıİspaniya ""Atletiko""su ilə Çempionlar Liqasının qrup mərhələsinin III tur matçında etdiyi heç-heçə ""Qarabağ""a təkcə 1 xal qazandırmayıb.
Oxu.Az xəbər verir ki, bu nailiyyət sayəsində Ağdam klubu daha 500 min avro gəlir əldə edib.
Qaydalara əsasən, qrup mərhələsindəki hər qələbə əlavə 1,5 milyon avro, heç-heçə isə 500 min avro qazanc deməkdir. Daha əvvəl ""Qarabağ"" Çempionlar Liqasının 32 iştirakçısından biri kimi 12,7 milyon avroya sahib olub.
""Qarabağ"" Bakı Olimpiya Stadionunda təşkil olunmuş qarşılaşmada ""Atletiko"" ilə qolsuz heç-heçə edib.
A.M.
www.oxu.az
"
"“Qarabağ” və “Atletiko Madrid” komandalarının start heyətləri açıqlandı – FOTOFutbol üzrə UEFA Çempionlar Liqasının qrup mərhələsinin üçüncü turu çərçivəsində Bakı Olimpiya Stadionunda qarşılaşacaq “Qarabağ” və “Atletiko Madrid” komandalarının start heyətləri açıqlanıb.
Oxu.Az xəbər verir ki, Ağdam təmsilçisinin start heyətində meydana İbrahim Şehiç, Qara Qarayev, Maksim Medvedev, Miçel, Dino Ndlovu, Pedro Enrike, Mahir Mədətov, Rəşad Sadıqov, Riçard Almeyda, Ansi Aqolli və Bədavi Hüseynov çıxacaqlar.
Madrid təmsilçisinin ilk on birliyində isə Yan Oblak, Dieqo Qodin, Filipe Luis, Antonio Qrizman, Saul Nigez, Yannik Karrasko, Qabi, Şime Vrsaliko, Kevin Qameyro, Nikolas Qaytan və Xose Mariya Ximenes yer alıblar.
Saat 20:00-da başlayacaq onu görüşü fransalı baş hakim Ruddi Buquet idarə edəcək.



A.M.
www.oxu.az
"
"""Atletiko""nun prezidenti “Qarabağ”la qarşılaşmadan danışdı“Bizim üçün hər oyun vacibdir. “Qarabağ”la qarşılaşma isə hamısından çox”. 
Oxu.Az Apasport.az-a istinadla xəbər verir ki, bu sözləri “Atletiko”nun prezidenti Enrike Serezo deyib.
Madrid təmsilçisi Çempionlar Liqasının qrup mərhələsi çərçivəsində bu gün “Qarabağ”ın qonağı olacaq. Qarşılaşma öncəsi ""AS"" nəşrinə danışan Serezo qələbədən başqa yollarının olmadığını bildirib.
70 yaşlı futbol funksioneri bununla növbəti mərhələ şanslarını artıracaqlarını düşünür: “Nəyin bahasına olursa-olsun, qələbə qazanmalıyıq. Əgər bunu bacarsaq, ""pley-off"" mərhələsinin qapıları üzümüzə açılacaq. Futbolda hər şey mümkündür. Ancaq bugünkü məqsədimiz qələbə, qələbə və yenə də qələbədir. “Roma” ilə oyunu əla keçirmişdik və mükəmməl qalibiyyət əldə edə bilərdik. Ardından “Çelsi” bizə qalib gəldi. İndi isə “Qarabağ”a qalib gəlmək məcburiyyətindəyik. Rəqib yaxşı komanda olsa da, mütləq şəkildə 3 xal əldə etməliyik”.
Qripə yoluxduğu üçün dünənki məşqi buraxan hücumçu Antuan Qrizmanla bağlı sualı cavablandıran Serezo fransalının matçda iştirak edib-etməyəcəyindən xəbərsizdir: “Qrizmanın oynayıb-oynamayacağını bilmirəm. Onu görməmişəm. Mənə dedilər ki, Antuanın hərarəti var. Ancaq meydana çıxa biləcəkmi, bunu bilmirəm”.
Səhər yerli universitetlərdən birində olduğunu deyən Serezo ardından “Qarabağ”ın liderləri ilə birlikdə Bakıdakı ispan restoranında yemək yediyini vurğulayıb.
Qeyd edək ki, Bakı Olimpiya Stadionunda keçiriləcək “Qarabağ” – “Atletiko” görüşü saat 20:00-da başlayacaq. 
E.Ə.
www.oxu.az
"
"“Qarabağ”ın gəncləri “Atletiko”ya böyük hesabla uduzdu“Qarabağ”ın 19 yaşlılardan ibarət komandası UEFA Gənclər Liqasında qrup mərhələsinin üçüncü turu çərçivəsində Bakıda İspaniyanın “Atletiko” klubunu qəbul edib.
Oxu.Az-ın xəbərinə görə, qarşılaşma qonaqların 1:5 hesablı qələbəsi ilə başa çatıb.
Qeyd edək ki, Ağdam təmsilçisi ilk turda “Çelsi”yə 0:5, ikinci turda isə “Roma”ya 0:3 hesabı ilə məğlub olub.
“Qarabağ” – “Atletiko” matçı Azərbaycan klublarının Gənclər Liqasındakı ən məhsuldar qarşılaşması kimi də tarixə düşüb. Oyunda 6 qol vurulub ki, bunadək rekord 5-ə bərabər idi.
S.B.
www.oxu.az
"
"Azərbaycan çempionatında IX turunun oyun cədvəli müəyyənləşdiFutbol üzrə Azərbaycan Premyer Liqasının IX turunun oyun cədvəli müəyyənləşib.
Oxu.Az xəbər verir ki, oktyabrın 20-də turun açılış matçında “Dalğa Arena”da “Səbail” klubu ilə “İnter” qarşılaşacaq.
Turun ikinci günündə “Kəpəz” Gəncə şəhər stadionunda “Neftçi”ni, “Sumqayıt” isə “Kapital Bank Arena”da “Zirə” klubunu qəbul edəcək.
Turun mərkəzi qarşılaşmasında isə “Qəbələ” doğma meydanda “Qarabağ” klubunu qəbul edəcək.
Hazırda turnir cədvəlinə 19 xalla “Qarabağ” başçılıq edir. Hesabında 18 xal olan “Zirə” ikinci, “Qəbələ” 16 xalla üçüncüdür. Dördüncü pillədə qərarlaşan “Sumqayıt”ın 10, beşinci pillədəki “İnter”in isə 8 xalı var. “Neftçi” 7 xalla altıncı, “Səbail” 6 xalla yeddinci, “Kəpəz” isə 4 xalla sonuncu - səkkizinci pillədə qərarlaşıb.
S.B.
www.oxu.az
"
"“CBC Sport”dan Türkiyə Super Liqasının oyunları ilə bağlı AÇIQLAMA“CBC Sport” telekanalı futbol üzrə Türkiyə Super Liqasının oyunlarını Azərbaycanda canlı yayımlaya bilməyəcək. 
Oxu.Az xəbər verir ki, bununla bağlı telekanalın yaydığı açıqlamada bildirilir ki, Türkiyə Super Liqasının matçlarının rəsmi yayım hüququna malik “DigiTürk” şirkətinin birtərəfli istəyinə əsasən, “CBC Sport” ilə bu qurum arasında müqaviləyə xitam verilib: “Belə olan halda biz heç cür vədimizə əməl edə bilmirik və Türkiyə Super Liqasının oyunları bizim kanalda yayımlanmayacaq. “DigiTürk”dən olan tərəfdaşlarımızın müqavilə bağlayıb, sonra isə onu birtərəfli qaydada ləğv etməsi həm bizə, həm də müqavilənin bağlanmasında vasitəçi “Saran Holding” şirkəti əməkdaşlarına müəmma olaraq qalır”.
Telekanal müqaviləyə xitam verilməsi ilə bağlı öz ehtimallarını da irəli sürüb: ""Super Liqa oyunlarının ilk dəfə ölkə xaricində açıq yayımda olan telekanal tərəfindən göstəriləcəyi xəbəri ertəsi gün Türkiyədə geniş müzakirələrə səbəb olub. İlk 24 saat ərzində “CBC Sport” telekanalını Türkiyə ərazisində izləmək üçün lazım olan peyk avadanlıqları, hətta illərlə anbarlarda yığılıb qalan texniki mallar belə sürətlə alınıb. Amma tələb o dərəcədə böyük olub ki, hətta bütün bunlar da Türkiyədə texniki vasitələrə yaranan tələbatı tam ödəməyib. Türkiyə mediasını və müxtəlif forumları monitorinq etdikdə “niyə Türkiyədə yerli çempionatın oyunlarını izləmək üçün futbolsevərlər pul verməli, Azərbaycanda isə oyunlar pulsuz nümayiş etdirilməlidir” kimi etiraz dolu çoxsaylı fikirlərə rast gəldik. 
Bu iki məqam arasında paralel aparanda belə düşünmək olar ki, məhz bu cür nüansların üzə çıxması nəticəsində “DigiTürk”də çalışan tərəfdaşlarımız müqaviləni ləğv etmək kimi radikal addım atıblar. Bir daha bildirmək istəyirik ki, bu, məsələyə bizim şəxsi baxışımızdır və bütün bunları, sadəcə, ehtimal edirik. Problemin müsbət həlli üçün əlimizdən gələni etdik, təəssüf ki, etdiklərimiz yetərli olmadı. Haqlı irad və etirazlarınızı anlayışla qarşılayır, qəbul edirik. Vədimizə əməl edə, Türkiyə Super Liqasının oyunlarını yayımlaya bilmədiyimizə görə bir daha üzrxahlıq edirik”.
Qeyd edək ki, müqavilyə əsasən, “CBC Sport” hər tur iki oyunu canlı yayımlamalı idi.
E.Ə.
www.oxu.az
"
"""Qarabağ""- ""Atletiko"" oyununa gedənlərin NƏZƏRİNƏBakı şəhər Dövlət Yol Polisi İdarəsi bu gün UEFA Çempionlar Liqasının III turu çərçivəsində Bakıda keçiriləcək “Qarabağ” (Ağdam) – “Atletiko” (Madrid) oyunu ilə əlaqədar tədbir iştirakçılarının təhlükəsizliyinin təmin edilməsi məqsədilə paytaxt sakinlərinə müraciət edib.
Oxu.Az xəbər verir ki, idarənin ictimaiyyətlə əlaqələr bölməsinin rəisi, polis polkovniki Vaqif Əsədov APA-ya açıqlamasında bildirib ki, tamaşaçılar stadiona sərbəst şəkildə gələ bilərlər: “Tamaşaçıların stadiona daşınması nəzərdə tutulmayıb. Bu, sərbəst şəkildə həyata keçiriləcək. Lakin buna baxmayaraq, stadion ətrafında süni sıxlığın, tıxacın, yol-nəqliyyat hadisələrinin baş verməməsi üçün azarkeşlərdən yarışın keçiriləcəyi Bakı Olimpiya Stadionuna ictimai nəqliyyatdan istifadə etməklə gəlmələri xahiş olunur”.
V. Əsədov qeyd edib ki, oyun başa çatdıqdan sonra tamaşaçıların avtobuslarla daşınması təmin ediləcək: “Stadiona toplaşmış tamaşaçılar oyun başa çatdıqdan sonra üç istiqamətdə - metronun “28 May”, “Qara Qarayev” və “20 Yanvar” stansiyaları istiqamətlərində onlar üçün ayrılmış xüsusi avtobuslarla daşınacaqlar”.
www.oxu.az
"
"“Trabzonspor”un yeni baş məşqçisi bəlli oldu“Trabzonspor”un yeni baş məşqçisi bəlli olub. 
Oxu.Az Offside.com.az-a istinadən xəbər verir ki, Qaradəniz təmsilçisini Rza Çalımbay çalışdıracaq. Bu gün onunla mövsümün sonuna qədər müqailə imzalanıb.
Qeyd edək ki, Türkiyə mətbuatında milli komandamızın baş məşqçisi Robert Prosineçkinin “Trabzonspor”u çalışdıracağı haqda xəbərlər yayılmışdı.
Əlavə edək ki, Çalımbay bu vəzifədə, uğursuzluğa görə istefaya göndərilən Ərsun Yanalı əvəzləyib.
E.Ə.
www.oxu.az
"
" “Qarabağ” – “Atletiko” matçının təxmini “11-lik”ləriÇempionlar Liqasının qrup mərhələsi çərçivəsində bu gün keçiriləcək “Qarabağ” – “Atletiko” matçının təxmini “11-lik”ləri müəyyənləşib. 
Oxu.Az-ın Apasport.az-a istinadən xəbərinə görə, bu barədə İspaniyanın nüfuzlu “Marca” nəşri məlumat yayıb.
Hər iki komanda ideal heyətlə meydana çıxa bilməyəcək.
İspanların fikrincə, “Qarabağ”ın kapitanı Rəşad Sadıqov bu gün meydana çıxmayacaq. Belə ki, “Marca” müdafiənin mərkəzində Bədavi Hüseynovla Yakub Jezniçakın oynayacağını güman edir. Baş məşqçi Qurban Qurbanovun hücum xəttində də məcburi dəyişikliyə əl atması gözlənilir. Belə ki, zədəli Dino Ndlovunun ehtiyatda qalacağını proqnozlaşdıran həmkarlarımız çalışdırıcının qol yollarında Ramil Şeydayevə güvənəcəyini düşünürlər.
“Qarabağ” həmişəki 4-2-3-1 sxemi ilə çıxış edəcəksə, “Atletiko” 4-4-2-yə güvənəcək.
Madridlilərin qapı və müdafiə xəttində ciddi bir dəyişiklik gözlənilmir. Yalnız müdafiənin mərkəzində, böyük ehtimalla, Stefan Saviç yox, Xose Ximenes yer alacaq. Dünən yüngül qaçışla kifayətlənən Kokenin yerində son vaxtlar əsas heyətdəki yerini itirən kapitan Qabinin meydana çıxması gözlənilir. Qripə yoluxan aparıcı hücumçu Antuan Qrizmanı ehtiyatda saxlamağı düşünən baş məşqçi Dieqo Simeone ön xətdə Anxel Korrea ilə Kevin Qameyroya şans verməyi planlaşdırır. Digər forvard Fernando Torresin də ehtiyatda oturması güman olunur.
Qeyd edək ki, Bakı Olimpiya Stadionunda keçiriləcək “Qarabağ” – “Atletiko” qarşılaşması saat 20:00-da başlayacaq.
S.B.
www.oxu.az
"
"“Qarabağ” ""Atletiko"" sınağına çıxırBu gün “Qarabağ” komandası futbol üzrə Çempionlar Liqasının (ÇL) qrup mərhələsində növbəti oyununu keçirəcək.
Oxu.Az xəbər verir ki, Ağdam təmsilçisi III tur çərçivəsində İspaniya “Atletiko”sunu qəbul edəcək.
Çempionlar Liqası
C qrupu
III tur
18 oktyabr
20:00. ""Qarabağ"" (Azərbaycan) - ""Atletiko"" (Madrid, İspaniya)
Baş hakim: Ruddi Buke
Yan xətt hakimləri: Giyom Debar, Fredérik Kano
Əlavə köməkçi hakimlər: Amori Deleru, Fransua Leteksyö
Dördüncü hakim: Bertran Juanno (hamısı Fransa)\
Bakı Olimpiya Stadionu
Xal durumu: “Çelsi” – 6, “Roma” – 4, “Atletiko” – 1, “Qarabağ” – 0.
E.Ə.
www.oxu.az
"
"“Beşiktaş” Fransanı fəth etdi - VİDEOFutbol üzrə Çempionlar Liqasında qrup mərhələsinin III turuna start verilib.
Oxu.Az-ın xəbərinə görə, ilk oyun günündə 8 qarşılaşma keçirilib.
Türkiyə turnirdəki yeganə təmsilçisi “Beşiktaş” yenə azarkeşlərini sevindirib. İlk iki oyunda “Portu” və “Leypsiq” üstün olan “qara qartallar” bu dəfə səfərdə Fransa çempionu “Monako”nu səfərdə Cenk Tosunun dublu sayəsində 2:1 hesabı ilə məğlub edib.
Çempionlar Liqası
Qrup mərhələsi, III tur
17 oktyabr 
E qrupu
“Maribor” (Sloveniya) - “Liverpul” (İngiltərə) - 0:7
Qollar: Firmino, 4, 54, Koutinyo, 13, Salah, 19, 40, Oksleyd-Çemberleyn, 86, Aleksandr Arnolt, 90 
“Spartak” (Rusiya) - “Sevilya” (İspaniya) - 5:1
Qollar: Promes, 18, 90, Melqarejo, 58, Qluşakov, 67, Adriano, 74 - Kyaer, 31
F qrupu
“Feyenoord” (Hollandiya) - “Şaxtyor” (Ukrayna) - 1:2
Qol: Berqus, 7 - Bernard, 24, 54 
“Mançester Siti” (İngiltərə) - “Napoli” (İtaliya) - 2:1
Qollar: Sterlinq, 9, Qabriel Jesus, 13 - Diavara, 73 (pen.)
G qrupu
“Leypsiq” (Almaniya) - “Porto” (Portuqaliya) - 3:2
Qollar: Orban, 8, Forsberq, 38, Avqustin, 40 - Abubakar, 18, Markano, 44 
“Monako” (Fransa) - “Beşiktaş” (Türkiyə) - 1:2
Qollar: Falkao, 30 - Cenk, 34, 54
H qrupu
“Real” (İspaniya) - “Tottenhem” (İngiltərə) - 1:1
Qollar: Ronaldo, 43 (pen.) - Keyn, 28
APOEL (Kipr) - “Borussiya” (Dortmund, Almaniya) - 1:1
Qollar: Pote, 62 - Sokratis, 67

S.B.
www.oxu.az
"
"Bakı “Atletiko”nun gözü ilə – VİDEOXəbər verdiyimiz kimi, Çempionlar Liqasının qrup mərhələsinin III turu çərçivəsində Ağdamın “Qarabağ” klubu oktyabrın 18-də İspaniyanın “Atletiko” komandasını qəbul edəcək. Bakı Olimpiya Stadionunda keçirilən qarşılaşmanın start fiti saat 20:00-da səslənəcək.
Qeyd edək ki, Madrid təmsilçiləri artıq ötən gündən Bakıya gəliblər.
“Atletiko” klubunun televiziyası Azərbaycan paytaxtı ilə bağlı maraqlı videosüjet hazırlayıb.
Oxu.Az həmin süjeti təqdim edir:

S.B.
www.oxu.az
"
"DÇ-2018: ""Play-off"" mərhələsinin püşkü atıldıBu gün DÇ-2018-in Avropa zonası üzrə ""play-off"" mərhələsinin püşkü atılıb.
Oxu.Az Offside.com.az-a istinadən xəbər verir ki, seçmə mərhələdə qrup ikincisi olan komandalar arasında ən yüksək göstəriciyə malik 8 yığma 4 vəsiqə uğrunda mübarizəyə aydınlıq gətirəcək.
Şimali İrlandiya - İsveçrə
Xorvatiya - Yunanıstan
Danimarka - İrlandiya
İsveç - İtaliya
Qeyd edək ki, ""play-off"" mərhələsinin ilk oyunları noyabrın 9-11-də, cavab qarşılaşmaları 12-14-də keçiriləcək.
A.M.
www.oxu.az
"
"AZAL ""Atletiko""ya niyə ""Qarabağ"" təyyarəsini ayırdı?Azərbaycan Hava Yolları (AZAL) QSC İspaniyanın ""Atletiko"" klubuna Bakıya səfər üçün üzərində ""Qarabağ"" sözü yazılmış təyyarə ayırmalarının səbəbini açıqlayıb. 
Oxu.Az xəbər verir ki, bu barədə Report-un sorğusunu AZAL-ın mətbuat xidmətinin rəhbəri Paşa Kəsəmənski cavablandırıb. 
P.Kəsəmənski bildirib ki, çarter reysi barədə razılıq əldə olunduqdan sonra AZAL Madridə məhz “Qarabağ” adlı hava gəmisini göndərməyi qərara alıb. Səbəb isə həmin hava gəmisinin sifarişçinin bütün tələblərinə cavab verməsi olub.
""Atletiko"" Bakıya ""Qarabağ""la Çempionlar Liqasının III tur matçında qarşılaşmaq üçün gəlib. Ötən gün Madriddəki ""Baraxas"" Hava Limanından səmaya qalxan təyyarə 6,5 saatlıq uçuşdan sonra saat 22:30-da Heydər Əliyev Beynəlxalq Hava Limanına enib. ""Airbus A340 500"" markalı hava gəmisi 237 nəfərlikdir. Burada oyunçular üçün uzun səfər boyunca əlverişli biznes-zona, istirahət imkanı var. Təyyarə saatda 890 km sürətə və 15742 metr hündürlükdə uçuş imkanına malikdir. Hava gəmisinin ön hissəsində isə Azərbaycanın üçrəngli bayrağının altında ""Qarabağ"" sözü yazılıb.
Qeyd edək ki, oktyabrın 18-də Bakı Olimpiya Stadionunda keçiriləcək oyun saat 20:00-da başlayacaq.  
E.Ə.
www.oxu.az
"
"“Marca” “Qarabağ”dan yazdı: “Evsiz çempion”“Atletiko”nun Çempionlar Liqasının qrup mərhələsində üz-üzə gələcəyi “Qarabağ” İspaniya mətbuatının gündəmindən düşmür.
Oxu.Az Apasport.az-a istinadən xəbər verir ki, “Marca” nəşri Ağdam klubunun tarixi barədə yazı dərc edib.
Məqalədə ən diqqətçəkən məqam “Qarabağ”ın “evsiz çempion” kimi təqdim edilməsidir. Azərbaycanla Ermənistan arasındakı münaqişəyə toxunan ispanlar “Qarabağ”ın bu səbəbdən 20 ildən çoxdur Bakıda məskunlaşdığını vurğulayıblar: “İspaniyalı Ruben Sellesin məşqçi kimi çalışdığı komanda müharibə ucbatından şəhərsiz və stadionsuz qalıb. Həmçinin, bir milyondan çox insan qaçqın düşüb. Komandanın məşqçisi Allahverdi Bağırov Ağdam döyüşlərinə könüllü qatılıb və həlak olub. Baş verənlər klubu 255 km uzaqlıqda olan Bakıya köçməyə məcbur edib”.
Eyni mövzuda yazı hazırlayan “Mundo Deportivo” “Qarabağ”ın Çempionlar Liqasının qrup mərhələsinə vəsiqə qazanmaqla, yeni tarix yazdığını qeyd edib: “İspaniyalı futbolçular Miçel və Dani Kintana baş məşqçi Qurban Qurbanovun komandasının sütunlarındandır. Qurbanovun sistemi Pep Qvardiolanın “Barselona”da tətbiq etdiyi sistemlə eynidir. Qvardiolanın bu sistemini bəyənən Qurbanov bu barədə daha geniş məlumat almaq üçün 2012-ci ildə “Barselona”nın düşərgəsində olub, Qvardiola ilə söhbət edib. Buna görə də “Qarabağ” Qafqazın “Barselona”sı adlanır. Qurbanov 4-2-3-1 taktiki sxeminə üstünlük verir. İspaniyalılarla yanaşı, yeni ulduzu parlayan və sol cinahda çıxış edən gənc Mahir Mədətov, həmçinin hücumçu Dino Ndlovu ən təhlükəli futbolçularıdır”.
Qeyd edək ki, sabah Bakı Olimpiya Stadionunda keçiriləcək “Qarabağ” – “Atletiko” görüşü saat 20:00-da başlayacaq.
E.Ə.
www.oxu.az
"
"Qurban Qurbanov: Heç kim “Atletiko”ya qarşı oynamaq istəmir“Rəqibi hamımız yaxından tanıyırıq. Son 4 ildə 2 dəfə Çempionlar Liqasının finalında oynayıb”.
Oxu.Az Apasport.az-a istinadən xəbər verir ki, bu sözləri “Qarabağ” klubunun baş məşqçisi Qurban Qurbanov deyib.
 Ağdam təmsilçisi Çempionlar Liqasının qrup mərhələsində növbəti oyununu sabah “Atletiko”ya qarşı keçirəcək.
 Matçdan öncə Qurbanovun mətbuat konfransı baş tutub. Təcrübəli çalışdırıcı Madrid klubu ilə görüş haqda bunları deyib: “Atletiko”nun öz oyun üslubu var və bu, bütün rəqiblərə çətinlik yaradır. Hələ 1 gün vaxtımız var. Rəqibi daha yaxından tanımağa çalışacağıq. Futbolçular əllərindən gələni edəcəklər. Mübarizə aparıb, yaxşı oyun göstərməyə çalışacağıq”.
- “Atletiko”nun hansı zəif cəhətlərini tapa bilmisiniz?
- Rəqibin çox güclü baş məşqçisi var. Ayrı-ayrılıqda ustalıq səviyyəsi yüksək olan futbolçulara sahibdir. Onların meydanda səhvləri çox az olur. “Atletiko”nun zəif yerini tapmaq deyəndə ki, futbolçular bunu yalnız meydanda hiss etməlidir. Rəqibin nizam-intizamı yüksək səviyyədədir. Rəqiblərinə öz oyununu göstərməyə imkan vermir. Bu mənada, bizim üçün çox çətin olacaq. Amma bizim də öz düşüncələrimiz var. “Atletiko” müdafiədə çox diqqətli oynayan komandadır. Çalışmalıyıq ki, top daha çox bizdə qalsın və belə halda rəqibin zəif cəhətlərini tapaq. Lakin bunu etmək çox çətin olacaq.
 - “Qarabağ”ın hədəfi hara kimidir ki, “Atletiko” ilə matçda xal qazanmağa ümid edirsiniz?
- Hədəfimiz meydanda yaxşı mübarizə aparmaqdır. “Atletiko” ilə görüşdə, ilk növbədə, bunu etməliyik. Doğma meydanda, azarkeşlərimizin qarşısında oynayacağıq. Xal qazanmağa çalışacağıq. Əlbəttə ki, “Atletiko” ilə “Qarabağ”ın səviyyəsini yanaşı qoysaq, rəqib bizdən çox yuxarıdır. Bununla belə, maksimum nəticə üçün mübarizə aparacağıq. Həmişə güclü rəqiblərlə qarşılaşanda da ümidli oluruq, özümüzə inanırıq.
- “İnter”lə çempionat matçında dubl edən Dino Ndlovu zədələnmişdi. Onun durumu nə yerdədir?
- Dünən məşqi yarımçıq qoydu. Ağrılar hiss edir. Sabah oynayıb-oynamayacağı hələ dəqiq bilinmir.
 - Uzun illər Tofiq Bəhramov adına Respublika stadionunda oynamısınız. Bundan əvvəl yalnız “Roma”ya qarşı Bakı Olimpiya Stadionunda çıxış etmişdiz. Bu məqam komanda üçün nə dərəcədə önəmlidir?
- Hər dəfə bu söhbətə qayıtmaq istəmirəm. “Roma” ilə oyunda 50-55 min azarkeş dəstəyini gördük. Artıq bu arenada da özümüzü rahat hiss edirik. Çox istərdik ki, sabahkı matçda da azarkeşlər tribunaları doldursunlar.
 - Dino Ndlovu sabahkı qarşılaşmada iştirak etməsə, onun mövqeyində Mahir Mədətova şans verəcəksiniz, ya Ramil Şeydayevə?
- Hələ buna qərar verməmişəm. Sabaha kimi vaxtımız var. Oyun günü yekun qərarımı verəcəm.
 - “Atletiko”nun titullar qazanması, “Barselona” ilə bərabər səviyyədə oynaması komandanızda həyəcan yaratmır?
- Dünya futbolunda 7-8 komanda var ki, onların arasında keçirilən oyunlar həmişə maraqlı olur. Onların arasında “Atletiko” da var. Məndə gərginlik yoxdur. Əksinə, bu cür komandalarla qarşılaşmaq mənim üçün zövqdür. Belə məşqçilərlə üz-üzə gəlməkdən zövq alıram.
- “Atletiko”nu “Real” və “Barselona”dan fərqləndirən cəhətlər hansılardır?
- Futbolda belə bir termin var. 15-20 tanınmış mütəxəssis olur, 15-20 fərqli futbol fəlsəfəsi olur. Bunların hər biri ayrılıqda uğur qazanır. Sadəcə, oyun üslublarında fərq var. Məncə, ən güclü komanda belə, “Atletiko”ya qarşı oynamaq istəmir. Çünki onlar rəqibə öz oyunlarını göstərməyə imkan vermir. Ən güclü sistemlərdən biri məhz “Atletiko”dadır.
www.oxu.az
"
"Bu gün Çempionlar Liqasında III tura start verilir – SİYAHIBu gün keçiriləcək 8 görüşlə futbol üzrə Çempionlar Liqasında III tura start veriləcək.
Oxu.Az-ın məlumatına görə, 4 qrupda oynanılacaq qarşılaşmalar arasında daha çox turnirin son qalibi İspaniya ""Real Madrid""i ilə İngiltərə ""Tottenhem""i arasındakı görüş diqqət mərkəzində olacaq.
İlk 2 turdan sonra bu komandalar hərəyə 6 xalla H qrupunun ön pillələrindədirlər. Görüşdən qalib ayrılacaq klub 1/8 finala vəsiqəni böyük ölçüdə təmin edəcək.
İngiltərənin ""Mançester Siti"" və Türkiyənin ""Beşiktaş"" klubları da itkisiz irəliləyir. F qrupundakı ""Mançester Siti"" hələlik 3 xalı olan İtaliya ""Napoli""sini qəbul edəcəksə, G qrupundakı ""Beşiktaş"" cəmi 1 xala malik ""Monako""nun qonağı olacaq.
17 oktyabr
Çempionlar Liqası
Qrup mərhələsi, III tur
E qrupu
""Spartak"" (Moskva, Rusiya) - ""Sevilya"" (İspaniya)
""Maribor"" (Sloveniya) - ""Liverpul"" (İngiltərə)
Xal durumu: ""Sevilya"" - 4, ""Liverpul"" - 2, ""Spartak"" - 2, ""Maribor"" - 1.
F qrupu
""Mançester Siti"" (İngiltərə) - ""Napoli"" (İtaliya)
""Feyenoord"" (Hollandiya) - ""Şaxtyor"" (Ukrayna)
Xal durumu: ""Mançester Siti"" - 6, ""Şaxtyor"" - 3, ""Napoli"" - 3, ""Feyenoord"" - 0.
G qrupu
""Monako"" (Fransa) - ""Beşiktaş"" (Türkiyə)
""Leyptsiq"" (Almaniya) - ""Portu"" (Portuqaliya)
Xal durumu: ""Beşiktaş"" - 6, ""Portu"" - 3, ""Monako"" - 1, ""Leyptsiq"" - 1.
H qrupu
""Real Madrid"" (İspaniya) - ""Tottenhem"" (İngiltərə)
APOEL (Kipr) - ""Borussiya"" (Dortmund, Almaniya)
Xal durumu: ""Real Madrid"" - 6, ""Tottenhem"" - 6, ""Borussiya"" - 0, APOEL - 0.
Qeyd edək ki, bütün görüşlər Bakı vaxtı ilə saat 22:45-də başlanacaq.
A.M.
www.oxu.az
"
"Qadın boksçu rəqibini baxış dueli zamanı dodağından öpdü – VİDEOİsveçli qadın boksçu Mikaela Lauren rəqibi norveçli Sesiliya Brekhusu baxış dueli zamanı dodağından öpüb.
Oxu.Az-ın xəbərinə görə, video Boxing Channel YouTube kanalında yerləşdirilib.
36 yaşlı çempion 41 yaşlı Mikaelaya yüngül şillə və gülüşlə cavab verib.
İkinci yarım-orta çəkidə Ümumdünya Boks Şurası (WBC), Ümumdünya Boks Assosiasiyası (WBA), Beynəlxalq Boks Federasiyası (IBF) və Ümumdünya Boks Təşkilatı (WBO) versiyaları üzrə döyüş oktyabrın 21-də Norveçin Stokk şəhərində keçiriləcək. Qeyd edək ki, hazırda sadalanan bütün titulların sahibi Brekhusdur.

S.B.
www.oxu.az
"
"“Atletiko” Bakıya “Karabakh” təyyarəsində gəldi – FOTO“Qarabağ”ın Çempionlar Liqasının qrup mərhələsindəki rəqibi “Atletiko” artıq Bakıdadır. 
Oxu.Az-ın Apasport.az-a istinadən məlumatına görə, Madrid klubu Bakıya gəlmək üçün AZAL-dan çarter reysi sifariş edib. AZAL da onlar üçün “Karabakh” adlı “Airbus 340-500” təyyarəsini göndərib.
Bu isə sosial şəbəkələrdə geniş müzakirələrə səbəb olub. Klub özü də bu barədə Instagram hesabından paylaşım edib.
Qeyd edək ki, “Qarabağ” – “Atletiko” matçı oktyabrın 18-də Bakı Olimpiya Stadionunda keçiriləcək və saat 20:00-da start götürəcək.




















S.B.
www.oxu.az
"
"Rauf Əliyev Albaniya çempionatında “at oynadır” – VİDEOAzərbaycanlı futbolçu Rauf Əliyev Albaniya çempionatında vurduğu qollarının sayını artırıb.
Oxu.Az-ın xəbərinə görə, Əliyevin çıxış etdiyi “Kukesi” komandası doğma meydanda “Teuta”nı 4:2 hesabı ilə məğlub edib. 
Azərbaycanlı futbolçu hakimin əlavə etdiyi 5-ci dəqiqədə fərqlənib. Matçın 82-ci dəqiqəsində isə Rauf Əliyevin zərbəsindən sonra top rəqib müdafiəçinin başına dəyərək tora daxil olub. 
Xatırladaq ki, Rauf ötən turda “Luşnya” ilə görüşdə də qol vurmuşdur.
“Kukesi” komandası 6 turdan sonra 13 xalla turnir cədvəlində ikinci pillədə qərarlaşıb və lider “Şkenderbeu”dan 3 xal geri qalır.

S.B.
www.oxu.az
"
"Bir oyunda Neymar və Ronaldinyo şousu – VİDEO2011-ci ildə “Santos” və “Flamenqo” komandaları qarşılaşırdı. 
Oxu.Az-ın Offside.com-a istinadən məlumatına görə, gərgin keçəcəyi gözlənilən qarşılaşmada əsl futbol şousu yaşandı. 
Gənc “Neymar” FİFA Puşkaş mükafatı alacaq qol vurdu və bütün Avropanın diqqətini çəkdi.
Qocaman Ronaldinyo isə min cavana dəydiyini sübut etdi. “Top sehrbaz”ı bu qarşılaşmada het-trik etməklə komandasının 4-5 hesablı qələbəsində böyük pay sahibi oldu.

S.B.
www.oxu.az
"
"Gənclər və İdman Nazirliyində yeni təyinatGənclər və İdman Nazirliyinin Beynəlxalq əlaqələr şöbəsinə yeni müdir təyinatı gerçəkləşib.
Oxu.Az Report-a istinadla xəbər verir ki, bu vəzifə Namiq Novruzova həvalə olunub. N.Novruzov bu yaxınlarda Azərbaycan Turizm və Menecment Universitetinə rektor təyin olunmuş İlham Mədətovu əvəzləyib. 
Faktı Nazirliyin mətbuat katibi Səmayə Məmmədova da təsdiqləyib. 
Qeyd edək ki, Novruzov Namiq Samur oğlu 1978-ci ildə Bakı şəhərində anadan olub. O, Bakı şəhər 6 nömrəli məktəbdə təhsil alıb. Təhsilinin son, 10-cu sinfini Amerika Birləşmiş Ştatlarının Vaşinqton şəhərində “Timwater high school” da davam etdirib. 1995-1996-cı illərdə ABŞ-ın “Centralia Community College”in siyasi elmlər fakültəsində, 1997-1998-ci illərdə İngiltərənin paytaxtı Londonda hazırlıq kursunda təhsil alıb. 1999-cu ildə İngiltərənin Liverpul Con Mörs Universitetinə qəbul olunub, daha sonra təhsilini Bakı Dövlət Universitetinin beynəlxalq münasibətlər fakültəsində davam etdirib.
2003 - 2007-ci illərdə Azərbaycan Respublikasının Prezidenti yanında Dövlət İdarəçilik Akademiyasının hüquq fakültəsində təhsil alıb və oranı fərqlənmə diplomu ilə bitirib. 2007 - 2011-ci illərdə Rusiya Federasiyasının Prezidenti yanında Rusiya Xalq Təsərrüfatı və Dövlət Qulluğu Akademiyasının menecment fakültəsində təhsil alıb.
2000-ci ildə BM hüquq şirkətində hüquqşünas köməkçisi vəzifəsində fəaliyyətə başlayıb və 2006-cı ildə həmin şirkətdə vitse prezident vəzifəsinə qədər yüksəlib. 2007 - 2010-cu illərdə müxtəlif şirkətlərdə hüquq şöbəsinin müdiri və direktor vəzifələrində çalışıb.
2012-ci ildən Gənclər və İdman Nazirliyində Regionlarla iş və kadrlar şöbəsinin Regionlarla iş sektorunda aparıcı məsləhətçi, 2013-cü ildən isə nazirliyin Beynəlxalq əlaqələr şöbəsinin beynəlxalq əməkdaşlıq və beynəlxalq qurumlarla iş sektorunun müdiri səlahiyyətlərini icra edib.
E.Ə.
www.oxu.az
"
"Metro ""Qarabağ"" - ""Atletiko"" oyunu ilə əlaqədar gücləndirilmiş iş rejiminə keçəcəkOktyabrın 18-də UEFA Çempionlar Liqasının qrup mərhələsi çərçivəsində keçiriləcək ""Qarabağ"" - ""Atletiko"" oyunu ilə əlaqədar ""Bakı Metropoliteni"" QSC gücləndirilmiş iş rejimində çalışacaq.
Bu barədə Oxu.Az-a ""Bakı Metropoliteni"" QSC-nin Mətbuat xidməti və ictimaiyyətlə əlaqələr şöbəsinin rəisi Nəsimi Paşayev bildirib.
Onun sözlərinə görə, gücləndirilmiş iş rejimi, sadəcə, ""Koroğlu"" stansiyasında deyil, digər stansiyalarda da tətbiq olunacaq.
""Sərnişin axınına nəzarət olunacaq, şəraitə uyğun olaraq ""Koroğlu"" stansiyasına giriş-çıxışların yerləri dəyişdirilə bilər. Sərnişinlərin təhlükəsiz daşınması üçün bütün zəruri tədbirlər görüləcək, canlı qüvvə və eyni zamanda, ehtiyat qatarlar cəlb olunacaq. Oyun keçirilən gün saat 18:00-dan etibarən sərnişin axını tam nəzarətdə olacaq"", - deyə o vurğulayıb.
E.Ə.
www.oxu.az
"
"""Atletiko"" Bakıya bu heyətlə gəlirFutbol üzrə Çempionlar Liqasının III turunda “Qarabağ”ın qonağı olacaq İspaniyanın “Atletiko” komandası Bakıya 20 futbolçu ilə gələcək.
Oxu.Az Report-a istinadən xəbər verir ki, baş məşqçi Dieqo Simeone oktyabrın 18-də Bakı Olimpiya Stadionunda baş tutacaq matç üçün 3 qapıçı, 6 müdafiəçi, 7 yarımmüdafiəçi və 4 hücumçunu heyətə daxil edib.
Yerli vaxtla saat 14:00-da yola düşəcək “Atletiko” Bakı vaxtı ilə saat 22:00-da Heydər Əliyev adına Beynəlxalq Hava Limanına çatacaq.
Qapıçılar: Yan Oblak, Migel Anhel Moyya, Aksel Verner.
Müdafiəçilər: Dieqo Qodin, Filipe Luis, Lukas Ernandes, Şime Vrsalko, Stefan Saviç, Xose Mariya Ximenes.
Yarımmüdafiəçilər: Koke, Saul Nyiqes, Tomas Partey, Qabi Fernandes, Yannik Karrasko, Auqusto Fernandes, Nikolas Qaytan.
Hücumçular: Fernando Torres, Antuan Qrizmann, Kevin Qameyro, Anhel Korrea.
Qeyd edək ki, “Qarabağ” - “Atletiko” oyunu saat 20:00-da başlayacaq.
E.Ə.
www.oxu.az
"
"“Qarabağ” - “Atletiko” oyunu üçün avtobuslar ayrılacaq“Qarabağ” klubu azarkeşlərin Çempionlar Liqasının qrup mərhələsinin III turunda İspaniya təmsilçisi “Atletiko” ilə oyuna rahat gedib-gəlmələri üçün tədbir görəcək.
Oxu.Az klubun rəsmi saytına istinadən xəbər verir ki, oktyabrın 18-də Bakı Olimpiya Stadionunda baş tutacaq oyun üçün ictimai dayanacaq azarkeşlərin xidmətində olacaq.
Tərəfdarlar avtodayanacaqdan qarşılaşmanın başlamasından üç saat əvvəl - saat 17:00-dan etibarən istifadə edə bilərlər.
Qeyd edək ki, “Qarabağ” - “Atletiko” matçına bilet satışı davam edir. Azarkeşlər oktyabrın 17-dən etibarən biletləri Bakı Olimpiya Stadionunun qarşısında yerləşdirilən satış məntəqələrindən də əldə edə bilərlər.
E.Ə.
www.oxu.az
"
"Futbolçudan qeyri-adi qol – VİDEOYunanıstanın “Ksanti” klubunun futbolçusu Brito yerli çempionatın AEK ilə oyununda, cərimə zərbəsindən öncə ayağını hakimə sürtdüyü üçün sarı vərəqə alıb.
Oxu.Az Lenta.ru-ya istinadən xəbər verir ki, hakim topun ətrafında yox olan sprey vuran zaman futbolçunun ayaqqabısını da batırıb. Brito ayaqqabısını hakimə sürtmək istədiyi üçün cəzalandırılıb. Bundan sonra,futbolçu cərimə zərbəsindən doqquzluğa qol vuraraq, oyunda hesabı açıb.
Görüş 1:1 hesabı ilə başa çatıb.

E.C.
www.oxu.az
"
"“Qarabağ” – “Atletiko” matçının hakimləri müəyyənləşdiÇempionlar Liqasının qrup mərhələsi çərçivəsində keçiriləcək “Qarabağ” – “Atletiko” matçının hakimləri müəyyənləşib.
Oxu.Az xəbər verir ki, UEFA Bakıda baş tutacaq qarşılaşmanı fransalı hakimlər briqadasına həvalə edib.
Bakı Olimpiya Stadionunda keçiriləcək oyunda Ruddi Buke ədalət təmsilçisi olacaq. Ona Jillom Debar və Frederik Kano kömək edəcəklər. Ehtiyat hakim funksiyasını Bertran Joanno yerinə yetirəcək. Görüşün əlavə hakim köməkçiləri isə Amauri Delerue və François Letexye olacaq.
Qeyd edək ki, oktyabrın 18-də keçiriləcək “Qarabağ” – “Atletiko” oyunu saat 20:00-da start götürəcək.
A.M.
www.oxu.az
 
"
"Azərbaycanlı hakim Avropa Liqasında növbəti oyuna təyinat aldıAzərbaycanlı FİFA referisi Əliyar Ağayev Avropa Liqasının qrup mərhələsinin oyununa təyinat alıb. 
Oxu.Az-ın AFFA-nın rəsmi saytına istinadən verdiyi məlumata görə, gənc baş hakim Avropa Liqasının L qrupunun “Vardar” (Makedoniya) – “Real Sosyedad” (İspaniya) oyununu idarə edəcək. Oyunun yan xətt hakimləri Zeynal Zeynalov və Rza Məmmədov olacaq. 
Görüşdə əlavə köməkçi hakimlər funksiyasını Rəhim Həsənov və Orxan Məmmədov yerinə yetirəcək. Dördüncü hakim qismində Mübariz Haşımov təmsil olunacaq. 
Qeyd edək ki, görüş oktyabrın 19-da Skopyedə keçiriləcək. 
E.Ə.
www.oxu.az
"
"Azərbaycan millisi FİFA reytinqində gerilədiFİFA dünya yığmalarının növbəti reytinq siyahısını açıqlayıb. 
Oxu.Az xəbər verir ki, Azərbaycan milli komandası ötən ayla müqayisədə 23 pillə geriləyib. 
Hazırda 273 xala malik komanda 115-ci pillədə qərarlaşıb. 
Qeyd edək ki, Almaniya 1631 xalla 1-ci pillədə qalıb. Braziliya 1619 xalla 2-ci, Portuqaliya 1446 xalla 3-cü pillədə qalıb. 6 pillə geriləyən Türkiyə isə 807 xalla 33-cüdür.  
E.Ə.
www.oxu.az
"
"İlin atletlərinin adları açıqlandıAvropa Atletika İttifaqı ilin idmançılarının adlarını açıqlayıb.
Oxu.Az xəbər verir ki, kişilər arasında almaniyalı nizəatan Yohannes Vetter, qadın atletlər arasında isə şüvüllə tullanmada Yekaterini Stefanidi ilin idmançısı seçilib.
Qeyd edək ki, kişi atletlər arasında 3 namizəddən biri azərbaycanlı Ramil Quliyev olub. 
E.Ə.
www.oxu.az
"
"Güləşçilərimizin Dağıstan uğuruDağıstanın Xasavyurt şəhərində sərbəst güləş üzrə sayca 9-cu “Qitələrarası Kubok” beynəlxalq turniri keçirilib.
Azərbaycan Güləş Federasiyasından Oxu.Az-a verilən məlumata görə, güləşçilərimiz turniri 2 qızıl, 1 gümüş və 1 bürünc medalla başa vurublar.
65 kq-da yarışan Ağahüseyn Mustafayev və 97 kq-da mübarizə aparan Aslanbek Alborov bütün rəqiblərindən üstün olaraq, turnirin baş mükafatına layiq görülüblər.
Yalnız final görüşündə uduzan Cəmaləddin Məhəmmədov (125 kq) gümüş medalla kifayətlənib.
Bürünc medalı isə yığmamıza 125 kq çəkidə mübarizə aparan digər təmsilçimiz Səid Həmidov qazandırıb.
Görüşlərin idarə olunmasında ölkəmizi beynəlxalq dərəcəli hakimlər Qərib Əliyev, Vaqif Zeynallı, Asif Şirəliyev və Sədi Quliyev təmsil ediblər.
E.Ə.
www.oxu.az
"
"Azərbaycan çempionundan böyükhesablı məğlubiyyətQadın həndbolçular arasında EHF kubokunun II təsnifat mərhələsinin oyunları keçirilib.
Oxu.Az Apasport.az-a istinadən xəbər verir ki, bu yarışda ölkəmizi təmsil edən Azərbaycan çempionu ""Nur"" çıxışını böyükhesablı məğlubiyyətlə başa vurub. 
Belə ki, Danimarkada ""Viborq""la keçirilən ilk görüş rəqibin asan qələbəsi ilə yekunlaşıb. Birinci hissədə 11 top (8:19) geridə olan həndbolçularımız sonda 21:38 hesabı ilə uduzublar.
İkinci görüş isə Mingəçevir təmsilçisi üçün daha acınacaqlı alınıb. Komandamız bu dəfə ilk hissəni 5:22 (!), matçı 15:43 (!) hesabı ilə məğlub olub.
Beləliklə, iki qarşılaşmanın yekununa əsasən, 36:81 hesabı ilə uduzan ""Nur"" mübarizəni dayandırıb.
Qeyd edək ki, baş məşqçisi Valeri Qonçardan tutmuş bütün həndbolçular əcnəbi olublar. Komanda rəhbərliyi yeganə milliləşdirilmiş Yekaterina Peçenin adını heç iştirak ərizəsinə salmayıb.
E.Ə.
www.oxu.az
"
"Rəşad Sadiqov: Kiməsə borcun varsa, o borcla yaşamaq olmur ""Həyatda belə bir şey var: Kiməsə borcun varsa, o borcla yaşamaq olmur. Yatanda da yada düşür və o zaman narahat olursan. Oyundan qabaq da uşaqlara dedim ki, borcumuz var, qaytarmaq lazımdır. Bu borcla yaşamaq olmaz. Sağ olsunlar, borclarını artıqlaması ilə qaytardılar"".
Oxu.Az Report-a istinadən xəbər verir ki, bunu ""Neftçi""nin futbolçusu Rəşad Sadiqov səfərdə ""Səbail""i 4:0 hesabı ilə yendikləri Azərbaycan Premyer Liqasının VIII tur matçından sonra jurnalistlərə açıqlamasında deyib.
34 yaşlı yarımmüdafiəçi bildirib ki, flaqmanın son iki turda qələbə qazanmasının səbəbkarı baş məşqçi Tərlan Əhmədovdur:
""Həmin komandadır, heç nə dəyişməyib. Komandaya cəmi 2 futbolçu gəlib. Sadəcə, mənə elə gəlir ki, Tərlan Əhmədov komandaya inam, qələbə ruhu gətirib. Əhmədovun gəlişindən sonra ilk 2 oyundan məğlub ayrılsaq da, yaxşı futbol sərgiləmişdik. Həmin vaxt demişdim ki, qalibiyyətlər gələcək. Elə də oldu. Məncə, bu qələbələrin ardı gələcək"".
Sadiqovun sözlərinə görə, böyük hesablı qələbə arxayınlaşmağa əsas verməməlidir:
""Bu görüşdə də arxayınlıq yox idi. Hətta ilk 2 qolu vurduqdan sonra da belə bir hiss yox idi. Daha yaxşı oynamaq istəyirik. Nə qədər qol vura biliriksə, vuracağıq. Rəqibi aşağılamaq olmaz. Çünki ""Səbail"" ilk dövrədə ""Kəpəz""i də, elə ""Neftçi""ni də yenib. Hər bir komandaya başağrıdırlar. Sadəcə, bu gün komandamız daha yaxşı, daha istəkli oynadı və qələbə qazandı"".
Təcrübəli futbolçu ""Səbail""ə qarşı mərkəz müdafiəçisi mövqeyində oynamaqda çətinlik çəkmədiyini də vurğulayıb:
""Çünki ""Bakı 2017"" IV İslam Həmrəyliyi Oyunlarında da, ""Qəbələ""də də bu mövqedə çıxış etmişəm. Ona görə də bu mövqe mənə yad deyil. Rahat çıxış edirəm"".
Qeyd edək ki, 8 turdan sonra xallarını 7-yə çatdıran ""Neftçi"" 6-cı pilləyə yüksəlib.
L.Ə.
www.oxu.az
"
"Tərlan Əhmədov komandadakı qruplaşmadan danışdı ""Futbolçularıma bu gözəl qələbəyə görə təşəkkür edirəm. Azarkeşlərimizə də sonadək dəstək olduqları üçün çox sağ ol deyirəm. Komanda yavaş-yavaş özünə gəlir. Lakin bu qələbələr bizi rahatlaşdırmamalıdır. Bizi qarşıda daha çətin oyunlar gözləyir. Oyunumuzu daha yaxşı səviyyəyə çatdırmalıyıq"".
Oxu.Az Report-a istinadən xəbər verir ki, bunu ""Neftçi""nin baş məşqçisi Tərlan Əhmədov səfərdə ""Səbail""ə 4:0 hesabı ilə qalib gəldikləri Topaz Premyer Liqasının VIII tur matçından sonra mətbuat konfransında deyib.
46 yaşlı mütəxəssis daha sonra jurnalistlərin suallarını cavablandırıb:
Meza Kollinin qırmızı vərəqə aldığı epizod barədə nə deyə bilərsiz?
- Həmin epizodu görməmişəm. Təkrara baxacağam. Əvvəllər də demişəm, son ümid foluna görə qayda pozuntusuna normal baxıram. Ancaq ehtiyac olmayan bir vəziyyətdə futbolçu ""qırmızı"" alırsa, cəza olmalıdır. Bu gün Kirill Petrovun olmaması bəzi dəyişikliklər etməyimə səbəb olmuşdu. İndi isə Meza Kolli qırmızı vərəqə aldı.
Bu gün Rəşad Sadiqov müdafiənin mərkəzində çıxış edirdi...
- Rəşad Qəbələdə də həmin mövqedə oynamışdı. Onun Meza Kolli ilə oyunu yaxşı alındı. Ancaq Rəşada həmin mövqedə şans vermə səbəblərindən biri də məcburiyyət idi. Petrovun sarı vərəqə limiti dolduğundan, Sadiqova şans verməli oldum.
Bu gün sizi komandada daha çox hansı məqam narahat edir?
- Komandada qruplaşma məsələsi məni çox narahat edirdi. Bu gün bu problemi həll eləmişəm. Komandanın təməli düzgün qurulmamışdı. Bir mövqedə 3-4, digər mövqedə isə 1-2 oyunçumuz var. Belədə onları əvəz etmək çətin olur. AZAL-da bəzən 3 müdafiəçi üçün çıxış edirdik. Burada da oxşar problemlər var.
Komandanı növbəti turda ""Kəpəz”lə Gəncədə çətin oyun gözləyir...
- Bu saat düşünmürəm ki, Gəncədə bizi anşlaq gözləyir. Hazırda yalnız komandanın oyununa köklənmişəm. ""Zirə” və ""Qəbələ” ilə oyunlarda futbolçulardan yalnız nəticəyə oynamağı tələb etmişdim. ""İnter”lə oyun isə sübut etdi ki, bizim komandada potensial var. Azarkeş amili bizə problem yaratmamalıdır. Bu, əksinə oyunçulara stimul olmalıdır. Həmin oyunda əsas problem Meza Kollinin yoxluğu ola bilər.
Komandaya hələ də fiziki hazırlıq üzrə məşqçi təyin olunmayıb...
- Danışıqlar gedir, hələ ki, dəqiq bir şey yoxdur.
L.Ə.
www.oxu.az
"
"Futbol üzrə Azərbaycan Premyer Liqasında VIII turun son oyunun nəticələri Futbol üzrə Azərbaycan Premyer Liqasında VIII turun son oyunu keçirilib.
Oxu.Az-ına görə, ""Neftçi"" səfərdə ""Səbail""lə qarşılaşıb.
""Dalğa Arena""da təşkil olunmuş görüş qonaqların böyükhesablı qələbəsi ilə yekunlaşıb. Qolları ""Neftçi"" ilə müqaviləni 2 gün əvvəl uzatmış Uqo Barqas və İqnasio Errera, həmçinin Rəhman Hacıyev vurub. Barqas ""dubl"" etdiyi halda, Errera və Hacıyev hərəyə bir dəfə fərqlənib. Flaqman 84-cü dəqiqədə Derlis Meza Kollinin qırmızı vərəqə alması səbəbindən görüşü azlıqda başa vurub.
Beləliklə, ""Neftçi"" ""Səbail""dən ilk dövrədəki 0:1 hesablı məğlubiyyətin əvəzini artıqlaması ilə çıxıb. Ardıcıl 2-ci qələbəsini qazanan ""ağ-qaralar"" xallarını 7-yə çatdıraraq, 6-cı pilləyə yüksəliblər. 6 xalı olan ""Səbail"" isə 7-ci pilləyə enib.
Topaz Premyer Liqası, VIII tur
18:30. ""Səbail” - ""Neftçi” - 0:4
Qollar: İqnasio Errera, 17. Uqo Barqas, 32; 77. Rəhman Hacıyev, 65
Qırmızı vərəqə: Derlis Meza Kolli, 84 (""Neftçi"")
Hakimlər: Fariz Yusifov, Knyaz Əmiraslanov, Vüqar Bayramov, Ramil Diniyev
""Dalğa Arena”
Turun əvvəlki oyunlarında ""İnter"" evdə ""Qarabağ""a 0:2, ""Sumqayıt"" ""Qəbələ""yə 0:1 hesabı ilə uduzub, ""Zirə"" isə ""Kəpəz""i darmadağın edib - 3:0.
L.Ə.
www.oxu.az 
"
"“Qarabağ” – “Atletiko” matçına bu qədər bilet satılıb“Qarabağ”ın Çempionlar Liqasının qrup mərhələsinin ikinci ev oyununda qarşılaşacağı “Atletiko” (Madrid) ilə  matçın bilet satışı davam edir.
Oxu.Az Apasport.az-a istinadən bildirir ki, qarşılaşmaya satılan biletlərin sayı 35 minə çatıb. Azarkeşlər qeyd olunan satış məntəqələrinə yaxınlaşmaqla şəxsiyyət vəsiqəsiylə birbaşa biletləri əldə edə bilər. Onlayn bilet əldə etmək istəyən azarkeşlər isə iticket.az saytından vauçerləri alaraq, daha sonra satış məntəqələrində vauçerləri biletlərlə dəyişməlidir.
Qeyd edək ki, “Qarabağ” – “Atletiko” matçı oktyabrın 18-i, saat 20:00-da başlayacaq.
Satış məntəqələri:
“Gənclik mall” və “28 mall”
“Park Bulvar” (Qarabağ FK Fan-şop)
M. Rəsulzadə, 3 (Azərb. k/t yaxınlığı) Bül-bül prospekti
Heydər Əliyev Sarayının kassası
Asan Xidmət mərkəzləri
Nizami küç. (Nizami k/t yaxınlığı)
Üzeyir Hacıbəyov küç. 69x (Hökümət evinin arxası)
L.Ə.
www.oxu.az 
"
"""İnter"" - ""Milan"" derbisi üçün rekord məbləğdə bilet satıldıİtaliyanın ""İnter"" klubu bu gün A Seriyasının VIII turu çərçivəsində ""Milan""la keçiriləcək matça bütün biletləri satıb.
Oxu.Az Report-a istinadən xəbər verir ki, ""Neradzurri""nin bilet satışından əldə etdiyi məbləğ 4,8 milyon avro təşkil edib ki, bu da İtaliya futbolu üçün rekord göstəricidir.
Bundan əvvəlki nailiyyət də ""İnter""ə məxsusdur. Klub cari ilin aprel oyununda keçirilmiş Milan derbisi üçün bilet satışından 4,204 milyon avro məbləğində bilet satıb. Matç 2:2 hesablı heç-heçə ilə başa çatıb.
""San-Siro - Cuzeppe Meatsa"" stadionu 82 min 995 nəfərlik yer tutumuna malikdir.
A.M.
www.oxu.az
"
"Federer finalda Nadala qalib gəldiİsveçrəli Rocer Federer Peşəkar Tennisçilər Assosiasiyasının Şanxayda keçirilən turnirinin finalında dünyanın bir nömrəli raketka ustası Rafael Nadala qalib gəlib.
Oxu.Az APA-ya istinadən verdiyi məlumata görə, 1 saat 13 dəqiqə davam edən görüş 6:4 və 6:3 hesabı ilə R. Federerin qələbəsi ilə başa çatıb.
Bununla da R. Federer ardıcıl 5 matç R. Nadala qalib gəlib. Ümumilikdə R. Federer və R. Nadal 38 dəfə qarşılaşıb. Bu görüşlərin 15-də R. Federer, 23-də isə R. Nadal qələbə qazanıb. Tennisçilər 2017-ci ildə 4 dəfə görüşüb və bu görüşlərin hamısında R. Federer qalib gəlib. 36 yaşlı tennisçi karyerasında ikinci dəfə Şanxay turnirində qalib gəlib.
A.M.
www.oxu.az
"
"Futbol üzrə Azərbaycan Premyer Liqasında VIII turun daha bir oyunu keçirilibFutbol üzrə Azərbaycan Premyer Liqasında VIII turun daha bir oyunu keçirilib.
Oxu.Az-ın məlumatına görə, ""Kapital Bank Arena""da ""Sumqayıt"" və ""Qəbələ"" komandaları üz-üzə gəlib.
Görüş qonaq komandanın qələbəsi ilə yekunlaşıb - 1:0. Yeganə qolu 29-cu dəqiqədə Famussa Kone vurub. 
Qeyd edək ki, daha əvvəl ""Qarabağ” ""İnter”i 2:0, ""Zirə"" ""Kəpəz""i 3:0 hesabı ilə məğlub edib. 
N.О.
www.oxu.az
"
"“Formula-1”in baş arxitektoru: Bakıda xüsusi ab-hava var “Formula-1”in bir çox avtodromlarının arxitektoru, eləcə də Bakıda şəhər trassasının layihəsinin müəllifi olan German Tilke Azərbaycan Qran-Prisində xüsusi ab-hava olduğunu bildirib.
Oxu.Az-ın “Çempionat”a istinadən məlumatına görə, Tilke Bakının, küçə yarışları zamanı ötüb keçməyin çətin olması haqqında  şablonları təkzib etdiyini hesab edir.
“Bəs Bakıda necədir? Orada rahat ötüb keçmək olur, - German Tilke bildirib. – Bəli, bəzi şəhərlərdə daha çətin olur. Trassanı mövcud binaları nəzərə almaqla layihələşdirsək də, hər şey ola bilər. Küçə yarışları pilotlar üçün çətindir, lakin tamaşaçılar heç bir yerə getməli olmurlar. Sinqapur, Monako, Bakı kimi mərhələlərdə xüsusi ab-hava var. Ümumilikdə isə, bu, avtosport üçün yol deyil: küçə trassaları top-seriyalar üçün lazımdır .”
Xatırladaq ki, Bakıda artıq iki dəfə “Formula-1” yarışları keçirilib. 2018-ci ildə Azərbaycan Qran-Prisi aprelin 29-da keçiriləcək.
N.О.
www.oxu.az
"
"“Qarabağ”ın futbolçusuna ağır itki üz verib – FOTOAğdamın “Qarabağ” klubunun yarımmüdafiəçisi Donald Geryenin 1 yaş 6 aylıq körpəsi dünyasını dəyişib.
Oxu.Az-ın məlumatına görə, 28 yaşlı futbolçunun Miah adlı qızı ağır xəstəlikdən əziyyət çəkirdi.
Qeyd edək ki, Donald Gerye bu yay “Alanyaspor”dan “Qarabağ”a keçib. “Transfermarkt”ın 800 min avro qiymət qoyduğu haitili yarımmüdafiəçi Çempionlar Liqasında 2 qol vurub.











S.B.
www.oxu.az
"
"“Qarabağ” - “Atletiko” matçı ilə bağlı statistik məlumatlar açıqlanıbUEFA-nın rəsmi saytı Çempionlar Liqasının (ÇL) qrup mərhələsinin III turunda “Qarabağ” komandasının evdə İspaniya “Atletiko”suna qarşı keçirəcəyi oyunla bağlı statistik məlumatları açıqlayıb.
Oxu.Az “Report”a istinadən xəbər verir ki, məqalədə bu kollektivlərin ilk dəfə qarşılaşacaqları və hər iki komandanın son turdakı məğlubiyyəti unutdurmağa çalışacağı vurğulanıb.
“Qarabağ”
“Qarabağ” ilk dəfə İspaniya komandası ilə üz-üzə gələcək. “Atletiko” heç vaxt Azərbaycan klubu ilə rəsmi matçda qarşılaşmayıb.
Ağdam komandası qrupda keçirdiyi ilk iki oyunda uduzub. Qurban Qurbanovun rəhbərlik etdiyi kollektiv İngiltərədə “Çelsi”yə 0:6, Bakıda isə İtaliya “Roma”sına 1:2 hesabı ilə məğlub olub.
“Qarabağ” ÇL-in və Avropa Liqasının qrup mərhələsində keçirdiyi 10 ev oyunundan 2-də qalib gəlib, 4 dəfə uduzub.
Azərbaycan klubu ilk dəfə ÇL-in qrup mərhələsinə vəsiqə qazanıb. “Qarabağ” buna Gürcüstan “Samtredia”sı (5:0, 1:0), Moldova “Şerif”i (0:0, 2:1) və Danimarka “Kopenhagen”ini (1:0, 1:2) mübarizədən kənarlaşdırmaqla nail olub.
Bu, “Qarabağ”ın ÇL-də 4-cü mövsümüdür. Azərbaycan komandası əvvəlki 3 mövsümdə III təsnifat mərhələsində uduzub. 
Bakıda məskunlaşmış komanda 2016/2017 mövsümündə ardıcıl 3-cü mövsüm ÇL-də mübarizəni dayandırsa da, elə 3-cü dəfə Avropa Liqasının qrupuna düşüb. Buna rəğmən, Azərbaycan təmsilçisi heç vaxt 1/16 finala vəsiqə qazanmayıb. 
“Qarabağ” 2016/2017 mövsümündə 5-ci dəfə Azərbaycan Premyer Liqasının qalibi olduqdan sonra ÇL-in qrupuna vəsiqə əldə edib.
“Atletiko”
Madrid təmsilçisi 2013-cü ildə “Bakı” ilə Azərbaycanda yoldaşlıq oyunu keçirib və 3:0 hesabı ilə qalib gəlib. Həmin görüşdə qollardan birini “Çelsi”dən “Atletiko”ya dönən Dieqo Kosta vurub. Lakin o, qış fasiləsindən sonra meydana çıxa bilər.
“Atletiko” ilk turda İtaliyada “Roma” ilə qolsuz heç-heçə edib. Daha sonra isə evdə “Çelsi”yə 1:2 hesabı ilə məğlub olub.
Paytaxt komandası ÇL-də keçirdiyi son 10 səfər görüşündən yalnız 3-də qələbə əldə edib. Madridlilər ötən mövsüm qrup mərhələsində 3 səfər oyunundan 2-də qalib gəlib.
2016/2017 mövsümündə İspaniya La Liqasında 3-cü yeri tutan “Atletiko” ÇL-in qrupunda 6 oyunun hamısında qalib gələn 7-ci komanda ola bilərdi. Lakin madridlilər son turda “Bavariya”ya məğlub oldular.
Dieqo Simeonenin rəhbərlik etdiyi kollektiv ötən mövsüm yarımfinalda “Real Madrid”ə məğlub olaraq mübarizəni dayandırıb.
Komandalar arasında əlaqələr
“Qarabağ”ın futbolçusu Miçel Madera 2011-ci il noyabrın 6-da La Liqada “Xetafe”nin “Atletiko”nu 3:2 hesabı ilə məğlub etdiyi görüşdə fərqlənib. Bu, ispaniyalı yarımmüdafiəçinin sabiq komandasının forması ilə çıxdığı 60 matçda yeganə qoludur.
Miçel 2009-cu ildə Xixon “Sportinq”inin, 2013-cü ilin noyabrında isə “Xetafe”nin heyətində “Atletiko”ya müvafiq olaraq 1:3 və 0:7 hesablı məğlubiyyətlərdə iştirak edib.
Miçel və “Atletiko”nun qapıçısı Migel Anhel Moyya 2011-2014-cü illərdə “Xetafe”də komanda yoldaşı olublar.
“Qarabağ”ın digər futbolçusu Dani Kintana karyerasına İspaniyanın “Valensiya” komandasının əvəzedici komandasında başlayıb. İspaniyalı yarımmüdafiəçi vətənində “Pusol”, “Ontenyente”, “Alsiru”, “Rasinq”, “Urakan”, “Olimpik” və 
“Ximnastik” klublarında da çıxış etsə də, heç vaxt “Atletiko”ya qarşı forma geyinməyib.
Faktlar
“Qarabağ” ardıcıl 5-ci ölkə çempionluğuna doğru irəliləyir. Komanda Premyer Liqada 19 xalla liderdir və ötən mövsümlə müqayisədə 6 xal çox toplayıb.
Ağdam komandasının daxili yarışlarda məğlubiyyətsiz seriyası 18 oyuna çatıb. Son məğlubiyyət bu il fevralın 28-də olub.
Bədavi Hüseynov, Rahid Əmirquliyev, Qara Qarayev, Ramil Şeydayev, Əfran İsmayılov və Riçard Almeyda 2018-ci il dünya çempionatının seçmə mərhələsində Çexiya və Almaniyaya qarşı oynayıblar. Çexlərlə görüşdə Rəşad Sadıqovla Mahir Mədətov da meydana çıxıblar.
Sadıqov milli karyerasını 111-ci matçında başa vurub. Yeni kapitan isə Əmirquliyevdir.
Madridlilər son 13 matçda yalnız bir dəfə - ÇL-in II turunda “Çelsi”yə uduzub. Bu seriya may ayından bəri davam edir.
Dieqo Qodin, Xose Mariya Ximenes (hər ikisi Uruqvay), Koke, Saul (hər iksi İspaniya) və Antuan Qrizmann (Fransa) oktyabrın əvvəlində 2018-ci il dünya çempionatının seçmə mərhələsinin oyunlarında iştirak ediblər.
Qrizmann “Qızıl top” mükafatına namizəd olan 30 nəfərlik siyahıda yer alıb.
Qeyd edək ki, oktyabrın 18-də Bakı Olimpiya Stadionunda keçiriləcək oyun saat 20:00-da başlayacaq.
S.B.
www.oxu.az
"
"Tarixi rekord vuran Ramil Quliyev ən böyük hədəfini açıqladıBu ilin avqust ayında Londonda keçirilən 16-cı Dünya Atletika Çempionatının qızıl medalçısı, azərbaycanlı atlet Ramil Quliyev “Report”un Türkiyə bürosuna müsahibə verib.
Oxu.Az həmin müsahibəni təqdim edir.
- Qələbənlə nəinki Türkiyə və Azərbaycanın, eləcə də türk dünyasının fəxrinə çevrildin. Prezidentlər İlham Əliyev və Rəcəb Tayyib Ərdoğan səni təbrik etdilər...
- Açığı, çempionata çox hazırlaşmışdıq. Biz yarışa getməzdən əvvəl bilirdik ki, ölkəyə medalla dönəcəyik, ancaq onun rəngini bilmirdik. Sarı rəngdə bir medalla ölkəyə qayıtdıq, çox xoşbəxtəm. Qələbədən sonra o qədər həyəcanlı idim ki, on gün özümə gələ bilmədim. Mənə dəstək olan, təbrik edən və uğuruma sevinən hər kəsə çox təşəkkür edirəm. Bəli, iki ölkə lideri məni təbrik etdi. Açığı, mən gözləmirdim ki, onlar mənə zəng edəcəklər. Çox şad oldum. Yarışdan 20-30 dəqiqə sonra prezident Rəcəb Tayyib Ərdoğan mənə zəng etdi. Bir gün sonra isə Prezident İlham Əliyev mənimlə danışdı, hər ikisi gözəl sözlər dedi, məni təbrik etdilər. Bu təbriklər qələbəmin nəticəsi üçün mənə verilən ən böyük mükafatlar idi.
- Azərbaycan və Türkiyənin bayraqları ilə qələbə sevincini yaşamaq necə hiss idi?
- Mən azərbaycanlıyam və Bakıdan gəlmişəm. Bunu heç vaxt unutmaram. Ən böyük hədəfim bu idi ki, belə mötəbər bir yarışda qələbə qazanım və hər iki ölkənin bayraqları ilə stadionda dövrə vurum. Bunu ilk dəfə Bakıda İslam Həmrəyliyi Oyunlarında etdim. İkinci şansım isə dünya cempionatında oldu. Qalib olasan, vətənin olan hər iki dövlətin bayrağını sarılaraq dünyanın qarşısına çıxasan. Həqiqətən də əvəzolunmaz hisslərdir.
- Türkiyəyə nə vaxt gəldin? Burada başqa hansı uğurların olub?
- 2010-cu ildə Türkiyəyə gəldim və 2014-cü ildən Türkiyə adına yarışlara qatılıram. 2015-ci ildə Türkiyədə keçirilən dünya çempionatında finala yüksəldim və 2016-ci ildə 200 metrlik yarışlarda Avropada ikinci yeri qazandım. Dünya cempionatındakı bu qələbəm isə hələlik mənim üçün ən böyük qələbədir.
- Oktyabrın 14-də Avropa Atletika Federasiyası tərəfindən qitənin ən yaxşı atleti seçilə bilərsən. Üç namizəd arasında şanslarını necə dəyərləndirirsən?
- Nəticələr bu gün məlum olacaq. Ancaq indi mediadan gələn nəticələrə görə, bildiyim qədəriylə 25 faiz göstərici olmalıdır. Bundan başqa, həmçinin qurumun içərisində münsiflərin qiymətləndirməsi olacaq. Açığı, biz də nəticələri gözləyirik. İnşallah, yaxşı olar.
- Səni sosial şəbəkələrdə də yaxından izləyirik. Qələbəndən sonra oradan sənin uğurunu paylaşan milyonlar vardı…
- Bəli, çox təbriklər aldım və bu məni olduqca çox sevindirdi. Yarışdan bir gün sonra baxdım ki, mənə 9 min mesaj gəlib. Hər kəs təbrik edirdi. Mən özümü heç bir zaman olmadığım qədər xoşbəxt hiss etdim ki, bu qədər insanı sevindirmişəm. Bundan başqa, atletizmlə bağlı da ciddi təbliğat apardığımı düşünürəm. Ümid edirəm ki, bundan sonra da bu idmana daha çox maraq oyanacaq. Gənclər, yeniyetmələr yaxşı atlet olmaq üçün rəqabət aparacaqlar, qələbə üçün mücadilə edəcəklər. Fikrimcə, idman insanı tərbiyə edir, idmansız həyat olmaz. Bunu həyatımızın bir parçası halına gətirməliyik və əhəmiyyətli yerə qoymalıyıq.
- Bakıda keçirlən İslam Həmrəyliyi Oyunlarında da böyük uğura imza atmışdın. Sanki o qələbələr səni daha da həvəsləndirdi.
- İslam Oyunları Bakıda peşəkar səviyyədə təşkil olunmuşdu. Bu cür yarışların keçirilməsində Azərbaycanın böyük təcrübəsi var. Bəli, mən Azərbaycandan üç medalla İstanbula qayıtdım. 100, 200 və 4x100 metrə qaçışda. Bu qələbələrdə həmvətənlərim məni alqışlarla təbrik edirdilər.
- Dünya çempionu olduqdan sonra Azərbaycana qayıtmaqla bağlı və ya digər ölkələrdən təkliflər almısanmı?
- Yox, belə bir təklif almadım. Çünki mən artıq Türkiyə üçün çalışıram. Azərbaycandan Türkiyəyə gəldiyim zaman bir çox ölkələrdən təkliflər vardı. Ancaq mən Türkiyəni seçdim, bura gəlməyə qərar verdim. Çünki Azərbaycan Türkiyəyə çox bənzəyir, mədəniyyəti, hər şeyi çox yaxındır. Bir millətik. Mənə bura çox yaxın oldu. Avropaya və ya başqa bir ölkəyə getmək istəmədim. Həm də ona görə ki, bir qədər evimə, ailəmə də yaxın olmaq istəyirdim. Bu qərarımı düzgün hesab edirəm. Özümü burada eyni bir ölkənin başqa bir şəhərinə gəlmiş kimi hiss edirəm.
- Useyn Boltun karyerasını başa vurduğunu nəzərə alsaq, sizin üçün dünya çempionu titulunu qoruyub saxlamağın daha real olduğunu düşünmək olarmı?
- Bəli, haqlısınız. Mənim üzərimə böyük məsuliyyət düşür. Düşünürəm ki, durmadan çalışmaq lazımdır. Bir zədələnmə olmasa, mən bundan sonra da əlimdən gələni edəcəyəm. İnşallah, daha da yaxşı nəticələri əldə edəcəyəm.
- Qarşıdakı hədəflərin nədir və daha hansı yarışlara qatılmaq niyyətindəsən?
- Gələn il Berlində Avropa çempionatı keçiriləcək. İndi həmin yarışa hazırlıqlar gedir. Çünki ən yaxın tarixdə planda bu yarışmaya qatılmaq var. Ən böyük hədəfim isə 2020-ci ildə Tokiodan yüksək əyarlı medalla ölkəyə qayıtmaqdır.
S.B.
www.oxu.az
"
"Erməni idmançılar Bakıya gəlirErmənistanın gənclərdən ibarət millisi Bakıda keçiriləcək Avropa Çempionatında iştirak edəcək.
Oxu.Az BAKU.WS-ə istinadən xəbər verir ki,batut üzərində tullanma üzrə Ermənistan millisi 2018-ci ildə aprelin 12-15-də keçiriləcək Avropa çempionatında iştirak etmək üçün Bakıya gələcək.
Batut üzrərində tullanma Federasiyasının rəhbəri David Farhadyan bildirib ki, Bakıda keçiriləcək çempionat gənc erməni idmançılar üçün ilk böyük çempionat olacaq.
www.oxu.az
"
"“Qarabağ” 177-ci pillədəUEFA Avropa kubokları tarixində ən çox qol vuran klubların reytinqini açıqlayıb.
Oxu.Az Qafqazinfo-ya istinadən xəbər verir ki, qurumun rəsmi saytında açıqlanan siyahıda “Qarabağ” da yer alıb. Ağdam komandası 177-ci yeri tutur. “Qarabağ” qitə kuboklarında keçirdiyi 86 matçda 87 qol vurub (orta hesabla hər oyuna 1.01 qol).
Siyahıya Madrid “Real”ı başçılıq edir (520 oyuna 1104 qol). “Barselona” ikinci (468 oyuna 926 qol), “Bavariya” isə üçüncü (439 oyuna 926 qol) yeri tutur.
www.oxu.az
"
"""Zirə"" ""Kəpəz""ə, ""Qəbələ"" ""Sumqayıt""a qarşı Bu gün Azərbaycan Premyer Liqasında II dövrənin ilk turunun daha 2 oyunu keçiriləcək.
Oxu.Az xəbər verir ki, ""Kəpəz"" ""Zirə""nin, ""Qəbələ"" isə ""Sumqayıt""ın qonağı olacaq.
İlk qələbəsini ötən tur əldə edən Gəncə klubu paytaxtdan da xalla dönmək əzmindədir. Şahin Diniyevin komandası son pillədən qurtulmaq üçün mütləq səfərdən məğlubiyyətsiz ayrılmalıdır. Meydan sahibləri isə məğlubiyyətsizliyini sürdürmək əzmindədir. 
“Qəbələ” və “Sumqayıt” sonuncuların meydanında qarşılaşacaq. Samir Abbasovun yetirmələri ardıcıl 5 matçda top vurduğundan, qəbələlilər isə bu rəqiblə bütün görüşlərdə fərqləndiyindən azarkeşləri qollu qarşılaşmaya şahidlik edə bilər. Son qarşılaşmalarda qapısında qol görən Roman Qriqorçukun yetirmələri xoşagəlməz seriyanı dayandırmaq üçün mübarizə aparıb, ötən turdakı məğlubiyyəti unutdurmalıdır.
Qeyd edək ki, tura sabah keçiriləcək ""Səbail"" - ""Neftçi"" matçı ilə  yekun vurulacaq.
Azərbaycan Premyer Liqası
VIII tur
14 oktyabr (şənbə)
16:00. “Zirə” – “Kəpəz”
Zirə İdman Kompleksinin stadionu
18:00. “Sumqayıt” – “Qəbələ”
Sumqayıt. Şəhər stadionu  








N


Klublar


O


Q


H


M


T-F


X




1


Qarabağ


7


5


1


0


13-3


19




2


Zirə


7


4


3


0


12-5


15




3


Qəbələ


7


4


1


2


7-8


13




4


Sumqayıt


7


3


1


3


8-10


10




5


İnter


8


2


2


4


7-10


8




6


Səbail


6


2


0


4


4-8


6




7


Neftçi


7


1


1


5


5-9


4




8


Kəpəz


7


1


1


5


5-11


4








Bombardirlər: Mahir Mədətov (""Qarabağ"") - 5 qol
Vüsal İsgəndərli (""Zirə""), Riçard Qadze (""Zirə""), Baqali Dabo (""Qəbələ""), Amil Yunanov (""Sumqayıt""), Dino Ndlovu (""Qarabağ"") hərəyə - 3 qol
www.oxu.az
"
"“Beşiktaş” Superliqada uğursuzluq zolağından çıxa bilmir – VİDEO“Beşiktaş” klubu Türkiyə Superliqasında uğursuzluq zolağından çıxa bilmir.
Oxu.Az-ın xəbərinə görə, 8-ci turda səfərdə sonuncu pillədə qərarlaşan “Gənclərbirliyi” komandasının qonağı olan “qara qartallar” 2:1 hesabı ilə uduzublar.
16-cı dəqiqədə Vedat Muriqi qarşılaşmada hesabı açıb. Matçın 73-cü dəqiqəsində Aleksandr Şekiç meydan sahiblərinin üstünlüyünü iki topa çatdırıb. 87-ci dəqiqədə Cenk Tosun penalti zərbəsindən bu qollardan birinin əvəzini çıxıb. Qeyd edək ki, 48-ci dəqiqədən etibarən “Beşiktaş” oyunu azlıqda davam etdirməli olub. Ryan Babel qırmızı vərəqə ilə cəzalandırılıb.
Bundan əvvəl “Beşiktaş” evdə “Trabzonsporla” 2:2 hesablı bərabərliyə qalıb, 6-cı turda isə səfərdə “Fərənbaxça”ya 2:1 hesabı ilə məğlub olub.
8 turdan sonra Şenol Güneşin yetirmələri turnir cədvəlində 14 xxalla ikinci pillədə qərarlaşıblar.  Superliqaya 19 xalla Beşiktaşdan bir oyun az keçirən Qalatasaray başçılıq edir. Aslanlar oktyabrın 14-də səfərdə Konyasporun qonağı olacaqlar.

S.B.
www.oxu.az
"
"Azərbaycanın U-17 milli komandası böyük hesabla uduzduAzərbaycanın futbol üzrə U-17 yığma komandası Avropa çempionatının ilkin seçmə mərhələsində ikinci oyununda Ukrayna millisinə böyük hesabla uduzub.
Oxu.Az-ın xəbərinə görə, Mirbağır İsayevin komandası Bolqarıstanın Gorna Orechovitsa şəhərindəki “Lokomotiv” stadionunda keçirilən görüşdə 6:1 hesabı ilə məğlub olub.
Ukrayna komandasının heyətində Mixaylo Mudryk (3-cü dəqiqə), Roman Yakuba (15ə), Danilo Sikan (35), Alan Aussi (62), Stanislav Biblik (78) və Artyom Şulyanski (80+1) fərqləniblər. Millimizin yeganə qolunu 17-ci dəqiqədə İsmayıl Zülfüqarlı vurub.
Xatırladaq ki, ilk oyunda komandamız İrlandiya yığmasına 0:6 hesabı ilə uduzub.
S.B.
www.oxu.az
"
"Kapitan: Kimin şübhəsi varsa, onun üçün şəxsən himni oxuyaram“Himni ümumən oxuyurdum. Sadəcə, ola bilər həmin epizodda oxumamışam”.
Oxu.Az Qol.az-a istinadən xəbər verir ki, bu sözləri milli komandamızın kapitanı Rahid Əmirquliyev Almaniya ilə DÇ-2018-in matçında dövlət himnini oxumaması ilə bağlı yaranan narazılıqlara münasibət bildirərkən deyib.
Komandası “Qarabağ”ın bu gün Premyer Liqada “İnter”ə qalib gəldiyi matçdan (2:0) sonra jurnalistlərə açıqlama verən R.Əmirquliyev deyib: 
“Hər zaman Azərbaycan himnini oxumuşam. Əgər kimin şübhəsi varsa, şəxsən onun üçün oxuya bilərəm. Həmin epizodda elə görünübsə, bu o demək deyil ki, mən himni bilmirəm”.
S.B.
www.oxu.az
"
"""Qarabağ"" ""İnter""-ı məğlub etdi Bu gün Azərbaycan Premyer Liqasının 8-ci turuna start verilib.
Oxu.Az-in məlumatına görə, ilk oyunda ""İnter"" ""Qarabağ""ı qəbul edib.
Matçın favoriti Ağdam təmsilçisi olsa da, bakılılar düz 85 dəqiqə qapılarını toxunulmaz saxlaya biliblər. Lakin 85-ci dəqiqədə ""Qarabağ""ın hücumçusu Dino Ndlovu hesabı açıb.
Oyunun artırılmış əlavə vaxtda - 90+2-ci dəqiqədə D.Ndlovu yekun nəticəni müəyyən edib - 0:2.
Beləliklə, ""Qarabağ"" 7 oyundan 19 xalla turnir cədvəlində 1-ci sıradadır.
www.oxu.az
"
"İlümjinovun FİDE prezidenti səlahiyyətləri əlindən alındı Kirsan İlümjinov Beynəlxalq Şahmat Federasiyasının (FİDE) prezidenti səlahiyyətlərini əldən verib. 
Oxu.Az-ın Report-a istinadən məlumatına görə, bu barədə FİDE İcraiyyə Komitəsinin Türkiyənin Antalya şəhərindəki Konqresində qərar qəbul olunub.
Toplantıda İlümjinovun səlahiyyətlərinin onun müavini Georgios Makropulosa ötürülməsi yekdilliklə təsdiqlənib. Eyni zamanda, ondan 2018-ci ilin sentyabrında Bakıda keçiriləcək seçkidə namizədliyini irəli sürməməsi tələb olunub. İcraiyyə Komitəsi üzvlərindən 37-si qərarın lehinə, 20-si əleyhinə səs verib.
Qeyd edək ki, Kirsan İlümjinov FİDE-yə 1995-ci ildən rəhbərlik edib. 
N.О.
www.oxu.az
"
"BMT rəsmisi Azərbaycanın uğurlu gənclər siyasətini xüsusi vurğulandı – FOTORusiyanın Moskva şəhərində oktyabrın 11-dən etibarən BMT-yə üzv 70-dən çox ölkənin gənclər siyasətinə cavabdeh dövlət qurumlarının rəhbərləri və nazirlərin iştirakı ilə toplantı öz işinə başlayıb.
Gənclər və İdman Nazirliyindən Oxu.Az-a verilən məlumata görə, 19-cu Dünya Gənclər və Tələbə festivalı öncəsi baş tutan toplantıda Azərbaycanı gənclər və idman naziri Azad Rəhimovun rəhbərlik etdiyi nümayəndə heyəti təmsil edir.
Toplantı çərçivəsində BMT-yə üzv 70-dən çox ölkə nümayəndəsi gənclər siyasəti sahəsində fikir mübadiləsi aparıb, dövlət gənclər siyasətinin inkişafı istiqamətində təcrübələrini bölüşürlər.
Toplantının ilk günündə BMT-nin baş katibinin gənclər məsələləri üzrə müşaviri Cayatma Vikramanayake, Rusiya Federasiyasının təhsil və elm naziri Olqa Vasilyeva, gənclər məsələləri üzrə Federal agentliyin rəhbəri Aleksandr Buqayev, Rusiya Federasiyası prezidentinin mədəniyyət sahəsində beynəlxalq əməkdaşlıq üzrə xüsusi nümayəndəsi Mixail Şvıdkoy və İ.V.Lomonosov adına MDU-nin rektoru Viktor Sadovniçiy iştirak ediblər.
BMT-nin baş katibinin gənclər məsələləri üzrə müşaviri C.Vikramanayake çıxışında BMT tərəfindən gənclər siyasəti sahəsində həyata keçirilən layihələr haqqında məlumat verərkən, 2014-cü ildə Bakıda gerçəkləşdirilmiş Gənclər Siyasəti üzrə Qlobal Forumu xüsusi vurğulayaraq bildirib ki, Azərbaycan hökuməti tərəfindən dəstək tapmış bu forum, ən yüksək səviyyədə həyata keçirilməklə bərabər, eyni zamanda, dünyanın gənc liderlərinin bir araya gəlməsində müstəsna rol oynayıb. Bununla yanaşı, BMT rəsmisi forumun gənclər siyasətindəki mahiyyəti, daşıdığı önəmi, qəbul olunmuş qərarları, gənclərin gələcək inkişafındakı müsbət rolu ilə əvəzsiz olduğunu xüsusi olaraq qeyd edib.
Toplantıda çıxış edən gənlər və idman naziri A.Rəhimov Azərbaycanda aparalın gənclər siyasəti, qəbul olanan dövlət proqramları, gənclərin inkişafına yönəlik strategiya, onların elmi, intellektual, yaradıcılıq və digər sahələrdə özlərini realizələri üçün həyata keçirilən layihələr, QHT-lər ilə işin aparılması və digər mövzular haqqında məlumat verib. Bununla yanaşı, nazir 80-ci illərin sonlarından başlayaraq, Ermənistanın Azərbaycana qarşı apardığı hərbi aqressiya, bunun nəticəsində torpaqlarımızın 20%-nin işğal altında qalmasını, yüzlərlə azərbaycanlı gəncin bu müharibənin qurbanları olmasını iştirakçıların diqqətinə çatdırıb.
Nazir deyib: “Bizim gənclərin inkişafı qarşısında duran əsas öhdəliklərimizdən biri onların ilk növbədə vətənpərvər vətəndaş olaraq yetişməsini təmin etməkdir. Gənclər siyasəti sahəsində qəbul olunan hər bir dövlət proqramı və 2015-2025-ci illəri əhatə edən gənclərin inkişaf strategiyasında bu mövzu qırmızı xətt üzrə aparılır. Ölkəmiz müstəqillik qazandığı gündən Gənclər və İdman Nazirliyinin əsas iş prinsiplərindən biri gənclərə ölkəni sevdirmək, bunun üçün onları ölkəmizin mədəniyyəti, tarixi, ədəbiyyatı haqda daha dolğun və geniş məlumatı özündə əks etdirən layihələrə cəlb etməkdir.”
A.Rəhimov hazırda ölkədə 40-dan çox gənclər evinin fəaliyyət göstərdiyini, dövlət Proqramından irəli gələrək Azərbaycan Respublikasının Prezidenti yanında Gənclər Fondunun yaradıldığını, 2011-2015-ci illər Azərbaycan gəncliyi Dövlət Proqramı çərçivəsində 121-i beynəlxalq olmaqla, 675 tədbirin həyata keçirildiyi, son 5 ildə Gənclər və İdman Nazirliyi və Gənclər Fondunun dəstəyi ilə QHT-lərin 4300-dən çox layihəsinin dəstəkləndiyini, 2000-dən çox gəncin ancaq nazirliyin xətti ilə mübadilə proqramlarında iştirak etdiyini toplantı iştirakçılarının diqqətinə çatdırıb.
A.Rəhimov ölkəmizdə keçirilən ""Eurovision"" mahnı müsabiqəsi, Formula-1 Grand Prix turniri, Avropa Oyunları, İslam Həmrəyliyi Oyunları, Şahmat üzrə Dünya Olimpiadası, 13-cü Gənclərin Dünya Skaut Forumu və digər tədbirlər haqqında məlumat verərək, bu layihələrin hər birinin ölkənin turizm patensialının inkişafı, tanıtımı, Azərbaycana təşrif buyuran jurnalist sayının artımı baxımından mühüm rol oynadığını diqqətə çatdırıb.
Moskvaya səfəri çərçivəsində A.Rəhimov Ümumçin Gənclər Təşkilatı idarə heyətinin sədri, Rusiya Federasiyası gənclərlə iş üzrə Federal Agentliyin rəhbəri, Qazaxıstan, Özbəkistan, Bəhreyn, Serbiya, Belarus, İran, Əfqanıstan, Moldova, Fələstinin gənclər siyasətinə məsul nazirləri, eyni zamanda, Rusiya Federasiyasının baş nazirinin müavini Vitali Mutko ilə görüşlər keçirib.
Toplantı işini oktyabrın14-də yekunlaşdıracaq.














E.Ə.
www.oxu.az
"
"Azərbaycanda bu futbol komandasının baş məşqçisi istefa verdiFutbol üzrə Azərbaycan I divizonunda çıxış edən MOİK komandasının baş məşqçisi istefa verib.
Oxu.Az xəbər verir ki, “Report”un əldə etdiyi məlumata görə, 31 yaşlı mütəxəssis Azərbaycan Kubokunun 1/16 final mərhələsində “Turan Tovuz” üzərində 2:1 hesablı qələbədən sonra postundan gedib.
Xəbəri gənc baş məşqçinin özü də təsdiqləyib. 
Qeyd edək ki, Ramil Əliyev ötən ilin noyabrından MOİK-in baş məşqçisi idi. 
E.Ə.
www.oxu.az
"
"Azərbaycan idmançılarının qazandıqları medalların sayı açıqlandıAzərbaycan idmançıları 2017-ci ilin ilk 9 ayı ərzində beynəlxalq yarışlarda 584 medal qazanıblar.
Gənclər və İdman Nazirliyinin mətbuat xidmətindən Oxu.Az-a verilən məlumata görə, medallardan 193-ü qızıl, 186-sı gümüş, 205-i bürünc olub. Medallar dünya, Avropa çempionat və birinciliklərində, kubok yarışlarında, həmçinin ""Bakı 2017"" IV İslam Həmrəyliyi Oyunları və Tayvanın Taypey şəhərində keçirilmiş 29-cu Ümumdünya Yay Universiadasında əldə olunub.
Bundan başqa, hesabat dövründə Azərbaycanda 28 beynəlxalq yarış keçirilib, 169 beynəlxalq yarışda isə ölkənin yığma komandalarının iştirakı təmin olunub.
Qeyd edək ki, Azərbaycan idmançıları İslamiadada 162, Universiadada 8 medal qazanıb. 
E.Ə.
www.oxu.az
"
"PSJ-nin prezidenti korrupsiyada şübhəli bilinirİsveçrə prokurorluğu PSJ klubunun prezidenti Nasser Əl-Xelafiyə qarşı cinayət işi açıb.
Oxu.Az-ın məlumatına görə, o, korrupsiyada ittiham edilir.
Əl-Xelafinin rəhbərlik etdiyi “BeIN Media Group” şirkətinin 2018, 2022 və 2026-cı illərdə keçiriləcək futbol üzrə dünya çempionatlarının yayım hüququnu əldə etməsi hüquq-mühafizə orqanlarında şübhə doğurub. Müstəntiqlər hesab edirlər ki, o, FİFA-nın keçmiş baş direktoru Jerom Valkeyə rüşvət verib.
Qeyd edək ki, Jerom Valke ötən il DÇ-2014-ün bilet satışı zamanı fırıldağa yol verməkdə şübhəli bilindiyi üçün FİFA-nın baş katibi postundan uzaqlaşdırılıb.
S.B.
www.oxu.az
"
"“İnter” – “Qarabağ” oyununu FİFA referisi idarə edəcəkFutbol üzrə Azərbaycan Premyer Liqasında VIII turun hakim təyinatları açıqlanıb.
Oxu.Az-ın Peşəkar Futbol Liqasının rəsmi saytına istinadən verdiyi məlumata görə, ""İnter""lə ""Qarabağ"" arasında keçiriləcək turun açılış oyunu FİFA referisi Əliyar Ağayevə tapşırılıb. 
13 oktyabr (cümə)
“İnter” – “Qarabağ”
Hakimlər: Əliyar Ağayev, Zeynal Zeynalov, Rza Məmmədov, Ömər Paşayev
AFFA nümayəndəsi: Abas Hüseynov
Hakim-inspektor: Məhəmməd Məmmədov
15:30
14 oktyabr (şənbə)
“Sumqayıt” – “Qəbələ”
Hakimlər: Rauf Cabbarov, Elman Musayev, Nahid Əliyev, İnqilab Məmmədov
AFFA nümayəndəsi: Sakin Məmmədzadə
Hakim-inspektor: Asim Xudiyev
18:00
“Zirə” – “Kəpəz”
Hakimlər: Rəhim Həsənov, Yaşar Abbasov, Cəmil Quliyev, Elvin Əsgərov 
AFFA nümayəndəsi: Vaqif Davudov
Hakim-inspektor: Əhmədağa Cabbarov
16:00
15 oktyabr (bazar)
“Səbail” – “Neftçi”
Hakimlər: Fariz Yusifov, Knyaz Əmiraslanov, Vüqar Bayramov, Ramil Diniyev 
AFFA nümayəndəsi: Rauf Hüseynli
Hakim-inspektor: Şahin Cəfərov
18:30
E.Ə.
www.oxu.az
"
"“Qarabağ”ın yarımmüdafiəçisi zədələndi“Qarabağ” komandası futbol üzrə Çempionlar Liqasının qrup mərhələsinin III turunda Bakıda İspaniya “Atletiko”su ilə keçirəcəyi oyun ərəfəsində heyətlə bağlı problemlə üzləşib.
Oxu.Az Report-a istinadən xəbər verir ki, bu barədə Ağdam komandasının kapitanı Rəşad Sadıqov açıqlama verib. O, oktyabrın 13-də Azərbaycan Premyer Liqasının VII turunda “İnter” və ayın 18-də “Atletiko”ya qarşı matçlara tam heyətlə hazırlaşacaqlarına ümid etdiyini söyləyib: “Yakub Jezniçak, Maksim Medvedev əvvəldən zədəli idi. Miçel son məşqlərdə ayağında ağrı hiss etdi. Hazırda o, məşq etmir. Futbolçularımız millinin düşərgəsindən yorğun qayıdıb. Bədavi Hüseynov və mənim ayağımda ağrılar var. Sıx qrafiklə çıxış edirik. Oyunlar da ağır olduğundan stresləri çoxdur, fiziki cəhətdən xeyli güc sərf edirik. Hazırda ən əsas problemimiz mikrozədələrdir. İnanıram ki, həm ""İnter"", həm də ""Atletiko"" ilə oyunlara tam heyətlə hazırlaşa biləcəyik”.
Eyni zamanda, “Qarabağ”ın U-19 komandasının baş məşqçisi olan R.Sadıqov UEFA Gənclər Liqasında İspaniya təmsilçisi “Atletiko”ya qarşı keçirəcəkləri oyunda iştirak etməyəcəyini bildirib. O, bunu əsas komandanın görüşü ilə əlaqələndirib: “Gənclər komandasının oyununa o qədər də fəal hazırlaşmayacağam. Fikrimi əsas komandanın matçına yönəldəcəyəm. Fürsət düşdükcə, məşqlərdə iştirak edəcəyəm. Lakin əsas komandanın matçında iştirak etsəm, gənclərin qarşılaşmasında məşqçi skamyasında yer almayacağam”.
Qeyd edək ki, Rəşad Sadıqov “Qarabağ”ın Gənclər Liqasındakı ilk iki oyununda məşqçi skamyasında yer alıb. Onun rəhbərlik etdiyi kollektiv səfərdə İngiltərə “Çelsi”sinə 0:5, Bakıda isə İtaliya təmsilçisi “Roma”ya 0:3 hesabı ilə uduzub.
E.Ə.
www.oxu.az
"
"Kişi voleybolçularımızın rəqibləri müəyyənləşdi2019-cu ildə keçiriləcək kişilər arasında Avropa çempionatının seçmə mərhələsinin püşkü atılıb.
Oxu.Az xəbər verir ki, Lüksemburqda baş tutan mərasimdə Azərbaycan yığmasının da rəqibləri müəyyənləşib.
A qrupu: Finlandiya, Danimarka, Rumıniya
B qrupu: Estoniya, Latviya, İsrail
C qrupu: Slovakiya, Monteneqro, Moldova, İslandiya
D qrupu: Portuqaliya, Xorvatiya, Avstriya, Albaniya
E qrupu: İspaniya, Belarus, Norveç, Gürcüstan
F qrupu: Ukrayna, Makedoniya, Macarıstan, İsveçrə
G qrupu: Yunanıstan, İsveç, Azərbaycan, Lüksemburq.
Qeyd edək ki, Azərbaycan yığması qrup qalibi olarsa, tarixində ilk dəfə Avropa çempionatında iştirak hüququna yiyələnəcək. 

E.Ə.
www.oxu.az
"
"Mahir Şükürov ""Neftçi""dən uzaqlaşdırıldıFutbolçu karyerasını bitirdikdən sonra məşqçiliyə başlayan Mahir Şükürov “Neftçi”dən uzaqlaşdırılıb.
Oxu.Az “Futbol+” qəzetinə istinadən xəbər verir ki, buna keçmiş müdafiəçinin işinə soyuq yanaşması səbəb olub.
Belə ki, Mahir uzun illər yığmada oynadığına görə avtomatik C kateqoriyasına yiyələnsə də, “Neftçi”nin U-14 komandasında çalışması üçün B kateqoriyası lazım gəlib. Klubdan Şükürova kurslara qatılmaq və B kateqoriyasına yiyələnmək məsləhət görülüb. Lakin sabiq futbolçu bu məsləhəti qulaqardına vurub. Hər zaman diqqət mərkəzində olmağa alışmış Şükürov uşaqlarla çalışmaqdan zövq almayıb və beləcə, məşqlərə, oyunlara gəlməyi tərgidib.
Şükürovun işinə soyuq münasibəti rəhbərliyin qulağına çatıb. Tərəflər görüşüb, söhbət ediblər və yekunda Mahirin təkcə U-14-dən yox, ümumiyyətlə, “Neftçi”dən ayrılması qərara alınıb.
www.oxu.az
"
"Rəşad Sadıqovun qəza törətdiyi avtomobilin görüntüləri yayıldı – FOTO + YENİLƏNİB“Qarabağ”ın kapitanı Rəşad Sadıqov oktyabrın 11-də keçirdiyi avtomobil qəzasından danışıb.
Oxu.Az Report-a istinadən xəbər verir ki, Ağdam komandasının kapitanı xəsarət almadığını söyləyib: “Avtomobili yolun kənarındakı dəmirə çırpdım. Ciddi bir şey yoxdur”.
Qeyd edək ki, Rəşad Sadıqov baş məşqçisi olduğu “Qarabağ”ın U-19 komandasının “Neftçi” ilə oyunundan sonra qəzaya düşüb.
***
11:08
“Qarabağ”ın kapitanı Rəşad Sadıqov “Range Rover” markalı avtomobili ilə qəza törədib.
Oxu.Az Sportal.az-a istinadən xəbər verir ki, hadisə bu gün baş verib. Ağdam klubunun U-19 komandasına da rəhbərlik edən Sadıqov “Neftçi” ilə oyundan qayıdarkən qəza törədib.
Sadıqov Binə yolunda idarəetməni itirərək, avtomobili yolun kənarındakı maneə dirəyinə çırpıb. Qəza zamanı təcrübəli müdafiəçinin avtomobili əzilsə də, xoşbəxtlikdən özü ciddi xəsarət almayıb. Hazırda onun vəziyyəti yaxşıdır.



A.M.
www.oxu.az
"
"Falkao oyun satıb - İDDİA - VİDEODÇ-2018-in seçmə mərhələsi çərçivəsində keçirilən Peru-Kolumbiya oyununda futbolçuların dialoqu obyektivlərdən yayınmayıb.
Oxu.Az offside.com.az-a istinadən xəbər verir ki, Kolumbiyanın aparıcı futbolçusu Radamel Falkao Peru futbolçularına Çilinin 3-0 hesabı ilə uduzduğunu və bu hesabın hər iki komandanı qane etdiyini bildirib.
Bu hal kameralardan yayınmayıb. Hesab isə bundan sonra dəyişməyib və komandalar, əsasən, meydanın mərkəzində mübarizə apararaq, vaxt öldürməyə çalışıblar.

www.oxu.az
"
"Fiquya UEFA-da vəzifə verildiPortuqaliyanın əfsanəvi futbolçusu Luiş Fiqoya UEFA-da vəzifə verilib.
Oxu.Az xəbər verir ki, futbol qurumunun rəsmi saytının yaydığı məlumata görə, o, prezident Aleksandr Çeferinin məsləhətçisi kimi çalışacaq.
Qeyd edək ki, Çeferin müsahibələrində futbol idarəçiliyində keçmiş oyunçuların təcrübəsindən yararlanacağını bildirib.
E.Ə.
www.oxu.az
"
"Nazirlik Basketbol Federasiyasının ittihamlarına cavab verdi“2017-ci il ərzində Basketbol üzrə GİN tərəfindən Azərbaycan çempionatının zona və final oyunları, Azərbaycan birinciliyinin zona və final oyunları keçirilib.  3 yaş qrupu üzrə (16-18 yaş) Avropa birinciliyinə komandalar tam heyətlə ezam olunub”.
Oxu.Az-ın xəbərinə, bunu Modern.az saytına açıqlamasında Gənclər və İdman Nazirliyinin mətbuat xidmətinin rəhbəri Səmayə Məmmədova Azərbaycan Basketbol Federasiyasının (ABF) ittihamlarını cavablandırarkən belə deyib.
Onun sözlərinə görə,  18 yaşlı oğlanlar 2 dəfə Gürcüstanın açıq çempionatına ezam olunub.
“Yığma komanda (kişilər) Bişkekə 2 dəfə beynəlxalq turnirə ezam olunub. 20 yaşlı oğlanlar Gürcüstanın Tiflis şəhərinə təlim məşq və yoldaşlıq görüşünə ezam olunub. 3x3 basketbol Daşkəndə ezam olunub.
Yeniyetmələrin 1-ci respublika oyunları çərçivəsində oğlanlar arasında Şəmkir, Qax və Oğuzda zona və final yarışları keçirilib. Ümumilikdə 300.000 manata yaxın maliyyə xərclənib. Çempionatlarında icarə haqları və mükafatlar nazirlik tərəfindən ödənilib”.
Qeyd edək ki, ABF-in  ciddi problemlərlə üz-üzə qalması barədə məlumat yayılıb. Bildirilib ki, keçmiş Dövlət Əmlak Komitəsinin sabiq sədri Nadir Nəsibovun rəhbəri olduğu qurum fəaliyyətini dayandıra bilər.
İddialara görə, basketbol millisinin məşq keçə bilməsi üçün şərait yoxdur və idmançılar maaş ala bilmir.
ABF-nin vitse-prezidenti Azər Qədirov unikal.org-a açıqlamasında maddi durumlarının yaxşı olmadığını qeyd edib:
“Federasiya nazirlik deyil, fabrik və ya zavod deyil. Nə maaş? Bizim nə pulumuz var, nə də sponsorlarımız. Zallarımızın hamısını söküblər. Birini söküb yerində asfalt çəkdilər. Son iki zalımız vardı, onu da əlimizdən aldılar. Tofiq Bəhramovdakı zalımızı da bizdən aldılar. Məşq keçməyə zallarımız yoxdur. 
Zallar məktəblər daxilində var. Orada da basketbol oynamaq əlverişli deyil. Avropa Oyunlarınında basketbol yarışlarını Sərhədçi İdman Olimpiya Mərkəzində keçirdik. Ora da bizim deyil. “Gənclik”də Olimpiya Zalını bizə vermişdilər onu da aldılar”.
Federasiyanın vitse-prezidenti zalların nazirlik tərəfindən əllərindən alındığını da bildirib:
“Kim alıb? Təbii ki, hamı Gənclər Və İdman Nazirliyinə baxır. Onlar edir. Federasiyanın nəyi var? Biz 5-6 nəfər güclə burada işləyirik. Pulları Nadir müəllim verir, gücü çatan qədər...
Nə milli komandamız var, nə də zalımız. Kişilərdən ibarət yığma komandanı bağlamışıq. Son vaxtlar “3x3”ə oynaya bilirdilər. İslam Oyunlarında legionerlərin də köməkliyi ilə 1-ci yer tuta bildik. İndi nə məşq edə bilirik, nə də respublika çempionatı keçirə bilirik”. 
S.B.
www.oxu.az
"
"""Qarabağ""ın futbolçusu qəzaya düşdüQarabağ”ın kapitanı Rəşad Sadıqov avtomobili ilə qəza törədib.
Oxu.Az Yenicag.az saytına istinadən xəbər verir ki, hadisə bu gün baş verib. Belə ki, Ağdam klubunun U-19 komandasına da rəhbərlik edən Sadıqov, “Neftçi” ilə oyundan qayıdarkən qəza törədib. O, idarəetməni itirərək, yolun kənarındakı maneə dirəyinə çırpılıb. Qəza zamanı təcrübəli müdafiəçinin “Range Rover” markalı avtomobili əzilsə də, xoşbəxtlikdən özünə bir şey olmayıb.
Hazırda onun vəziyyətinin yaxşı olduğu bildirilir. Məlumatı Ağdam klubundan da təsdiqləyiblər.
www.oxu.az
"
"Azərbaycan Basketbol Federasiyası bağlana bilərAzərbaycan Basketbol Federasiyası ciddi problemlərlə üz-üzə qalıb. Keçmiş Dövlət Əmlak Komitəsinin sabiq sədri Nadir Nəsibovun rəhbəri olduğu qurum fəaliyyətini dayandıra bilər.
Bildirilir ki, basketbol millisinin məşq keçə bilməsi üçün şərait yoxdur və idmançılar maaş ala bilmir. Bu da federasiyada ciddi problemlər yaradıb.
Oxu.Az xəbər verir ki, məsələ ilə bağlı ABF-nin vitse-prezidenti Azər Qədirov unikal.org-a danışıb.
O, maddi durumlarının yaxşı olmadığını qeyd edib: ""Federasiya nazirlik deyil, fabrik və ya zavod deyil. Nə maaş? Bizim nə pulumuz var, nə də sponsorlarımız. Zallarımızın hamısını söküblər. Birini söküb, yerində asfalt çəkdilər. Son iki zalımız vardı, onu da əlimizdən aldılar. Tofiq Bəhramovdakı zalımızı da bizdən aldılar. Məşq keçməyə zallarımız yoxdur. Zallar məktəblər daxilində var. Orada da basketbol oynamaq əlverişli deyil. Avropa Oyunlarında basketbol yarışlarını Sərhədçi İdman Olimpiya Mərkəzində keçirdik. Ora da bizim deyil. ""Gənclik”də Olimpiya Zalını bizə vermişdilər, onu da aldılar”.
Federasiyanın vitse-prezidenti zalların nazirlik tərəfindən əllərindən alındığını da bildirib: ""Kim alıb? Təbii ki, hamı Gənclər və İdman Nazirliyinə baxır. Onlar edir. Federasiyanın nəyi var? Biz 5-6 nəfər güclə burada işləyirik. Pulları Nadir müəllim verir, gücü çatan qədər...
Nə milli komandamız var, nə də zalımız. Kişilərdən ibarət yığma komandanı bağlamışıq. Son vaxtlar ""3x3”-ə oynaya bilirdilər. İslam Oyunlarında legionerlərin də köməyi ilə 1-ci yer tuta bildik. İndi nə məşq edə bilirik, nə də respublika çempionatı keçirə bilirik.
Özümüzün də imkanımız yoxdur ki, zal tikək. Nazirliyə müraciət edəndə bizə deyirlər, danışmayın, pulumuz yoxdur.
Kimə deyək? Kimdir bizə baxan? Nazirlik bizə bir qəpik də pul ayırmır. Nə mənim, nə də rəhbərimiz Nadir Nəsibovun zal tikməyə gücü çatır. İslamiada ərəfəsi Nadir müəllim öz cibindən legionerlərin gəlməsi üçün, məşq etmələri üçün pul ayırdı”.
E.Ə.
www.oxu.az
"
"Omar Momanidən Ramil Şeydayevlə bağlı karikatura - FOTOMillimizin hücumçusu Ramil Şeydayevin Almaniya yığmasının qapısına vurduğu qol məşhur idman karikaturaçısı Omar Momaninin diqqətindən yayınmayıb.
Oxu.Az xəbər verir ki, Momani Şeydayevin Almaniya millisinə vurduğu qolla bağlı karikatura hazırlayıb.
Momani əsəri ""Qola bax"" adlandırıb.
Qeyd edək ki, Ramil Şeydayev Almaniya-Azərbaycan oyununda vurduğu qolla diqqət mərkəzinə düşüb.
Həmin karikaturanı təqdim edirik:



www.oxu.az
"
" Azərbaycan klubları UEFA-dan pullarını aldılar2017-2018-ci il mövsümündə UEFA Avropa Liqası turnirində iştirak etmiş Azərbaycan klublarına UEFA-nın ayırdığı vəsaitin məbləği müəyyənləşib. 
Oxu.Az-ın AFFA-nın rəsmi saytına istinadən verdiyi məlumata görə, Avroliqanın II təsnifat mərhələsində mübarizəni dayandırmış ""Zirə"" və ""İnter"" hərəyə 440 min avro qazanıb. III təsnifat mərhələsində çıxışlarını başa vurmuş ""Qəbələ""yə isə 460 min avro ayrılıb. Maliyyə vəsaitləri AFFA-nın vasitəçiliyi ilə müvafiq qaydada ""Zirə"" və ""Qəbələ""nin hesablarına köçürülüb. 
“İnter” üçün nəzərdə tutulmuş vəsait isə klubun aylıq cari xərclərini ödəmək üçün növbəti aylarda hesabına köçürüləcək.
E.Ə.
www.oxu.az
"
"Robert Prosineçki Azərbaycan millisi ilə bağlı qərarını açıqladıRobert Prosineçki futbol üzrə Azərbaycan milli komandasının sükanı arxasında qalmamağa qərar verib.
Oxu.Az Report-a istinadən xəbər verir ki, bu barədə 48 yaşlı mütəxəssisin özü index.hr saytına müsahibəsində bildirib. Prosineçki yaxın günlərdə danışıq aparmaq üçün Azərbaycana səfər edəcəyini söyləyib. Xorvatiyalı baş məşqçi hazırkı işini davam etdirmək fikrində olmadığını vurğulayıb: ""AFFA ilə vəziyyətə aydınlıq gətirmək üçün bir neçə gündən sonra Azərbaycanda olacağam. Yeni təkliflər üzərində çalışacağam. Çox güman ki, Azərbaycanda qalmayacağam”.
Xorvatiyalı mütəxəssis Sloveniya yığmasının baş məşqşçisi postuna dəvət almasına da münasibət bildirib. O, yayılan xəbərləri təkzib edib: ""Almaniyadan dünən gecə qayıtmışam. Zaqrebə gəlməyim 12 saatımı aldı. Xəbərləri qəzetdən oxudum. Ola bilər ki, məni Sloveniya millisində görmək istəyirlər. Amma hazırkı anadək heç kim mənimlə əlaqə saxlamayıb. Bu, sabah da baş verə bilər. Ona görə də heç nə deyə bilmərəm”.
Prosineçki dünya çempionatının ""play-off"" mərhələsinə yüksələn Xorvatiya millisində baş məşqçi dəyişikliyinin əleyhinə olduğunu söyləyib. Onun sözlərinə görə, Zlatko Daliç komandaya Ukrayna üzərində qələbə qazandıra bilibsə, yenə şans qazanmalıdır. Təcrübəli mütəxəssis həmvətənlərinin ""play-off""da Şimali İrlandiya ilə üz-üzə gəlmə ehtimalına da münasibət bildirib. O, seçmə mərhələdə Azərbaycan yığması ilə eyni qrupda yer almış britaniyalıların Xorvatiya ilə qarşılaşmada heç bir şansa malik olmadığını söyləyib: ""Düzdür, Şimali İrlandiya yaxşı komandadır, güclüdür, yüksək keyfiyyətli və mütəşəkkil komandadır, onlara qarşı oynamaq çətindir. Amma Xorvatiya yoldaşlıq görüşündə bu kollektivi məğlub etmişdi"".
Qeyd edək ki, 2014-cü ildən Azərbaycan millisinə rəhbərlik edən R.Prosineçkinin müqaviləsinin müddəti dekabrda başa çatır.
www.oxu.az
"
"Messi Argentinanı mundiala daşıdı, Çili kənarda qaldı - VİDEODÇ-2018-in Cənubi Amerika zonasında seçmə mərhələyə yekun vurulub.
Oxu.Az xəbər verir ki,  Braziliyadan sonra daha 3 komanda Rusiyada keçiriləcək mundiala vəsiqə qazanıb.
Bütün diqqətlər isə Argentina- Ekvador oyununa cəmlənib.
Leo Messinin kapitanı olduğu komandanı mundiala yalnız qələbə çıxara bilərdi.
Argentina məhz superulduzunun sayəsində bu arzusuna çatıb.
Messinin vurduğu 3 qola ekvadorlular yalnız bir dəfə cavab verə biliblər.
Argentinaya Uruqvay və Kolumbiya da yoldaş olub.
Braziliyaya məğlub olan Çili kənarda qalsa da, 5-ci yeri tutan Peru ""play-off""da Yeni Zelandiya ilə üz-üzə gəlmək şansı əldə edib.

www.oxu.az
"
"UEFA Millətlər Liqasının divizionlarının tərkibi müəyyənləşibFutbol üzrə UEFA Millətlər Liqasının divizionlarının tərkibi müəyyənləşib.
Oxu.Az xəbər verir ki məlumatına görə, 55 yığma 4 diviziona bölünüb. Hər divizionda 4 qrup olacaq. Qrupların tərkibinin müəyyən edilməsi üçün püşkatma mərasimi  yanvarın 24-də Lozannada keçiriləcək. Azərbaycan yığması dördüncü divizionda çıxış edəcək.
A Divizionu: Almaniya, Portuqaliya, İspaniya, Belçika, İngiltərə, Fransa, İsveçrə, İtaliya, Polşa, İslandiya, Xorvatiya, Hollandiya
B Divizionu: Avstriya, Uels, Rusiya, Slovakiya, Ukrayna, İrlandiya, İsveç, Şimali İrlandiya, Danimarka, Bosniya və Herseqovina, Çexiya, Türkiyə
C Divizionu: Rumıniya, Şotlandiya, Sloveniya, Macarıstan, Serbiya, Albaniya, Norveç, Yunanıstan, Monteneqro, İsrail, Bolqarıstan, Finlandiya, Kipr, Estoniya, Litva
D Divizionu: Azərbaycan, Makedoniya, Gürcüstan, Belarus, Ermənistan, Farer adaları, Latviya, Lüksemburq, Qazaxıstan, Moldova, Lixtenşteyn, Malta, Kosovo, Andorra, San-Marino, Cəbəllütariq
Turnirə 2018-ci ilin sentyabrında start veriləcək.
S.B.
www.oxu.az
"
"DÇ-2018: Avropa zonasında təsnifat mərhələsinə yekun vurulduAvropa zonasında futbol üzrə dünya çempionatının təsnifat mərhələsinə yekun vurulub. 
Oxu.Az-ın məlumatına görə, son turda A və B qruplarının qalibləri, həmçinin H qrupundan pley-off mərhələsinə vəsiqə qazanan komanda müəyyənləşib. 
A qrupunda birinci yeri doğma meydanda Belarusu 2:1 hesabla məğlub edən Fransa millisi tutub. İkinci pillədə Hollandiyanı vurulan qolların sayına görə qabaqlayan İsveç millisi ikinci olub. 
B qrupunda son turda İsveçrə üzərində 2:0 qələbə qazanan Portuqaliya yığması qrup birincisi kimi mundiala vəsiqəni təmin edib. İsveçrə isə məğlubiyyətdən sonra ikinci pilləyə düşüb və mübarizəni pley-off mərhələsində davam etdirəcək.
H qrupunda ikinci yeri Gibraltar millisini 4:0 hesabı ilə darmadağın edən Yunanıstan komandası tutub. 
Beləliklə, Avropa zonasından DÇ-2018-ə birbaşa vəsiqəni Fransa, Portuqaliya, Almaniya, Serbiya, Polşa, İngiltərə, Belçika və İslandiya yığmaları qazanıblar.
Pley-off mərhələsində isə İsveç, İsveçrə, Şimali İrlandiya, İrlandiya, Danimarka, İtaliya, Yunanıstan və Xorvatiya milliləri mübarizə aparacaqlar. Pley-off mərhələsinin püşkatma mərasimi oktyabrın 17-də keçiriləcək.
S.B.
www.oxu.az
"
"Suriyanın DÇ-2018 arzusu puç oldu – VİDEOFutbol üzrə Avstraliya yığması DÇ-2018-in təsnifat mərhələsinin dördüncü raundu çərçivəsində hakimin əlavə etdiyi dəqiqələrdə Suriya millisini məğlub edib.
Oxu.Az xatırladır ki, komandaları arasında kı ilk görüş 1:1 hesablı bərabərliklə yekunlaşıb.
Avstraliyalıların heyətində Tim Kehill dubla imza atıb. 37 yaşlı hücumçunun ikinci qolu onun karyerası ərzində 50-ci olub. T.Kehill Avstraliya tarixində ən çox qol vuran futbolçudur. 
Qeyd edək ki, 94-cü dəqiqədən etibarən qonaqlar azlıqda mübarizə aparmalı olublar. Yarımmüdafiəçi Mahmud Əl-Mavas qırmızı vərəqə ilə cəzalandırılıb.
Məğlubiyyətdən sonra Suriya yığması Rusiyada keçiriləcək mundiala vəsiqə uğrunda mübarizəni dayandırıb. Avstraliya millisinin rəqibi isə CONCANAF zonasında təsnifat mərhələsinin son turundan sonra müəyyən ediləcək. Avstraliyalıların rəqibi ABŞ, Honduras və ya Panama komandası ola bilər.

S.B.
www.oxu.az
"
"Tanınmış idmançı Qobustanda – VİDEOVelosiped sürmək üçün ilhamlandırıcı və maraqlı yerlərin daimi axtarışında olan ""Red Bull"" atleti Kenni Beley ölkə ilə daha yaxından tanış olmaq və Qobustanda velosiped sürmək üçün Azərbaycana gəlib. 
Səfərin nəticəsi olaraq, o, Mədəniyyət və Turizm Nazirliyi və Milli Turizm Təbliğat Bürosu ilə birgə Azərbaycanda çəkilən növbəti layihəsini təqdim edib.
Videonun əsas məğzi ondan ibarətdir ki, Kenni yuxuda Qobustanda yaşayan və qayaüstü şəkillər çəkən mağara insanı olduğunu görür və tədricən bu əraziləri özü üçün kəşf etməyə başlayır.
""Həftə ərzində Qobustan qayalarında velosiped sürmək kifayət qədər ekstremal idi. Qədim divar şəkillərinə yaxın ərazilərdə velosiped sürmək gözəl hisslər idi  və biz tarixi-bədii qoruğun əhval-ruhiyyəsini çatdırmağı bacardıq. Aktiv palçıq vulkanlarında çimmək və təhlükəli ilanlarla qarşılaşmaq işimizə daha kəskin hisslər əlavə edirdi"",  – deyə Kenni Beley vurğulayıb.



E.Ə.
www.oxu.az
"
"“Atletiko”nun Bakıya gələcəyi vaxt açıqlandı“Qarabağ”ın Çempionlar Liqasının qrup mərhələsində növbəti rəqibi olan “Atletiko”nun səfər proqramı müəyyənləşib.
Oxu.Az Qafqazinfo-ya istinadən xəbər verir ki, Bakıya oktyabrın 16-da çarter reysi ilə gələcək madridlilər oyun bitən kimi - oktyabrın 18-dən 19-na keçən gecə geri dönəcək.
Dieqo Simeonun komandası paytaxtımızda ilk və son məşqini oktyabrın 17-də ""Qarabağ""la üzləşəcəyi Bakı Olimpiya Stadionunda edəcək.
A.M.
www.oxu.az
"
"Paralimpiyaçılarımız Belarusda uğurlu çıxış etdi – FOTOAzərbaycanlı paralimpiyaçılar Belarusda Boccia idman növü üzrə uğurlu çıxış edib.
Belarusdakı Azərbaycan diasporasının rəhbəri Natiq Bağırov Oxu.Az-a bildirib ki, 9 oktyabrda Azərbaycan Respublikası Milli Paralimpiya Komitəsinin Boccia idman növü üzrə milli komandası Belarusda təlim-məşq toplantısına qatılıb.
N. Bağırovun sözlərinə görə,  təlim-məşq toplantısının sonunda Azərbaycan və Belarus paralimpiyaçıları arasında turnir keçirilib. Turnirdə 5 komanda olub. Yığmamızın üzvləri 1, 2 , 3-cü yerləri, belarus idmançıları isə 4, 5-ci yerləri tutublar.
Belarusda Azərbaycan diasporasının rəhbəri baş tutumuş yarışma ilə bağlı bunları deyib: “Azərbaycan Respublikası Milli Paralimpiya Komitəsinin Boccia idman növü üzrə milli komandası təlim-məşq toplantısını uğurla başa vurdu. Bunun bariz nümunəsi kimi bu gün Belarusda keçirilən turniri göstərmək olar. Azərbaycan idmançıları 1, 2, 3-cü yerləri tutub. Yığmamızın bu medalları beynəlxalq yarışlardan və 2020-ci ildə keçiriləcək Paralimpiya oyunlarından gələcək medalların carçısdır”. 
Belarusun Azərbaycan İcmaları Konqresinin sədri, əməkdar idman ustası Natiq Bağırov Azərbaycan idmançılarını dəstəkləmək məqsədilə həmin yarışda iştirak edib və yarışın qaliblərini medallarla təltif edib.




















E.Ə.
www.oxu.az
"
"“Qarabağ” rəsmisi Avropa Klublar Birliyinə üzv seçildi“Qarabağ”ın baş meneceri Asif Əsgərov Avropa Klublar Birliyinin (ECA) Yarış İşçi Qrupuna (Competition Working Group) üzv seçilib.
Oxu.Az-ın klubun saytına istinadən yaydığı xəbərə görə, öz namizədliyini irəli sürən 49 nəfər arasından seçilən  6 şəxs arasında A.Əsgərov da yer alıb.
Qeyd edək ki, Yarış İşçi Qrupuna “Real”dan Emilyo Butragueno, PAOK-dan Lugoş Mixel, “Qalatasaray”dan Cenk Ergün, “Yuventus”dan Ruzo Lombardo, “Malmö”dən Nikas Karlsson və “Qarabağ”dan Asif Əsgərov seçilib.
A.M.
www.oxu.az
"
"Rəşad Sadıqov:  Elə ləkə yaxırlar ki, yaşamaq istəmirəm – VİDEODeyirdilər ki, ölkə bayrağına hörmətsizlik etmişəm.
Oxu.Az xəbər verir ki, bunu Rəşad Sadıqov “CBC Sport” kanalında yayımlanan “Bizim futbol” verilişində  Şahin Diniyevin Azərbaycan millisində olduğu vaxtlarda ona qarşı çıxması ilə bağlı deyilənlərə münasibət bildirərkən deyib.
O qeyd edib ki, belə şayiə yayılmışdı ki, Azərbaycan millisinin Ukraynaya 0:6 uduzmasının səbəbkarı R. Sadıqov olub:  “Deyirlər ki, soyunub-geyinmə otağında demişəm ki, böyük hesabla uduzmalıyıq. Bunu sübut edən biri var? Adama ləkə yaxırlar. Belə ləkə ilə nəinki futbol oynamaq, yaşamaq belə istəmirəm”.

E.Ə.
www.oxu.az
"
"Türkiyə Avropa çempionu oldu – VİDEOFiziki məhdudiyyətli futbolçulardan ibarət Türkiyə yığması Avropa çempionatında qalib olub.
Oxu.Az Offside.com.az-a istinadən xəbər verir ki, Vodafon Parkda keçirilən final qarşılaşmasında türklər İngiltərəni 2-1 hesabı ilə məğlub etməyi bacarıblar.

Türkiyənin heyətində qələbə qolunu bir ayağını Şırnakda minaya düşərək itirən Osman Çakmak vurub.




C.İ.
www.oxu.az
"
"Dünya futbolunda rekord: Futbolçu bir oyunda 21 qol vurduFutbol üzrə İsveç çempionatında dünya rekordu təzələndi.
Oxu.Az xəbər verir ki, “Eskilstuna” – “Estermalm” görüşündə bir futbolçu 21 qola imza atıb.
Belə ki, birincilərin 28:3 hesabı ilə qalib gəldiyi oyunda hücumçu Sebastyan Niqard 21 dəfə qol sevinci yaşayıb.
O, matçdan sonra nəticəsindən özünün də təəccübləndiyini bildirib: “10-cu qoldan sonra hesabı itirmişdim. Matçdan sonra eşidəndə ki, 21 qol vurmuşam, özüm də inanmadım. Birinci divizionda çıxış edən “Erbru”nun futbolçusu – dostum Filip Roqiç mənə zəng edib dedi ki, sabah bütün dünya səndən danışacaq, artıq məşhur olmusan. Bir oyunda 21 qol vurmaq qəribə hissdir. Matçdan bir gün əvvəl əla kef məclisində idim. Sabah hələ içkidən ayılmamışdım, yoxsa 30 qol da vura bilərdim”.
Maraqlıdır ki, rəsmi olaraq bir oyunda ən çox qol vurmaq rekordu iki futbolçuya məxsusdur. Ötən il Cəbəllütariq çempionatında “Kollec Avropa” - “Britaniya XI” qarşılaşmasında birincilərin hücumçusu Pedro Karrion 11 qol vuraraq, 111 illik rekordu təkrarlamışdı. Buna qədər isə futbol tarixi ərzində bir çempionat matçında ən çox qol vurmuş macarıstanlı Yeno Karoli idi. O da 11 dəfə fərqlənmişdi.
Ümumiyyətlə, indiyə qədər cəmi 4 futbolçu 10 qol həddinə çatıb. “Böyük beşlik” ölkələrinin daxili birinciliklərində ən çox qol vurmuş oyunçu isə bir görüşdə aktivinə 7 top yazdıra bilib.
A.M.
www.oxu.az
"
"DÇ-2018: Daha iki ölkə Rusiyada keçiriləcək mundiala adını yazdırdıFutbol üzrə dünya çempionatının seçmə mərhələsi çərçivəsində G qrupunda yer İsrail yığması sonuncu, 10-cu turda doğma meydanda İspaniya millisini qəbul edib. 
Oxu.Az-ın xəbərinə görə, “Teddi” stadionunda keçirilən qarşılaşma qonaqların 2:0 hesablı qələbəsi ilə başa çatıb. Bununla da, vaxtından əvvəl DÇ-2018-ə vəsiqəni təmin edən ispanlar qrupda keçirdikləri 10 oyundan 9-da qələbə qazanıblar və yalnız bir dəfə heç-heçə oynayıblar.
Bu qrupun digər oyununda İtaliya millisi səfərdə Albaniya komandasına minimal hesabla qalib gəlib. Matçda yeganə qolu Antonio Kandreva vurub. Qrup ikincisi olan italyanlar pley-off mərhələsində güclərini sınayacaqlar.
G qrupunun daha bir oyununda isə Makedoniya yığması doğma meydanda Lixtenşteyni 4:0 hesabı ilə darmadağın edib.
D qrupunda doğma meydanda Gürcüstan komandasını məğlub edən Serbiya yığması dünya çempionatına vəsiqə qazanıb. Qarşılaşmada yeganə qolu 75-ci dəqiqədə Aleksandr Priyoviç vurub.
Paralel keçirilən görüşdə Uels millisi əsas ulduzu Qaret Beylin yoxluğunda doğma meydanda İrlandiya komandasına 0:1 hesabı ilə uduzub. 57-ci dəqiqədə Ceyms Makklin vurduğu qol sayəsində irlandlar qrupda ikinci yeri tutaraq pley-off mərhələsinə vəsiqə qazanıblar.
Qrupun üçüncü oyununda Avstriya millisi Luis Şaubanın vurduğu qol sayəsində səfərdə Moldova komandasına minimal hesabla qalib gəlib.
I qrupunda Ukrayna millisi Xorvatiyaya uduzub. Kiyevdə keçirilən qarşılaşma qonaqların 2:0 hesablı qələbəsi ilə yekunlaşıb.
62-ci dəqiqədə Luka Modriçin ötürməsindən sonra Andrey Kramariç hesabı açıb. Səkkiz dəqiqə sonra Kramariç dubla imza ataraq Xorvatiya yığmasının pley-off mərhələsində iştirakını təmin edib.
Digər oyunlarında İslandiya Kosovonu məğlub edərək (2:0) qrup birincisi olub, Türkiyə isə səfərdə Finlandiya ilə 2:2 hesablı bərabərliyə qalıb.
S.B.
www.oxu.az
"
"“Qızıl top”a namizədlərin adları açıqlandı – SİYAHI“France Football” nəşri dünyanın ən yaxşı futbolçusuna verilən “Qızıl top” mükafatına namizədlərin adlarını açıqlayıb.
Oxu.Az xəbər verir ki, bu barədə məlumat bazar ertəsi, oktyabrın 9-da, nəşrin saytında yerləşdirilib.
Yekun siyahıya 30 futbolçunun adı daxil edilib: Lionel Messi (“Barselona”), Pyer-Emerik Obameyanq (“Borussiya” D.), Edison Kavani (PSJ), Mats Hummels (“Bavariya”), Karim Benzema (“Real”), Kilian Mbappe (PSJ/”Monako”), İsko (“Real”), Leonardo Bonuççi (“Yuventus”/”Milan”), Eden Azar (“Çelsi”), Kriştiano Ronaldo (“Real”), Canluici Buffon (“Yuventus”), Antuan Qrizman (“Atletiko”), Radamel Falkao (“Monako”), Toni  Kroos (“Real”) və Sadio Manenin (“Liverpul”), Kevin de Bruyne (“Mançester Siti”, Belçika), Robert Levandovski (“Bavariya”, Polşa), David De Xea (“Mançester Yunayted”, İspaniya), Harri Keyn (“Tottenhem”, İngiltərə), Edin Dzekonun (“Roma”, Bosniya və Herseqovina), Luis Suares (“Barselona”, Uruqvay), Yan Oblak (“Atletiko”, Sloveniya), Serxio Ramos (“Real”, İspaniya), Filipe Koutinyo (“Liverpul”, Braziliya), Dris Mertens (“Napoli”, Belçika), Neymar (PSJ/“Barselona”, Braziliya), Luka Modriç (“Real”, Xorvatiya), Paulo Dibala (“Yuventus”, Argentina), Marselo (“Real”, Braziliya) və Nqolo Kante (“Çelsi”, Fransa).
Xatırladaq ki, ötən il bu mükafatın sahibi Portuqaliya millisinin və “Real” komandasının ulduzu Kriştiano Ronaldo olub.
S.B.
www.oxu.az
"
"Azərbaycan - Ermənistan görüşü bərpa edilə bilərDÇ-2018-in seçmə mərhələsinin başa çatması həm də UEFA-nın yeni turniri olan Millətlər Liqasında iştirakçıların liqa və səbətlərinə tam aydınlıq gətirəcək.
Oxu.Az Apasport.az-a istinadən xəbər verir ki, seçmə mərhələnin sonuna 2 gün qalsa da, artıq bir sıra mətləblərə aydınlıq gəlib.
UEFA-nın milli komandalar üçün reytinqində 40-cı olan Azərbaycan yığmasının da taleyi artıq bəllidir. Millimiz Avropanın ən zəif 16 komandasının yer aldığı D liqasında mübarizə aparacaq.
Bu liqanın ən güclülərindən olan komandamız püşk zamanı 1-ci səbətdə qərarlaşacaq. Millimizi AVRO-2020-yə birbaşa vəsiqə verən liqa çempionluğuna namizədlərdən hesab etmək olar.
Çünki mümkün olan ən zəif 15 rəqibi arxada qoymaq lazımdır. Seçmə mərhələ tam bitmədiyindən liqanın tərkibi rəsmiləşməyib. Amma Gürcüstan, Farer adaları, Makedoniya, Ermənistan, Latviya, Lüksemburq, Moldova, Qazaxıstan, Lixtenşteyn, Malta, Andorra, Kosovo, San Marino və Cəbəllütariq yeganə vəsiqə uğrunda mübarizədəki rəqiblərimizdir.
Daha bir komandanın kimliyinə seçmə mərhələnin son günləri aydınlıq gətiriləcək. Bu yığma ya Belarus, ya da Litva olacaq. Əslində, sonuncuların C liqasındakı yerini belaruslulara verməsi o qədər də inandırıcı olmadığından, məhz slavyanları mümkün rəqibimiz saymaq mümkündür.
Bir sözlə, artıq sonuncu liqada olduğu dəqiqləşən komandamızı indi yalnız püşk maraqlandırmalıdır. Püşkatma isə 2018-ci il yanvarın 24-də baş tutacaq. Tədbir İsveçrənin Lozanna şəhərində “SvissTech” Konfrans Mərkəzində təşkil olunacaq.
D liqasının 16 komandası səbətlərdəki mövqeyi nəzərə alınmaqla, 4 qrupa bölünəcək. Mümkün rəqiblərimiz arasında Ermənistan yığması da var. Lakin UEFA qərarına görə, bu iki komanda eyni qrupda yer ala bilməz.
Amma liqa çempionluğu və AVRO-2020-yə vəsiqə üçün hər iki komanda sonadək mübarizə aparsa, yarımfinal və ya finaldakı duel qaçılmaz ola bilər. Yalnız qrup qaliblərinin yüksəldiyi və “dördlər finalı”nı xatırladan həlledici qarşılaşmalar 4 komandadan birinin meydanında keçiriləcək. Azərbaycanla Ermənistanın qrup birincisi olması isə yarımfinal və finalın digər iki ölkədən birinin meydanında təşkil olunması ilə nəticələnəcək.
İndiyədək iki ölkənin əsas yığmaları üz-üzə gəlməsə də, bu dəfə UEFA məcburiyyətlə üz-üzə qala bilər. Hərçənd, AVRO-2008-in seçmə mərhələsində eyni qrupa düşən yığmaların görüşləri baş tutmayandan sonra UEFA onları ayırmağa qərar vermişdi.
Qeyd edək ki, Millətlər Liqasının qrup oyunları 2018-ci ilin sentyabr-noyabr, həlledici matçları 2019-cu ilin iyununda baş tutacaq.
www.oxu.az
"
" Salahın qolları, şərhçinin göz yaşları - Misir DÇ-2018-də - VİDEO2018-ci ildə Rusiyada təşkil olunacaq Dünya Çempionatında iştirak edəcək daha bir komandanın adı bəlli olub.
Oxu.Az offside.com.az-a istinadən xəbər verir ki, Misir yığması mundiala vəsiqəni təmin edib.
Salahın son saniyələrdə penaltini qola çevirməsi komandanı DÇ-2018-in finalına daşıyıb.
 Bu zaman oyunu şərh edən şərhçi də özünə hakim ola bilməyib.

www.oxu.az
"
"UEFA “Qarabağ” haqqında material hazırladı – VİDEOUEFA “Qarabağ” klubu haqqında süjet hazırlayıb.
Oxu.Az xəbər verir ki, videoda Çempionlar Liqasının qrup mərhələsində iştirak edən “köhlən atlıların” baş məşqçisi Qurban Qurbanov və kapitan Rəşad Sadıqov müsahibə veriblər. 
UEFA-nın hazırladığı materialda “Qarabağ” klubunun tarixindən və işğal olunmuş torpaqlardan informasiya verilib.
Qeyd edək ki, qitə futbol qurumunun hazırladığı reportajı Rusiyanın “Matç TV” kanalı yayımlayıb. 
Bu reportaj Çempionlar Liqasının yayımlandığı bütün ölkələrdə efirə verilib. 

E.Ə.
www.oxu.az
"
"Azərbaycanın ən güclü velosipedçisi müəyyənləşdi - FOTOVelosiped üzrə ölkə çempionatına yekun vurulub.
Azərbaycan Velosiped İdmanı Federasiyasından Oxu.Az-a verilən məlumata görə, yarışda müxtəlif klub və cəmiyyətlərin 70-ə yaxın idmançısı iştirak edib.
Ölkə çempionatının proqramına əsasən, iştirakçılar 500 metr, 2 və 3 km məsafəyə fərdi ötüşmə, həmçinin skretç növündə mübarizə aparıblar. Qızlar arasında Ayan Xankişiyeva həm 500, həm də 2 km məsafəyə fərdi ötüşmədə bütün rəqiblərini qabaqlamaqla fəxri kürsünün ən yüksək pilləsinə qalxıb.
U-15 yaş kateqoriyasında çıxış edən Nikita Sitov 500 metr və 2 km məsafələrə fərdi ötüşmədə 1-ci olsa da, 7 km məsafəyə skretç növündə Kamran Mirzəxanovu özündən irəli buraxmaqla, 2-ci yeri tutub. U-17 kateqoriyasında Nəcəf Bağırov 500 və 2 km məsafələrə fərdi, 7 km məsafəyə skretç yarışında hamıdan güclü olub. Və nəhayət, gənclər arasında İvan Orlov 500 metr və 3 km-ə fərdi, 10 km məsafəyə isə skretç yarışında Azərbaycan çempionu adını qazanıb.




















www.oxu.az
"
"Millini tək qarşılayan azarkeş: Ora üçrəngli bayraq üçün gəlirəmXəbər verdiyimiz kimi, DÇ-2018-in seçmə mərhələsində Almaniya ilə oyun üçün Maynts şəhərinə yollanan Azərbaycan milli komandasını orada cəmi bir azarkeşimiz qarşılamışdı. Lakin  təzahürat oxuyub, fakel yandıraraq, yığmaya dəstəyini nümayiş etdirən azarkeşə futbolçuların heç bir reaksiya verməməsi sosial şəbəkələrdə ciddi müzakirələrə səbəb olmuş, millinin oyunçuları laqeyd davranışlarına görə tənqid olunmuşdular.
Oxu.Az xəbər verir ki, “Qafqazinfo” həmin azarkeşlə - Şamil Mustafayevlə əlaqə saxlayıb və onun fikirlərini öyrənib:
- Millini tək qarşılasan da, futbolçular sənə təşəkkür etmədilər. Bu, sənə necə təsir etdi?
- Deyə bilmərəm ki, onların belə hərəkətini normal qarşılayıram. Mənə heç bir təsiri olmadı. Çünki mənim işim azarkeşlik etməkdir. Ora futbolçular üçün deyil, köynəklərində daşıdıqları üçrəngli bayraq üçün gəlirəm, onlar bu gün var, sabah yoxdular. 
Burada isə gözləniləndən çox rezonans doğurdu. Bunu Azərbaycan üçün edirik. Tərif yağdırmaları çox xoş oldu. Mənə oyunçular və federasiyanın fikri maraqlı deyil. Ümumi futbolçularla yaxşı münasibətim var. Oyundan sonra da görüşürük, söhbət edirik. Əgər böyük auditoriya düşünürsə ki, onlar təşəkkür etməli idilər, demək ki, haqlıdırlar. 
- Oyundan sonra futbolçular səninlə foto çəkdirdimi?
- Bəli. Məşqdən sonra Ramil çəkdirdi. Bir də Əfran liftə dəvət etdi, orada Pavel, Almeyda, Əfran və Ramillə şəkil çəkdirdik.
- Stadionda böyük bir xareoqrafiya açacaqdın. Ona icazə verdilərmi?
Gec də olsa, oyuna 1 gün qalmış icazə verdilər. Məşqdən sonra təhlükəsizlik rəhbəri ilə razılaşdıq ki, pirotexnika deyil, amma xareoqrafiya və digər bannerlər gətirəcəyik.  Çox çətinliklə icazə verdilər, alman federasiyası sözünün üstündə durmadı. Qapının ağzında Babəkin bannerlərinə icazə vermədilər ki, üzərində qılınc rəsmi var. 
Eyni zamanda, köynəklərə, 50 Azərbaycan bayrağına icazə verilmədi. Dedilər ki, yəqin, satmaq istəyirsiniz bunları. 









E.Ə.
www.oxu.az
"
"AFFA Prosineçkinin məsələsini Bakıda müzakirə edəcəkAFFA milimizin baş məşqçisi Robert Prosineçkinin məsələsini Bakıda müzakirə edəcək.
Oxu.Az Offside.com.az-a istinadən xəbər verir ki, bu barədə AFFA-nın mətbuat katibi Mikayıl Nərimanoğlu deyib.
O bildirib ki, milli komanda bu gün axşam saatlarında Bakıda olacaq və Prosineçkinin məsələsi bundan sonra müzakirə olunacaq.
Xatırladaq ki, 2014-cü ildən Azərbaycan milli komandasına başçılıq edən xorvat mütəxəssislə müqavilə başa çatıb.
Müqavilənin uzadılması məsələsi isə hələ də qaranlıq olaraq qalır.
A.M.
www.oxu.az
"
"DÇ-2018-in seçmə mərhələsinin növbəti oyunları keçirildi – NƏTİCƏLƏRDÇ-2018-in seçmə mərhələsi çərçivəsində X tura start verilib. 
Oxu.Az xəbər verir ki, bu gün C, E və F qrupuna yekun vurulub.
DÇ-2018-in seçmə mərhələsi
Avropa zonası
X tur, 8 oktyabr
C qrupu
Çexiya - San-Marino - 5:0
Qollar: Krmençik, 8, 23, Kopiç, 27, Novak, 71, Kadleç, 83
Norveç - Şimali İrlandiya - 1:0
Qol: Brunt, 71 (öz qapısına)
Almaniya - Azərbaycan - 5:1
Qollar: Qoretzka, 9, 66, Vaqner, 55, Rüdiger, 64 - Ramil Şeydayev, 34
E qrupu
Danimarka – Rumıniya - 1:1
Qollar: Eriksen, 59 (pen.) - Deak, 88
Polşa - Monteneqro - 4:2
Qollar: Maçinski, 6, Qrosiçki, 16, Levandovski, 85, Stoykociç, 87 (öz qapısına) - Muqosa, 78, Tomaşeviç, 83
Qazaxıstan - Ermənistan - 1:1
Qollar: Turisbek, 62 - Mxitaryan, 26
F qrupu
Slovakiya – Malta - 3:0
Qollar: Nemec, 33, 62, Duda, 69
Litva - İngiltərə - 0:1
Qol: Keyn, 27 (pen.) 
Sloveniya - Şotlandiya - 2:2
Qollar: Bezyak, 52, 72 - Qriffits, 32, Snodqrass, 88
E.Ə.
www.oxu.az
"
"DÇ-2018: Azərbaycan millisi böyük hesabla məğlub olub – VİDEOFutbol üzrə Azərbaycan yığması DÇ-2018-in təsnifat mərhələsi çərçivəsində son oyununu keçirib.
Oxu.Az-ın xəbərinə görə, C qrupunda yer alan Robert Prosineçkinin yetirmələri səfərdə Almaniya yığmasının qonağı olub.
“Frits Valter” stadionunda keçirilən qarşılaşma meydan sahiblərinin 5:1 hesablı qələbəsi ilə yekunlaşıb.
Almanların heyətində Leon Qoretzka dubla imza atıb (9 və 66-cı dəqiqələr). Hərəyə bir dəfə isə Sandro Vaqner (55), Rüdiger (64) və Emre Can (81) fərqləniblər. Komandamızın yeganə qolunu 34-cü dəqiqədə Ramil Şeydayev vurub.
Qrupun digər oyunlarında Çexiya doğma meydanda San-Marinonun qapısından 5 cavabsız top keçirib, Norveç millisi isə Şimali İrlandiya komandasına minimal hesabla qalib gəlib.
Almaniya millisi qrup lideri kimi 2018-ci ildə Rusiyada keçiriləcək dünya çempionatına birbaşa vəsiqəni təmin edib. 19 xalla qrup ikincisi olan Şimali İrlandiya komandası pley-off mərhələsində gücünü sınayacaq. Çexiya yığması 15 xalla üçüncü, Norveç isə 13 xalla dördüncü  yerdə qərarlaşıb. Hesabında 10 xal olan Azərbaycan komandası seçmə mərhələni beşinci pillədə başa vurub. Bütün oyunlarda məğlub olan San-Marino millisi isə qrup sonuncusu olub.

S.B.
www.oxu.az
"
"Almaniya və Azərbaycan yığmalarının start heyətləri açıqlanıbAlmaniya və Azərbaycan yığmaları arasında keçiriləcək futbol üzrə 2018-ci il dünya çempionatının seçmə qrup matçı üçün start heyətlər açıqlanıb.
Oxu.Az-ın məlumatına görə, komandalar meydana bu heyətlə çıxacaqlar:
Almaniya: 12. Bernd Leno, 2. Şkodran Mustafi, 6. Niklas Süle, 9. Sandro Vaqner, 10. Lars Stindl, 13. Tomas Müller (kap.), 14. Emre Can, 18. Coşua Kimmix, 19. Leon Qoretska, 20. Yulian Brandt, 23. Leroy Sane
Ehtiyat oyunçular: 1. Kevin Trap, 22. Mark Andre ter Ştegen, 3. Marvin Plattenhardt, 4. Mattias Ginter, 5. Mats Hummels, 15. Amin Yunes, 16. Antonio Rüdiger, 17. Jerom Boatenq, 21. Sebastyan Rudi
Baş məşqçi: Yoahim Löv
Azərbaycan: 1. Kamran Ağayev, 2. Qara Qarayev, 3. Maqomed Mirzabekov, 6. Bədavi Hüseynov, 11. Ramil Şeydayev, 15. Ruslan Abışov, 16. Cavid Hüseynov, 18. Təmkin Xəlilzadə, 19. Rahid Əmirquliyev (kap.), 20. Riçard Almeyda, 22. Əfran İsmayılov
Ehtiyat oyunçular: 12. Anar Nəzirov, 23. Emil Balayev, 4. Pavel Paşayev, 5. Ürfan Abbasov, 8. Renat Dadaşov, 9. Namiq Ələsgərov, 10. Ruslan Qurbanov, 13. Dmitri Nazarov, Rəşad Sadıqov, 17. Mahir Mədətov, 21. Tərlan Quliyev
Baş məşqçi: Robert Prosineçki
Qeyd edək ki, görüş Bakı vaxtı ilə saat 22:45-də başlanacaq.
www.oxu.az
"
"İngiltərə klubu Messinin transferi üçün 400 milyon avro ödəməyə hazırdırİngiltərənin “Mançester Siti” klubu ""Barselona""nın ulduzu Lionel Messinin transferi üçün rekord məbləğ -  400 milyon avro ödəməyə hazırdır.
 
Oxu.Az-ın məlumatına görə, İngiltərə klubu mümkün transferlə bağlı bütün müvafiq sənədləri hazırlayıb. Messinin “Barselona” ilə müqaviləsi 2018-ci ilin yayında bitir.
 
Qeyd edək ki, cari mövsümdə argentinalı “Barsanın”nın heyətində 11 matçda 14 qol vurub.
www.oxu.az
"
"Nigar Camal və Zabit Səmədov bir yerdə – FOTOHeydər Əliyev Mərkəzində Aleksandr Vasilyev Fondunun təqdimatında 1960-cı illərin geyim və bəzək əşyalarından ibarət “Modernizm və moda” sərgisinin açılış mərasimi olub.
Oxu.Az xəbər verir ki, sərgidə iştirak edən Azərbaycanın məşhur kikboksçusu Zabit Səmədov və məşhur müğənni Nigar Camalın birgə çəktirdikləri şəkil böyük marağa səbəb olub. 











A.M.
www.oxu.az
 
"
"İslandiyada tarix yazan futbolçular hansı klublarda oynayır? – FOTOSon zamanlar əzmkar futbolu ilə yüksəlişdə olan İslandiya millisi DÇ seçmə mərhələsində Türkiyəni səfərdə 3-0 məğlub edərək qrupda saxladı. Bəs İslandiyaya uğur gətirən bu futbolçular hansı klublarda forma geyinir?
Oxu.Az offside.com.az-a istinadən həmin futbolçuları təqdim edir.

HANNES HALDORSON | “Randers”–33 yaş

BIRKIR SAEVARSSON | “Hammarbi” | 32 yaş

RAQNAR SİQURDSSON | “Fulhem” | 31 yaş

KARİ ARNASON | “Aberdeen” | 34 yaş

HÖRDUR MAQNUSSON | “Bristol Siti” | 24 yaş

YOHANN QUDMUNDSSON | “Börnli” | 26 yaş

BİRKIR BJARNASON | “Aston Villa” | 29 yaş

ARON QUNNARSON | “Kardiff Siti” | 28 yaş

GİLFİ SİQURDSSON | “Everton” | 28 yaş

YON DADI BÖDVARSSON | “Redinq” | 25 yaş

ALFRED FİNNBOQASON | “Auzburq” | 28 yaş

A.M.
www.oxu.az
 
"
"Maşallah Əhmədov azadlığa buraxıldıDələduzluqda təqsirləndirilərək 2 il müddətinə azadlıqdan məhrum edilən tanınmış futbolçu Maşallah Əhmədov azadlığa çıxıb.
Oxu.Az xəbər verir ki, Maşallah Əhmədovun oğlu Tərlan Əhmədov Qafqazinfo-ya açıqlamasında bildirib ki, atası dünən, oktyabrın 7-də sərbəst buraxılıb.
M.Əhmədov cəzasının 4-də üç hissəsini çəkdiyi üçün güzəşt edilərək vaxtından 2 ay əvvəl əvvəl cəzaçəkmə müəssisəsindən azadlığa buraxılıb.
T.Əhmədov bildirib ki, atasının səhhətində müəyyən problemlər yaranıb, böyrəklərində ağrılar var.
Qeyd edək ki, ittihama görə, M.Əhmədov tikinti materiallarının alveri üçün və işə düzəltmə adı ilə dələduzluq edərək bir neçə nəfərdən 350 min manat alaraq mənimsəyib. Bakı Ağır Cinayətlər Məhkəməsinin hökmü ilə M.Əhmədov 8 il müddətinə azadlıqdan məhrum edilib. Bakı Apellyasiya Məhkəməsi isə cəzanı 2 ilə endirib.
M.Əhmədov 2017-ci il yanvarın 30-da məhkəmə zalında həbs edilib.
A.M.
www.oxu.az
 
"
"Hamilton Yaponiya Qran-Prisinin qalibi oldu“Mersedes” komandasının britaniyalı pilotu Luis Hamilton “Formula-1” Yaponiya Qran-Prisinin qalibi olub.
Oxu.Az-ın TASS agentliyinə istinadən verdiyi məlumata görə, “Red Bull” komandasının hollandiyalı pilotu Maks Ferstappen ikinci, onun avstraliyalı komanda yoldaşı Daniel Rikkyardo üçüncü yerin sahibi olub.
L. Hamilton “Formula-1” yarışlarında ümumilikdə 306 xal yığaraq liderliyini möhkəmləndirib. İkinci yerdə 247 xalla “Ferrari” komandasının alman  pilotu Sebastyan Fettel , üçüncü yerdə  234 xalla “Mercedes” komandasının fin pilotu Valtteri Bottas qərarlaşıb.
A.M.
www.oxu.az
 
"
"Nigeriya yığması dünya çempionatına vəsiqə qazandıFutbol üzrə Nigeriya yığması Dünya çempionatı – 2018-in final mərhələsinə vəsiqə qazanıb.
Oxu.Az xəbər verir ki, komanda turnirin Afrika üzrə təsnifat mərhələsi çərçivəsində Zambiyanı məğlub edib.
""B"" qrupunun digər oyununda Kamerun yığması Əlcəzair üzərində qələbə qazanıb.
DÇ-2018 - Afrika. B qrupu. 5-ci tur
Nigeriya – Zambiya - 1:0
1:0 – Ayuobi – 73
Kamerun – Əlcəzair - 2:0
1:0 – N'Cie – 25, 2:0 – Pangop – 88
E.Ə.
www.oxu.az
"
"“Qarabağ” - “Atletiko” oyununa satılan biletlərin sayı açıqlandıAğdamın “Qarabağ” futbol klubunun UEFA Çempionlar Liqasının qrup mərhələsinin ikinci ev oyununda qarşılaşacağı “Atletiko” (Madrid) ilə matça bilet satışı davam edir.
Oxu.Az klubun rəsmi saytında verilən məlumata görə, qarşılaşmaya satılan biletlərin sayı artıq 20 minə çatıb.
“Qarabağ”-“Atletiko” (Madrid) matçı oktyabrın 18-də saat 20:00-da Bakı Olimpiya Stadionunda start götürəcək.
E.Ə.
www.oxu.az
"
"Türkiyə Futbol Federasiyasının prezidenti istefa verməyə hazırlaşırTürkiyə Futbol Federasiyasının prezidenti Yıldırım Dəmirörən istefa verməyə hazırlaşır.
Oxu.Az-ın Report-a istinadən verdiyi məlumata görə, Dəmirörən Türkiyə millisinin 2018-ci il dünya çempionatının final mərhələsinə vəsiqə şansını itirməsindən sonra belə fikrə düşüb.
Ötən gün o, “ay-ulduzlular”ın İslandiyaya 0:3 hesabı ilə uduzduğu IX tur matçından sonra stadionu baş nazir Binəli Yıldırımla birgə tərk edib. Federasiya prezidentinin istefada qərarlı olduğu bildirilir.
Yığmanın baş məşqçisi Mirça Luçesku isə oktyabrın 9-da Finlandiya ilə səfərdə keçirəcəkləri son seçmə oyuna ən azı 4 futbolçunu aparmamağı məqsədəuyğun sayıb. Bunlar Arda Turan, Burak Yılmaz, Selçuk İnan və Caner Erkindir. Arda İslandiya ilə oyunda azarkeşlərin etirazı ilə qarşılaşıb. Burak və Selçukun yüngül zədəsi var. Caner isə sarı vərəqə cəzalısıdır. Bu siyahıya yeni oyunçuların da qoşulacağı gözlənilir.
Qeyd edək ki, hazırda Türkiyə millisi İ qrupunda 14 xalla 4-cü pillədədir. 
S.B.
www.oxu.az
"
"Millimizi Almaniyada cəmi bir azarkeş qarşıladı – VİDEODÇ-2018-in seçmə mərhələsində Almaniya ilə qarşılaşacaq millimiz adıçəkilən ölkəyə yollanıb.
Oxu.Az xəbər verir ki,  Almaniyaya çatan millimizi burada cəmi bir azarkeş qarşılayıb. 
Sosial mediada yayılan məlumatlara görə, həmin şəxs “Milli dəstə” azarkeş qrupunun üzvü Şamil Mustafayevdir.
Həmyerlimiz tək olmasına baxmayaraq, fişənglər yandırıb və mahnı oxuyaraq futbolçularımıza dəstək olmağa çalışıb.
Qeyd edək ki, Almaniya - Azərbaycan görüşü oktyabrın 8-i, Bakı vaxtı ilə saat 22:45-də başlayacaq.

E.Ə.
www.oxu.az
"
"“Beşiktaş”ın prezidenti azərbaycanlı sevgilisini qovdu - FOTOAzərbaycan əsilli model Ülviyyə Aleks “Beşiktaş” klubunun prezidenti, sevgilisi Fikrət Orman tərəfindən evdən qovulub. 
Bu barədə Oxu.Az Türkiyə KİV-nə istinadən xəbər verir.
Bildirilir ki, model sevgilisinin bu addımından depressiyaya düşüb.
Qeyd edək ki, klub rəhbəri 2012-ci ildə həyat yoldaşı Sədəf Ormandan boşanıb.
Ülviyyə Aleks kimi tanınan, əsl adı Ülviyyə Əhməd olan xanım əslən azərbaycanlıdır və Bakıda doğulub. 30 yaşlı xanım İstanbula yaxın dostu olan “Afffair” markasının qurucusu, azərbaycanlı iş adamı, modelyer Rüfət İsmayılın sayəsində yollanıb. O, İstanbulun Cihangir bölgəsində yaşayır. Bildirilir ki, Ülviyyə Əhməd qaldığı evin kirayə haqqını çətinliklə ödədiyi bir vaxtda Fikrət Ormanla tanış olub və həyatı bir anda tamamilə dəyişib.
Ülviyyə Əhmədin 6 yaşlı Selin adında bir qızı var. Uşaq atası ilə yaşayır və tətillərdə anasının yanına yollanır. 
İdmana marağı ilə seçilən modelə vurulan Fikrət Orman onu “Beşiktaş”ın oyunlarına aparır. Ülviyyə Əhməd onunla tanış olduqdan sonra Amsterdam, Mikonos, Zaqreb, Milan, Dubay kimi yerlərdə istirahət edib.














www.oxu.az
"
"DÇ-2018: Türkiyə qrupda qaldı – VİDEOFutbol üzrə Türkiyə yığması DÇ-2018-in təsnifat mərhələsi çərçivəsində növbəti görüşünü keçirib.
Oxu.Az-ın xəbərinə görə, I qrupunda yer alan ay-ulduzlular Əskişəhər stadionunda İslandiya komandasını qəbul ediblər.
Matç qonaqların 3:0 hesablı qələbəsi ilə yekunlaşıb. İslandiyanin heyətində Qudmundsson (32), Byarnason (39) və Arnason (50) fərqləniblər. Bu qrupun digər oyununda Xorvatiya gözlənilmədən doğma meydanda Finlandiya ilə 1:1 hesablı bərabərliyə qalıb, Ukrayna isə səfərdə Kosovonu məğlub edib - 2:0.
Gecənin nəticələrindən sonra hesabında 14 xalı Luçeskunun komandası mundial şansını itirib. İslandiya yığması 19 xalla qrupa liderlik edir, Xorvatiya və Ukrayna isə 17 xalla ikinci və üçüncü yerləri bölüşdürürlər.
Son turda Türkiyə səfərdə Finlandiyanın qonağı olacaq, İslandiya isə doğma meydanda Kosovunu qəbul edəcək. Qrupun mərkəzi qarşılaşmasında Ukrayna və Xorvatiya yığmaları münasibətlərinə aydınlıq gətirəcək. 

S.B.
www.oxu.az
"
"İspaniya yığması DÇ-2018-ə vəsiqəni təmin edib – VİDEODÇ-2018-in təsnifat mərhələsi çərçivəsində G qrupunda yer alan İspaniya yığması doğma meydanda Albaniya komandasını 3:0 hesabı ilə məğlub edərək mundialın final mərhələsinə vəsiqə qazanıb.
Oxu.Az-ın məlumatına görə, ispanların heyətində Rodriqo (16-cı dəqiqə), İsko (23) və Tyaqo Alkantara (26) fərqləniblər.
Qrupun digər oyununda İtaliya millisi Makedoniya komandası ilə 1:1 hesablı bərabərliyə qalıb. Bu nəticələrdən sonra Apennin təmsilçisini 5 xal qabaqlayan İspaniya millisi təsnifat mərhələsinin sonuna bir tur qalmış Rusiyada keçiriləcək DÇ-2018-in final mərhələsinə vəsiqəni təmin edib.
İspaniya yığması Rusiya, Belçika, Braziliya, Meksika, İran, Yaponiya, Cənubi Koreya, Səudiyyə Ərəbistanı, Almaniya və İngiltərədən sonra dünya çempionatında iştirakını təmin edən 11-ci ölkə oldu.

S.B.
www.oxu.az
"
"“Bavariya”nın yeni baş məşqçisi məlum olubYup Haynkes “Bavariya”nın yeni baş məşqçisi təyin edilib. 
Oxu.Az-ın məlumatına görə, 72 yaşlı mütəxəssislə 2018-ci ilin 30 iyununa qədər müqavilə bağlanıb.
Haynkes klubun yaxın zamanda yenidən uğurlu çıxış etməsi üçün əlindən gələni edəcəyini söz verib.
Bundan əvvəl Yup Haynkes “Bavariya”nın sükanı arxasında üç dəfə olub (1987–1991, 2009 и 2011–2013). Onun rəhbərliyi altında komanda üç dəfə ölkə çempionu və bir dəfə Çempionlar Liqasının qalibi olub.
Xatırladaq ki, sentyabrın 28-də 58 yaşlı italiyalı mütəxəssis Karlo Ançelotti Münhen komandasının baş məşqçisi vəzifəsindən azad edilib.
S.B.
www.oxu.az
"
"Azərbaycan cüdoçusu Qran-pri turnirinin qalibi olduBu gün Özbəkistanın paytaxtı Daşkənddə cüdo üzrə Qran-pri turnirinə start verilib. 
Oxu.Az-a daxil olan məlumata görə, yarışın ilk günündə Azərbaycan millisinin 2 idmançısı tatamiyə çıxıb. Onlardan Vüqar Şirinli bütün rəqiblərini məğlub edərək, çempion tituluna yiyələnib.
Kişilər
60 kq
İlk mərhələdən azad olan Vüqar Şirinlinin ilk döyüşü 1/4 finala təsadüf edib. O, Suşrob Boqiyevlə (Türkmənistan) üz-üzə gəlib. Görüş Şirinlinin asan qələbəsi ilə yekunlaşıb. İpponla qalib gələn təmsilçimiz yarımfinalda özbəkistanlı Doston Ruziyevlə münasibətinə aydınlıq gətirib. Vüqar bu dəfə də tatamidən qalib ayrılaraq, finala vəsiqə qazanıb. 
O, həlledici görüşdə İslam Yaşuyevlə (Rusiya) qarşılaşıb. Şirinli bu dəfə də rəqibindən üstün olub və qızıl medala yiyələnib. 
66 kq
Şirinlidən fərqli, Orxan Hacıağalı mübarizəyə 1/8 finaldan başlayıb. Təəssüf ki, həmyerlimiz startdaca məğlubiyyətə üzülüb. O, monqolustanlı Altansuh Dovdona ipponla uduzub. 
Qeyd edək ki, yığmamız Qran-priyə 5 cüdoçu ilə yollanıb.  
E.Ə.
www.oxu.az
"
"Formula-1: Budkovski ""Renault"" komandasına icraçı direktor təyin olunduMarçin Budkovski ""Renault"" komandasına icraçı direktor təyin olunub.
Oxu.Az F-1.az-a istinadən xəbər verir ki, bir az öncə isə ""Renault"" komandası rəsmən təsdiq edib ki, polşalı mütəxəssis komandada icraçı direktor vəzifəsini icra edəcək və şassinin hazırlanmasından istehsalına qədər bütün proseslərə nəzarət edəcək.
Xatırladaq ki, 10 gün əvvəl FİA-nın texniki nümayəndəsi Marçin Budkovskinin istefaya göndərilərək, məcburi üç aylıq məzuniyyətdə olması barədə məlumat yayılmışdı. Bir neçə gündən sonra isə Marçinin ""Renault""a keçməsi barədə şayiələr yayılmağa başlamışdı. Bu keçid rəqib komandalar tərəfindən ciddi tənqid atəşinə tutulmuşdu, çünki Budkovski komandaların bütün sirlərinə bələddir.
E.Ə.
www.oxu.az
"
"Azərbaycanda Dünya Robot Olimpiadasının seçim yarışı keçiriləcəkSabah Azərbaycan Respublikası Gənclər və İdman Nazirliyi tərəfindən “Gənclərin Təhsil, Təlim, Peşə və İnkişaf Mərkəzi” İctimai Birliyi və AREA (Azərbaycan Robototexnika Mühəndisliyi Akademiyası) ilə birlikdə Bakı Olimp İdman Kompleksində ilk dəfə olaraq Dünya Robot Olimpiadası üzrə Azərbaycan seçim yarışı keçiriləcək.
Gənclər və İdman Nazirliyindən Oxu.Az-a daxil olan məlumata görə, yarışda 8-19 yaşlı gənclərimiz aşağıdakı kateqoriyalar üzrə mübarizə aparacaqlar:
· Robot futbolu – hər biri iki robotdan ibarət olan komandalar bir-biri ilə futbol qaydalarına əsasən mübarizə aparacaq.
· Açıq kateqoriya – iştirakçılar müxtəlif mövzulara həsr olunmuş ideyalarını və robotik layihələrini sərgiləyəcək.
· Əsas kateqoriya – İştirakçılar 3 yaş qrupu üzrə Dünya Robot Olimpiadasının qoyduğu məsələləri həll etməyə çalışacaq.
Yarışda qalib gələn komandalar diplomlar və qiymətli hədiyyələrlə mükafatlandırılacaq, həmçinin cari ilin 10-12 noyabr tarixlərində Kosta-Rikada keçiriləcək Dünya Robototexnika Olimpiadasının finalında Azərbaycanı təmsil etmək hüququ əldə edəcək.
Yarışda Bakı Ali Neft Məktəbi, Xəzər Universiteti, Bakı Mühəndislik Universiteti, “ADA” Universiteti, Akademik Zərifə Əliyeva adına lisey, Kaspi liseyi, Bakı Modern Təhsil Kompleksi, “British School in Baku”, 215 nömrəli tam orta məktəb, İstək liseyi, 267 nömrəli məktəb-liseyini təmsil edən komandalar iştirak edəcəklər.
Gənclər və İdman Nazirliyinin dəstəyi ilə Azərbaycan 2016-cı ilin noyabrında Dünya Robot Olimpiadası Assosiasiyasına üzv olub.
E.Ə.
www.oxu.az
"
"Qurban Qurbanov qızı ilə - FOTO“Qarabağ”ın baş məşqçisi Qurban Qurbanovun qızıyla fotoşəkli yayılıb.
Oxu.Az xəbər verir ki, fotoşəkli sosial şəbəkədə türkiyəli həkim Mustafa Kılıç paylaşıb. 
Qeyd edək ki, Q.Qurbanovun üç övladı var.



 A.S.
www.oxu.az
"
"“Barselona” İnyesta ilə ömürlük müqavilə bağladı“Barselona”nın 33 yaşlı kapitanı Andres İnyesta klubu ilə yeni müqavilə imzalayıb.
Oxu.Az xəbər verir ki, bu barədə məlumatı “Barselona”nın saytı yayıb.
Müqaviləyə əsasən, yarımmüdafiəçi karyerasının sonuna qədər Kataloniya komandasının formasını geyinəcək.
Yeni sazişin rəsmi imzalanması bu gün “Nou Kamp” stadionunda baş tutacaq.
N.O.
www.oxu.az
"
"Azərbaycanda azarkeşlər millini boykot etdi – FOTOİllərdir futbolumuz azarkeş baxımından əziyyət çəkir. İstər çempionat oyunları, istərsə də milli komandanın matçlarında boş tribunalar “göz oxşayır”. 
Oxu.Az Qafqazinfo-ya istinadən xəbər verir ki, dünən Azərbaycan millisi DÇ-2018-in seçmə mərhələsində son ev oyununa çıxdı. 
Çexiya ilə üz-üzə gələn komandamızın matçını maksimum 10 minə yaxın azarkeş izlədi. 
Həmin 10 minin 7 minini də Rəşad Sadıqovun vida matçı olduğu üçün stadiona gələnlərə yazmaq olar. Kapitanı yola salmaq üçün arenaya üz tutanlar nisbətən stadionun tribunalarında sıxlıq yaratmışdı. 
Əslində, qarşılaşmaya marağın az olacağı bəlli idi. Bu səbəbdən AFFA da daha düzgün qərar verib, qarşılaşmanı Tofiq Bəhramov adına Respublika Stadionunda keçirə bilərdi. Böyük ehtimalla, burada azarkeşlərin sayı da kifayət qədər olacaqdı. Çünki Respublika stadionu Olimpiya Stadionu ilə müqayisədə şəhərin mərkəzində yerləşir və fanatların gediş-gəlişi üçün rahatdır. 
Ümumiyyətlə, BOS-un “Koroğlu” metrostansiyasından çox uzaqda yerləşməsi və piyada qət edilməli olan uzun yol azarkeş sayına da mütləq şəkildə təsir edir. 
""Sektor 11"" fan-klubunun rəhbəri Atanur Cəfərli oyunun BOS-da keçirilməsini problem kimi görüb: “Birincisi, “Niyə də yox?” layihəsinin süquta uğraması, ikincisi, matçın Bakı Olimpiya Stadionunda keçirilməsi problemdir. Çünki yol çox uzaqdır. Üçüncüsü, azarkeş qruplarının matçı boykot etməsi.  Biz fan-klub kimi matça yollanmamışdıq. Sadəcə, Rəşad Sadıqova görə fərdi şəkildə stadiona getmişdik. Boykotun səbəbi isə çoxdur. Ən əsas səbəb odur ki, milli komanda yenə uğursuz çıxış etdi və qrupda 5-ci yeri tutdu. Digər tərəfdən, AFFA-nın işi bizi qane eləmir. 8 komandalı çempionat keçirilir, bölgə klubları Premyer Liqaya buraxılmır. Regionlarda futbolu “öldürürlər”. Bütün bunlar azarkeşləri milli komandadan uzaq salır”.
“Forza Neftçi” azarkeş qrupunun rəhbəri Sübhan Əliyevin də narazılıqları eyni istiqamətdə olub: “Milli yenə də uğursuz çıxış etdi. Yaxşı ki, San-Marino kimi zəif rəqib düşmüşdü və onlar 6 xal qazandı. Digər tərəfdən, milli komanda heç baş məşqçi Robert Prosineçkiyə lazım deyil. Bu adam çempionat oyunlarına ancaq məcbur qalanda baxır. Baxsaydı, Məhəmməd Mirzəbəyovun milli komandada nə işi var? Bu futbolçu mənim azarkeşlik etdiyim komandanın oyunçusudur. Amma o mövqedə ölkə çempionatında ən zəiflərdəndir.  Millidə çıxış edən futbolçular heyətə dəvət almır. Təmkin Xəlilzadə kimi futbolçunu ehtiyatda saxlayıb, Mirzəbəyov oynayır. Prosineçki ona gələn təkliflərdən sonra millini ciddi saymır. Bəzi futbolçularla da şəxsi problemlərini milli səviyyəsinə çıxarır. Onları komandaya çağırmır. Stadion məsələsi. Belə böyük stadion tikiblər, çox sağ olsunlar. Amma ora azarkeş gəlməyəcək. Tofiq Bəhramov adına Respublika stadionu, digər arenalar qalıb qıraqda, lazımsız oyunu aparıb BOS-da keçirirlər. İnsanlar əziyyət çəkir o qədər yolu getmək üçün. Biz milli matçların ora salınmasına qarşıyıq. Çünki orada komandaya dəstək vermək olmur”.
Çexiya millisinin futbolçuları da stadiondakı azarkeş sayına münasibət bildiriblər. Onlar bunu AFFA-nın əvvəlcədən düşünməli olduğunu deyiblər. Rəqibin futbolçusu Yan Kopiç arenadakı azarkeş sayının heç də xoş hal olmadğını bildirib: “ Böyük stadion idi. Neçə azarkeşin olduğunu görmək belə çətindir. Bəs, Azərbaycan tərəfi bunu bilmirdimi? Düşünmürdülər ki, çox az azarkeş gələcək və daha kiçik arena lazımdır? Məncə, itirən onlar oldu. Belə xoş deyil. Amma buna biz heç nə edə bilmərik.  Azarkeş çox olanda, fantastik ab-hava olur. Matç da daha mübarizəli keçir”.
Çexlərin digər oyunçusu Antonin Barak da narazılığını dilə gətirib: “Demək olar ki, azarkeş yox idi. Matç çox böyük stadionda idi. Biz də burada çox azarkeş olacağını gözləmirdik. Oyun daha kiçik stadionda olsaydı, fərqli ab-hava görərdik”.
Görünən odur ki, milli oyunlarını nə qədər BOS-da keçirəcəksə, azarkeş baxımından əziyyət çəkəcək. Yalnız İtaliya, İspaniya, İngiltərə kimi komandalar bu arenaya gələndə, stadionda sıxlıq görmək mümkündür. 














E.Ə.
www.oxu.az
"
"DÇ-2018-də növbəti oyunlar keçiriləcəkBu gün futbol üzrə 2018-ci il dünya çempionatının Avropa zonası üzrə seçmə qrup mərhələsi çərçivəsində IX turun növbəti görüşləri keçiriləcək. 
Oxu.Az xəbər verir ki, turun ikinci oyun günündə D, G və İ qruplarında 9 qarşılaşma oynanılacaq.
DÇ-2018
Seçmə qrup mərhələsi, IX tur
6 oktyabr
D qrupu
20:00. Gürcüstan - Uels
22:45. Avstriya - Serbiya
22:45. İrlandiya - Moldova
G qrupu
22:45. İspaniya - Albaniya
22:45. İtaliya - Makedoniya
22:45. Lixtenşteyn - İsrail
I qrupu
22:45. Türkiyə - İslandiya
22:45. Xorvatiya - Finlandiya
22:45. Kosova - Ukrayna
E.Ə.
www.oxu.az
"
"Daha iki ölkə DÇ-2018-ə vəsiqəni təmin etdiAzərbaycanla birgə C qrupunda yer alan Almaniya yığması səfərdə Şimali İrlandiya komandasına 3:1 hesabı ilə qalib gələrək 2018-ci ildə Rusiyada keçiriləcək dünya çempionatına vəsiqəni təmin edib. 
Oxu.Az-ın xəbərinə görə, almanların heyətində Sebastyan Rudi (2-ci dəqiqə), Sandro Vaqner (21) və Yozua Kimmix (86) fərqləniblər. Meydan sahiblərinin yeganə qolunu hakimin oyunun əsas vaxtına əlavə etdiyi dəqiqələrdə Coş Medcennis vurub. Qrupun digər oyunlarında Azərbaycan Bakıda Çexiya yığmasına 1:2 hesabı ilə uduzub, Norveç millisi isə səfərdə San-Marinonun qapısından 8 cavabsız top keçirib.
Öz növbəsində, doğma meydanda Sloveniyanı son dəqiqələrdə Harri Keynin vurduğu qolla məğlub edən İngiltərə yığması da F qrupundan DÇ-2018-ə vəsiqə qazanıb. İkinci pillədə qərarlaşan Şotlandiya komandası ingilislərdən 6 xal geri qalır.
Bununla da, mundial sahibi Rusiyadan əlavə DÇ-2018-ə Braziliya, İran, Yaponiya, Meksika, Belçika, Cənubi Koreya, Səudiyyə Ərəbistanı, Almaniya və İngiltərə vəsiqəni təmin ediblər.
S.B.
www.oxu.az
"
"Rəşad Sadıqov: Bu, mənim əlçatmaz arzum idi DÇ-2018-in seçmə mərhələsində Çexiya ilə qarşılaşan yığmamızın müdafiəçisi Rəşad Sadıqov üçün bu oyun milli formada sonuncu olub. 
Oxu.Az-ın xəbərinə görə, kapitan matçdan sonra apasport.az saytının əməkdaşının da suallarını cavablandırıb. 
- Təəssüf ki, milli komandada son oyunun məğlubiyyətlə nəticələndi. Nə baş verdi meydanda?
- Oyundan əvvəl də qeyd eləmişdim ki, rəqib güclüdür. Sıralamada bizdən geridə olsa da, səviyyələri şübhə doğurmayacaq komandadır. Yenə təkrar edirəm, Çexiya Şimali İrlandiyadan üstündü. Çoxlu top itkilərimiz oldu, nəticədə məğlub olduq. 
- Komanda yoldaşlarınız oyundan qabaq deyirdilər ki, Rəşada görə qalib gəlməliyik. Necə düşünürsən, bəlkə həddən artıq motivasiya “yanmağınıza” səbəb oldu?
- Mən bu oyunda həddindən artıq motivasiya görmədim. Rəqib bizi üstələyirdi. Daha yaxşı oynaya bilərdik. Bu, ən yaxşı çıxışımız deyil. Təəssüflənirəm. 
- Rəşad millidə nə arzulayırdı, nələrə nail oldu? Ümumiyyətlə, razı gedirsən millidən?
- Əlbəttə ki, hər bir idmançının arzusudur ki, böyük turnirdə iştirak etsin. Bu da mənim əlçatmaz arzum idi. Bu seçmə mərhələdə yaxın idik buna, ancaq Şimali İrlandiyaya məğlubiyyət hər şeyin sonu oldu. Ümumilikdə isə 16 il millidə oynamaq məncə, yüksək nəticədir. Hər futbolçu belə karyeraya sahib olmaq istəyər. Bütün komanda yoldaşlarıma, məşqçilərimə, azarkeşlərimə minnətdaram. Daha yaxşı nəticələr qazana bilərdik. 
- Xəyal elədiyin bir sonluq var idi?
- Bugünkü oyunda qələbə qazansaydıq, qrupu üçüncü yerdə bitirəcəkdik. Bu da yaxşı vida olardı mənim üçün. 
- Kənardan millini izləmək çətin olmayacaq ki?
- Əlbəttə ki, çətin olacaq. Ancaq bununla barışmalıyıq. 
- Almaniya qarşısında oyanamasan da, heyətlə səfərə yollanacaqsan?
- Bəli, komandanın yanında olacam.
- Məyus görünürsən. Bu, məğlubiyyətə görədir, yoxsa, son oyunun verdiyi kədərdir?
- Əsas məyusluğum bugünkü məğlubiyyətə görədir. 
- Sakit oldu gedişin. Hər halda 16 il millidə oynamış futbolçunun gedişi bir az fərqli ola bilərdi...
- Mən heç vaxt məğlubiyyətlə barışmamışam. Bu gün də həmçinin. Ona görə kefsizəm.
S.B.
www.oxu.az
"
"Prosineçki: Onun millidə yeri yoxdurMillimizin baş məşqçisi Robert Prosineçki DÇ-2018-in seçmə mərhələsində Çexiyaya 1:2 hesabı ilə uduzduqları oyundan sonra mətbuat konfransı keçirib. 
Oxu.Az Offside.com.az-a istinadən xəbər verir ki, xorvatiyalı mütəxəssis əvvəlcə matçla bağlı fikirlərini bildirib:
– Qarşılaşmadan qabaq da demişdim ki, bizi çətin oyun gözləyir. Bu gün bunun bir daha şahidi olduq. Qol buraxdıqdan sonra özümüzə gəlib hesabı bərabərləşdirə bildik. Lakin təəssüf ki, rəqib 2-ci qolu vura bildi. Şeydayevin yaxşı imkan olsa da, dəyərləndirə bilmədi. Bu görüşdə uduzmaya bilərdik. Komandamın oyunundan razı qaldım.
– Almaniya ilə matçdan sonra Bakıya qayıdacaqsınız, yoxsa bu sizin Azərbaycanda son mətbuat konfransınızdır?
– Bəli, Almaniya ilə qarşılaşmadan sonra Bakıya qayıdacam. Çünki mənim AFFA ilə müqaviləm var. Buna görə, qayıdıb, danışıqlar aparacağıq. Bundan sonra millidəki gələcək taleyimə aydınlıq gələcək.
– Millidə qalsanız, hansı dəyişiklikləri edəcəksiniz?
– Futbolda səhvlər olur, bu gün də səhvlərə yol verdik. Əsasən, standart vəziyyətlərdə çox səhv edirik. Mən qalsam da, qalmasam da bəzi dəyişikliklər olmalıdır. Rəşad karyerasını bitirib. Onun mövqeyinə oyunçu cəlb edilməlidir. Bundan başqa, gənc oyunçulara ehtiyac var. Yəqin razılaşarsınız ki, mən gəldikdən sonra millinin oyununda irəliləyiş var. Daha baxımlı oyun sərgiləyirik. Bu gün də gənc oyunçulardan Mahir Mədətova şans verdim. Bəlkə də, əsas heyətdə ona şans vermədiyim üçün incimişdi. Bu gün özünü yaxşı tərəfdən göstərə bilmədi.
– “Bursaspor”un əsas üzvlərindən biri Dəniz Yılmaza niyə dəvət göndərmirsiniz?
– Bu suala indiyə kimi cavab verməmişdim. Ancaq indi cavablandıracam. Martda Almaniya ilə oyunda Dəniz əsas heyətdə çıxmalıydı, lakin çıxmaq istəmədi. O oyunçu ki millidə oynamaq istəmir, onun millidə yeri yoxdur. Nə qədər ki, mən burdayam, o, milliyə dəvət edilməyəcək.
– Bəs imtina etməsinin səbəbi nə idi?
– Çünki onu istəmədiyi mövqedə oynadacaqdım. Siz bir jurnalist kimi cavab verin, futbolçunun ona təklif olunan mövqedə oynamağa etiraz etmək haqqı var? O, “Bursaspor”da da ikinci heyətə göndərilmişdi, indi də nadir hallarda şans qazanır.
– Bura gələn məşqçilər niyə problemin əsasən nədə olduğunu demirlər?
– Problem barədə həmişə danışmışam. Serbiyada, Xorvatiyada istedadlı futbolçular çoxdur. Bu ölkənin futbolçuları güclü ölkələrin çempionatında çıxış edirlər. Ancaq burda tam fərqlidir. Ölkə çempionatında çıxış edən Bədavi Hüseynov və Rəşad Sadıqov orada kofe içə-içə oynaya bilərlər. Problem odur ki, bizdə top-ölkə çempionatlarında oynayacaq futbolçuların olmamasıdır.
– Bəs belə olduğu halda Almaniya ilə matçda nəyə ümid edirsiniz?
– Onlarla oynamaq çətindir. Bu, təkcə bizim problem deyil. Onlara qarşı sürpriz etmək çətindir. Bədavi Hüseynov zədəlidir. Həmin oyunda şans qazanıb-qazanmayacağı bəlli deyil. Cəmi 3 gün vaxtımız var. Yaxşı mübarizə aparmağa çalışacağıq.
S.B.
www.oxu.az
"
"Rövnəq Abdullayev Prosineçkinin millidəki taleyindən danışdıOyunu gördünüz də? Uduzmaq heç vaxt sevindirici ola bilməz. Ona görə məyusam.
Oxu.Az-ın xəbərinə görə, bunu Report-a açıqlamasında AFFA prezidenti Rövnəq Abdullayev Azərbaycan millisinin 2018-ci il dünya çempionatının seçmə mərhələsində Çexiya yığmasına 1:2 hesabı ilə uduzduğu görüşdən sonra deyib.
O, bildirib ki, yığmanın baş məşqçisi Robert Prosineçkinin postunda qalıb-qalmayacağı ilə bağlı cari seçmə mərhələ başa çatdıqdan sonra qərar veriləcək.
R.Abdullayev “Rəşad Sadıqovun gedişindən sonra onu əvəzləyə bilən biri olacaqmı” sualına isə belə cavab verib: “Həyat davam edir”.
S.B.
www.oxu.az
"
"Azərbaycan yığmasından növbəti uğursuzluq – VİDEO + FOTOFutbol üzrə Azərbaycan milli komandası DÇ-2018-in seçmə mərhələsi çərçivəsində Bakıda Çexiya yığmasını qəbul edib.
Oxu.Az-ın xəbərinə görə, Bakı Olimpiya Stadionunda keçirilən qarşılaşma qonaqların 1:2 hesablı qələbəsi ilə yekunlaşıb.
Hesabı 35-ci dəqiqədə Yan Kopiç açıb. İkinci hissənin əvvəllərində hakim Çexiyanın qapısına 11 metrlik zərbə təyin edib. Əfran İsmayılov hədəfdən yayınmayıb. 66-cı dəqiqədə isə Antonin Barak Çexiyanın qələbə qolunu vurub.
Bu nəticədən sonra hesabında 10 xal olan Azərbaycan yığması C qrupunda 4-cü yerdə qərarlaşıb. Çexiya millisi isə xallarının sayını 12-yə çatdıraraq 3-cü pilləyə yüksəlib.
Millimiz sonuncu oyunu oktyabrın 8-də səfərdə Almaniya komandasına qarşı keçirəcək.




































































































































Seymur Baxşev
Foto: Ehtiram Cəbi
www.oxu.az
"
"Azərbaycan Çexiyaya qarşı – START HEYƏTLƏRFutbol üzrə 2018-ci il dünya çempionatının seçmə mərhələsi çərçivəsində keçiriləcək Azərbaycan-Çexiya oyunu üçün start heyətləri açıqlanıb. 
Oxu.Az-ın məlumatına görə, Bakı Olimpiya Stadionunda keçirilən qarşılaşma saat 20:00-da başlayacaq.
Qeyd edək ki, Çexiya ilə matç kapitan Rəşad Sadıqovun millidə son oyunudu. 
Mümkün qələbə Azərbaycanın C qrupunda 3-cü olmaq şansı yaradacaq. 
Azərbaycan: 1. Kamran Ağayev (q), 3. Məhəmməd Mirzəbəyov, 4. Pavel Paşayev, 6. Bədavi Hüseynov, 10. Ruslan Qurbanov, 13. Dmitri Nazarov, 14. Rəşad Sadıqov (k), 16. Cavid Hüseynov, 19. Rahid Əmirquliyev, 20. Riçard Almeyda, 22. Əfran İsmayılov
Ehtiyat oyunçular: 12. Anar Nəzirov, 23. Emil Balayev, 2. Qara Qarayev, 5. Ürfan Abbasov, 8. Renat Dadaşov, 9. Namik Ələskərov, 11. Ramil Şeydayev, 15. Ruslan Abışov, 17. Mahir Mədətov, 18. Təmkin Xəlilzadə, 21. Tərlan Quliyev
Baş məşqçi: Robert Prosineçki 
Çexiya: 23. Jiri Pavlenka (q), 2. Pavel Kaderabek, 5. Yakub Brabeç, 8. Vladimir Darida, 10. Josef Huşbauer, 11. Mixael Krmençik, 13. Yan Kopiç, 14. Yakub Yankto, 17. Marek Suşi (k), 18. Yan Boril, 20. Antonin Barak
Ehtiyat oyunçular: 1. Tomaş Vaçlik (q), 16. Tomaş Kubek (q), 4. Yan Sikora, 6. Mixael Lüftner, 7. Yaromir Jmrhal, 9. Barek Dokal, 12. Simon Falta, 15. Tomaş Suçek, 19. Yan Kliment, 21. Vaçlav Kadleç, 22. Filip Novak
Baş məşqçi: Karel Yarolim
S.B.
www.oxu.az
"
"Millimizdə daha bir itkiMillimizin daha bir üzvü heyətdən çıxarılıb.
Oxu.Az-ın AFFA-ya istinadən verdiyi məlumata görə, Araz Abdullayev zədəli olduğu üçün Azərbaycan milli komandasının DÇ-2018-in seçmə qrup mərhələsi çərçivəsində bu gün Çexiya, oktyabrın 8-də Almaniya ilə keçirəcəyi oyunlarda iştirak etməyəcək.
N.O.
www.oxu.az
"
"Azərbaycanda yeni federasiya yaradılırAzərbaycan Dünya Boks Şurasının (WBC) sayca 166-cı üzvü seçildi.
Oxu.Az xəbər verir ki, bunu WBC-nin prezidenti Maurisio Süleyman jurnalistlərə açıqlamasında deyib.
O, ölkəmizi bu təşkilata üzv seçilməsi münasibətilə təbrik edib. M.Süleyman Azərbaycanın Dünya Boks Şurasının 55-ci konvensiyasına ev sahibliyi etməsinə görə ölkə prezidentinə təşəkkür edib: “İlham Əliyevlə söhbət zamanı onda idmana olan marağı gördüm. Bu, ölkədə idmanın inkişafı üçün müsbət təsir göstərəcək”.
Daha sonra o bildirib ki, yaxın zamanlarda Azərbaycanda WBC üzrə peşəkar Boks Federasiyası yaradılacaq.
""Bundan başqa, Azərbaycanda WBC kəməri uğrunda döyüşlərin keçirilməsi planlaşdırılır. Bununla bağlı promouterlərlə danışıqlara başlanılıb"".
Elvin Əhmədov
www.oxu.az
"
"“Atletiko” kataloniyalı azarkeşləri stadiona buraxmayacaqİspaniya La Liqasında 14 oktyabrda keçiriləcək “Atletiko” – “Barselona” matçı öncəsi Madrid təmsilçisi gözlənilməz qərar alıb.
Oxu.Az xəbər verir ki, bu barədə Qafqazinfo xarici KİV-ə istinadən məlumat verir. 
Məlumata əsasən, klub rəhbərliyi “Barselona” azarkeşləri üçün nəzərdə tutulan biletlərin satışa çıxarılmayacağını açıqlayıb.
Klubun yeni stadionu “Vanda Metropolitano” istiqamətində nəqliyyat probleminin olması bu qərarın verilməsinə səbəb olub.
Qeyd edək ki, 1 oktyabrda Kataloniyada referendum keçirildikdən sonra ölkədə bir çox sahədə olduğu kimi, idmanda da böhran yaşanmağa başlayıb. Belə ki, Kataloniya təmsilçisi “Barselona”nın La Liqadan çıxma ehtimalı var.
N.O.
www.oxu.az
"
"Azərbaycanda yeni futbol turniri təsis ediləcəkAzərbaycanda futbol üzrə yeni kubokun təsis edilməsi planlaşdırılır.
Oxu.Az Report-a istinadən xəbər verir ki, bunu jurnalistlərlə söhbətində AFFA-nın baş katibi Elxan Məmmədov deyib.
Federasiya rəsmisi bildirib ki, yarışda Premyer Liqa və I Divizion klubları iştirak edə biləcəklər.
Hazırda Peşəkar Futbol Liqasının bayrağı altında 4 turnir keçirilir. Bunlar Premyer Liqa, Azərbaycan Kuboku, əvəzedicilərin çempionatı və I Diviziondur.
S.B.
www.oxu.az
"
"Azərbaycan millisinin Çexiya ilə oyun üçün heyəti müəyyənləşibFutbol üzrə Azərbaycan milli komandasının Çexiya yığması ilə keçirəcəyi 2018-ci il dünya çempionatının seçmə qrup matçı üçün heyəti müəyyənləşib.
Oxu.Az-ın məlumatına görə, bu barədə millinin baş məşqçisi Robert Prosineçki oyunöncəsi mətbuat konfransında açıqlama verib.
Xorvatiyalı mütəxəssis ilk dəqiqələrdən Kamran Ağayev – Məhəmməd Mirzəbəyov, Rəşad Sadıqov, Bədavi Hüseynov, Pavel Paşayev – Riçard Almeyda, Rahid Əmirquliyev, Cavid Hüseynov – Ruslan Qurbanov, Əfran İsmayılov, Dmitri Nazarov “11-liy”inə güvənəcəyini bildirib.
S.B.
www.oxu.az
"
"Rəşad Sadıqov yığmanın yeni kapitanının adını açıqladı – FOTOFutbol üzrə Azərbaycan milli komandasının yeni kapitanı müəyyənləşib.
Oxu.Az-ın məlumatına görə, bu barədə yığmanın hazırkı kapitanı Rəşad Sadıqov 2018-ci il dünya çempionatının seçmə mərhələsində Çexiya yığması ilə oyundan əvvəl mətbuat konfransında məlumat verib.
O deyib ki, Çexiya ilə görüşdən sonra yığma karyerasını bitirdiyi üçün bundan sonra sarğını Rahid Əmirquliyev daşıyacaq.
“Növbəti seçmə mərhələyə kimi bir il qalıb. Yoldaşlıq oyunlarında futbolçuların özlərini necə göstərməsindən çox şey asılı olacaq. Bundan sonra yığmada kapitanlıq sarğısını Rahid Əmirquliyev daşıyacaq. Onun bu missiyanın öhdəsindən layiqincə gələcəyini düşünürəm. Həm Rahidə, həm baş məşqçiyə, həm də millimizə uğurlar arzulayıram”.



S.B.
www.oxu.az
"
"2018-ci il Dünya çempionatının himnini 22 yaşlı müğənni bəstələyəcəkFİFA Rusiyada keçiriləcək 2018-ci il Dünya çempionatının rəsmi himnini yazdırmaq üçün kolumbiyalı müğənni Maluma ilə əlaqə saxlayıb.
Oxu.Az-ın Report-a istinadən verdiyi məlumata görə, 22 yaşlı müğənni təklifi müsbət cavablandırıb. O, artıq, “Sony Music” şirkətinin rəhbərləri ilə görüşüb. Maluma 24 musiqiçi ilə birgə mahnı üzərində işləyəcək.
DÇ-2018 himninin puerto-rikolu Bred Banni ilə birgə yazılacağı və dekabradək hazır olacağı gözlənilir.
Qeyd edək ki, Maluma Latın Amerikasında ən populyar müğənnilərdəndir. O, Şakiradan sonra Dünya çempionatına himn bəstələyən ikinci kolumbiyalı olacaq. Müğənninin yaxın münasibətdə olduğu amerikalı futbolçular arasında Neymar, Luis Suares, Lionel Messi və Serxio Aqüero da var. Aqüero ötən həftə Hollandiyanın paytaxtı Amsterdamda Malumanın konsertindən qayıdarkən avtomobil qəzasına düşərək, qabırğasını sındırıb.
 A.S.
www.oxu.az
"
"FİFA İspaniyanı hədələdi: ""Barselona"" La Liqadan çıxsa...Kataloniyada keçirilən müstəqillik referendumu futbola da öz təsirini göstərməyə davam edir.
Oxu.Az fanat.az-a istinadən xəbər verir ki, katalonlar müstəqilliyi elan edəcəyi halda, La Liqa və digər liqalarda oynayan klubların çempionatlardan çıxarılması gözlənilir.
""Marka""nın əldə etdiyi məlumata görə, artıq FİFA bununla bağlı qərarını İspaniyaya çatdırıb. Ali futbol qurumundan  ""Barselona"" La Liqadan çıxacağı halda, İspaniyaya qarşı sanksiyalar tətbiq ediləcəyi deyilib.
İddia olunur ki, İspaniya Futbol Federasiyasının üzvlüyünü dondurmaqla hədələyən FİFA milli komandaların və klubların beynəlxalq yarışlardan kənarlaşdırıla biləcəyini bildirib. Bu halda İspaniya millisi ""DÇ-2018""-dən kənarda qala bilər.
Qeyd edək ki, La Liqanın prezidenti Xavyer Tebas Kataloniya müstəqilliyini elan edəcəyi halda, ""Barselona""nın çempionatda oynamasına icazə verməyəcəklərini demişdi.
www.oxu.az
"
" Rəşad Sadıqovun millimizdə debüt oyunu – VİDEO“Qarabağ”ın futbolçusu Rəşad Sadıqov 2018-ci il dünya çempionatının seçmə mərhələsi çərçivəsində Çexiyaya qarşı keçiriləcək oyunda sonuncu dəfə Azərbaycan yığmasının formasını geyinəcək.
Oxu.Az sportnet.az-a istinadən xəbər verir ki, 35 yaşlı müdafiəçi ilk dəfə 2001-ci il oktyabrın 7-də, 2002-ci il dünya çempionatının seçmə mərhələsində Stokholmda İsveç yığmasına qarşı görüşdə millinin formasını geyinib.
Start heyətində yer alan Sadıqov 0:3 hesablı məğlubiyyətə üzülsə də, 16 illik yolda ilk addımını atıb.

www.oxu.az
"
"Ramil Quliyev Avropanın ən yaxşı kişi atletləri sırasında – FOTOHazırda Türkiyəni təmsil edən əslən azərbaycanlı Ramil Quliyev Avropanın ən yaxşı kişi atleti adına namizədlərdən ibarət qısa siyahıya düşüb.
Oxu.Az-ın Avropa Atletika Assosiasiyasının rəsmi saytına istinadən verdiyi məlumata görə, 27 yaşlı idmançı 2017-ci ilin ən yaxşı 3 atleti sırasında yer alıb.
Digər namizədlər isə fransalı onnövçü Kevin Mayerlə almaniyalı nizə atıcısı Yohannes Fetteldir.  
Qeyd edək ki, Ramil Quliyev 2017-ci ildə Böyük Britaniyanın paytaxtı Londonda keçirilmiş dünya çempionatında 200 metr məsafəyə qaçışda qızıl medal qazanıb.
 
A.M.
www.oxu.az
"
"Azərbaycan millisi futbolçu itkisi ilə üzləşdiÇexiya və Almaniya yığmaları ilə keçirəcəyi 2018-ci il dünya çempionatının seçmə qrup matçları ərəfəsində Azərbaycan milli komandası futbolçu itkisi ilə üzləşib. 
Oxu.Az-ın AFFA-nın rəsmi saytına istinadən verdiyi məlumata görə, ""Qarabağ""ın müdafiəçisi Maksim Medvedev zədəli olduğü üçün heyətdən çıxarılıb. 
O, hazırda təlim-məşq toplanışında olan millinin düşərgəsini tərk edib. 
Qeyd edək ki, Azərbaycan yığması Çexiya ilə oktyabrın 5-də, Bakıda qarşılaşacaq.
E.Ə.
www.oxu.az
"
"AFFA Azərbaycan millisi ilə vidalaşacaq Rəşad Sadıqova sürpriz edəcəkÇexiya yığmasına qarşı 2018-ci il dünya çempionatının seçmə qrup matçından əvvəl ""Qarabağ""ın futbolçusu Rəşad Sadıqovun Azərbaycan milli komandası ilə vida mərasimi təşkil olunacaq.
Bu barədə Oxu.Az-a AFFA-nın baş katibi Elxan Məmmədov məlumat verib. 
Onun sözlərinə görə, canlı yayıma təsadüf etdiyindən, tədbir elə də uzun müddətli nəzərdə tutulmayıb. E.Məmmədov AFFA rəhbərliyinin Sadıqova sürpriz hazırladığını da açıqlayıb: ""2015-ci il oktyabrın 10-da İtaliya ilə Avropa çempionatının seçmə qrup oyunundan əvvəl də buna bənzər tədbir təşkil etmişdik. Həmin mərasim Rəşad Sadıqovun Azərbaycan millisində 100-cü oyununu keçirməsi ilə əlaqədar idi. Bu dəfə isə oyundan əvvəl yolasalma mərasimi təşkil edəcəyik. Amma nələrin olacağı qoy, sürpriz qalsın"".
Baş katib oyunöncəsi tədbirdən sonra Sadıqovun sonuncu dəfə milli komanda forması ilə meydana çıxacağını əlavə edib.   
Qeyd edək ki, oktyabrın 5-də Bakı Olimpiya Stadionunda keçiriləcək Azərbaycan - Çexiya matçı saat 20:00-da başlanacaq.
E.Ə.
www.oxu.az
"
"İlham Əliyev boksçuları qəbul etdi - YENİLƏNİB + FOTOAzərbaycan Respublikasının Prezidenti İlham Əliyev oktyabrın 3-də Ümumdünya Boks Şurasının Bakıda keçirilən 55-ci Konvensiyasının nümayəndə heyətini qəbul edib.
Oxu.Az xəbər verir ki, nümayəndə heyətinə Ümumdünya Boks Şurasının rəhbəri Maurisio Süleymanın başçılığı altında Avropa Boks İttifaqının, Şimali Amerika Boks Federasiyasının, Britaniya Boks Nəzarəti Şurasının prezidentləri, WBC versiyası üzrə keçmiş dünya çempionları Evander Holifild, Kostya Dzyu, Yuri Arbaçkov, Vitali Kliçko, Nino Benvenuti, Karlos Zarate, Azumah Nelson, Bernard Hopkins və WBC versiyası üzrə hazırkı dünya çempionu Jelena Mrdjenoviç daxildir.
İdmanın boks növünə verdikləri dəstəyə görə prezident İlham Əliyevə və birinci xanım Mehriban Əliyevaya görüşdə xatirə hədiyyəsi olaraq WBC çempion kəmərləri təqdim edilib.
Sonda xatirə şəkilləri çəkdirilib.










































































***
13:56
Prezident İlham Əliyev Bakıda keçirilən Ümumdünya Boks Şurasının 55-ci Konvensiyasının iştirakçılarını qəbul edib.
Oxu.Az-ın xəbərinə görə, bu barədə prezidentin mətbuat xidməti məlumat yayıb.
E.Ə.
www.oxu.az
"
"Azərbaycan daha bir beynəlxalq turnirə ev sahibliyi edəcəkAvropa Voleybol Konfederasiyası Azərbaycana növbəti dəfə etimad göstərib.
Oxu.Az Report-a istinadən xəbər verir ki, Azərbaycan qadın voleybolçular arasında Avropa çempionatının ardından, çimərlik voleybolu üzrə beynəlxalq turnirə də (2017 CEV-EEVZA Beach Volleyball Satellite Baku ) ev sahibliyi edəcək.
Oktyabrın 11-dən 14-dək davam edəcək yarış “Su İdmanı Sarayı”nda keçiriləcək. Azərbaycanı turnirdə Ruslan Əliyev – Vüsal Qurbanov, Vadim Kutukov – Pərviz Səmədov, Fidan Ağaməmmədova – Dünya Vəliyeva, İlhamə Əliyeva –İrina Abbaszadə və Nazilə Səlimova – Viktoriya Ağakişiyevadan ibarət cütlüklər təmsil edəcək.
Kişilərin mübarizəsində Rusiyadan 5, Çexiyadan 4, Avstriya, Hollandiya, Danimarka, Ukrayna, Fransa, Yunanıstandan 2, Finlandiya, Sloveniya, İsveç, Türkiyə, İtaliya və Latviyanın hərəsindən 1 komanda gücünü yoxlayacaq. Qadın voleybolçuların yarışına isə Avstriya, Belçika, Belarus, Şotlandiya, Sloveniya, İsveç, Kipr, Almaniya, Yunanıstan, Çexiya (hamısı 1 cütlük), Macarıstan, Hollandiya, Danimarka (2), Fransa (3) və Rusiya (5) təmsilçiləri qatılacaqlar.
Yarışın ilk günü, 11-13 oktyabrda təsnifat mərhələsi, 14-də isə yarımfinal və final oyunları keçiriləcək.
Qeyd edək ki, oyunlar 3 meydançada baş tutacaq. I yer 880, II yer 640, III yer 520 avro məbləğlərlə mükafatlandırılacaqlar.
E.Ə.
www.oxu.az
"
"İlham Əliyev milli komandanı qəbul etdi - FOTO + YENİLƏNİBAzərbaycan prezidenti İlham Əliyev qadınlar arasında voleybol üzrə Avropa çempionatında dördüncü yeri tutan milli komandamızın heyətini qəbul edib.
Oxu.Az-ın məlumatına görə, prezident İlham Əliyev layiqli çıxış etmələri münasibətilə qadınlar arasında voleybol üzrə Avropa çempionatında dördüncü yeri tutan milli komandamızın heyətini təbrik edib.
Bildirib ki, milli komandamızın çıxışı bütün azarkeşlərə böyük sevinc bəxş edib: “Bu, son dərəcə maraqlı idman mübarizəsi idi və çempionat bizim qadın voleybolumuzun səviyyəsini bir daha nümayiş etdirdi. Bütövlükdə, qadınlar arasında voleybol üzrə Avropa çempionatı çox uğurla keçdi və təşkilatçılıq yüksək səviyyədə oldu. Avropa federasiyalarının rəhbərləri və digər qonaqlar da bunu qeyd ediblər”.
Çempionatın yalnız Bakıda deyil, həm də regionda - Göygöl şəhərində keçirilməsinin əlamətdar olduğunu vurğulayan dövlət başçısı deyib ki, bu, bizim idman infrastrukturunun inkişafını göstərir: “Bütün idman növləri, o cümlədən voleybolda idmançılar üçün yaradılan yaxşı şərait olmadan belə dinamik inkişaf mümkün olmazdı. Bütövlükdə, Azərbaycan dünya Olimpiya ailəsində artıq öz layiqli yerini tutub. Bu, bizimlə yanaşı, beynəlxalq strukturların, o cümlədən Beynəlxalq Olimpiya Komitəsinin, Avropa Olimpiya Komitələrinin verdiyi qiymətdir”.
Prezident İlham Əliyev bu yaxınlarda Azərbaycan Milli Olimpiya Komitəsinin yaradılmasının 25 illik yubileyinin qeyd edildiyini və həmin tədbirdə dünyanın yüksək vəzifəli idman məmurlarının çıxışlarında Azərbaycanın çox böyük, misilsiz uğurlar qazandığını qeyd etmələrini xatırladıb. “Əsasən, bizim idman uğurlarımız fərdi idman növlərində qazanılıb. Komanda növlərində isə, hesab edirəm ki, qadın voleybolu birinci yerdədir” deyən dövlət başçısı vurğulayıb ki, bunu milli komandamızın oyunu və əldə edilən nəticə də göstərib. Avropada 4-cü yeri qazanmağın böyük nailiyyət olduğunu bildirən prezident İlham Əliyev deyib ki, qrupdakı və 1/4 final oyunundakı rəqiblər üzərində böyük üstünlüklə qazanılan qələbələr azarkeşlər üçün gözlənilməz idi.
“Əlbəttə, ilk növbədə, sizin üçün təəssüfləndiricidir ki, medal qazana bilmədiniz. Ancaq qarşıda xeyli digər yarışlar var. Əminəm ki, qələbələr olacaq. Əsas odur ki, layiqli çıxış etdiniz” deyən prezident İlham Əliyev komandamızın yüksək məharət göstərdiyini və yarımfinal oyununda qələbəyə yaxın olduğunu söyləyib. Dövlət başçısı bildirib ki, idman idman olaraq qalır, burada hadisələr müxtəlif cür inkişaf edir.
Prezident İlham Əliyev milli komandanın baş məşqçisi Faiq Qarayev başda olmaqla məşqçi kollektivinin əməyini qeyd edib. Faiq Qarayevin uzun illər ərzində dünya voleybolunda böyük nüfuz qazandığını, komandamıza uğurla rəhbərlik etdiyini vurğulayan dövlət başçısı Azərbaycanda müasir qadın voleybolunun inkişafının onun adı ilə bağlı olduğunu deyib. Prezident İlham Əliyev, həmçinin idmançılar üçün yaxşı şərait yaradılması istiqamətində Voleybol Federasiyasının təşkilatçılıq fəaliyyətinin də yeni keyfiyyət səviyyəsinə qalxdığını bildirib. Dövlət başçısı meydançada belə yaxşı nəticələrə nail olmaq üçün çalışan, yüksək ustalıq nümayiş etdirən və bir daha azarkeşlərin böyük rəğbətini qazanan komandamızın oyunçularına bir daha təşəkkürünü bildirib.
“Bizim idmançılar çox peşəkar və vətənpərvərdir. Çünki qələbə uğrunda bu cür əzmlə mübarizə aparmaq səmimi qəlbdən milyonlarla Azərbaycan vətəndaşına sevinc bəxş etmək istəyən idmançıya xasdır” deyən prezident İlham Əliyev idmançılarımızın gələcəkdə də bizi yaxşı nailiyyətlərlə sevindirəcəklərinə əminliyini ifadə edib.
Voleybol üzrə qadınlardan ibarət milli komandamızın dünyanın güclüləri sırasında olduğunu deyən prezident İlham Əliyev qadınlar arasında voleybol üzrə Avropa çempionatında dördüncü yeri tutmağımızın böyük nailiyyət olduğunu bir daha vurğulayıb. Dövlət başçısı qeyd edib ki, Azərbaycan əhalisinin sayına görə o qədər də böyük olmasa da, komandamız dünyanın aparıcı, böyük tarixi, ənənələri və potensialı olan voleybol üzrə yığma komandaları ilə bərabər səviyyədə mübarizə aparıb. Azərbaycan prezidenti komandamıza yeni-yeni uğurlar arzulayıb.
Sonra milli komandamızın üzvləri dövlətimizin başçısına xatirə hədiyyələri təqdim ediblər.
Sonda xatirə şəkli çəkdirilib.
***
10:14
Prezident İlham Əliyev oktyabrın 3-də qadınlar arasında voleybol üzrə Avropa çempionatında dördüncü yeri tutan Azərbaycan milli komandasının heyətini qəbul edib.
Oxu.Az-ın xəbərinə görə, bu barədə prezidentin mətbuat xidməti məlumat yayıb.

















N.О.
www.oxu.az
10:14
"
"“Stratfor”: Milyonlarla azarkeş üçün Qarabağ artıq Ermənistan deyilABŞ-ın tez-tez “kölgə MİK-si” adlandırılan “Stratfor” kəşfiyyat-analitik şirkəti Azərbaycanın “Qarabağ” futbol klubunun Çempionlar Liqasının qrup mərhələsində çıxışına həsr edilmiş məqalə dərc edib.
Oxu.Az bu barədə offside.com-a istinadən xəbər verir.
Məqalədə deyilir ki, Çempionlar Liqasının gözəlliklərindən biri də ən zəif milli çempionatlara malik ölkələrin belə komandalarının qrup mərhələsinə çıxaraq, oynamaq imkanına malik olmasıdır. “Lakin bəzən Çempionlar Liqasında elə komandalar peyda olur ki, ən çılğın futbol fanatları belə anlaya bilmirlər ki, bu, nə klubdur və haradan gəlib”, – nəşr yazır.
“Bu il Azərbaycan çempionu “Qarabağ” həmin klublardandır. Sentyabrın 27-də “Qarabağ” öz meydanında əfsanəvi “Roma”nı qəbul edib. 2:1 hesabı ilə məğlub olan 10 milyon nəfərlik ölkənin komandası öz azarkeşlərinin gözləri önündə az qala uğura imza atacaqdı.
Lakin bu klubun qeyri-adi tarixi müasir idmanın təşviqat gücünün bariz nümunəsidir”, – “Stratfor” vurğulayır. Daha sonra ABŞ nəşri “Qarabağ”ın azərbaycanlı azarkeşlərə yaxşı tanış olan tarixini və Dağlıq Qarabağ ətrafında baş verən hadisələri, Ağdamın işğal edilməsini diqqətə çatdırır.



“Azərbaycanın mərhum prezidenti Heydər Əliyevin köməyi ilə klub 2001-ci ildə xilas edildi. Hazırkı prezident İlham Əliyev idman dünyasının geosiyasətlə və iri büdcəli sərmayələrlə bağlılığını çoxdan dərk edib. Bundan başqa, İlham Əliyev 1997-ci ildən ölkənin Milli Olimpiya Komitəsinin rəhbəridir. Onun ən böyük nailiyyətlərindən biri 2020-ci ilin futbol üzrə Avropa çempionatının bir neçə oyununun Bakıda keçirilməsi qərarıdır.
İlham Əliyevin xeyir-duası ilə “Qarabağ” Azərbaycanın əsas futbol klubuna çevrilib. Komandanın Çempionlar Liqasının qrup mərhələsini keçməsinə çox az ümid olsa da, turnirdə iştirak Azərbaycan hökumətinin böyük qələbəsidir. Bütün dünyada on milyonlarla azarkeş Çempionlar Liqasını izləyərək, Qarabağı Ermənistanla deyil, məhz Azərbaycanla əlaqələndirirlər.
Ermənilərin məyusluğu isə anlaşılandır: Ermənistanın milli çempionatı Azərbaycandakına nisbətən çox kasıbdır. Regionun tanınmamış statusu isə onun komandalarına UEFA yarışlarında iştirak etməyə imkan vermir”, – məqalədə deyilir.
N.O.
www.oxu.az
"
"Ronaldinyo karyerası ilə bağlı qərar verməyə hazırlaşırMəşhur futbolçu Ronaldinyo futzal üzrə Braziliya yığmasının heyətinə daxil edilə bilər.
Oxu.Az bu barədə APA-ya istinadla xəbər verir.
Məlumata əsasən, sabiq “Milan” və “Barselona” klubunun hücumçusu artıq Braziliya millisinin lideri Falkao ilə komandaya qoşulmasını müzakirə edib. Bundan əvvəl Ronaldinyo Hindistanda futzal yarışlarında gücünü sınayıb. O, 2016-cı ildə Hindistanın futzal üzrə Premyer liqasının “Qoa” komandasında çıxış edib.
Qeyd edək ki, ilin əvvəlində 37 yaşlı Ronaldinyo “Barselona” futbol klubunun səfiri təyin olunub.
A.S.
www.oxu.az
 
"
"Azarkeşlər: Pike, əclaf, millidən rədd ol – VİDEOİspaniya yığmasının azarkeşləri Kataloniyanın ölkədən ayrılmasını dəstəkləyən “Barselona”nın müdafiəçisi Jerar Pikeni təhqir ediblər.
Oxu.Az-ın xəbərinə görə, fanatlar açıq məşqə “Pike, əclaf, millidən rədd ol” və “Pike– out” pan-kartları ilə gəliblər .
Məşq prosesi 23 dəqiqədən sonra yarımçıq dayandırılıb.
Qeyd edək ki, futbolçu bundan əvvəl İspaniya Kataloniya referendumunda səs verərək bildirib ki, İspaniya millisini DÇ-2018-ə qədər tərk etməyə hazır olduğunu bildirib.

S.B.
www.oxu.az
"
"FİFA Almaniyanı nasist şüarlarına görə cərimələdiBeynəlxalq Futbol Federasiyası (FİFA) Almaniya Futbol İttifaqını DÇ-2018-in seçmə mərhələsi çərçivəsində keçirilən Çexiya – Almaniya matçında baş verənlərə görə cərimələyib.
Oxu.Az verir ki, almanların 2:1 hesablı qələbəsi ilə başa çatan qarşılaşma zamanı qonaq komandanın azarkeşləri nasist şüarlar səsləndiriblər və oyundan əvvəl bir dəqiqəlik sükutu pozublar.
Cərimənin məbləği 32 min İsveçrə frankı təşkil edib.
Təhlükəsizliyi təmin edə bilməyən Çexiya Futbol Federasiyası barədə də araşdırma aparılır.
Qeyd edək ki, DÇ-2018-in seçmə mərhələsində Almaniya və Çexiya millimizlə eyni qrupda mübarizə aparır. Millimiz növbəti oyununu oktyabrın 5-də Bakıda Çexiya yığmasına qarşı keçirəcək.
S.B.
www.oxu.az
"
"“Barselona” Kataloniyadakı tətilə qoşulacaq“Barselona” futbol klubu oktyabrın 3-nə planlaşdırılmış tətildə iştirak edəcək.
Oxu.Az-ın xəbərinə görə, bu barədə kataloniya klubunun rəsmi Twitter hesabında məlumat paylaşılıb.
““Barselona” FK tətil aksiyasına qoşulacaq. Sabah klub bağlı olacaq, heç bir komanda məşq etməyəcək”, - klubun bəyanatında deyilir. 
Qeyd edək ki, bu gün təşkil edilən mitinqdə regionun ictimai təşkilatlarının liderləri insanları oktyabrın 3-də ümumxalq tətilə çıxmağa çağırıblar.
S.B.
www.oxu.az
"
"“Qarabağ” - “Atletiko” matçı üçün bilet satışı intensivləşdi“Qarabağ” komandasının futbol üzrə Çempionlar Liqasının qrup mərhələsinin III turunda İspaniya “Atletiko”su ilə keçirəcəyi oyun üçün bilet satışı intensivləşib.
Oxu.Az xəbər verir ki, onlayn bilet əldə etmək istəyən azarkeşlər iTicket.az saytından vauçerləri almalı və daha sonra satış məntəqələrində biletlərlə dəyişməlidirlər.
Tərəfdarlar satış məntəqələrinə yaxınlaşaraq, şəxsiyyət vəsiqəsini təqdim etməklə, birbaşa bilet əldə edə bilərlər.
Qeyd edək ki, oktyabrın 18-də Bakı Olimpiya Stadionunda keçiriləcək “Qarabağ” – “Atletiko” matçı saat 20:00-da başlayacaq.
E.Ə.
www.oxu.az
"
"Əfsanəvi boksçular Bakıya toplaşdı – FOTOBakıda Dünya Boks Şurasının (WBC) 55-ci Konvensiyasının açılış mərasimi keçirilib. 
Oxu.Az xəbər verir ki, mərasimdə gənclər və idman naziri Azad Rəhimov, Azərbaycan Boks Federasiyasının prezidenti Kəmaləddin Heydərov, Milli Məclisin Gənclər və idman komitəsinin sədri Fuad Muradov, WBC-nin prezidenti Maurusio Süleyman, Avropa Boks İttifaqının rəhbəri Bob Loqist, tanınmış boksçular - Evander Holifild, Vitali Kliçko, Bernard Hopkins, Nasim Hamed, Karlos Sarate, Kostya Tszyu, Yuri Arbaçakov, Srisaket Sor Runqvisaya və digər şəxslər iştirak ediblər. 
Qonaqları salamlayan A.Rəhimov bildirib ki, növbəti 4 gün ərzində boksun ürəyi Azərbaycanda döyünəcək. Nazir bu idman növünün Azərbaycanda da inkişaf etdiyini diqqətə çatdırıb.
Konvensiyada çıxış edən Dünya Boks Şurasının (WBC) prezidenti Maurusio Süleyman bildirib ki, Bakıda böyük dostluq və qonaqpərvərliklə qarşılanıblar: ""Azərbaycan prezidenti İlham Əliyev böyük rəhbərdir. O, ölkəsində idmanı prioritetə çevirib. 2017-ci ilə gəlincə, WBC ailəsi üçün möhtəşəm olub. İl ərzində çoxlu gərgin və maraqlı döyüşlər baş tutub"".
E.Holifild bildirib ki, Bakıda olmaqdan məmnundur: ""Mənim üçün böyük şərəfdir. Səkkiz yaşında olanda düşünmüşdüm ki, çempion ola bilərəm. Dörd dəfə buna nail oldum. Bu gün isə WBC-nin tədbirindəyəm"".
B.Hopkins deyib ki, tədbirdə iştirak etdiyi üçün Azərbaycanın Gənclər və İdman Nazirliyinə, eləcə də, WBC-yə minnətdardır: ""Burada ən yaşlı döyüşçüyəm. Mən çempion olanda, buradakıların çoxu düyaya gəlməmişdi. Uzun illərdir, bu cür tədbirlərdə iştirak edirəm. Bu cür boksçularla bir mərasimdə olmaq tarixi hadisədir"".
K.Tszyu isə çıxışı zamanı Azərbaycanda tanındığını vurğulayıb: ""Azərbaycan SSRİ-nin tərkibində olub. Burada məni çox adam tanıyır. İttifaqı təmsil etmişəm. Bu ənənəni yeni nəslə ötürmək vacibdir. Niyə Azərbaycanın peşəkar boksçuları yoxdur? Hazırlıq məsələsi çox önəmlidir. Müxtəlif məşqlər var. Düzgün məşqçi heyəti varsa, hər şey alınacaq. Promoyterlər də tapmaq lazımdır. Əsas odur ki, istək olsun"".
Dörd günlük Şuranın iclasının ilk günündə Reytinq Komitəsinin və Hakimlər Şurasının qapalı iclasları baş tutacaq. Növbəti günlərdə Şuranın iclasında dünya təsnifatları, icbari döyüşlərin təqvim planının işlənilməsi, tibbi seminarlar, hakimlərin seminarları, yarış qaydalarına yenidən baxılması və əlavələrin edilməsi, eyni zamanda, müxtəlif nominasiyalar üzrə mükafatların verilməsi nəzərdə tutulub. Bununla yanaşı, məşhur boksçuların kimsəsizlər və uşaq evlərinə də getməsi proqrama daxildir. 
Şuranın toplantısı çərçivəsində Afrika Boks Cəmiyyəti, Şərqi və Sakit Okean Boks Federasiyası, Asiya Boks Şurasının görüşləri də baş tutacaq. Qeyd edək ki, federasiya rəhbərləri, idman menecerləri, keçmiş və hazırkı çempionatların, ümumilikdə Avropa, Asiya, Afrika, Şimali və Cənubi Amerika qitəsindən 500-dən artıq qonağın qatıldığı konqres oktyabrın 6-dək işini davam etdirəcək.






























































E.Ə.
FOTO: Ehtiram Cəbiyev
www.oxu.az
"
"Azad Rəhimova WBC-nin çempion kəməri hədiyyə olunduDünya Boks Şurasının (WBC) prezidenti Maurusio Süleyman Azərbaycanın gənclər və idman naziri Azad Rəhimova çempion kəməri hədiyyə edib.
Oxu.Az Report-a istinadən xəbər verir ki, xüsusi mükafatı WBC-nin Bakıda işinə başlayan 55-ci Konvensiyası zamanı məşhur boksçular - Vitali Kliçko və Evander Holifild təqdim ediblər.
Qeyd edək ki, federasiya rəhbərləri, idman menecerləri, keçmiş və hazırkı çempionatların, ümumilikdə Avropa, Asiya, Afrika, Şimali və Cənubi Amerika qitəsindən 500-dən çox qonağın qatıldığı Konvensiyaya oktyabrın 6-da yekun vurulacaq.








E.Ə.
www.oxu.az
 
"
"Qapıçı oyunqabağı öldü - GürcüstandaGürcüstanın “Zuqdidi” komandasının qapıçısı Şota Maminaşvili “VİT Corcia” komandası ilə matç qabağı dünyasını dəyişib.
Oxu.Az bu barədə Vesti.ru-ya istinadən xəbər verir.
Hadisə Mtsheta şəhərində baş verib. 31 yaşlı idmançı məşq zamanı huşunu itirib və  özünə gəlmədən xəstəxanada dünyasını dəyişib.
Maminaşvili özünün futbol karyerasının böyük hissəsini Batuminin “Dinamo” komandasında keçirib. Qolkiper “Zuqdidi” komandasının tərkibinə hazırkı mövsümdən öncə keçmişdi.
N.О.
www.oxu.az
"
"Şamaxıda qəza: 3 nəfər öldü - YENİLƏNİBBu gün saat 9:30 radələrində Bakı-Şamaxı avtomobil yolunun Sabir qəsəbəsi ərazisindən keçən hissəsində iki “Mersedes” markalı minik avtomobilinin toqquşması nəticəsində ölən 3 nəfərin və xəsarət alan 4 nəfərin adı məlum olub.
Oxu.Az xəbər verir ki, Şamaxı Mərkəzi Rayon Xəstəxanasından (MRX) APA-ya verilən məlumata görə, Bakı sakini, 1971-ci il təvəllüdlü Cəbiyev Elman Hüseyn oğlu, onun 18 yaşlı qızı Nigar Hüseynova və Ağsu rayonu Kəndoba kənd sakini, 1976-cı il təvəllüdlü Soltiyev Teymur Bədirxan oğlu qəzada ölüb.
Bakı sakini, 1973-cü il təvəllüdlü Hüseynova Gülnarə Yolçu qızı, Ağsu rayon sakinləri - 1966-cı il təvəllüdlü İbrahimov İlqar Fərhad oğlu, 1973-cü il təvəllüdlü Babayev Elşən Muradxan oğlu və 1978-ci il təvəllüdlü Babayev Cavid Əlibaba oğlu ağır bədən xəsarətləri alaraq, Şamaxı MRX-na yerləşdirilib.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.
***
10:26
Şamaxı rayonunda 3 nəfərin ölümü ilə nəticələnən dəhşətli avtomobil qəzası baş verib.
Oxu.Az APA-ya istinadən xəbər verir ki, hadisə bu gün səhər saat 9:30 radələrində, Bakı-Şamaxı avtomobil yolunun Sabir qəsəbəsi ərazisindən keçən hissəsində qeydə alınıb. 
İki “Mercedes” markalı minik avtomobilinin toqquşması nəticəsində 3 nəfərin hadisə yerində öldüyü, 3 nəfərin ağır xəsarət alaraq, Şamaxı rayon Mərkəzi Xəstəxanasına yerləşdirildiyi bildirilir.
Hələlik ölənlərin və xəsarət alanların kimliyini müəyyən etmək olmayıb. Hazırda yol polisi əməkdaşları hadisə yerindədir.
Faktla bağlı Baş Dövlət Yol Polisi İdarəsinin istintaq və təhqiqat şöbəsi tərəfindən araşdırma aparılır.  
E.Ə.
www.oxu.az
"
"Fransa çempionatında qəribə hadisə – VİDEOFransa çempionatında futbol tarixinin ən qəribə hadisələrindən biri baş verib.
Oxu.az Report-a istinadən xəbər verir ki, insident ""Anjer"" - ""Lion"" matçı zamanı qeydə alınıb.
Oyunun 50-ci dəqiqəsində 3:1 hesabı ilə irəlidə olan ""Lion""un futbolçusu Marselo cərimə meydançası yaxınlığında rəqibə qarşı kobudluğa görə sarı vərəqə görüb. O, hakimin qərarı ilə razılaşmayıb və əl yelləyərək, cərimə meydançasına doğru gedib. Bu zaman futbolçunun əli təsadüfən hakimin tutduğu sarı vərəqəyə dəyərək, onu yerə salıb.
Marselo hadisənin tam təsadüf nəticəsində baş verdiyini izah etməyə çalışsa da, hakim buna məhəl qoymayıb və ona qırmızı vərəqə göstərərək, meydandan qovub.
Matç 3:3 hesabı ilə yekunlaşıb.

C.İ.
www.oxu.az
"
"Rəşad Sadıqov millidən gedir - Kapitanın sonuncu matçı...Futbol üzrə Azərbaycan millisinin kapitanı Rəşad Sadıqov yığma karyerası ilə bağlı vacib qərar qəbul edib.
Oxu.Az yenicag.az-a istinadən xəbər verir ki, təcrübəli kapitan milli ilə vidalaşır.
35 yaşlı futbolçu DÇ-2018-in seçmə mərhələsi çərçivəsində keçiriləcək Çexiya ilə matçda milli komandada sonuncu oyununa çıxacaq.
Qeyd edək ki, sözügedən qarşılaşma oktyabrın 5-i, Bakı Olimpiya Stadionunda baş tutacaq.
Onu da bildirək ki, Rəşad Sadıqov 2001-ci ildən əsas millimizdə çıxış edir.
www.oxu.az
"
"Voleybolçu qadınlar arasında Avropa çempionu məlum olduVoleybolçu qadınlar arasında Avropa çempionatının qalibi müəyyənləşib.
Oxu.Az-ın ""Report""a istinadən məlumatına görə, Bakıdakı Milli Gimnastika Arenasında keçirilmiş final görüşündə Serbiya və Hollandiya milliləri üz-üzə gəlib.
Serbiya 3:1 hesabı ilə qalib gələrək, qızıl medala yiyələnib. Hollandiya isə gümüş medalçı olub.
Qeyd edək ki, bürünc medala Türkiyə millisi layiq görülüb. 
N.O.
www.oxu.az
"
"Azərbaycan Premyer Liqasında ilk dövrənin son tur oyunu keçirilibFutbol üzrə Azərbaycan Premyer Liqasında ilk dövrənin son tur oyunu keçirilib.
Oxu.Az-ın ""Report""a istinadən məlumatına görə, VII tur qarşılaşmasında ""Qarabağ"" Tofiq Bəhramov adına Respublika stadionunda ""Zirə""ni qəbul edib.
Əsasən ehtiyat oyunçularla çıxan meydan sahibləri matçı qolsuz tərk ediblər. Bununla da ""Qarabağ"" ilk dəfə qələbəsiz qalıb. Bununla belə, ""Zirə"" də qol vura və liderliyə yüksələ bilməyib.
Hazırda 16 xala malik Ağdam komandası birinci pillədə qərarlaşıb. Üstəlik, bu kollektivin ehtiyatda ""Səbail""lə oyunu da var. ""Zirə"" isə bir xal geridədir.
Azərbaycan Premyer Liqası
VII tur
1 oktyabr (bazar)
18:00. ""Qarabağ” – ""Zirə” - 0:0
Hakimlər: Rauf Cabbarov, Nahid Əliyev, Mehman Mahmudov, Fariz Yusifov
AFFA nümayəndəsi: Mübariz Hüseynov
Hakim-inspektor: Məlik Həsənov
Tofiq Bəhramov adına Respublika Stadionu.
Turun ilk 3 oyununda ""İnter"" evdə ""Neftçi""yə, ""Qəbələ"" ""Kəpəz""ə, ""Səbail"" ""Sumqayıt""a eyni hesabla uduzub - 0:2.
N.О.
www.oxu.az
"
"Millimiz medalsız qaldı – FOTO + YENİLƏNİBAzərbaycan prezidenti İlham Əliyev voleybolçularımızın oyununa baxıb.Bu gün qadın voleybolçular arasında Avropa çempionatında bürünc medal uğrunda görüş keçirilib.
Oxu.Az-ın məlumatına görə, çempionatda bürünc medal uğrunda görüşdə Azərbaycan və Türkiyə yığmaları qarşılaşıb.
Azərbaycan prezidenti İlham Əliyev voleybolçularımızın oyununa baxıb.
Türkiyə yığması görüşdə Azərbaycan millisinə 3:1 hesabı ilə qalib gəlib və bürünc medalın sahibi olub.




















16:39
Qadın voleybolçular arasında Avropa çempionatında bürünc medal uğrunda görüş keçirilir.
Oxu.Az xəbər verir ki, çempionatda bürünc medal uğrunda görüşdə Azərbaycan və Türkiyə yığmaları qarşılaşırlar.
Azərbaycan Respublikasının Prezidenti İlham Əliyev voleybolçularımızın oyununa baxır.
Qızıl medal uğrunda görüşdə isə Serbiya və Niderland milliləri üz-üzə gələcəklər.
A.M.
www.oxu.az
"
"Azarkeşlər qola sevindi: Tribuna çökdü – VİDEOFransa çempionatının 8-ci turunda keçirilən “Amyen” – “Lill” oyununda tribunada hadisə baş verib.
Oxu.Az Qafqazinfo-ya istinadən xəbər verir ki, matçın 15-ci dəqiqəsində hesabı açan qonaq komandanın oyunçusu Fode Ballo-Turenin qoluna sevinmək azakeşlərə baha başa gəlib.
Belə ki, “Lill” fanatlarının yer aldığı tribunada bariyerlərdən biri çöküb. Nəticədə 4-ü ağır olmaqla ümumilikdə 26 nəfər yaralanıb.
Məhz bu səbəbdən oyun yarımçıq dayandırılıb.

A.M.
www.oxu.az
"
"Malayziya Qran Prisinin qalibi məlum olduFormula 1 yarışlarının 15 mərhələsində Sepanq trasında növbəti qalibin adı məlum oldu.
Oxu.Az aznews.az-a istinadən xəbər verir ki, ötən gün 20 yaşını qeyd edən Red Bull sürücüsü Maks Ferstappen yarışın ən sürətlisi oldu. Bu onun karyerasında ikinci qələbədir.
Podiumun ikincisi sıralanma turunda 70-ci poulunu qazanan Hamilton, üçüncü isə Ferstappenin komanda yoldaşı Daniel Rikkardo oldu.
Hazırda yarış cədvəlinə 281 xalla Hamilton liderlik edir. 247 xalla Fettel ikinci, 222 xalla Bottas üçüncüdür.
A.M.
www.oxu.az
"
"“Real”ın futbolçusunun ürək pərdəsi zədələndiMadrid “Real”ı müdafiəçi Dani Karvaxaldan pis xəbər alıb.
Oxu.Az-ın life.ru-ya istinadən verdiyi məlumata görə, oyunçunun ürəyində qüsur aşkarlanıb.
Klubdan verilən açıqlamada bildirilib ki, futbolçunun keçirdiyi bir infeksion xəstəlik onun ürək pərdəsini zədələyib.
Karvaxalın tam olaraq sağalması üçün müəyyən qədər zamana ehtiyac olduğu bildirilib. Onun “Espanyol”la oyunda meydana çıxmayacağı isə dəqiqləşib.

A.M.
www.oxu.az
"
"""Milan""ı Lippi çalışdıracaqÇin yığmasını çalışdıran Marçello Lippi ölkəsinə qayıda bilər. 
Oxu.Az Apasport.az-a istinadən xəbər verir ki, italiyalı çalışdırıcının adı “Milan”la birgə hallanır.
Belə ki, “rossonyerlər”in baş məşqçisi postunda Vinçentso Montellanı məhz Lippinin əvəzləyəcəyi bildirilir.
69 yaşlı çalışdırıcı məsələ haqda münasibət bildirməyib. Onunla yanaşı, “Bavariya”dan ayrılan Karlo Ançelottinin də “Milan”ın “sükanı arxası”na keçmək variantı var.
Qeyd edək ki, əvvəllər İtaliya yığmasını və ölkəsinin bir neçə klubunu çalışdırmış Marçello Lippi heç vaxt “Milan”da işləməyib. O, Çin yığmasına ötən ildən rəhbərlik edir.
www.oxu.az
"
"Azərbaycan cüdoçusu Qran-Pri qalibi olubXorvatiyanın paytaxtı Zaqreb şəhərində cüdo üzrə Qran-Pri yarışı davam edir. 
Oxu.Az Apasport.az saytına istinadən xəbər verir ki, 73 kq çəki dərəcəsində mübarizə aparan Azərbaycan cüdoçusu Rüstəm Orucov bütün rəqiblərinə qalib gələrək beynəlxalq yarışın qalibi olub.
İdmançımız Zaqrebdə Xorvatiya, İtaliya, Yaponiya, Braziliya və İsveç təmsilçilərini məğlub edib. Xorvatiya Qran-Prisinin qalibi olan cüdoçumuza yarışın qızıl medalı təqdim olunub və onun şərəfinə dövlət himnimiz səsləndirilib, üçrəngli bayrağımız qaldırılıb.
Qeyd edək ki, Zaqrebdə keçirilən turnirdə 47 ölkədən 249 cüdoçu mübarizə aparır.
www.oxu.az
"
"Azərbaycan millisi finalın bir addımlığında dayandıSentyabrın 30-da qadın voleybolçular arasında Avropa çempionatının final mərhələsində milli komandamız növbəti görüşünü keçirib.
Oxu.Az xəbər verir ki, Azərbaycan milli komandası yarımfinalda Niderland yığması ilə qarşılaşıb. Oyun 2:3 hesabı Niderlandlı voleybolçuların xeyrinə bitib (25:20, 19:25, 19:25, 27:25, 12:15). 
Bunula da, Azərbaycan yığması sabah keçirələcək Avropa çempionatının üçüncü yeri uğrunda qarşılaşmada çıxış edəcək. Millimizin rəqibləri bu gün keçiriləcək Türkiyə-Serbiya oyunundan sonra məlum olacaq.
www.oxu.az
"
"Azərbaycan ağır atletləri beynəlxalq yarışlarda iştirakdan kənarlaşdırılıbAzərbaycan Ağır Atletika Federasiyası bir il müddətinə bütün yarışlarda təmsilçilik hüququndan məhrum edilib.
Oxu.Az Report-a istinadən xəbər verir ki, bu barədə Dünya Ağırlıqqaldırma Federasiyasının (IWF) İcraiyyə Komitəsi Rumıniyanın paytaxtı Buxarestdəki iclasında qərar qəbul edib.
Səbəb kimi 2008-ci il Pekin və 2012-ci il London Yay Olimpiya Oyunlarında Azərbaycanın 3-dən çox, daha dəqiqi 5 atletinin dopinq-testinin təkrar analizlərinin müsbət nəticə verməsi səbəb olub. Azərbaycanla yanaşı, Ermənistan, Belarus, Çin, Moldova, Qazaxıstan, Rusiya, Türkiyə və Ukrayna da analoji cəzaya məruz qalıb.
Qərar oktyabrın ortalarından qüvvəyə minəcək. Başqa sözlə, bu ölkələr 28 noyabr - 5 dekabrda ABŞ-ın Anahaym şəhərində keçiriləcək dünya çempionatına buraxılmayacaqlar.
Pekin olimpiadasında Sərdar Həsənov (62 kq), İntiqam Zairov (85 kq) və Nizami Paşayev (94 kq), Londonda isə Boyanka Kostova (58 kq) və İntiqam Zairovun (94 kq) dopinq-testlərinin təkrar analizləri müsbət nəticə verib.
www.oxu.az
"
"Tuğrul Erat Azərbaycan yığmasında oynamaq istəyirAlmaniyanın “Fortuna” klubunun futbolçusu Tuğrul Erat yenidən Azərbaycan milli komandasına qayıtmağı hədəfləyib. 
Oxu.Az-ın Report-a istinadən məlumatına görə, bu barədə 25 yaşlı yarımmüdafiəçi “Rp-Online” nəşrinə açıqlamasında bildirib.
O, Robert Prosineçkinin baş məşqçi təyinatından sonra yığmaya dəvət almadığını xatırladıb: 
“Nənəm və nənəmin anasının Azərbaycanla bağlılıqları var. Bernhard Lippert Azərbaycanın 21 yaşadək futbolçulardan ibarət yığmasının baş məşqçisi olduğu vaxt mənimlə maraqlandıqlarını söylədi. Mən də müsbət cavab verdim. Berti Foqts əsas millinin baş məşqçisi olduğu vaxt məni tez-tez dəvət edirdilər. Lakin o, istefa verdikdən sonra dəvətlər dayandırılıb. Çalışacağam ki, özümü Robert Prosineçkiyə təklif edim”.
Qeyd edək ki, Tuğrul Erat ilk dəfə 2013-cü ildə Azərbaycanın U-21 yığmasına dəvət alıb. Növbəti il isə o, əsas milliyə çağırılıb və 2 oyuna çıxıb. Eratın Berti Foqtsun rəhbərliyi altında debütü 2014-cü il martın 5-də Birləşmiş Ərəb Əmirliklərinin Dubay şəhərində Filippinə qarşı olub - 1:0. 
S.B.
www.oxu.az
"
"Avro-2017: Millimiz tarixi uğura imza atmaq iddiasında Bakıda keçirilən qadın voleybolçular arasında Avropa çempionatında bu gün yarımfinal mərhələsinin oyunları keçiriləcək.
Oxu.Az Apasport.az-a istinadən xəbər verir ki, 12 il əvvəlki rekordu təkrarlamaqla bu mərhələyə yüksələn yığmamız yeni rekord üçün Hollandiya millisi ilə üz-üzə gələcək.
Qarşılaşmanın gərgin keçəcəyi gözləniləndir. Çünki DÇ-2018-in seçmə mərhələsində voleybolçularımıza quru hesabla uduzan “narıncılar” həmin matçın revanşını almağa çalışacaqlar. Rəqibimiz, həmçinin ¼ finalda İtaliya yığmasına qalib gəldiyindən, bu uğuru davam etdirməyi hədəfləyib. Amma Avropa çempionatında keçirdiyi 4 görüşdə cəmi 1 set uduzan Faiq Qarayevin yetirmələri də qələbə seriyasını davam etdirmək iddiasındadır. Təcrübəli baş məşqçinin Avropa Oyunlarından sonra milliyə yenidən qayıdışından sonra ardıcıl 24 dəfə meydanı qalib kimi tərk edən komandamız bu dəfə də eyni uğuru əldə edərsə, həm yubiley – 25-ci qələbəsini qazanacaq, həm də tarixində ilk dəfə Avropa çempionatının finalına yüksələcək. Bu səbəblərdən də görüşün tay-brekə kimi uzanması istisna deyil.
Yarımfinalın digər cütündə isə son Avropa çempionu Rusiyanı mübarizədən kənarlaşdıran Türkiyə yığması yarışın əsas favoriti Serbiya ilə üz-üzə gələcək. Qrup mərhələsində uğursuz çıxışından sonra öz oyununu tapan “ay-ulduzlular”ın qarşılaşmada qalib gəlməsi sensasiya sayılmayacaq.
Qeyd edək ki, Avropa çempionatının mükafatçılarının adına sabah aydınlıq gələcək.
Avro-2017
Yarımfinal mərhələsi
30 sentyabr
18:00. Hollandiya - Azərbaycan
Hakimlər: Vladimir Oleynik (Rusiya), Onur Hoşnut (Türkiyə)
Azərbaycan: 1. Ceyran Əliyeva, 2. Kseniya Poznyak, 5. Odina Bayramova, 6. Ayşən Abduləzimova, 7. Olena Həsənova, 8. Yelizaveta Səmədova, 9. Natalya Məmmədova, 10. Yana Kulan, 11. Yekaterina Jidkova, 12. Valeriya Məmmədova, 14. Kristina Yaqubova, 15. Aynur Kərimova, 17. Polina Rəhimova, 18. Şəfaqət Həbibova
Baş məşqçi: Faiq Qarayev
Hollandiya: 1. Kirsten Knip, 2. Femke Stoltenborq, 3. Yon Belien, 4. Seleste Plak, 5. Robin de Kroyf, 6. Maret Balkesteyn-Qrotues, 9. Mirte Şut, 10. Lonneke Sloetyes, 11. Enn Buys, 14. Laura Dijkema, 18. Marrit Yesper, 19. Nika Daalderop, 20. Tessa Polder, 22. Nikole Kulhaas
Baş məşqçi: Ceymi Morrison
20:30. Serbiya – Türkiyə
Hakimlər: Pavel Burkevits (Polşa), Mario Bernaola (İspaniya)
www.oxu.az
"
"Dünya futbolunun veteranları Tbilisidə meydana çıxdı - VİDEO + FOTOÖtən gün Tbilisidə ""Milan"" klubunun sabiq futbolçusu Kaxa Kaladzenin təşkilatçılığı ilə xeyriyyə matçı keçirilib.
Oxu.Az xəbər verir ki, matçda Kaladzenin keçmiş klub yoldaşları ilə yaxın keçmişin məşhur futbolçuları qarşılaşıb.
İştirakçılar arasında Luka Toni, Rivaldo, Andrey Şevçenko, Kafu, Françesko Totti, Ernan Krespo, Kevin Kurani, Alessandro Kostakurta, Xavyer Sanetti və başqaları olub.
Görüş dünya yığması komandasının 6:5 hesablı qələbəsi ilə başa çatıb. Matçda qolları Toni (dubl), Aleksandr İaşvili, Miçel Salqado, Rivaldo, Kafu, Kurani, Totti, Georgi Demetradze, Şevçenko və Marko Delvekkio vurub.
Oyuna bilet satışından əldə olunan bütün vəsait bu yay güclü yanğınlardan zərər çəkmiş Borjomi meşələrinin bərpasına sərf olunacaq.

































www.oxu.az
"
"Baş məşqçi: Polina Rəhimova hazırda dünyanın ən yaxşı hücumçusudur“İlk setdə Azərbaycan göstərdi ki, sadəcə bir oyunçu ilə də qələbə qazanmaq olar. Çünki bütün xalları Polina Rəhimova qazandı”.
Oxu.Az-ın Apasport.az-a istinadən məlumatına görə, bu sözləri voleybol üzrə Almaniya millisinin baş məşqçisi Feliks Koslovski deyib.
Qadın voleybolçular arasında Avropa çempionatının 1/4 final mərhələsində Almaniya yığması millimizlə qarşılaşıb.
Oyundan sonra “bundestim”in çalışdırıcısı fikirlərini bölüşüb: “Məncə, o, hazırda dünyanın ən yaxşı hücumçusudur. Komandam yaxşı mübarizə apardı, ancaq Rəhimovanın günüdürsə, onu heç kim dayandıra bilməz. Öz evində yüksək əhval-ruhiyyə ilə oynayan komanda ilə oynamaq bizim üçün çox çətin idi. Mən bu komandanı 2007-ci ildə də görmüşdüm, bir çox oyunçular eynidir. Mənim voleybolçularımın isə 8-9 nəfəri üçün bu ilk böyük turnirdir”.
S.B.
www.oxu.az
"
"“Barselona” İspaniya çempionatından ayrıla bilərKataloniyanın İspaniyadan ayrılacağı təqdirdə “Barselona” İngiltərə, Fransa və ya İtaliya çempionatlarında çıxış edə bilər.
Oxu.Az-ın xəbərinə görə, bu barədə vilayətin idman naziri Jerar Fiqeras bəyan edib.
“Hazırda İspaniya liqalarında digər ölkələrdən çıxış edən komandalara var. Məsələn, Andorradan olan klublar basketbol və futbol çempionatlarında iştirak edirlər. “Monako” Fransada oynayır, İngiltərədə də Uels klublar var. Hesab edirəm ki, UEFA bizim digər ölkədə çıxış etməyimizə qarşı olmayacaq”, - Fiqeras deyib.
Qeyd edək ki, oktyabrın 1-də Kataloniyada müstəqillik referendumu keçiriləcək. İspaniyanın şimal-şərqində yerləşən vilayət ölkədən ayrılmaq istəyir. 
“Barselona” Kataloniyanın paytaxt təmsilçisidir. Klub 24 dəfə İspaniya çempionu adını qazanıb, 29 dəfə Milli Kuboka sahib çıxıb və 5 dəfə Çempionlar Liqasının qalib olub. Cari mövsümdə komanda 6 oyundan 18 xalla turnir cədvəlinin lideridir. 
S.B.
www.oxu.az
"
"Voleybol üzrə Avropa çempionatında son yarımfinalçı müəyyənləşibVoleybolçu qadınlar arasında Avropa çempionatında 1/4 final mərhələsinə yekun vurulub.
Oxu.Az-ın məlumatına görə, günün son qarşılaşmasında Türkiyə millisi Rusiyaya 3:0 (27:25, 25:18, 25:20) hesabı ilə qalib gəlib.
Türklər final yolunda Serbiya yığması ilə üz-üzə gələcəklər.
Bu gün Almaniya üzərində qələbə qazanan Azərbaycan voleybolçuları isə yarımfinalda Niderland millisi ilə mübarizə aparacaqlar.
S.B.
www.oxu.az
"
"Zimbabvedə qələbədən narazı qalan azarkeş baş məşqçini öldürdüZimbabvenin “Evport Siti” klubunun azarkeşi Maksvell Munemo komandanın baş məşqçisi Klever Muzadzini “Zaoqa” klubu üzərində qələbədən sonra öldürüb.
Oxu.Az-ın The Sun nəşrinə istinadən məlumatına görə, qarşılaşma “Evport Siti” komandasının 3:0 hesablı qələbəsi ilə başa çatıb. Lakin Munemo qələbəni kifayət qədər uğurlu saymayıb və mütəxəssisə boğazından yumruq ilə zərbə vurub. Baş məşqçi xəstəxanaya çatdırılsa da, onun həyatını xilas etmək mümkün olmayıb.
Dindirilmə zamanı azarkeş əməlini komandasının az qol vurmasından narazı qalması ilə izah edib.
S.B.
www.oxu.az
"
"“Neftçi” ilk qələbəsini qazandı, “Qəbələ” uduzdu – VİDEOAzərbaycan Premyer Liqasında VII tura start verilib. 
Oxu.Az-ın xəbərinə görə, günün ilk qarşılaşmasında paytaxt təmsilçiləri üz-üzə gəlib. 
“İnter” doğma meydanda 8 görüşdü qələbə qazana bilməyən “Neftçi”yə uduzub. Tərlan Əhmədovun yetirmələri rəqib qapısından 2 cavabsız top keçiriblər. “Neftçi”nin heyətində Derlis Meza Kolli (60) və Rəhman Hacıyev (72) fərqləniblər.

Turun ilk gününün digər qarşılaşmasında isə “Qəbələ” doğma meydanda gözlənilmədən “Kəpəz” klubuna eyni hesabla uduzub. 48-ci dəqiqədə Kərim Diniyev, 10 dəqiqə sonra isə İlkin Sadıqovun qolları sayəsində “Kəpəz” cari mövsümdə ilk qələbəsini qazanıb.

Turnir cədvəli:




1


Qarabağ


5


5


0


0


12-3


15




2


Zirə


6


4


2


0


12-5


14




3


Qəbələ


6


4


1


1


10-6


13




4


İnter


6


2


2


2


7-7


8




5


Sumqayıt


6


2


1


3


6-10


7




6


Səbail


5


2


0


3


4-6


6




7


Neftçi


7


1


1


5


5-9


4




8


Kəpəz


7


1


1


5


5-11


4




 
S.B.
www.oxu.az
"
"Avro-2017: Qadın voleybolçularımız yarımfinaldaSentyabrın 29-da qadın voleybolçular arasında Avropa çempionatında 1/4 final mərhələsinin sonuncu yarış gününə Azərbaycan-Almaniya matçı ilə start verilib.
Oxu.Az-ın məlumatına görə, Faiq Qarayevin komandası qrup mərhələsində 3:1 hesabı ilə məğlub etdiyi Almaniya millisinə bu dəfə heç bir şans verməyib.
Milli Gimnastika Arenasında keçirilən oyun Azərbaycan yığmasının 3:0 hesablı qələbəsi ilə başa çatıb.
Yarımfinal mərhələsində milli komandamız Hollandiya yığması ilə üz-üzə gələcək.
Qeyd edək ki, yarımfinalın sonuncu iştirakçısı saat 20:30-da Rusiya və Türkiyə voleybolçuları arasında qarşılaşmadan sonra müəyyənləşəcək.
S.B.
www.oxu.az
"
"Avro-2018: Azərbaycanın rəqibləri bəlli olduSloveniyanın paytaxtı Lyublyanada futzal üzrə 2018-ci il Avropa çempionatının final mərhələsinin püşkü atılıb.
Oxu.Az xəbər verir ki, Azərbaycan milli komandası D qrupunda son Avropa çempionları İspaniya və Fransa komandaları ilə eyni qrupda mübarizə aparacaq.
Digər qruplarda püşkatmanın nəticəsi belə olub:
A qrupu
Sloveniya, İtaliya, Serbiya;
B qrupu
Rusiya, Qazaxıstan, Polşa;
C qrupu 
Portuqaliya, Ukrayna, Rumıniya.
D qrupu
Azərbaycan, İspaniya, Fransa
Qeyd edək ki, futzal üzrə Avropa çempionatı 2018-ci ilin yanvarın 30-dan fevralın 10-dək Lyublyana şəhərində keçiriləcək. Final mərhələsində 12 komanda iştirak edir.
www.oxu.az
"
"""Neftçi""nin mətbuat xidmətinə yeni rəhbər təyin olundu""Neftçi” futbol klubunun mətbuat xidmətinin rəhbəri vəzifəsinə təyinat olub.
Oxu.Az-ın klubun rəsmi saytına istinadən verdiyi məlumata görə, oktyabrın 1-dən etibarən klubun mətbuat xidmətinə Anar Şabanoğlu rəhbərlik edəcək. O, yeni vəzifədə Rüstəm Əfsərlini əvəzləyib.
Qeyd edək ki, 18 ildir jurnalist kimi fəaliyyət göstərən Anar Şabanoğlu ""Futbol+”, ""İdman”, ""525-ci qəzet”də, həmçinin ""CBC Sport” telekanalında çalışıb.
www.oxu.az
"
"Ronaldonun 3 milyon dollarlıq yeni avtomobili – VİDEO“Real Madrid”in ulduz futbolçusu Kriştiano Ronaldo yeni avtomobilini sosial şəbəkədə paylaşıb.
Oxu.Az xəbər verir ki, futbolçu 2017-ci il istehsalı olan “Bugatti Chiron” avtomobili alıb.
Ronaldo ""Instagram""dakı şəxsi hesabında yeni avtomobilinin videogörüntüsünü paylaşıb.
Futbolçunun yeni avtomobilinin videosunu təkcə ""Instagram""da 11 milyondan çox izləyici bəyənib.
Qeyd edək ki, Ronaldonun son model “Bugatti Chiron” avtomobilinin qiyməti 3 milyon dollardır.




A.M.
www.oxu.az
"
"Avro-2017: Voleybolçularımız yarımfinal uğurunda görüşə çıxırBakıda keçirilən qadın voleybolçular arasında Avropa çempionatının 1/4 final mərhələsinə start verilir.
Oxu.Az-ın məlumatına görə, Faiq Qarayevin yetirmələri qrup mərhələsində 3:1 hesabı ilə məğlub etdiyi Almaniya ilə üz-üzə gələcək.
Qələbə qazanacaq komanda yarımfinalda Hollandiyaya rəqib olacaq.
Avro-2017
1/4 final mərhələsi
29 sentyabr
18:00. Azərbaycan - Almaniya
Hakimlər: Vladimir Simonoviç (Serbiya), Yuray Mokri (Slovakiya)
Azərbaycan: 1. Ceyran Əliyeva, 2. Kseniya Poznyak, 5. Odina Bayramova, 6. Ayşən Abduləzimova, 7. Olena Həsənova, 8. Yelizaveta Səmədova, 9. Natalya Məmmədova, 10. Yana Kulan, 11. Yekaterina Jidkova, 12. Valeriya Məmmədova, 14. Kristina Yaqubova, 15. Aynur Kərimova, 17. Polina Rəhimova, 18. Şəfaqət Həbibova
Baş məşqçi: Faiq Qarayev
Almaniya: 1. Lenka Dürr, 2. İrina Kemmisi, 3. Deniz Hanke, 4. Maren Fromm, 5. Yana-Fransiska Poll, 6. Cennifer Qirties, 7. Cennifer Pettke, 10. Lena Stiqrot, 11. Luiza Lippmann, 14. Mari Şoeltsel, 17. Anna Poqani, 19. Tanya Qrosser, 20. Leoni Şvertmann, 22. Liza Qründinq,
Baş məşqçi: Feliks Kozlovski
www.oxu.az
"
"“Avtoş KAMAZ” Bakı küçələrində – VİDEO + FOTO14 dəfə ""Dakar"" rallisinin qalibi olan ""KAMAZ-master"" ekipajları Bakıya səfərə gəlib.
Oxu.Az xəbər verir ki, ""Dakar 2015"" rallisinin qalibi, ""İpək Yolu"" rallisinin ikiqat qalibi, Rusiya Federasiyasının Əməkdar idman ustası  Ayrat Mardeyev 7 metrlik ""KAMAZ"" markalı idman yük maşınını Heydər Əliyev Mərkəzi ətrafında idarə edib.

Məlumat üçün bildirək ki, ""KAMAZ"" markalı idman yük maşınının ağırlığı 9 tondur. Nəqliyyat vasitəsinin maksimal sürəti saatda 170 kilometr təşkil edir. 100 km/s sürəti yığmaq üçün 8 saniyə kifayət edir. Avtomaşın 100 km-ə 120-140 litr dizel işlədir. 

İdman yük maşınını görən paytaxt sakinləri nəqliyyat vasitəsinə böyük maraq göstəriblər. ""KAMAZ-master"" ekipajı bildirib ki, onlar paytaxt küçələrində yürüş edəcəklər.

Qeyd edək ki, ""KAMAZ-master"" ralli yarışlarında iştirak etməkdə ixtisaslaşan avtomobil yarışı komandasıdır. Komanda ""KAMAZ"" markalı nəqliyyat vasitələri ilə çıxış edir. ""KAMAZ-master"" ekipajları 14 dəfə ""Dakar"" rallisinin qalibi olublar. Onlar idman yük maşınları sinfində dünya avtoidmanının ən güclü komandası kimi tanınır. Komandanın tərkibinə Dünya Kubokunun 5 sahibi, beynəlxalq dərəcəli 8 idman ustası daxildir.

Xatırladaq ki, bir müddət öncə rusiyada yaşayan biznesmen Vaqif Məmişovun qardaşı oğlu İlkin Məmişov ""KAMAZ” markalı idman yük maşınını yüksək sürətlə idarə edərək, müzakirələrə səbəb olmuşdu. Belə ki, onun idarə etdiyi yük maşını saatda 160 kilometr sürətlə hərəkət edən minik avtomobilini ötüb keçmişdi. Rusiya mediası milyarder qohumunun həmin avtomobili 4,8 milyon rubla aldığını qeyd etmişdi.




E.Ə.
www.oxu.az
"
"Avropa Liqasının qrup mərhələsində II turun oyunları keçirilib - NƏTİCƏLƏRAvropa Liqasının qrup mərhələsində II turun oyunları keçirilib. 
Oxu.Az xəbər verir ki, 12 qrupda yer alan 48 komanda növbəti matçına çıxıb.
Avropa Liqası
Qrup mərhələsi
II tur, 28 sentyabr
G qrupu
""Viktoriya"" (Plzen, Çexiya) - ""Hapoel"" (Beer-Şeva, İsrail) - 3:1
Qollar: Petrjela, 29; Kopiç, 76; Bakos, 89 - Nvakaeme, 69
""Luqano"" (İsveçrə) - ""Styaua"" (Rumıniya) - 1:2
Qollar: Bottani, 14 - Budesku, 58; Maranyao, 64 
H qrupu
""Köln"" (Almaniya) - ""Srvena Zvezda"" (Serbiya) - 0:1
Qol: Boakye, 30
BATE (Belarus) - ""Arsenal"" (İngiltərə) - 2:4
Qollar: İvaniç, 28; Qordeyçuk, 67 - Uolkott, 9, 22; Holdinq, 26; Jiru, 49
İ qrupu
""Zalsburq"" (Avstriya) - ""Marsel"" (Fransa) - 1:0
Qol: Dabbur, 73
""Konyaspor"" (Türkiyə) - ""Gimaraynş"" (Portuqaliya) - 2:1
Qollar: Araz, 24; Miloşeviç, 48 - Hurtado, 74
J qrupu
""Atletik"" (İspaniya) - ""Zarya"" (Luqansk, Ukrayna) - 0:1
Qol: Xaratin, 26
""Ostersun"" (İsveç) - ""Herta"" (Almaniya) - 1:0
Qol: Nuri, 22 (pen.)
K qrupu
""Latsio"" (İtaliya) - ""Sulte Varegem"" (Belçika) - 2:0
Qollar: Kaysedo, 18; İmmobile, 90
""Nitsa"" (Fransa) - ""Vitess"" (Hollandiya) - 3:0
Qollar: Plea, 16, 81; Sent-Maksimin, 45
L qrupu
""Rusenborq"" (Norveç) - ""Vardar"" (Makedoniya) - 3:1
Qollar: Bendtner, 25 (pen.); Konradsen, 56; Hedenstad, 68 - Felipe, 90+1
""Zenit"" (Rusiya) - ""Real Sosyedad"" (İspaniya) - 3:1
Qollar: Riqoni, 5; Kokorin, 23, 60 - Lyorente, 41
A qrupu
""Astana"" (Qazaxıstan) - ""Slaviya"" (Praqa, Çexiya) - 1:1
Qollar: Tomasov, 42 - Nqadeu-Nqadjui, 18
""Makkabi"" (Təl-Əviv, İsrail) - ""Vilyarreal"" (İspaniya) - 0:0
B qrupu
""Partizan"" (Serbiya) - ""Dinamo"" (Kiyev, Ukrayna) - 2:3
Qollar: Ozeqoviç, 34; Tavamba, 42 - Moraes, 54, 84; Buyalski, 68
""Skenderbeu"" (Albaniya) - ""Yanq Boyz"" (İsveçrə) - 1:1
Qollar: Sove, 65 - Assale, 72
C qrupu
""Lüdoqorets"" (Bolqarıstan) - ""Hoffenhaym"" (Almaniya) - 2:1
Qollar: Dyakov, 46; Lukoki, 72 - Kaderabek, 2
""Braqa"" (Portuqaliya) - ""Başakşəhər"" (Türkiyə) - 2:1
Qollar: Hassan, 26; Franserjio, 89 - Əmrə, 28
D qrupu
AEK (Afina, Yunanıstan) - ""Austriya"" (Avstriya) - 2:2
Qollar: Livaya, 28, 90 - Monşeyn, 43; Tayuri, 49
""Milan"" (İtaliya) - ""Riyeka"" (Xorvatiya) - 3:2
Qollar: Silva, 15; Musakkio, 53; Kutrone, 90+4 - Akosti, 84; Elez, 89 (pen.)
E qrupu
""Lion"" (Fransa) - ""Atalanta"" (İtaliya) - 1:1
Qollar: Traore, 45 - Qomes, 57
""Everton"" (İngiltərə) - ""Apollon"" (Kipr) - 2:2
Qollar: Runi, 21; Vlasiç, 66 - Adrian, 13; Yuste, 88
F qrupu
""Lokomotiv"" (Moskva, Rusiya) - ""Zlin"" (Çexiya) - 3:0
Qollar: Fernandes, 2 (pen.), 6, 17
""Şerif"" (Moldova) - ""Kopenhagen"" (Danimarka) - 0:0
E.Ə.
www.oxu.az
"
"“Mançester Siti” futbol klubunun hücumçusu yol qəzasına düşdü“Mançester Siti” futbol klubunun hücumçusu Serxio Aquero Hollandiyada yol qəzasına düşüb.
Oxu.Az xarici KİV-ə istinadən xəbər verir ki, ulduz futbolçunu Amsterdam şəhərinin hava limanına aparan taksi dirəyə çırpılıb.
Nəticədə S.Aquero xəsarət alıb. Onun qabırğalarının zədələndiyi bildirilir. Lakin zədələrin dərəcəsi barədə məlumat verilmir.
“Mançester Siti” klubu insidentlə bağlı rəsmi açıqlama verməyib.
A.M.
www.oxu.az
"
"Azərbaycanlı azarkeş onu “çirkin” adlandıran “Roma” futbolçusu ilə görüşdü – VİDEOAzərbaycanlı futbol azarkeşi Pərvin Hüseynov onu “çirkin” (“Ciao brutto”) adlandıran Roma futbolçusu Raca Nainqqolanla Bakı aeroportunda görüşüb və söhbət edib.
Oxu.Az-ın Haqqin.Az-a istinadən məlumatına görə, Pərvin “Latsio” klubunun azarkeşidir. Çərşənbə günü Bakıda italyan klubunun yarımmüdafiəçisi Raca Nainqqolan hotelə keçmək istəyərkən, yerli azarkeş ona “Forza Lazio” (Latçio, irəli) deyə qışqırıb. Nainqqolan isə özünü itirməyib, və “Latsio”nun azarkeşini “çirkin” adlandırıb.
Belçikalı futbolçu Bakını tərk edən zaman Pərvin Hüseynov onunla söhbət etməyə imkan tapıb.
“Onun mənə dediyi sözü qaytardım. Biz ingilis dilində söhbət etdik. Nainqqolana onun özünün “brutto” olduğunu dedim. Raca özünü itirdi və qeyd etdi ki, “Latsio” qışqırmağım onun xoşuna gəlməyib, bu səbəbdən də mənə “çirkin” deyib.
Pərvinin sözlərinə görə, o 1994-cü ildən “Latsio” klubuna azarkeşlik edir.

S.B.
www.oxu.az
"
"Avro-2107: İlk yarımfinalçılar müəyyənləşdiAzərbaycanda və Gürcüstanda keçirilən voleybol üzrə qadınlar arasında Avropa çempionatının 1/4 final mərhələsinin ilk oyunları keçirilib.
Oxu.Az-ın məlumatına görə, bu gün Milli Gimnastika Arenasında iki qarşılaşma baş tutub.
Günün ilk qarşılaşmasında Hollandiya millisi İtaliya yığmasından üstün olub - 3:0. İkinci oyunda isə Serbiya kollektivi eyni hesabla Belarus millisinə qalib gəlib.
Sabah Azərbaycan - Almaniya və Rusiya - Türkiyə oyunlarından sonra bütün yarımfinalçıların adları məlum olacaq.
S.B.
www.oxu.az
"
"“Bavariya” Ançelotti ilə yollarını ayırdı“Bavariya”nın baş məşqçisi Karlo Ançelotti vəzifəsindən azad edilib.
Oxu.Az-ın xəbərinə görə, bu barədə cümə axşamı, sentyabrın 28-də, klubun rəsmi saytında məlumat verilib. 
“Mövsümün əvvəlindən komandanın çıxışı bizi qane etmirdi”, - “Bavariya”nın İdarə Heyətinin sədri Karl-Haynts Rummeniqqe bəyan edib. Onun sözlərinə görə, klubun idman direktoru Hasan Salihamidziç Ançelottini qərar barədə məlumatlandırıb.
İtaliyalı mütəxəssislə yanaşı komandanı onun qərargahının bir sıra üzvü də tərk edəcək. Müvəqqəti olaraq baş məşqçi vəzifəsini Ançelottinin köməkçisi 40 yaşlı Villi Sanol təyin edilib.
Xatırladaq ki, “Bavariya” sentyabrın 27-də çempionlar Liqasının qrup mərhələsinin II turu çərçivəsində səfərdə Fransanın PSJ komandasına 3:0 hesabı ilə uduzub.
Almaniya çempionatında 6 turdan sonra münhenlilər 13 xalla turnir cədvəlində 3-cü pillədə qərarlaşıblar. 
S.B.
www.oxu.az
"
"“Qarabağ” azarkeşlərin narazılığına cavab verdi“Təşkilatçılıq baxımından problemlərin yarandığını qəbul edirəm. Bunun da səbəbi təcrübəsizlik idi”.
Oxu.Az xəbər verir ki, bu sözləri “Qafqazinfo”ya açıqlamasında “Qarabağ”ın direktoru Əmrah Çəlikəl deyib. 
O, dünən UEFA Çempionlar Liqasında baş tutan “Qarabağ” – “Roma” oyunundan sonra nəqliyyat və biletlə bağlı azarkeşlərin narazı qalmasına münasibət bildirib. 
Çəlikəl bütün problemləri ilk dəfə bu turnirə qatıldıqlarından və belə böyük stadionda xeyli sayda azarkeşin olmasından qaynaqlandığını deyib:
“Bütün narazılıqlardan xəbərimiz var. Bunlar hamısı ilk dəfə ÇL kimi böyük turnirdə oynadığımızdan qaynaqlanır. Azarkeş sayı da gördüyünüz kimi çox idi. Araşdırma aparırıq və bütün narazılıqları növbəti oyunda aradan qaldırmağa çalışacağıq”.
E.Ə.
www.oxu.az
"
"Fanatından Messiyə qeyri-adi jest – VİDEOÇempionlar liqasının qrup mərhələsinin “Sportinq”-“Barselona” oyununda meydançaya daxil olan azarkeş Messiyə tərəf qaçıb.
Oxu.Az-ın məlumatına görə, argentinalı öz pərəstişkarını qucaqlayıb və stüard gələnə qədər onunla söhbət edib. Azarkeşi futbolçudan aralamağa çalışdıqda isə, o, əyilərək oyunçunun butsunu öpüb.

N.О.
www.oxu.az
 
"
"Azərbaycan yığmasının heyəti açıqlandıFutbol üzrə Azərbaycan millisinin heyəti açıqlanıb.
Oxu.Az-ın məlumatına görə, baş məşqçi Robert Prosineçki DÇ-2018-in seçmə mərhələsinin son qarşılaşmaları üçün 24 futbolçuya ehtiyac duyub.
Komandamız oktyabrın 5-də Bakıda Çexiya, 3 gün sonra Kayzerslauterndə Almaniya ilə qarşılaşacaq.
Xorvatiyalı mütəxəssis sentyabrda keçirilən seçmə oyunlara dəvət etdiyi heyətdə cüzi dəyişikliklər edib. Zədəli Səlahət Ağayevi Emil Balayevlə əvəzləyən Prosineçki Ağabala Ramazanova da “24-lük”də yer verməyib.
Qapıçılar: Kamran Ağayev (“Mlada Boleslav”, Çexiya), Anar Nəzirov  (“Zirə”), Emil Balayev (“Səbail”);
Müdafiəçilər: Tərlan Quliyev (“İnter”), Bədavi Hüseynov, Rəşad Sadıqov, Maksim Medvedev (hamısı “Qarabağ”), Pavel Paşayev (“Aleksandriya”, Ukrayna), Məhəmməd Mirzəbəyov, Ruslan Abışov (hər ikisi “Neftçi”), Ürfan Abbasov (“Qəbələ”);
Yarımmüdafiəçilər: Rahid Əmirquliyev, Qara Qarayev, Mahir Mədətov, Əfran İsmaylov, Riçard Almeyda (hamısı “Qarabağ”), Dmitri Nazarov (“Aue”, Almanya), Təmkin Xəlilzadə (“Zirə”), Cavid Hüseynov (“  Qəbələ”), Araz Abdullayev (“Anortosis”, Kipr) Namiq Ələsgərov (“Neftçi”);
Hücumçular: Ruslan Qurbanov (“Qəbələ”), Ramil Şeydayev (“Qarabağ”), Renat Dadaşov (“Ayntraxt”, Almanya).
A.M.
www.oxu.az
"
"Bakı WBC-nin konvensiyasına ev sahibliyi edəcəkBu gün Gənclər və İdman Nazirliyində 164 üzv ölkənin iştirakı ilə WBC-nin (Dünya Boks Şurasının, World Boxing Council) 55-ci Dünya Konvensiyasının keçirilməsi ilə bağlı brifinq baş tutub. 
Bu barədə Gənclər və İdman Naziliyinin mətbuat xidmətinin rəhbəri Səmaya Məmmədova Oxu.Az-a məlumat verib.
WBC-yə üzv ölkələrin rəsmilərinin, federasiya rəhbərləri, idman menecerləri, keçmiş və hazırkı çempionların, ümumilikdə Şimali / Cənubi Amerika, Afrika, Asiya, Avropa qitəsindən  500-dən artıq qonağın qatılacağı konqres 6 oktyabradək davam edəcək.
Brifinqdə qeyd edilib ki, ölkəmizə Evander Holyfield, Kostya Tszyu, Yuri Arbaçakov, Naseem Hamed, Erik Morales, Nino Benvenuti, Vitali Kliçko,  Qennady Golovkin, Srisaket Sor Rungvisai kimi idman ustaları təşrif buyuracaq.
www.oxu.az
"
"AVRO-2020-nin püşkatmasının vaxtı və yeri dəqiqləşdiFutbol üzrə 2020-ci il Avropa çempionatının seçmə mərhələsinin püşkatma mərasimi 2018-ci il dekabrın 2-də İrlandiyanın paytaxtı Dublində keçiriləcək. 
Oxu.Az-ın xəbərinə görə, bu barədə İrlandiya Futbol Assosiasiyasının rəsmi saytında məlumat veriləcək.
Həmin gün 55 komanda 10 qrupa bölünəcək. Beş qrupda 6, beş qrupda isə 5 komanda yer alacaq. 
Qeyd edək ki, 2020-ci il Avropa çempionatının oyunları Avropanın 13 şəhərində, o cümlədən, Bakıda təşkil olunacaq. 
Bakı Olimpiya Stadionunda qrup mərhələsinin 3, 1/4 final mərhələsinin 1 oyunu keçiriləcək. 
N.O.
www.oxu.az
"
"""Qarabağ"" - ""Roma"" oyunu rekorda imza atdıFutbol üzrə Çempionlar Liqasının II turunda ən çox tamaşaçı tərəfindən izlənilən matç ""Qarabağ"" və İtaliyanın ""Roma"" komandaları arasındakı oyun olub. 
Oxu.Az Report-a istinadla xəbər verir ki, Bakı Olimpiya Stadionunda təşkil olunmuş qarşılaşmanı 67200 nəfər izləyib. Matç ""Roma""nın qələbəsi ilə yekunlaşıb - 2:1.
Bu oyun Almaniyanın Dortmund şəhərində ""Borussiya"" ilə İspaniya ""Real Madrid""ini üz-üzə gətirən görüşü də arxada qoyub. ""Signal İduna Park""da qonaqların 3:1 hesablı qələbə qazandığı oyuna 65849 nəfər baxıb.
Üçüncü yerdə İspaniya ""Atletiko""su ilə İngiltərənin ""Çelsi"" klublarının ""Metropolitano""da üz-üzə gəldiyi qarşılaşma qərarlaşıb. 60643 nəfərin izlədiyi Madriddəki görüş ""Çelsi""nin qələbəsi ilə yekunlaşıb - 2:1.
Ən azı tamaşaçı isə Fransa ""Monako""su ilə Portuqaliya ""Portu""su arasındakı görüşdə olub. Qonaqların 3:0 hesabı ilə qalib gəldiyi matçı 11703 nəfər izləyib.
Qeyd edək ki, turun 16 oyunundan yarısı qonaqların qələbəsi ilə yekunlaşıb. Bir görüşdə isə qalib müəyyənləşməyib.
E.Ə.
www.oxu.az
"
"“Qarabağ”ın oyunundan sonra Bakı Metropolitenində rekord göstərici“Bakı Metropoliteni” Qapalı Səhmdar Cəmiyyəti dünən Bakıda keçirilən “Qarabağ” – “Roma” oyunundan sonra “Koroğlu” stansiyasına daxil olan sərnişinlərin sayını açıqlayıb.
Qurumun mətbuat xidmətinin rəhbəri Nəsimi Paşayev Oxu.Az-a bildirib ki, oyundan sonra metronun bir stansiyasına 25 mindən artıq sərnişin daxil olub.
Onun sözlərinə görə, platformada problem yaranmaması üçün sərnişin axını nizamlanıb: “Həmin gün gecə saat 22:00-23:00 radələrində “Koroğlu” stansiyasına 25 mindən artıq sərnişin daxil olub. Sərnişinlərin sayı həddindən artıq çox olduğundan onlar stansiyaya mərhələlərlə buraxılıb. Bu, rekord göstəricidir. Bir gün əvvəl həmin stansiyaya bir saata 1300 sərnişin daxil olub. Dünən isə həmin günə nisbətən 20 dəfə artıq vətəndaş həmin stansiyadan istifadə edib”.
Qeyd edək ki, ötən gün Çempionlar Liqası çərçivəsində Bakı Olimpiya Stadionunda keçirilən ""Qarabağ"" - ""Roma"" oyunu qonaqların 2:1 hesablı qələbəsi ilə başa çatıb.
E.Ə.
www.oxu.az
"
"Çempionlar Liqasında gecənin – NƏTİCƏLƏRİÇempionlar Liqasında II turun növbəti oyunları keçirilib. 
Oxu.Az-ın Apasport.az-a istinadən məlumatına görə, təmsilçimiz “Qarabağ”la birlikdə qitənin 16 ən güclü komandası mübarizə aparıblar.
Azərbaycan çempionu “Qarabağ” günün ilk matçında, digərlərindən daha tez başlayan oyunda “Roma” ilə qarşılaşıb. C qrupunun bu oyunu Azərbaycan klublarının Çempionlar Liqasının əsas mərhələsində ilk ev qarşılaşması olub. Görüş qonaqların üstünlüyü ilə başa çatıb - 2:1.
Qrupun digər matçında əsas favoritlər “Çelsi” və “Atletiko” sonuncuların meydanında görüşüb. Londonlular qalib gəliblər.
A qrupunda da liderlər üz-üzə gəlib. İlk turu qalib kimi başa vuran MOİK-lə “Mançester Yunayted” Rusiyada görüşüb. Şimal qonşularımız “Benfika” zəfərinin təsadüf olmadığını doğma publika önündə isbatlamağa çalışsa da, ""şeytan""a təslim olublar - 1:4.
Turun ən maraqlı görüşlərindən biri Parisdə baş tutub. Qitənin ən güclüləri sırasında yer alan PSJ və “Bavariya” aşkar favoritləri olduqları qrupun liderliyi üçün ilk dueldə üz-üzə gəlib. Oyun Fransa klubunun 3:0 hesablı qələbəsi ilə yekunlaşıb.
S.B.
www.oxu.az
"
"AVRO-2017: Voleybolçularımızın 1/4 finalda rəqibi məlum olubBakıda qadın voleybolçular arasında keçirilən Avropa çempionatında bu gün pley-off mərhələsinə yekun vurulub.
Oxu.Az-ın Apasport.az-a istinadən məlumatına görə, Milli Gimnastika Arenasında baş tutan 2 qarşılaşmadan sonra 1/4 final cütlərinin hamısı bəlli olub.
Günün ilk qarşılaşmasında Polşa Türkiyə ilə üz-üzə gəlib. Qrup mərhələsində gözlənilən oyunu nümayiş etdirə bilməyən komandaların duelinin gərgin alınacağı proqnozlaşdırılsa da, “ay-ulduzlular” qələbə üçün çox da çətinlik çəkməyib. Cütün qalibi olan Türkiyə Rusiya ilə oynayacaq. 
Digər pley-off matçında  Almaniya Bolqarıstana qalib gəlib - 3:2. Bundestim qrup mərhələsindən sonra 1/4 finalda yenidən Azərbaycan yığmasına rəqib olacaq.
S.B.
www.oxu.az
"
"Mahir Mədətov: Nainqqolan məni söydü – VİDEO“Hər şeyi özünüz gördünüz. Rəqibin gücü bəllidir. Məncə, “Roma”dan çəkinmədik, yaxşı oynadıq. Hətta hesabı bərabərləşdirmək üçün şansımız da odlu”
Oxu.Az-ın Yenicag.az-a istinadən xəbər verir ki, bu sözləri “Qarabağ”ın hücumçusu Mahir Mədətov UEFA Çempionlar Liqasının qrup mərhələsi çərçivəsində “Roma” ilə oyunu şərh edərkən bildirib.
Gənc forvard öz oyunundan razı qalmadığını da qeyd edib: “Heç vaxt öz oyunumdan razı qalmıram. Çünki bu, doğru olmaz. Əlimdən gələnin daha yaxşısını etməliyəm”.
Mədətov adının “Roma” ilə hallanması ilə bağlı yayılan xəbərlərə də münasibət bildirib. O, “Qarabağ”ın oyunçusu olduğunu, bu barədə məlumatı yalnız mətbuatdan oxuduğunu söyləyib.
Bundan başqa Mahir Mədətov “Roma”nın futbolçusu Raca Nainqqolanla arasında baş verən gərginlikdən də söz açıb: “O, məni söydü, mən də cavab qaytardım. Dedi ki, topa oyna, ayağıma yox. Oyundan sonra da mehriban şəkildə anlaşdıq”.

S.B.
www.oxu.az
"
"Qurban Qurbanov: “Roma” layiqli qələbə qazandı“Bizim üçün ağır oyun oldu. Xüsusən də, matçın əvvəli”. 
Oxu.Az-ın məlumatına görə, bu sözləri “Qarabağ”ın baş məşqçisi Qurban Qurbanov Bakıda İtaliya “Roma”sına 1:2 hesabı ilə məğlubiyyətdən sonra təşkil edilən mətbuat konfransı zamanı deyib.
“İlk dəqiqələrdən rəqib hansı ustalığa malik olduğunu göstərdi. Amma 0:2-dən sonra futbolçularımız daha diqqətli oynadılar, rəqibi yaxşı tanıdılar. Oyunçulardan razı qaldım. Evdə ilk oyun olduğundan, xal qazanmağa çalışırdıq. İstəyirdik ki, azarkeşlərimizi sevindirək. Amma “Roma” layiqli qələbə qazandı. Azarkeşlərimizə də bizi son qədər dəstəklədikləri üçün təşəkkür edirəm”, - baş məşqçi qeyd edib.
S.B.
www.oxu.az
"
"BNA verdiyi vədə əməl etmədi, minlərlə azarkeş yağış altında qaldı – VİDEOXəbər verdiyimiz kimi, bu gün Ağdamın “Qarabağ ” klubu Çempionlar Liqasının qrup mərhələsi çərçivəsində ilk ev oyununu keçirib.
Oxu.Az-ın məlumatına görə, Qurban Qurbanovun yetirmələri Bakı Olimpiya stadionunda İtaliyanın “Roma” klubuna 2:1 hesabı ilə uduzublar.
Bu matç həmçinin Azərbaycan futbolu tarixinə ən çox izlənilən oyun kimi düşüb. Bakı Olimpiya stadionunda oyunu 67 min 500 azarkeş canlı izləyib.
Oyun günü Bakı Olimpiya Stadionunun ərazisinə şəxsi nəqliyyat vasitələrinin, eləcə də minik avtomobillərinin girişi tam olaraq məhdudlaşdırılıb.
Bakı Nəqliyyat Agentliyi azarkeşləri stadiona daşınmasını öz üzərinə götürüb. Lakin verdiyi vədə əməl etməyib. Qarşılaşmadan sonra minlərlə azarkeş yağışın altında metroya qədər piyada getməli olub. BNA-nın ayırdığı X2 Express xətti isə gözə dəyməyib.
Qeyd edək ki, belə bir hal Bakıda keçirilən IV İslam Həmrəyliyi Oyunlarının açılış mərasimi zamanı da baş vermişdi.
Hadisə şahidlərinin məsələ ilə bağlı Oxu.Az-ın redaksiyasına göndərdikləri görüntüləri təqdim edirik:


S.B.
www.oxu.az
"
"“Qarabağ” doğma meydanda “Roma” ilə bacarmadı – VİDEO + FOTOÇempionlar Liqasının qrup mərhələsinin II turu davam edir.
Oxu.Az-ın xəbərinə görə, “C” qrupunda yer alan Azərbaycanın “Qarabağ” klubu Bakı Olimpiya stadionunda İtaliyanın “Roma” komandasını qəbul edib.
Matç qonaqların 2:1 hesablı qələbəsi ilə yekunlaşıb. İtalyanların heyətində Konstantinos Manolas və Edin Dzeko müvafiq olaraq 7 və 15-ci dəqiqələrdə fərqləniblər. “Qarabağ”ın yeganə qolunu 28-ci dəqiqədə Pedro Enrike vurub.
Bu qrupun digər oyununda İspaniyanın “Atletiko” klubu İngiltərənin “Çelsi” komandasını qəbul edəcək. 


































































































































































S.B.
www.oxu.az
"
"“Qarabağ” Çempionlar Liqasında ilk qolunu vurdu – VİDEOXəbər verdiyimiz kimi, bu dəqiqələrdə Azərbaycanı Çempionlar Liqasında təmsil edən Ağdamın “Qarabağ” klubu Bakı Olimpiya stadionunda İtaliyanın “Roma” komandasını qəbul edir.
Oxu.Az-ın məlumatına görə, “Qarabağ” mötəbər turnirdə ilk qolunu da vurub. Ağdamlıları heyətində Pedro Enrike fərqlənib. “Qarabağ”ın yeni transferi matçın 28-ci dəqiqəsində fərqlənib.
Qeyd edək ki, hazırda qarşılaşmanın 34-cü dəqiqəsi gedir və “Roma” hesabda 2:1 irəlidədir.

S.B.
www.oxu.az
"
"“Qarabağ” “Roma”ya qarşı: Start heyətlər açıqlandıÇempionlar Liqasının qrup mərhələsinin II turu çərçivəsində qarşılaşacaq “Qarabağ” və “Roma” klublarının start heyətləri açıqlanıb.
Oxu.Az komandaların heyətlərini təqdim edir:
“Qarabağ”: 13. İbrahim Şehiç, 2. Qara Qarayev, 5. Maksim Medvedev, 8. Miçel, 9. Dino Ndlovu, 10. Pedro Enrike, 11. Mahir Mədətov, 14. Rəşad Sadıqov, 20. Riçard Almeyda, 25. Ansi Aqolli, 55. Bədavi Hüseynov
Ehtiyat oyunçular: 1. Anton Kanibolotski, 7. Rahid Əmirquliyev, 18. Tarık El Yunusi, 52. Yakub Jezniçak, 77. Donald Gerye, 91. Coşqun Diniyev, 99. Dani Kintana 
“Roma”: 1. Alison Beker, 4. Raca Naynqolan, 5. Juan Jesus, 7. Lorenzo Pelleqrini, 9. Edin Dzeko, 11. Aleksandr Kolarov, 21. Maksim Qonalons, 23. Qriqori Defrel, 25. Bruno Peres, 44. Kostas Manolas, 92. Stefan El Şaravi
Ehtiyat oyunçular: 28. Lukaş Skorupski, 6. Kevin Strotman, 16. Daniele De Rossi, 17. Cengiz Ünder, 20. Federiko Fazio, 24. Alessandro Florenzi, 30. Gerson
Qeyd edək ki, bu gün Bakı Olimpiya Stadionunda baş tutacaq “Qarabağ” – “Roma” matçı saat 20:00-da başlayacaq.
S.B.
www.oxu.az
"
"“Roma” klubunun futbolçusu: Salam, pis oğlan – VİDEOBakıda Çempionlar Liqasının qrup mərhələsinin II turu çərçivəsində “Qarabağ” klubu ilə  üz-üzə gələcək İtaliyanın əfsanəvi “Roma” klubunun futbolçusu ilə yerli azarkeş arasında maraqlı hadisə baş verib.
Oxu.Az Sports.ru-ya istinadən xəbər verir ki, Bakıda italyan klubunun yarımmüdafiəçisi Raca Nainqolanla hotelə keçmək istəyərkən, yerli azarkeş ona “Forza Lazio” (Latçio, irəli) deyə qışqırıb.
Raca isə zarafatla “Salam, pis oğlan” cavabını verib. 

E.Ə.
www.oxu.az
"
"“Beşiktaş”ın çılğın azarkeşləri futbolçunu oyundan çıxmağa məcbur etdi – VİDEOÇempionlar Liqasının qrup mərhələsinin ikinci turunun qarşılaşmasında “RB Leypsiq” komandasının hücumçusu Timo Verner, “Beşiktaş”ın səs-küylü azarkeşlərinə görə əvəz olunmasını istəyib.
Oxu.Az xarici mətbuata istinadən xəbər verir ki, əvvəlcə Verner qulaqlar üçün tıxaclardan istifadə etmək istəsə də, onların bir xeyri olmayıb. Sonra hücumçu azarkeşlərin qışqırıq və fitlərini eşitməmək üçün əlləri ilə qulaqlarını bağlayıb. 32-ci dəqiqədə o, əvəz olunmasını istəyib.
Oyun 2:0 hesabı ilə “Beşiktaş”ın xeyrinə başa çatıb.

E.C.
www.oxu.az
"
"""Qarabağ""ın gəncləri evdə ""Roma"" ilə bacarmadı - VİDEOBu gün Gənclər Liqasının II turu keçirilib.
Oxu.Az xəbər verir ki, 19 yaşadək futbolçular arasında Azərbaycan çempionu “Qarabağ” ilk ev oyununa çıxıb.
Rəşad Sadıqovun baş məşqçisi olduğu komanda İtaliya “Roma”sı ilə görüşüb.
Oyun qonaqların 3-0 hesablı qələbəsi ilə başa çatıb. Qolları “Qarabağ”ın qapısından Jan Kelar və Mirko Antonuççi keçirib.
Gənclər Liqası
Çempionlar yolu
II tur, C qrupu
27 sentyabr
“Qarabağ” (Azərbaycan) – “Roma” (İtaliya) - 0:3
Qollar: Jan Kelar, 11; 60; Mirko Antonuççi, 77
Baş hakim: Horatiu Fesniç
Baş hakimin köməkçiləri: Aleksandru Çerey, Mihay Marika (hamısı Rumıniya)
Dördüncü hakim: İnqilab Məmmədov (Azərbaycan)
UEFA nümayəndəsi: Leonid Kaloşin (Rusiya)
Hakim-inspektor: Haim Yakov  (İsrail)
Bakı. “Qarabağ” stadionu
“Qarabağ”: 40. Məmməd Hüseynov, 31. Oliver Stoymenovski, 36. Əli Əliyev, 39. Zaur Fərzəliyev (k), 47. Əsgər Hüseynov, 49. İbrahim Əliyev, 51. Elçin Əsədov, 59. Boyan Miovski, 60. Pilağa Mehdiyev, 70. Misir Rüstəmov, 80. Yusif Həsənov.
Ehtiyat oyunçular: 63. Rəhim Rəhimli, 26. Rahid Ağazadə, 27. Ülvi İbrahimov, 37. Akif Hümbətzadə, 38. Famin Əliyev, 54. İbrahim Hüseynov, 72. Taleh Rzayev.
Baş məşqçi: Rəşad Sadıqov
“Roma”: 1. Andrea Romanyoli, 3. Andrei Trusesku, 4. Rikkardo Karqnelutti, 5. Stefano Siavattini (k), 6. Andrea Markuççi, 7. Dario Midous, 8. Lorentso Valeu, 9. Jan Kelar, 10. Mirko Antonuççi, 11. Rikkardo Kappa, 16. Alessio Rikkardi.
Ehtiyat oyunçular: 23. Alessio Palyiarini, 2. Lirim Kastrati, 14. Devid Bua, 15. Salvatore Pezzella, 18. Visente Besujen, 20. Keres Masanqu, 21. Luka Petrunqaro.
Baş məşqçi: Alberto De Rossi.

www.oxu.az
"
"Hollandiya mətbuatı “Qarabağ”dan yazdıBu gün Niderland Krallığının NOS xəbər yayım agentliyində (ölkənin 1 nömrəli rəsmi televiziya və radio agentliyidir) “Qarabağ” futbol klubu haqqında “Qaçqınların milyonluq top uğrunda mübarizəsi” başlığı altında məqalə dərc olunub”. 
Oxu.Az-ın məlumatına əsasən, müəllifi Artur Huizinga olan həmin məqalədə “Qarabağ” futbol klubunun tarixi ilə yanaşı, Ağdamın ermənilər tərəfindən işğal edilməsindən də geniş bəhs edilib. Belə ki, məqalədə “Qarabağ” klubunun əldə etdiyi ilk çempionluğunu sevinclə qeyd edə bilmədiyi vurğulanıb və bunun səbəbi kimi Ağdam şəhərinin çempionluqdan 1 həftə əvvəl ermənilər tərəfindən işğal edilməsi göstərilib.
Həmçinin, məqalədə 1993-cü ildə Ağdam şəhərinin aylar ərzində ermənilərin atəşi altında qaldığı, hətta futbolçuların top atəşi altında çıxış etməkdən qorxmadıqları bildirilib. Bununla yanaşı, 1993-cü ildə klubun Ağdam şəhərindən məhrum qaldığı və Ağdamın hazırda “ruhlar şəhəri” olduğu qeyd edilib, bu durumu əks etdirən fotoşəkil dərc olunub.
Sadalananlarla yanaşı, “Qarabağ” futbol klubunun hazırda da qaçqın komandası olduğu, 2010-2012-ci illər ərzində isə öz oyunlarını hələ də davam edən müharibə təhlükəsi altında olan qaçqın düşərgəsində keçirdiyi bildirilib. Eyni zamanda, müəllifin məqalədə, sözügedən müharibənin “yatan münaqişə” adlandırılmasına baxmayaraq, hələ də davam etdiyini, xüsusən də Ağdam şəhər sakinlərinin yarısının cəbhəyə yaxın olduğunu və oradan öz şəhərlərini görə bildiklərini qeyd edib.
Məqalədə “Qarabağ” futbol klubunun oyunçuları arasında hələ də məcburi köçkün həyatı yaşayanların olduğu vurğulanıb və onlar haqqında məlumat da verilib.
N.O.
www.oxu.az
"
"Paytaxt sakinləri “Qarabağ”a inanırmı? – VİDEOSORĞUBu gün Çempionlar Liqasının qrup mərhələsinin II turu çərçivəsində “Qarabağ” klubu İtaliyanın əfsanəvi “Roma” kollektivi ilə üz-üzə gələcək.
Bəs, Bakı sakinləri necə, futbolçularımızın qələbəsinə inanırmı?
Oxu.Az baku.ws-ə istinadən paytaxt sakinləri arasında keçirilmiş sorğunu təqdim edir.

A.M.
www.oxu.az
"
"Robert Prosineçki “Qarabağ”ın “Roma” ilə oyunundan danışdı“Roma” ehtiyatlı oynasa, qalib gələcək”. 
Oxu.Az Apasport.az-a istinadən xəbər verir ki, bu sözləri Azərbaycan yığmasının baş məşqçisi Robert Prosineçki deyib.
Xorvatiyalı çalışdırıcı İtaliya mətbuatına açıqlama verib. O, Azərbaycan çempionu “Qarabağ”ın Çempionlar Liqasında “Roma” ilə keçirəcəyi oyun haqda danışıb.
Prosineçki Ağdam klubunu çətin oyunun gözlədiyini bildirib: “Futbolda möcüzələr olur. Amma “Roma” ilə oyunda bu, mümkünsüz görünür. Çünki “Qarabağ” hər dəfə Çempionlar Liqasının qrupunda oynamır. Düzdür, ölkə çempionatında illərdir, dominantlıq edir. Lakin orada rəqabətlə üzləşmir. Azərbaycanda futbola böyük investisiyalar qoyulmur. Yalnız “Qarabağ” fərqlənir. Amma onun da çempionatda öz səviyyəsində rəqibləri yoxdur”.
48 yaşlı məşqçi “Qarabağ” və Azərbaycan yığmasının üzvü Riçard Almeyda haqda da danışıb: “Qarabağ”ın heyətində Almeyda xoşuma gəlir. O, çox ağıllı futbolçudur, topla əla rəftar edir. Almeyda “Qarabağ”ın və Azərbaycan yığmasının düşünən beynidir”.
E.Ə.
www.oxu.az
"
"Zabit Səmədov ""Qarabağ""ın ulduz azarkeşi seçildiUEFA Çempionlar Liqasında çıxış edən komandaların ulduz fanatları siyahısında dəyişiklik edib.
Oxu.Az Report-a istinadən xəbər verir ki, bununla bağlı hazırlanmış yazıda ""Qarabağ""ın yeni ulduz fanatı kimi Zabit Səmədov göstərilib.
Məqalədə bildirilir ki, Azərbaycanın ən güclü kikboksçularından olan Səmədov Ağdam komandasının azarkeşidir. O, hələ qrup mərhələsindən əvvəl klubu şəxsi ""İnstagram""ında bu sözlərlə dəstəkləyib: ""Biz sizin üçün dua edəcəyik, uşaqlar. Sən mənim qəhrəmanımsan. Allah səninlədir. Sən ən güclüsən"".
Qeyd edək ki, Zabit Səmədov ulduz fanat kimi Bəhram Bağırzadəni əvəzləyib.  
E.Ə.
www.oxu.az
 
"
"Azad Rəhimov: Gəncin inkişafı ölkənin inkişafı deməkdirSentyabrın 26-da  İstanbul şəhərində İslam Əməkdaşlıq Təşkilatının İslam Konfransı Dialoq və Əməkdaşlıq Gənclər Forumunun (İƏTİKDƏGF) “Müsəlman gənclərin vəziyyəti” mövzusunda beynəlxalq konfransı keçirilib. 
Gənclər və İdman Nazirliyindən Oxu.Az-a daxil olan məlumata görə, Azərbaycanı bu konfransda gənclər və idman naziri Azad Rəhimovun rəhbərlik etdiyi nümayəndə heyəti təmsil edib. 
Müsəlman gənclərinin qarşılaşdıqları əsas problemləri həll etmək üçün gənclər sahəsində fəaliyyət göstərən dövlət orqanlarına, ictimai təşkilatlara istiqamət verib, vasitələr tapmaq baş tutan konfransın əsas müzakirə istiqamətlərindən olub. Müsəlman gənclərin qarşılaşdıqları problemlərin həlli yolunda onlar arasında koordinasiyanın gücləndirilməsinə diqqət yetirilməsi də beynəlxalq konfransda müzakirə edilib. 
Nazir 1994-cü ildə Ulu öndər Heydər Əliyevin Sərəncamı ilə Gənclər və İdman Nazirliyinin yaradılması və ötən müddət ərzində gənclərin inkişafı istiqamətində imzalanan Dövlət Proqramları, “2015-2025-ci illər Gənclərin inkişaf strategiyası”, ideya və təkliflərin bir araya toplandığı forumların keçirilməsi və digər mühüm əhəmiyyət kəsb edən mövzular haqqında məlumat verib: “İmzalanan hər bir Dövlət Proqramı gənclər siyasətinin inkişafı ilə bərabər, hər bir gəncin ayrı-ayrılıqda bir fərd olaraq inkişafına yönəlib. Çünki gəncin inkişafı ölkənin inkişafı deməkdir. Bu fikir cənab prezident İlham Əliyevin “Neft kapitalını insan kapitalına çevirmək” ideyasını özündə təcəssüm etdirir.” 
Nazir İstanbula səfəri çərçivəsində İslam Ölkələri üçün Statistik, İqtisadi və Sosial Araşdırma və Təlim Mərkəzinin (SESRİC) icraçı direktoru Musa Kulaklıkaya, Qətər Dövlətinin mədəniyyət və idman naziri Salah Bin Ghanim Al Ali, Türkiyə Cümhuriyyətinin gənclər və idman naziri Osman Aşkin Bak, Dialoq və Əməkdaşlıq Uğrunda İslam Konfransı Gənclər Forumunun sədri Elşad İsgəndərov, Dialoq və Əməkdaşlıq Uğrunda İslam Konfransı Gənclər Forumunun vitse prezidenti Abdurrahman Topbaş, Fələstin Dövlətinin gənclər və idman üzrə yüksək müşaviri Jibril Rajoub ilə görüşlər keçirib. Bununla yanaşı, nazir Türkiyənin ""TRT"" və ""Kanal 24"" kanallarına müsahibə verib.








E.Ə.
www.oxu.az
"
"AFFA-dan “Qarabağ”-a cəzaAFFA İntizam Komitəsinin növbəti iclası keçirilib.
Oxu.Az-ın məlumatına görə, iclasda Azərbaycan Premyer Liqasının VI turunda baş vermiş hüquq pozuntuları ilə əlaqədar tədbirlər görülüb.
“Sumqayıt”la matçın 88-ci dəqiqəsində ikinci sarı vərəqə alaraq meydançadan kənarlaşdırılan “Qarabağ”ın futbolçusu Miçel 1 oyunluq cəzalanıb, klubu 200 manat cərimə olunub.
“İnter”lə görüşdə 4 futbolçusu sarı vərəqə ilə cəzalandığı üçün “Zirə”yə 800 manat cərimə kəsilib. 88-ci dəqiqədə “İnter”in futbolçusu İlkin Qırtımov ikinci sarı vərəqə alaraq meydançadan kənarlaşdırıldığı üçün 1 oyun cəzalanıb, klub 200 manat ziyana düşüb.
Oyun başa çatdıqdan sonra “İnter”in məşqiçisi Cəmaləddin Əliyev hakimlər briqadasını təhqir etdiyinə görə 5 oyun cəzalanıb, klub 4000 manat cərimə olunub.
“Səbail”lə görüşdə 5 futbolçusu sarı vərəqə ilə cəzalandığı üçün “Kəpəz"" 800 manat cərimələnib.
“Neftçi” ilə matç başa çatdıqdan sonra “Qəbələ”nin futbolçuları Stiven Jozef-Monroz ilə Ruslan Qurbanov arasında mübahisə baş verib. Jozef-Monroz öz komanda yoldaşına əl ilə zərbə endirib.
“Qəbələ” klubu İntizam Komitəsinə müraciət edərək futbolçunun öz növbəsində daxili nizam-intizam qaydalarına uyğun olaraq klubdaxili cəzalandırıldığını və futbolçular arasında baş vermiş münaqişənin həll olunduğunu nəzərə alaraq futbolçuya veriləcək cəzanın azaldılmasını xahiş edib. Bunları nəzərə alan İntizam Komitəsi qərara alıb ki, Jozef-Monroz aqressiv davranışa görə birbaşa qırmızı vərəqə alaraq meydançadan kənarlaşdırıldığı üçün 4 oyun cəzalansın, klub 3200 manat cərimə olunsun. Futbolçuya verilmiş 4 oyun cəzanın 2 oyunu şərti cəza kimi tətbiq edilib və ona 6 ay sınaq müddəti verilib. Sınaq müddəti ərzində futbolçu yenidən cəzalanacağı təqdirdə, sanksiyanın növbəti hissəsi qüvvəyə minəcək.
"
"Beysbol oyununda maraqlı hadisə - VİDEO“Chicago Cubs” beysbol komandasının oyunçusu Addison Rassel tribunaya uçan topu tutmağa çalışan zaman “St. Louis Cardinals” komandasının azarkeşinə dəyib və onun əlində olan cips qabı yerə dağılıb. 
Oxu.Az xarici KİV-ə istinadən xəbər edir ki, fasilə zamanı beysbolçu yeni cips alaraq, azarkeşə hədiyyə edib.
Sözügedən kadrları təqdim edirik:

E.C.
www.oxu.az
"
"Polisdən “Qarabağ” – “Roma” oyunu ilə bağlı açıqlamaBu gün Çempionlar Liqasının qrup mərhələsində İtaliyanın “Roma” klubu ilə qarşılacaq “Qarabağ”ın oyunu üçün Bakı şəhərində təhlükəsizlik tədbirləri yüksək həddə çatdırılıb.
Oxu.Az Qafqazinfo-ya istinadən xəbər verir ki, bu məqsədlə oyunun keçiriləcəyi Bakı Olimpiya Stadionunda qərargah yaradılıb. 
Oyunun təhlükəsizliyinə polis və daxili qoşun qüvvələri də daxil olmaqla, 3000-dən artıq heyət cəlb olunub. 
Qərargaha Bakı Şəhər Baş Polis İdarəsinin rəis müavini, general-mayor Səhlab Bağırov rəhbərlik edir.
E.Ə.
www.oxu.az
"
"Günün oyunu - “Qarabağ” “Roma”ya qarşıFutbol üzrə Çempionlar Liqasında bu gün keçiriləcək daha 8 oyunla  II tura yekun vurulacaq.
Oxu.Az-ın məlumatına görə, günün ilk matçı Bakıda “Qarabağ”la İtaliya “Roma”sı arasında olacaq.
Qalan 7 qarşılaşma isə eyni saatda başlanacaq. Mərkəzi görüş elə C qrupunda İspaniya ""Atletiko""su ilə İngiltərənin ""Çelsi"" klubları arasında baş tutacaq. 2018-2019 mövsümündə Çempionlar Liqasının final matçının keçiriləcəyi ""Metropolitano"" stadionundakı qarşılaşmaya türkiyəli referi Cüneyt Çakır təyinat alıb. İlk turda ""Çelsi"" ""Qarabağ""ı Londonda böyük hesabla yenib - 6:0. ""Atletiko"" isə İtaliyada ""Roma"" ilə qolsuz heç-heçə edib.
Daha bir diqqətçəkən matç Fransanın paytaxtı Parisdə PSJ ilə Almaniya ""Bavariya""sı arasında olacaq. İlk turdan sonra B qrupundakı hər iki komandanın hesabında 3 xal var.
Açılış oyunlarını qələbə ilə başa vuran A qrupundakı Rusiya MOİK-i ilə İngiltərə ""Mançester Yunayted""i də bu gün üz-üzə gələcəklər.
Nəhayət, D qrupunda ilk turdan qalib ayrılan Portuqaliya ""Sportinq""i ilə İspaniya ""Barselona""sı qarşılaşacaq.
Çempionlar Liqası, II tur
27 sentyabr
A qrupu
22:45. ""Bazel"" (İsveçrə) - ""Benfika"" (Portuqaliya)
22:45. MOİK (Rusiya) - ""Mançester Yunayted"" (İngiltərə)
Xal durumu: ""Mançester Yunayted"" - 3, MOİK - 3, ""Bazel"" - 0, ""Benfika"" - 0.
B qrupu
22:45. PSJ (Fransa) - ""Bavariya"" (Almaniya)
22:45. ""Anderlext"" (Belçika) - ""Seltik"" (Şotlandiya)
Xal durumu: ""Bavariya"" - 3, PSJ - 3, ""Seltik"" - 0, ""Anderlext"" - 0.
C qrupu
22:45. ""Atletiko"" (İspaniya) - ""Çelsi"" (İngiltərə)
20:00. ""Qarabağ"" (Azərbaycan) - ""Roma"" (İtaliya)
Xal durumu: ""Çelsi"" - 3, ""Roma"" - 1, ""Atletiko"" - 1, ""Qarabağ"" - 0.
D qrupu
22:45. ""Sportinq"" (Portuqaliya) - ""Barselona"" (İspaniya)
22:45. ""Yuventus"" (İtaliya) - ""Olimpiakos"" (Yunanıstan)
Xal durumu: ""Barselona"" - 3, ""Sportinq"" - 3, ""Yuventus"" - 0, ""Olimpiakos"" - 0.
Qeyd edək ki, oyunların başlama saatı Bakı vaxtı ilə göstərilib.
A.M.
www.oxu.az
"
"Çempionlar Liqası: “Beşiktaş”dan ikinci qələbəÇempionlar Liqasının qrup mərhələsində ikinci tura start verilib.
Oxu.Az-ın məlumatına görə, ilk oyun günündə səkkiz qarşılaşma keçirilib.
İlk oyunda səfərdə Portuqaliyanın “Portu” klubunu məğlub edən Türkiyənin “Beşiktaş” komandası bu dəfə doğma meydanda Almaniyanın “Leypsiq” kollektivindən üstün olub. “Qara qartallar” Babel və Talişkanın qolları sayəsində növbəti üç xalı hesabına yazdıraraq qrup liderliyini möhkəmləndirib.
E qrupu
“Spartak” (Rusiya) - “Liverpul” (İngiltərə) - 1:1
Qollar: Fernando, 23 - Koutinyo, 31
“Sevilya” (İspaniya) - “Maribor” (Sloveniya) - 3:0
Qollar: Ben Yedder, 27, 38, 83 
F qrupu
“Mançester Siti” (İngiltərə) - “Şaxtyor” (Ukrayna) - 2:0
Qollar: De Brün, 48, Sterlinq, 90
“Napoli” (İtaliya) - “Feyenoord” (Hollandiya) - 3:1
Qollar: İnsinye, 7, Mertens, 49, Kallexon, 70 - Amrabat, 90+3
G qrupu
“Monako” (Fransa) - “Porto” (Portuqaliya) - 0:3
Qollar: Abubakar, 31, 69, Layun, 89
“Beşiktaş” (Türkiyə) - “Leypsiq” (Almaniya) - 2:0
Qol: Babel, 11, Talişka, 43 
H qrupu
APOEL (Kipr) - “Tottenhem” (İngiltərə) - 0:3
Qollar: Keyn, 39, 62, 67
“Borussiya” (Dortmund, Almaniya) - “Real” (İspaniya) - 1:3
Qollar: Obameyanq, 54 - Beyl, 18, Kriştianu Ronaldu 50, 79
S.B.
www.oxu.az
"
"İdmançı gənclərə ali təhsillə bağlı güzəştlərin edilməsi təklif olunurAzərbaycanda idmançı gənclərə ali təhsil müəssisələrində təhsil güzəştlərinin edilməsi təklif olunur.
Oxu.Az-ın Trend-ə istinadən məlumatına görə, Milli Məclisin Gənclər və idman komitəsinin sədri Fuad Muradov bildirib ki, idmançı gənclər idmanla məşğul olmaq və ya təhsil almaqla bağlı seçim qarşısında qalırlar:
“Azərbaycanda gənclərin ali idman təhsili almaq üçün ancaq bir imkanları var, bu da Azərbaycan Dövlət Bədən Tərbiyəsi və İdman Akademiyasıdır. Bir sıra ölkələrdə idman sahəsində nailiyyətləri və idmana böyük marağı olan gənclərə ali təhsil müəssisələrində güzəştlər edilir. Məsələn, ali təhsil müəssisələrində idmançı gənclərə yerlərin ayrılması ilə bağlı illik kvota qoyulur. Onlar ümumi imtahan verərək ali təhsil almaq imkanı qazanırlar. Biz Komitə olaraq təklif edəcəyik ki, Azərbaycanda universitetlərdə idmanla məşğul olan gənclərin təhsil almaq imkanı əldə etmələri üçün müəyyən kvota ayrılsın”.
F.Muradov hesab edir ki, bu yolla gəncləri idmana həvəsləndirməklə gələcəkdə onların yaxşı idmançı olmalarına şərait yaratmaq olar.
S.B.
www.oxu.az
"
"“Roma”nın baş məşqçisi: “Qarabağ”a heç bir güzəşt olmayacaq“Oyunçuların hamısını oynatmağa çalışırıq. Futbolçuların hamısına şans vermək istəyirik. Heyəti rəqibə görə formalaşdırmırıq. Hazır olanı meydana buraxırıq. Mənim “Qarabağ”a, onun tarixinə böyük hörmətim var. Əminliklə deyə bilərəm ki, çox çətin olacaq”.
Oxu.Az-ın məlumatına görə, bu sözləri “Roma”nın baş məşqçisi Eusebio Di Françesko futbol üzrə Çempionlar Liqasının qrup mərhələsinin II turu çərçivəsində “Qarabağ”a qarşı keçirəcəkləri oyundan əvvəl təşkil edilən mətbuat konfransında deyib.
Baş məşqçi bildirib ki, “Roma”nın texniki cəhətdən “Qarabağ”dan üstünlüyü çoxdur: 
“Hər bir oyunun nəticəsi bizim üçün əhəmiyyətlidir. Seçdiyimiz siyasət bəllidir: bütün rəqiblərə qarşı sərt və qəddar olmaq. Əsas məqsədimiz qələbə qazanmaqdır. Rəqibə heç bir güzəşt olmayacaq. Heyəti bütöv şəkildə dəyişə bilmərəm. Hansı dəyişikliklərin olacağını da indidən söyləmək düz olmaz”.
Eusebio Di Françesko “Qarabağ”ın futbolçusu Mahir Mədətovdan da danışıb: 
“Çox maraqlı oyunçudur. Uzaqdan zərbələri ilə seçilir. Burada onu da izləyəcəyik. Lakin burada olmaqda məqsədimiz “Qarabağ”a qarşı oynamaqdır. Həm də rəqibin heyətində Dino Ndlovu, Pedro Enrike kimi daha güclü futbolçular var”.
S.B.
www.oxu.az
"
"Nazirlik: ""Qarabağ"" - ""Roma"" oyunu yağış altında keçəcəkSabah UEFA Çempionlar Liqasının qrup mərhələsi çərçivəsində ""Qarabağ"" - ""Roma"" oyununun keçiriləcəyi saatlarda Bakıda yağış yağacağı gözlənilir.
Oxu.Az xəbər verir ki, Ekologiya və Təbii Sərvətlər Nazirliyindən Trend-ə verilən məlumata görə, sabah Bakıda və Abşeron yarımadasında buludlu hava şəraiti üstünlük təşkil edəcək, gün ərzində arabir yağış yağacağı gözlənilir. 
Yarımadanın bəzi yerlərində yağışın intensiv olacağı, şimşək çaxacağı ehtimalı var. Yağışın axşam saatlarında da davam edəcəyi gözlənilir.
Beləliklə, saat 20:00-da Bakı Olimpiya Stadionunda ""Qarabağ"" - ""Roma"" oyunu yağış altında keçəcək.
Axşam Bakıda havanın temperaturu 17-18 dərəcə isti olacaq.
E.Ə.
www.oxu.az
"
"Qurban Qurbanov “Qarabağ”ın “Roma” ilə oyunundan danışdı“Roma” çox peşəkar komandadır. Bizim üçün çətin oyun olacaq”. 
Oxu.Az Apasport.az-a istinadən xəbər verir ki, bu sözləri “Qarabağ”ın baş məşqçisi Qurban Qurbanov deyib.
Ağdam klubu Çempionlar Liqasının qrup mərhələsində növbəti oyununu sabah “Roma”ya qarşı keçirəcək.
Matçdan öncə mətbuat konfransı keçirən Qurbanov bunları deyib: “Bizi ağır oyun gözləyir. Buna baxmayaraq, azarkeşlərimizi sevindirmək istəyirik. Çempionlar Liqası fərqli turnirdir. Amma bizim də avrokubok təcrübəmiz var”.
E.Ə.
www.oxu.az
"
"""Roma"" klubu Bakıdadır – FOTOÇempionlar Liqasının qrup mərhələsinin II turunda ""Qarabağ"" klubu ilə qarşılaşacaq İtaliyanın ""Roma"" komandası Bakıya gəlib. 
Oxu.Az Report-a istinadən xəbər verir ki, Heydər Əliyev Beynəlxalq Hava Limanında ""sarı-qırmızılar""ı bir qrup jurnalist qarşılayıb.
Futbolçular heç bir açıqlama vermədən onları gözləyən avtobusa yönəliblər.
Qeyd edək ki, bu axşam ""Roma""nın Bakı Olimpiya Stadionunda məşqi və baş məşqçi Eusebio Di Françeskonun mətbuat konfransı keçiriləcək. Sentyabrın 27-də elə həmin arenada təşkil olunacaq qarşılaşma saat 20:00-da başlanacaq. 












































E.Ə.
www.oxu.az
"
"Mütəxəssis: ""Roma"" ""Qarabağ""a ""Real Madrid"" kimi yanaşmalıdır""Roma"" ""Qarabağ""la keçirəcəyi qarşılaşmaya özünü ""Real Madrid""lə görüşəcəkmiş kimi hazırlamalıdır. Əks halda, BATE aqibəti yaşana bilər və bu da utancverici olar"".
Oxu.Az Report-a istinadla xəbər verir ki, bunu məşhur italiyalı məşqçi Arriqo Sakki Çempionlar Liqasının II tur matçından əvvəl ""La Gazzetta dello Sport""dakı məqaləsində yazıb. Təcrübəli mütəxəssisin fikrincə, ""Qarabağ"" ""Roma"" kimi komanda ilə qarşılaşacağı üçün narahatlıq keçirməməli, əksinə, İtaliya təmsilçisi matça daha ciddi yanaşmalıdır.
""Roma""nın hamı üçün ""canavarlar"" kimi qəbul olunduğunu deyən Sakki ""sarı-qırmızılar""ın layiqli qələbə üçün əlindən gələni edəcəyinə əminliyini dilə gətirib.
Qeyd edək ki, sentyabrın 27-də Bakı Olimpiya Stadionunda keçiriləcək matç saat 20:00-da başlanacaq. ""Roma"" Çempionlar Liqasında 2015-2016 mövsümündə Belarus BATE-sinə səfərdə 2:3 hesabı ilə uduzub, evdə isə qolsuz bərabərliklə kifayətlənib. Arriqo Sakki isə əvvəllər İtaliya milli komandasının, eləcə də, bir çox tanınmış yerli klubun və İspaniya ""Atletiko""sunun baş məşqçisi olub.  
E.Ə.
www.oxu.az
"
"Olimpiya çempionunun xatirə turnirində kütləvi dava – VİDEORusiyanın Krasnodar şəhərində sərbəst güləş üzrə olimpiya mükafatçısı, dördqat dünya çempionu Besik Kuduxovun xatirəsinə həsr olunmuş turnirdə kütləvi dava düşüb.
Oxu.Az Report-a istinadən xəbər verir ki, Rusiya və Qazaxıstanın 200-dən çox pəhləvanının qatıltdığı yarış zamanı görüşlərdən biri yarımçıq dayandırılıb. Kütləvi davada məşqçilər və idmançılarla yanaşı, azarkeşlər də iştirak edib.
Qeyd edək ki, Besik Kuduxov 2013-ci il dekabrın 29-da avtomobil qəzasında dünyasını dəyişib. O, 2012-ci il London Yay Olimpiya Oyunlarında 60 kq çəki dərəcəsi üzrə final görüşündə Azərbaycan güləşçisi Toğrul Əsgərova uduzub. Daha sonra isə dopinq-testi müsbət nəticə verdiyi üçün Kuduxov gümüş medaldan məhrum edilib.

E.Ə.
www.oxu.az
"
"""Qarabağ"" - ""Roma"" oyununun biletləri qara bazarda – FOTO“Qarabağ”ın Çempionlar Liqasının qrup mərhələsinin ilk ev oyununda qarşılaşacağı “Roma” ilə matça biletlərin hamısı satılıb.
Oxu.Az-ın BAKU.WS-ə istinadla məlumatına görə, biletlərin hamısı rəsmi olaraq satılıb-tükənsə də, “qara bazar”da satış davam edir.
Hətta vəziyyət o yerən çatıb ki, biletlər elan saytlarında da yerləşdirilir.  Məlum olub ki, 2 manatlıq biletlər ən azı 10 dəfə baha - 20 manata, VİP zonadan izləmək üçün nəzərdə tutulan 50 manatlıq biletlər isə 200 manata satılır.
""Qara bazar”ın qarşısının alınması ilə bağlı “Qarabağ” klubunun mətbuat xidmətinin rəhbəri Nurlan İbrahimov bildirib ki, insanlar onlayn bilet satışından yararlanaraq, rahat şəkildə biletlərini alıblar.
""Bütün dünyada onlayn bilet satışı praktikasından istifadə olunur. Bu, tələblərdən biri idi. Biz də bunu tətbiq etdik. Ümumi götürsək, heç bir narazılıq yoxdur və insanlar da rahat şəkildə biletlərini alıblar”, - deyə klub rəsmisi bildirib.



E.Ə.
www.oxu.az
"
"Totti Bakıdan imtina etdiÇempionlar Liqasının qrup mərhələsində ""Qarabağ""la qarşılaşacaq ""Roma"" bu gün Bakıya gəlir.
Oxu.Az apasport.az-a istinadən xəbər verir ki, ""canavarlar""ın əfsanəvi kapitanı Françesko Totti səfərə gələcək heyətdən çıxarılıb.
Buna səbəb cari mövsümün əvvəlindən karyerasını başa vuraraq, paytaxt təmsilçisində rəhbər vəzifəsinə təyin edilən Tottinin sabah doğum gününün olmasıdır. Sabah 41 yaşı tamam olacaq əfsanəvi futbolçu bunu ailəsi və dostları ilə birgə qeyd etmək istədiyini bildirib. Buna görə Tottinin Bakıya gəlişi baş tutmayacaq.
Əvəzində sabiq yarımmüdafiəçi sentyabrın 29-da Gürcüstana yollanacaq. ""Milan""ın sabiq müdafiəçisi Kaxa Kaladzenin dəvətlisi olan Totti Tbilisidə İtaliya veteranları ilə seçmə veteranlar arasındakı görüşdə meydana çıxacaq.
Qeyd edək ki, sabah Bakı Olimpiya Stadionunda keçiriləcək ""Qarabağ"" - ""Roma"" matçı saat 20:00-da başlayacaq.
E.Ə.
www.oxu.az
"
"""Qarabağ""dan azarkeşlərə MÜRACİƏT""Qarabağ"" Çempionlar Liqasının qrup mərhələsinin ikinci turunda ""Roma"" ilə ev oyunu öncəsi azarkeşlərə müraciət edib.
Oxu.Az həmin müraciəti təqdim edir:
""Çempionlar Liqasının qrup mərhələsinin ikinci turunda ""Qarabağ"" - ""Roma"" matçına bilet alan azarkeşlərimizdən xahiş olunur ki, qarşılaşmanın başlamasına 2 saat qalmış stadiona gələrək, tribunada yerlərini tutsunlar"".
Qeyd edək ki, Bakı Olimpiya stadionunda keçiriləcək ""Qarabağ"" - ""Roma"" oyunu sabah saat 20:00-da başlayacaq.
www.oxu.az
"
"Həftəsonunun ən yaxşı MMA döyüşləri – VİDEOŞənbə və bazar günü Tokioda UFC, San-Xosedə isə Bellator yarışları keçirilib.
Oxu.Az life.ru-ya istinadən həmin yarışlardan ən maraqlı məqamları təqdim edir:

E.C.
www.oxu.az
"
"“Beşiktaş” prezidenti: “Superkubok matçını niyə Azərbaycanda keçirmirik?” Türkiyənin “Beşiktaş” klubunun prezidenti Fikrət Orman ölkəsinin mətbuatına maraqlı açıqlamalar verib. 
Oxu.az qafqazinfo-a istinadən xəbər verir ki, bu gün UEFA Çempionlar Liqasında “Leytsbiq”lə oyun öncəsi o, qardaş ölkə futbolunun problemlərindən danışıb. 
Orman Türkiyə futbolunu dünyaya tanıtmaq üçün müxtəlif yolların olduğunu bildirib. O, söhbət əsnasında superkubok matçının Azərbaycan və ya Qətər kimi ölkələrdə keçirməyin tərəfdarı olduğunu deyib: “Ötən mövsüm İtaliya superkubokunda “Milan” – “Yuventus” oyunu Dohada keçirildi.
Biz niyə Azərbaycanda, Qətərdə superkubok matçı keçirmirik? Ölkə futbolunu tanıtmaq üçün bu lazımdır. İtaliya, İspaniya bunu edərkən,  biz niyə etmirik? Tanzaniyada “Mançester Yunayted”in oyununa baxa bilirsən. Bu, markadır”.
C.İ.
www.oxu.az
"
"Azərbaycanlı boksçu ermənini məğlub etdiBolqarıstanın Albena şəhərində yeniyetmə boksçular arasında keçirilən Avropa birinciliyi başa çatıb. 
Oxu.Az xəbər verir ki, Azərbaycan millisi yarışda 2 bürünc medal qazanıb.
Vaqif Kazımovun komandasında Səlim Səlimov (63 kq) və Murad Allahverdiyev (75 kq) fəxri kürsünün üçüncü pilləsinə qalxıb.
Belə ki, Səlimov Miçak Jarlinski (Polşa) və Elvin Əliyevə (Ukrayna) qalib gələrək, yarımfinala yüksəlib. Bu mərhələdə ingiltərəli Cek Olifantla qarşılaşan boksçumuz finala adlaya bilməyib.
Allahverdiyev isə Pavel Platon (Moldova), Denis Lapuşanski (Belarus) və Rafael Hovannisyanı (Ermənistan) mübarizədən kənarlaşdırıb. Təmsilçimiz 1/2 finalda bolqarıstanlı Daniel Lyubenova məğlub olaraq, bürünc medalla kifayətlənib.
Yığmamız komanda hesabında 12-14-cü yerləri bölüşüb. Siyahıda birinci yeri isə 7 qızıl və 2 bürünc medal qazanan Rusiya tutub.
Qeyd edək ki, birincilikdə 32 ölkədən 260 boksçu qüvvəsini sınayıb.
E.Ə.
www.oxu.az
"
"Çempionlar Liqasında II tura start verilirBu gün keçiriləcək 8 qarşılaşma ilə futbol üzrə Çempionlar Liqasında II tura start veriləcək.
Oxu.Az-ın Report-a istinadla məlumatına görə, ilk gününün oyunları ""E"" və ""H"" qruplarını əhatə edəcək.
Türkiyənin yeganə təmsilçisi ""Beşiktaş"" Avropanın ən nüfuzlu klub turnirinin debütantı OLAN Almaniya ""Leyptsiq""ini qəbul edəcək. İlk turda ""qara qartallar"" Portuqaliyada ""Portu""nu 3:1 hesabı ilə yenib, rəqib komanda isə Fransa ""Monako""su ilə heç-heçə edib - 1:1.
Bu qrupda 2003-2004-cü illər mövsümünün finalçıları ""Monako"" ilə ""Portu"" arasındakı görüş də diqqət mərkəzində olacaq.
Yarışın son qalibi İspaniya ""Real Madrid""i Almaniyanın Dortmund şəhərində ""Borussiya""nın qonağı olacaq. İlk turda ""Real Madrid"" Kipr APOEL-ini 3:0 hesablı məğlubiyyətə uğradıb, ""Borussiya"" isə İngiltərədə ""Tottenhem""ə uduzub - 1:3.
Çempionlar Liqası, II tur
26 sentyabr
E qrupu
""Sevilya"" (İspaniya) - ""Maribor"" (Sloveniya)
""Spartak"" (Moskva, Rusiya) - ""Liverpul"" (İngiltərə)
Xal durumu: ""Spartak"", ""Liverpul"", ""Maribor"", ""Sevilya"" - hamısı 1.
F qrupu
""Napoli"" (İtaliya) - ""Feyenoord"" (Hollandiya)
""Mançester Siti"" (İngiltərə) - ""Şaxtyor"" (Donetsk, Ukrayna)
Xal durumu: ""Şaxtyor"", ""Mançester Siti"" - hər ikisi 3, ""Feyenoord"", ""Napoli"" - hər ikisi 0.
G qrupu
""Beşiktaş"" (Türkiyə) - ""Leyptsiq"" (Almaniya)
""Monako"" (Fransa) - ""Porto"" (Portuqaliya)
Xal durumu: ""Beşiktaş"" - 3, ""Monako"", ""Leyptsiq"" - hər ikisi 1, ""Porto"" - 0.
H qrupu
""Borussiya"" (Dortmund, Almaniya) - ""Real Madrid"" (İspaniya)
APOEL (Kipr) - ""Tottenhem"" (İngiltərə)
Xal durumu: ""Real Madrid"", ""Tottenhem"" - hər ikisi 3, APOEL, ""Borussiya"" - hər ikisi 0.
Qeyd edək ki, turun qalan oyunları sentyabrın 27-də keçiriləcək.
A.S.
www.oxu.az
 
"
"Səbinə Əzimova ağır atletika üzrə Avropa çempionu olduKosovonun paytaxtı Priştina şəhərində 15 və 17 yaşlı yeniyetmə ağır atletlər arasında Avropa birinciliyi davam edir.
Oxu.Az-ın məlumatına görə, 22-30 sentyabr tarixlərində keçirilən yarışda 40-a yaxın ölkədən 305 atlet (175 oğlan və 130 qız) medallar uğrunda mübarizəyə aparır.
Sentyabrın 25-də Azərbaycan yığmasının əsas qızıl ümidlərindən biri olan Səbinə Əzimova körpücük üzərinə çıxıb. 
Səbinə birdən qaldırma hərəkətində hər 3 yanaşmasını uğurla yerinə yetirib və 78 kq nəticə ilə bu hərəkətdə 2-ci olub.
Atletimiz təkanla qaldırma hərəkətində 96 kq çəkini ram edərək, bu hərəkətdə də 2-ci yeri tutub.
Toplamda 174 kq (78+96) nəticə göstərən Səbinə Əzimova, 53 kq çəki dərəcəsində qızıl medalın sahibi olub.
Xatırladaq ki, Səbinə yeniyetmələr arasında Avropa birinciliyinin ikiqat qalibi, yaşı 15-ə qədər olan qızların bu çəkidə rekordçusu idi. O, bu gün qızıl medal alaraq 3 qat Avropa çempionu olub.
S.B.
www.oxu.az
"
"“Yuventus”un prezidenti futboldan bir illik kənarlaşdırıldı“Yuventus” klubunun prezidenti Andrea Anyelli futboldan bir il müddətinə kənarlaşdırılıb.
Oxu.Az-ın Football Italia qəzetinə istinadən məlumatına görə, belə bir qərarı İtaliya Futbol Federasiyasının İdman tribunalı qəbul edib.
Turin təmsilçisi həmçinin 300 min avro məbləğində cərimələnib.
Anyelli İtaliya Futbol Federasiyasının Kodeksinin iki məcəlləsini pozmaqda ittiham olunub - bilet satışı üzrə fırıldaqçılıq və möhtəkirlərlə əlaqədə ittiham olunur.
S.B.
www.oxu.az
"
"“Roma” Bakıya bu heyətlə gəlirÇempionlar Liqasının qrup mərhələsində “Qarabağ”ın qonağı olacaq “Roma”nın Bakıya gələcək heyəti müəyyənləşib. 
Oxu.Az-ın Apasport.az-a istinadən məlumatına görə, baş məşqçi Eysebio Di Françesko 19 nəfərlik siyahını açıqlayıb. 
Onlardan 2-si qapıçı, 5-i müdafiəçi, 7-si yarımmüdafiəçi və 5-i hücumçudu. Zədəsini yenicə sağaldan hücumçu Dieqo Perotti də heyətə salınıb. 
Qapıçılar: Alisson Bekker, Lukaş Skorupski
Müdafiəçilər: Juan Jesus, Aleksandr Kolarov, Federiko Fazio, Bruno Peres, Kostas Manolas
Yarımmüdafiəçilər: Raca Nainqqolan, Kevin Strotman, Lorenzo Pelleqrini, Daniele De Rossi, Maksim Qonalon, Alessandro Florenzi, Gerson
Hücumçular: Diyeqo Perotti, Edin Dzeko, Cengiz Ünder, Qreqorye Defrel, Stefan El Şaravi.
Qeyd edək ki, sentyabrın 27-də Bakı Olimpiya Stadionunda baş tutacaq “Qarabağ” – “Roma” qarşılaşması saat 20:00-da start götürəcək.
S.B.
www.oxu.az
"
"PSJ altı futbolçusunu satışa çıxardıFransanın PSJ klubu UEFA tərəfindən diskvalifikasiyadan yayınmaq üçün altı futbolçusunu satışa çıxarıb.
Oxu.Az-ın xəbərinə görə, bu barədə bazar ertəsi, sentyabrın 25-də, AS nəşri yazır.
Nəşrin məlumatına əsasən, UEFA Paris təmsilçisini “fair play” maliyyə qaydalarını pozacağı təqdirdə Çempionlar Liqasının 2018/2019 mövsümündən kənarlaşdıracağı barədə xəbərdarlıq edib. Bununla əlaqədar, klub rəhbərliyi Anxel Di Mariya, Xavyer Pastore, Lukas Moura, Yulian Draksler və Hatem Ben Arfanı satmağı qərara alıb. 
UEFA PSJ-yə qarşı sentyabrın 1-dən araşdırmaya başlayıb. Klub “fair play” maliyyə qaydalarını pozmaqda şübhəli bilinir. 
Yay transfer pəncərəsində PSJ “Barselona”dan 222 milyon avroya Neymarı transfer edib. “Monako”dan isə Kilian Mbappe sonradan satınalma şərti ilə icarəyə götürülüb. Hücumçuya görə PSJ “Monako”ya 180 milyon avro ödəyəcək.
S.B.
www.oxu.az
"
"Avro-2017: Qadın voleybolçularımız 1/4 finaldaQadın voleybolçular arasında Avropa çempionatında qrup mərhələsinin oyunlarına yekun vurulub.
Oxu.Az-ın xəbərinə görə, A qrupunda yer alan Azərbaycan yığması son turda Milli Gimnastika Arenasında Almaniya komandası ilə qarşılaşıb.
Görüş Faiq Qarayevin yetirmələrinin 3:1 (19:25, 25:19, 25:18, 25:18 ) hesablı qələbəsi ilə başa çatıb.
Qrupda üç oyunun hamısını qələbə ilə başa vuran Azərbaycan millisi adını birbaşa 1/4 final mərhələsinə yazdırıb.
S.B.
www.oxu.az
"
"Prezident millimizin qrupdakı son oyununu izləyir – FOTOBu gün, sentyabrın 25-də, qadın voleybolçular arasında Avropa çempionatının final mərhələsi çərçivəsində “A” qrupunda yer alan Azərbaycan komandası üçüncü görüşünü keçirir.
Oxu.Az-ın məlumatına görə, qadın voleybolçularımız qrupun son oyununda Almaniya kollektivini sınağa çəkir.
Azərbaycan Respublikasının Prezidenti İlham Əliyev milli komandamızın oyununu canlı izləyir.
Qeyd edək ki, hazırda Azərbaycan milli komandası altı xalla qrupa başçılıq edir. Polşa beş xalla ikinci, Almaniya isə dörd xalla üçüncüdür.
Bu oyunun nəticəsindən asılı olaraq “A” qrupundan 1/4 finala birbaşa yüksələn komanda müəyyənləşəcək.




















S.B.
www.oxu.az
"
"Bakıda “Qarabağ”-“Roma” oyunu üçün pulsuz avtobuslar işləyəcəkSentyabrın 27-də Avropa Çempionlar Liqasının qrup mərhələsi çərçivəsində Bakı Olimpiya Stadionunda keçiriləcək “Qarabağ”–“Roma” görüşünü izləyəcək biletli tamaşaçıların daşınması xüsusi ekspress xətt avtobusları vasitəsilə həyata keçiriləcək. 
Oxu.Az xəbər verir ki, oyun günü Bakı Olimpiya Stadionunun ərazisinə şəxsi nəqliyyat vasitələrinin, eləcə də, taksi minik avtomobillərinin girişi tam olaraq məhdudlaşdırılacaq. 
Bu səbəbdən də biletli tamaşaçılara Bakı Olimpiya Stadionuna rahat və vaxtında gəlmək üçün metrodan və ekspress xətt avtobuslarından istifadə etmək tövsiyə edilir.
Əvvəlcədən müəyyən edilən plana uyğun olaraq, biletli tamaşaçılar saat 16:30-dan etibarən metronun “Qara Qarayev” stansiyasının qarşısından X1 Express xətti və metronun “Gənclik” stansiyasının qarşısından X2 Express xətti üzrə Bakı Olimpiya Stadionuna daşınacaq. Mərasim bitdikdən sonra da tamaşaçılar ekspress xətt avtobuslarla fasiləsiz və təhlükəsiz şəraitdə operativ şəkildə əvvəlcədən müəyyən olunmuş nöqtələrə - yəni, metronun “Qara Qarayev” və “Gənclik” stansiyalarına geri qaytarılacaq.
Qeyd edək ki, biletli tamaşaçıların ekpress xətt avtobusları ilə Bakı Olimpiya Stadionuna, eləcə də, əks istiqamətdə daşınması ödənişsiz həyata keçiriləcək. 
E.Ə.
www.oxu.az
"
"""Fənərbaxça""- ""Beşiktaş"" oyununun hakiminə AĞIR CƏZAÖtən şənbə Türkiyə Super Liqasının “Fənərbaxça”- “Beşiktaş” oyununda fit çalan hakim Ali Palabıyık cəzalandırılıb.
Oxu.Az-ın Lent.az-a istinadən məlumatına görə, Mərkəzi Hakim Komitəsi Ali Palabıyıka derbidəki kobud səhvlərinə görə 6 oyunluq cəza verəcək.
Həmçinin hakimin köməkçiləri ilə birgə derbilərdə fit çalmayacağı və ümumiyyətlə, bu il ərzində “Beşiktaş”ın oyunlarını idarə etməyəcəyi bildirilib.
FİFA referisi olan Ali Palabıyıkın 6 həftə sonra TFF1 liqasındakı qarşılaşmaları idarə edəcəyi qeyd edilib.
Qeyd edək ki, qarşılaşma “Fənərbaxça”nın 2-1 hesabı ilə qalibiyyəti ilə başa çatıb. Oyun ərzində Palabıyık 5 qırmızı kart və 2 penal verib.
www.oxu.az
"
"""Qarabağ"" - ""Roma"" oyununu hansı hakimlər idarə edəcək?Futbol üzrə Çempionlar Liqasında ""Qarabağ""la İtaliya ""Roma""sı arasında keçiriləcək C qrupunun II tur matçına təyinatlar açıqlanıb.
Oxu.Az-ın Report-a istinadən məlumatına görə, sentyabrın 27-də Bakı Olimpiya Stadionunda təşkil olunacaq qarşılaşma portuqaliyalı hakimlər briqadasına həvalə olunub. 
Çempionlar Liqası, II tur
C qrupu
27 sentyabr
20:00. ""Qarabağ"" (Azərbaycan) - ""Roma"" (İtaliya)
Baş hakim: Artur Dias
Yan xətt hakimləri: Rui Tavares, Paulo Soares
Əlavə köməkçi hakimlər: Tiaqo Martins, Joao Pinheyro
Dördüncü hakim: Bruno Rodriges (hamısı Portuqaliya)
Hakim-inspektor: Haim Yakov (İsrail)
UEFA nümayəndəsi: Oleq Xarlamov (Estoniya)
Bakı Olimpiya stadionu
E.Ə.
www.oxu.az
"
"Litvada  güləş üzrə 32-ci dünya çempionatı başa çatdıLitvanın Klaypeda şəhərində keçirilən hərbçilər arasında güləş üzrə 32-ci dünya çempionatında 22 ölkədən 320-yə yaxın idmançı iştirak edib.
Azərbaycan Güləş Federasiyasından  Oxu.Az-a verilən məlumata görə, çempionatın son günündə güləşçilərimiz 2 gümüş və 1 bürünc medal qazanıb.
İlk görüşdə İsveç güləşçisi Dietçe Damianı 4:3 hesabı ilə məğlub edən Elton Vəzirzadə (80 kq) sonrakı qarşılaşmada Koreya Respublikasından olan Yu Yeontak üzərində 4:3 hesabı ilə qələbə qazanıb. Daha sonra Elton Vəzirzadə Ermənistan idmançısı Rafike Manukyanı 6:4 hesabı ilə məğlub edərək, finala çıxıb. 
Finalda Elton Vəzirzadə ukraynalı Andrey Antonikə məğlub olaraq, gümüş medala yiyələnib.
Daha bir gümüş medalı isə 98 kq çəkidə təmsilçimiz Orxan Nuriyev qazanıb.
85 kq çəki dərəcəsində mübarizə aparan İslam Abbasov çempionatı bürünc medalla başa vurub. Həlledici görüşdə İslam Abbasov erməni idmançı Argosti Abqaryanı 5:0 hesabı ilə məğlub edib və bürünc medal qazanıb.
N.Q.
www.oxu.az
"
"Avro-2017: Azərbaycan Almaniyaya qarşıQadın voleybolçular arasında Avropa çempionatında bu gün qrup mərhələsinə yekun vurulacaq.
Oxu.Az Apasport.az-a istinadən xəbər verir ki, A qrupunda yer alan Azərbaycan yığması III turda Almaniyanı sınağa çəkəcək.
İlk 2 görüşdə set vermədən qalib gələn Faiq Qarayevin yetirmələrinin bu dəfə də eyni uğuru təkrarlayacağı gözlənilir. Komandamız 1 hissədə belə qalib gələcəyi halda, qrup lideri olacaq və birbaşa 1/4 finala vəsiqə qazanacaq.
Lakin rəqib də ""play-off""da oynamadan qrupdan çıxmaq arzusundadır. Onlar da bu səbəbdən “quru hesab”la qalib gəlməyə çalışacaqlar.
Qeyd edək ki, Macarıstan artıq yarışla vidalaşıb. Polşa isə ""pley-off""da rəqibini gözləyir.
Avro-2017
Qrup mərhələsi
25 sentyabr
A qrupu
III tur
18:00. Almaniya – Azərbaycan
Hakimlər: Stefan Takayçvili (Gürcüstan), Vladimir Oleynik (Rusiya)
Azərbaycan: 1. Ceyran Əliyeva, 2. Kseniya Poznyak, 5. Odina Bayramova, 6. Ayşən Abduləzimova, 7. Olena Həsənova, 8. Yelizaveta Səmədova, 9. Natalya Məmmədova, 10. Yana Kulan, 11. Yekaterina Jidkova, 12. Valeriya Məmmədova, 14. Kristina Yaqubova, 15. Aynur Kərimova, 17. Polina Rəhimova, 18. Şəfaqət Həbibova
Baş məşqçi: Faiq Qarayev
Almaniya: 1. Lenka Dürr, 2. İrina Kemmisi, 3. Deniz Hanke, 4. Maren Fromm, 5. Yana-Fransiska Poll, 6. Cennifer Qirties, 7. Cennifer Pettke, 10. Lena Stiqrot, 11. Luiza Lippmann, 14. Mari Şoeltsel, 17. Anna Poqani, 19. Tanya Qrosser, 20. Leoni Şvertmann, 22. Liza Qründinq,
Baş məşqçi: Feliks Kozlovski




1


Azərbaycan


2


2


0


6-0


150-111


6




2


Polşa


3


2


1


6-6


258-250


5




3


Almaniya


2


1


1


5-4


187-191


4




4


Macarıstan


3


0


3


2-9


220-263


0




www.oxu.az
"
"""Roma""nın daha bir futbolçusu Bakıya gəlməyəcəkİtaliyanın ""Roma"" klubu ""Qarabağ""la keçirəcəyi Çempionlar Liqasının II tur matçı ərəfəsində daha bir futbolçu itkisi ilə üzləşib. 
Oxu.Az Report-a istinadən xəbər verir ki, yarımmüdafiəçi Dieqo Perotti ""Udineze"" ilə A Seriyasının VI tur qarşılaşmasında zədə alıb.
O, ayağının kəsilmiş hissəsinin fotosunu şəxsi ""Instagram""ında yerləşdirib. Bakıya səfər edə bilməyəcək 29 yaşlı argentinalı oyunçunun oktyabrın 1-də ""Milan""la səfər matçında da iştirakı sual altına düşüb.
Daha əvvəl Patrik Şikin də zədə üzündən ""Qarabağ""la və Çexiya millisinin heyətində oktyabrın 5-də Azərbaycan yığması ilə görüşləri buraxacağı açıqlanıb.
Qeyd edək ki, sentyabrın 27-də Bakı Olimpiya Stadionunda keçiriləcək ""Qarabağ"" - ""Roma"" matçı saat 20:00-da başlanacaq. 
E.Ə.
www.oxu.az
"
"""Qəbələ""nin futbolçuları arasında davanın görüntüləri yayıldı - VİDEOAzərbaycan Premyer Liqasının VI turunun son matçında xoşagəlməz insident baş verib.
Oxu.Az xəbər verir ki, Azərbaycan Premyer Liqasının 6-cı turunda ""Neftçi"" ilə oyundan (2:1) sonra ""Qəbələ""nin futbolçusu Ruslan Qurbanovla komanda yoldaşı Stiven Jozef-Monroz arasında gərgin anlar yaşanıb.
Belə ki, “Qəbələ”nin futbolçuları arasında dava düşüb. Fariz Yusifovun final fitini səsləndirməsindən sonra Ruslan Qurbanov komanda yoldaşı Steven Monrozun üzərinə yeriyib. Legioner futbolçu isə ona yumruq atıb. Futbolçuların davası sonda Monrozun qırmızı vərəqə alması ilə nəticələnib. 
""Qəbələ""nin futbolçusu Ruslan Qurbanov  matçdan sonra baş məşqçi Roman Qriqorçukun ona heç nə demədiyini bildirib.

E.Ə.
www.oxu.az
"
"Roman Qriqorçuk oyunsonrası yumruq davasından danışdı""Mən həmin epizodu görmədiyim üçün şərh edə bilməyəcəm. Daha sonra orada nə baş verdiyini aydınlaşdırdıqdan sonra qərar verəcəyik. Eşitdiklərimə əsasən fikir bildirsəm, düzgün olmaz. İstənilən komandada bu cür hallar yaşana bilər. Məncə, həmin anda həddi aşdılar. İstənilən halda, məsələni araşdıracağıq və uyğun qərar verəcəyik"".
Oxu.Az Report-a istinadən xəbər verir ki, ""Qəbələ""nin baş məşqçisi Roman Qriqorçuk ""Neftçi""ni evdə 2:1 hesabı ilə yendikləri Topaz Premyer Liqasının VI tur matçından sonra meydanda yaşanan insidentlə bağlı danışarkən bildirib.
Ukraynalı mütəxəssis jurnalistlərin suallarını cavablandırıb...
- Adətən, mətbuat konfransına oyunla bağlı fikirlərlə başlayırıq. Bu dəfə oyunun sonundan başlayaq. Monroz və Qurbanov arasında nə baş vermişdi?
- Gəlin, peşəkarlğımızı qoruyaq və yenə ilk olaraq oyunla bağlı danışaq.
- “Qəbələ” ilk hissədə üstün olsa da, sonra üstünlüyü rəqibə verdi...
- Burada psixoloji amil əsas rol oynayır. Lakin bu, belə olmamalıdır. Komanda hesabda nə qədər irəlidə olsa da, üstünlüyü əldən verməməlidir.
- Komanda müdafiədə səhvlərə yol verirdi. Bu barədə nə deyə bilərsiniz?
- Tamamilə razıyam. İlk hissədə hücumda yaxşı oynasaq da, müdafiədə səhvlər edirdik. Bir çox boşluqlar buraxırdıq. Deməzdim ki, ikinci hissə çox pis keçdi. Fasilədən sonra da bir neçə imkanımız oldu.
- “Səbail”ə qarşı oyunda fasilədən sonra Asif Məmmədovu meydana buraxdınız. O isə ilk toxunuşda başla qol vurdu. Bu an siz başınızı tutdunuz. Bu, nə ilə bağlı idi?
- Mən, sadəcə, belə erkən qol vuracağına inanmadım. Asif həmin anda bütün detalları nəzərə aldı və topa ilk toxunuşundaca qol vurdu.
- Komandada intizam cəhətdən problem var?
- Mən həmin epizodu görmədiyim üçün şərh edə bilməyəcəm. Daha sonra orda nə baş verdiyini aydınlaşdırdıqdan sonra qərar verəcəyik. Eşitdiklərimə əsasən fikir bildirsəm, düzgün olmaz. İstənilən komandada bu cür hallar yaşana bilər. Məncə, həmin anda həddi aşdılar. İstənilən halda, məsələni araşdıracağıq və uyğun qərar verəcəyik.
- Ekiqo Ehiosunun vəziyyəti necədir? Nə vaxta tam hazır olar?
- 95 faiz deyə bilərəm ki, o, tam hazır deyil. Onu tanıyırıq, potensialına bələdik. İnanıram ki, tezliklə komandaya kömək edə biləcək. Bura gələnədək 3 aya yaxın oynamayıb. Ona vaxt lazımdır.
- Endi Hollidey əvəzlənəndə buna sərt reaksiya verdi...
- Düşünmürəm ki, etirazını sərt bildirdi. Həmin anda əvəzlənməsi lazım idi və əvəzlədim də. Hər bir oyunçu əvəzlənməsindən narazı qala bilər.
- Tərlan Əhmədov “Neftçi”yə baş məşqçi təyin ediləndə, Ruslan Qurbanov sosial şəbəkədə bu klubun formasında şəklini paylaşdı. Bu məsələyə necə baxırsınız: O, qayıtmaq istəməsi ilə bağlı sizə nə isə deyib?
- Kompüterdə çox işləsəm də, bu, ancaq komandamın oyununu analiz etmək üçün olur. Hansısa futbolçu getmək istəyirsə, bunun üçün əlimdən gələni edirəm. Fikrimcə, getmək istəyən futbolçunu saxlamaq düzgün deyil.
www.oxu.az
"
"Dedi, ""ağzını bağla"" və məni vurdu — Ruslan Qurbanov Monrozla davasından DANIŞDI""Qəbələ""nin futbolçusu Ruslan Qurbanov Azərbaycan Premyer Liqasının 6-cı turunda ""Neftçi"" ilə oyundan (2:1) sonra komanda yoldaşı Stiven Jozef-Monrozla yaşadığı insidentdən danışıb.
Oxu.Az qol.az-a istinadən xəbər verir ki, millimizin yarımmüdafiəçisi fransalı hücumçunun klounluq etdiyini bildirib: ""Əsəbi hallar olur. Meydana daxil olarkən, Jozef-Monrozdan xahiş etdim ki, mənə ötürmə versin. Baş məşqçiyə fərqlənməyə qadir olduğumu sübut etdirmək istəyirdim. Əvəzində o, mənə ingiliscə, ""Ağzını bağla"" cavabını verdi. Oyun başa çatdıqdan sonra Jozef-Monroza yaxınlaşıb ""Burada tək oynamırsan, kloun səhnəsi qurmaq lazım deyil. Driblinq etmək yox, cərimə meydançasına ötürmə vermək lazımdır"" dedim. Əvəzində o, sifətimə zərbə vurdu. Araya girən komanda yoldaşlarımız bizi araladılar"".
26 yaşlı oyunçu matçdan sonra baş məşqçi Roman Qriqorçukun ona heç nə demədiyini də əlavə edib: ""Qriqorçuk bizə heç nə demədi. Paltardəyişmə otağından əşyalarımı götürdüm və çıxdım. Əsəbi halda otağı tərk etdiyim üçün baş məşqçinin Monroza nəsə deyib-demədiyini görmədim"". 
www.oxu.az
"
"""Qəbələ""nin futbolçuları arasında yumruq davası - FOTOAzərbaycan Premyer Liqasının VI turunun son matçında “Qəbələ” doğma azarkeşləri önündə “Neftçi”ni qəbul edib.
Oxu.Az Yenicag.az-a istinadən  xəbər verir ki, matçın final fitindən sonra meydanda gərgin anlar yaşanıb.
Belə ki, “Qəbələ”nin futbolçuları arasında dava düşüb. Fariz Yusifovun final fitini səsləndirməsindən sonra Ruslan Qurbanov komanda yoldaşı Steven Monrozun üzərinə yeriyib. Legioner futbolçu isə ona yumruq atıb. Futbolçuların davası sonda Monrozun qırmızı vərəqə alması ilə nəticələnib.
Klubun vitse-prezidenti Fariz Nəcəfov əməkdaşımızla söhbətində məsələni araşdıracağını, intizamı pozan futbolçunu sərt şəkildə cəzalandıracaqlarını bildirib.














www.oxu.az
"
"Millimizdən növbəti qələbə - Polşa aciz qaldı Sentyabrın 24-də qadın voleybolçular arasında Avropa çempionatının final mərhələsinin üçüncü günündə “A” qrupunda yer alan milli komandamız ikinci görüşünü keçirib.
Oxu.Az xəbər verir ki, Azərbaycan milli komandası Polşa yığması ilə qarşılaşıb.
Gərgin idman mübarizəsi şəraitində keçən 3 setdə Azərbaycan voleybolçuları qələbə qazanıblar. Beləliklə, oyunda 3:0 hesabı ilə qalib gələn Azərbaycan millisi xallarının sayını 6-ya çatdıraraq, qrupla liderliyini ələ keçirib. Polşa yığması isə 5 xalla ikinci sırada qərarlaşıb.
Xatırladaq ki, Azərbaycan Respublikasının prezidenti İlham Əliyev milli komandamızın oyununa baxıb.
Avro-2017
Qrup mərhələsi
A qrupu
II tur
 
Azərbaycan – Polşa - 3:0 (25:14, 25:21, 25:23)
Hakimlər: Kseniya Yurkoviç (Xorvatiya), Yuray Mokri (Slovakiya)
 
Azərbaycan: 1. Ceyran Əliyeva, 2. Kseniya Poznyak, 5. Odina Bayramova, 6. Ayşən Abduləzimova, 7. Olena Həsənova, 8. Yelizaveta Səmədova, 9. Natalya Məmmədova, 10. Yana Kulan, 11. Yekaterina Jidkova, 12. Valeriya Məmmədova, 14. Kristina Yaqubova, 15. Aynur Kərimova, 17. Polina Rəhimova, 18. Şəfaqət Həbibova
Baş məşqçi: Faiq Qarayev.
Polşa: 1. Maya Tokarska, 4. Patirisia Polak, 5. Aqnieska Kakolevska, 7. Natalia Murek, 9. Aleksandra Krzos, 10. Zuzanna Efimienko, 12. Monika Bociek, 13. Aqata Vitkovska, 14. Coanna Volozs, 15. Martina Qrayber, 17. Malvina Smarzek, 18. Yulia Tvardovska, 20. Marlena Plesnieroviç, 22. Roksana Brzoska
www.oxu.az
"
"Prezident millimizin oyununu izləyir - FOTOSentyabrın 24-də qadın voleybolçular arasında Avropa çempionatının final mərhələsinin üçüncü günündə “A” qrupunda yer alan milli komandamız ikinci görüşünü keçirir.
Azərbaycan milli komandası Polşa yığması ilə qarşılaşır.
Azərbaycan Respublikasının Prezidenti İlham Əliyev milli komandamızın oyununa baxır.
Baş məşqçi Faiq Qarayev start heyətdə Kseniya Pozdnyak, Yelizaveta Səmədova, Nataliya Məmmədova, Kristina Yaqubova, Polina Rəhimova, Alyona Həsənova və Valeriya Məmmədovaya şans verib.
Xatırladaq ki, ilk oyunda komandamız Macarıstana 3:0 hesabı ilə qalib gəlib. Komandamızın qrupdakı rəqiblərindən Polşa Almaniyanı 3:2, Macarıstanı isə 3:1 hesabı ilə məğlub edib. Millimiz Polşa ilə matçda qrupdan çıxmaq üçün doğma meydanda növbəti qələbəsini qazanmağı hədəfləyir.
Hazırda 5 xala malik Polşa qrupda liderdir. Azərbaycan yığmasının 3, Almaniyanın 1 xalı var. İki görüşdən məğlub ayrılan Macarıstan isə xalsızdır.
Qeyd edək ki, bu qrupun digər görüşündə Macarıstan və Almaniya komandaları qarşılaşacaqlar. Bu görüşə isə saat 20:30-da start veriləcək.








www.oxu.az
 
"
"56 yaşlı baş məşqçi 29 yaşlı qızla evləndi – FOTO28 illik həyat yoldaşı Şenay Yanala xəyanət edən “Trabzonspor”un baş məşqçisi Ersun Yanal evlənib.
Oxu.Az fanat.az-a istinadən xəbər verir ki, 56 yaşlı mütəxəssis 6 ay əvvəl nişanlandığı İrem Ağanla nigah masasına oturub.
Cümə günü “Alanyaspor”a 3:4 hesabı ilə yenilən “Trabzonspor”un baş məşqçisi dünən sadə bir mərasimlə evliliyini rəsmiləşdirib. Nigah evində keçirilən mərasimdə yalnız ailələr iştirak edib.
Qeyd edək ki, Ersun Yanalın evləndiyi İrem Ağan Cumhuriyyət Xalq Partiyasından Bodrumun keçmiş bələdiyyə sədri Mazlum Ağanın qızıdı. Onun 29 yaşı var.














A.M.
www.oxu.az
"
"Rüstəm Qasımov rekordu yeniləyərək ağır atletika üzrə Avropa çempionu oldu – FOTOKosovonun paytaxtı Priştina şəhərində 22 sentyabr tarixində start götürən 15 və 17 yaşlı yeniyetmə ağır atletlər arasında Avropa birinciliyi davam edir.
Oxu.Az xəbər verir ki, Azərbaycan Ağır Atletika Federasiyasından Report-a verilən məlumata görə, yarışda 40-a yaxın ölkədən 305 atlet (175 oğlan və 130 qız) medallar uğrunda mübarizə aparır.
Bu gün iki Azərbaycan atleti – Murad Əliyev və Rüstəm Qasımov da körpücük üzərinə çıxıb. Onların hər ikisi 15 yaşlı atletlərin 56 kq çəki dərəcəsində medal mübarizəsinə qoşulublar.
Murad Əliyev birdən qaldırma hərəkətində hər üç yanaşmasını uğursuz başa vuraraq bu hərəkəti sıfır nəticə ilə bitirib. O, təkanla qaldırma hərəkətində 105 kq-ı ram etməyi bacarıb və bu hərəkətdə 9-cu olub.
Rüstəm Qasımov isə birdən qaldırma hərəkətində hər üç yanaşmasını uğurla yerinə yetirib. Ardıcıl olaraq 92, 96 və 100 kq-ı ram edən atletimiz bu hərəkətdə Avropanın ən yaxşısı olub. Üstəlik, 100 kq-ı başı üzərinə qaldırmaqla birdən qaldırma hərəkətində türkiyəli Toptaş Caner məxsus olan Avropa rekordunu (99 kq) yeniləməyi bacarııb.
Rüstəm təkanla qaldırma hərəkətində də möhtəşəm çıxış edib. Qasımov növbə ilə 112, 118 və 121 kq-ı başı üzərinə qaldırmaqla bu hərəkətdə Avropada hamıdan yaxşı olduğunu sübut edib.
Toplamda 221 kq (100+121) nəticə əldə edən Rüstəm Qasımov yeniyetmələr arasında Avropa birinciliyinin qalibi adını qazanıb.














A.M.
www.oxu.az
"
"Azərbaycan futbolunda rekord: Bütün biletlər satıldıÇempionlar Liqasının 2-ci turunun “Qarabağ” – “Roma” oyununa bütün biletlər satılıb.
Oxu.Az xəbər verir ki, bu haqda Ağdam klubundan məlumat verilib. Satışa çıxarılan bütün 67 min 500 biletin hamısının satıldığı bildirilib. Beləliklə, “Qarabağ” – “Roma” matçında stadion ağzınadək dolu olacaq.
Qeyd edək ki, bu, Azərbaycan futbol tarixində rekord göstəricidir. İlk dəfə olaraq milli və klub səviyyəsində bir komandamızın matçına bu qədər bilet satılıb.
Xatıradaq ki, Bakı Olimpiya Stadionunda keçiriləcək “Qarabağ” – “Roma” oyunu sentyabrın 27-si, saat 20.00-da başlanacaq.
Bu arada klub bilet alan azarkeşlərinə müraciət edib. Müraciətdə deyilir: “Artıq 41 min azarkeşimiz “Roma”yla matçına olan vauçerlərini biletlərlə dəyişib. Azarkeşlərimizdən ən qısa zamanda vauçerləri biletlərlə dəyişmələri xahiş olunur”.
Qeyd edək ki, stadiona giriş biletlə mümkün olacaq, vauçerlə qarşılaşmaya gələn azarkeşlərimiz stadiona buraxılmayacaq.
A.M.
www.oxu.az
"
"Türkiyə futbolunda bir ilk: Polis telefonla danışaraq meydana daxil oldu – VİDEOTürkiyə kubokunda “Sinopspor” – “Yeni Amasyaspor” qarşılaşmasında kuryoz hadisə baş verib.
Oxu.Az xəbər verir ki, mühafizəçilərdən biri oyun zamanı telefonla danışa-danışa meydana daxil olub.
Həmin görüntünü təqdim edirik:


A.M.

www.oxu.az
"
"“Real”ın məşhur futbolçusu qəzaya düşdü – FOTO""Real Madrid""in hücumçusu Kərim Benzema yüngül avtomobil qəzası keçirib.
Oxu.Az goal.az-a istinadən xəbər verir ki, insident sentyabrın 22-də olub.
""Audi RS6"" markalı avtomobili idarə edən 29 yaşlı forvard ""Nissan Note"" ilə toqquşub. Hər iki avtomobilə ziyan dəysə də, xəsarət alan olmayıb. Hər iki sürücü testdən keçsə də, onların sərxoş olmadığı müəyyənləşib. Benzema bundan əvvəl bir neçə dəfə qəza keçirib. O, sürət həddini aşdığı və sürücülük vəsiqəsi olmadan sükan arxasına əyləşdiyi üçün cərimələnib.



A.M.
www.oxu.az
"
"İstanbul derbisi: 3 qol, 5 qırmızı vərəqə – VİDEOTürkiyə Super Liqasında VI tura start verilib.“Fənərbaxça” öz meydanında “Beşiktaş”ı qəbul edib.
Oxu.Az xəbər verir ki, İstanbul derbisində 3 qol, 2 penalti və 5 qırmızı vərəqə qeydə alınıb. Görüş “Fənərbaxça”nın 2:1 hesablı qələbəsi ilə başa çatıb.
Qollar: Juliano, 20 (pen.), Yansen, 87 (pen.) - Babel, 88.
Qırmızı vərəqələr: Neto, 45, İsmayıl Köybaşı, 89 - Kuarejma, 43, Atiba, 84, Oğuzhan (oyundan sonra).


A.M.

www.oxu.az
"
"Dünya Bodibildinq Federasiyasının rəhbəri rinqdə döyüşdən sonra öldü – VİDEODünya Bodibildinq Federasiyasının rəhbəri Pradip Subramanyan Sinqapurda məşhurlar arasında keçirilən çempionat çərçivəsində qarşılaşmadan sonra ölüb.
Oxu.Az Report-a istinadən xəbər verir ki, döyüş şənbə günü, sentyabrın 23-də baş tutub.
Pradip qarşılaşma zamanı başından bir neçə güclü zərbə alıb və hansısa məqamda şok vəziyyətinə düşüb. Bu səbəbdən hakim görüşü dayandırıb və Subramanyanın 41 yaşlı rəqibi, məşhur asiyalı bloqqer Stiven Limaya texniki nokautla qələbə verib.
32 yaşlı bodibilder isə xəstəxanaya aparılıb və təqribən axşam saat doqquz radələrində dünyasını dəyişib.


A.M.

www.oxu.az
"
"Azərbaycan cüdoçuları Serbiyada 3 bürünc medal qazandıSerbiyanın paytaxtı Belqrad şəhərində cüdo üzrə Avropa açıq çempionatına start verilib.
Azərbaycan Cüdo Federasiyasından Oxu.Az-a verilən məlumata görə, yarışın birinci günü Azərbaycan milli komandası aktivinə 3 medal yazdırıb.
Beynəlxalq turnirdə ölkəmizi təmsil edən Elbrus Zamanov (60 kq), Telman Vəliyev (73 kq) və Gültac Məmmədəliyeva (48 kq) bürünc medallara sahib olublar.
Qeyd edək ki, 30 ölkədən 240 cüdoçunun (157 oğlan, 83 qız) mübarizə apardığı turnirdə Azərbaycan milli komandası 17 cüdoçu (13 oğlan, 4 qız) ilə təmsil olunur.
E.Ə.
www.oxu.az
"
"Günün matçlarını yayımlayacaq kanallar – SİYAHIBu gün futbol meydanlarında oyunlar keçiriləcək.
Oxu.Az Goal.az-a istinadən canlı yayımlanacaq qarşılaşmaların siyahısı ilə tanış edir:
23 sentyabr
Azərbaycan, Premyer Liqa
17:30 Səbail – Kəpəz (CBC Sport)
20:00 Zirə – İnter (CBC Sport)
İspaniya, La Liqa
15:00 Atletico – Sevilla – İdman Azərbaycan, Bein Sports 2
18:15 Alaves – Real – Bein Sports 3
20:30 Malaga – Athletic – Bein Sports 2
22:45 Girona – Barcelona (İdman Azərbaycan, Bein Sports 2)
Türkiyə, Super Liqa
15:00 Konyaspor – Akhisar (Bein Sports 1)
17:30 Genclerbirliyi – Başakşehir (Bein Sports 1)
20:30 Fenerbahçe – Beşiktaş (Bein Sports 1)
İngiltərə, Premyer Liqa
15:30 West Ham – Tottenham – Match! TV, Match! Futbol 1, S Spor
18:00 Everton – Bournemouth – Bein Sports Digiturk Play
18:00 Manchester City – Cristal Palace – S Spor
18:00 Southgempton – Manchester United – Match! Futbol 1, Bein Max 1
18:00 Stoke City – Chelsea – Match! İqra, Bein Max 2
18:00 Swansea – Watford (Bein Sports Digiturk Play)
20:30 Leicester – Liverpool (Match! Futbol 1, S Spor)
İtaliya, Seriya A
17:00 Roma – Udinese (Match! Futbol 2, Tivibu Spor 2)
20:00 SPAL – Napoli (Match! Futbol 2, Tivibu Spor 2)
22:45 Juventus – Torino (CBC Sport, Match! Futbol 2, Tivibu Spor 2)
Rusiya, Premyer Liqa
17:30 Dinamo M – ÇSKA – Match! TV, Naş Futbol, Tivibu Spor
20:00 Spartak – Anji – Match! TV, Naş Futbol
Almaniya, Bundesliqa
17:30 Hoffenheim – Schalke (Match! Futbol 3)
20:30 Borussia D – Borussia M (Match! Futbol 3)
Fransa, Liqa 1
19:00 Monpelye – PSG (Bein Sports 4)
22:00 Lion – Dijon (Bein Sports 3)
02:00 Flamenqo – Avay (Bein Sports 2)
A.M.
www.oxu.az
"
"Miçel Madera Qurbanovun ona əsəbiləşməsindən danışdı“Qarabağ”ın yarımmüdafiəçisi Miçel Madera Topaz Premyer Liqasının VI turunda ""Sumqayıt""la oyundan (4:1) sonra brifinq keçirib.
Oxu.Az Qafqazinfo-ya istinadən xəbər verir ki, ispaniyalı legioner öncə matç barədə fikirlərini bildirib.
- ""Roma"" ilə Çempionlar Liqası oyunu öncəsi vacib qələbə qazandıq. İlk hissədə istədiyimiz alınmadı. Ancaq bu, vacib qələbə idi. Öz oyunuma gəlincə, deyərdim ki, bunun öhdəsindən gəldim.
- ""Roma"" ilə matçın təzyiqi ilk hissədə büruzə verirdi...
- Bunlar tamam fərqli oyunlardır. Bugünkü rəqibimiz də oynayır, müqavimət göstərir.
- Qırmızı vərəqə aldıqdan sonra Qurban Qurbanov sənə sərt şəkildə irad bildirdi və paltardəyişmə otağına yollanmağını bildirdi...
- Mənə heç nə demədi. Nə olacaqsa, öz aramızda olan məsələlərdir. Futbolda olan şeylərdir. Oyun zamanı əsas söz sahibləri hakimlər olur.
- Qorxmursan ki, bu hərəkətinə görə Qurban Qurbanovun ""qara siyahı""sına düşəsən?
- Qorxu və ""qara siyahı""? Nə demək olduğunu anlamıram.
- Oynamamaq, ehtiyat oyunçular skamyası...
- Bu, futbolda olan şeylərdir. Çalışmaq lazımdır. Olan oldu, keçən keçdi.
- ""Roma"" ilə oyunda ""Qarabağ""dan nə gözləmək olar?
- Ümid edirəm ki, ""Çelsi"" ilə oyundakı ssenari təkrarı olmayacaq. Üstəlik, evdə oynayacağıq, daha istəkli olacağıq.
E.Ə.
www.oxu.az
"
"Qurban Qurbanovla ""Qarabağ""ın futbolçusu arasında münaqişəli vəziyyət – VİDEOAzərbaycan premyer-liqasının 6-cı turunun ""Qarabağ"" və ""Sumqayıt"" komandaları arasında sentyabrın 22-də keçirilən oyununda (4:1) xoşagəlməz hadisə baş verib.
Oxu.Az-ın Virtualaz.org-aistinadən verdiyi məlumata görə, 88-ci dəqiqədə ""Qarabağ”ın ispan legioneri Miçelə ikinci sarı kart göstərilib. Meydançanı tərk edərkən baş məşqçi Qurban Qurbanov futbolçuya iradını bildirib.
O etiraz edəndə isə Q. Qurbanov öz narazılığını əlinin kəskin jestləriylə ifadə edib.

A.M.
www.oxu.az
"
"Baş məşqçisi Neymarı qovduDünyanın ən bahalı futbolçusu “Monpelye” ilə qarşılaşmada iştirak etməyəcək.PSJ-nin baş məşqçisi Unay Emeri klubun ulduz futbolçusu Neymarı heyətdən uzaqlaşdırıb.
Oxu.Az Yenicag.az-a istinadən xəbər verir ki, buna braziliyalının komanda yoldaşı Edinson Kavani ilə dalaşması səbəb olub. Bu səbəbdən dünyanın ən bahalı futbolçusu “Monpelye” ilə qarşılaşmada iştirak etməyəcək.
Qeyd edək ki, ötən tur “Lion”la matçda penalti vurmaq üstündə meydançada mübahisə edən futbolçular, oyundan sonra paltardəyişmə otağında dalaşıblar.
A.M.
www.oxu.az
"
"Prezident voleybol matçında – FOTOSentyabrın 22-də qadın voleybolçular arasında Avropa çempionatının final mərhələsinin rəsmi açılış mərasimindən sonra “A” qrupunda yer alan Azərbaycan milli komandası Macarıstan yığması ilə qarşılaşıb.
Oxu.Az xəbər verir ki, Azərbaycan Respublikasının Prezidenti İlham Əliyev milli komandamızın oyununa baxıb.
Azərbaycanın və Macarıstanın dövlət himnlərinin səsləndirilməsindən sonra oyuna start verildi. Milli komandamız ilk setin əvvəlində hesabda geri olsa da, setin sonuna doğru üstünlüyü ələ alaraq 25:23 hesabı ilə qələbə qazandı. Azərbaycan voleybolçuları ikinci setdə inamla mübarizə apararaq rəqibə çətinlik çəkmədən qalib gəldilər – 25:14. Oyunun üçüncü seti də Azərbaycan voleybolçularının inamlı qələbəsi ilə yekunlaşdı - 25:16. Beləliklə, 3:0 hesabı ilə qalib gələn voleybolçu qızlarımız Avropa çempionatına qələbə ilə başladılar.
Azərbaycan Prezidenti İlham Əliyev komandamızın qələbəsini alqışladı.


























A.M.
www.oxu.az
"
"Avro-2017: Millimiz macarları darmadağın etdi – FOTOBu gün qadın voleybolçular arasında Avro-2017-yə start verilib. Apasport.az saytının məlumatına görə, Azərbaycan və Gürcüstanda təşkil olunan qitənin ən mötəbər yarışında yığmamız oyunlarını Bakıda keçirəcək.
Oxu.Az APA-ya istinadən xəbər verir ki, A qrupunda yer alan Faiq Qarayevin yetirmələri ilk turda Macarıstan millisini sınağa çəkib. Görüşdə favorit hesab olunan voleybolçularımız ümidləri doğrulda biliblər. Komandamız 3:0 hesablı qələbəyə sevinib.
İlk setdə uzun müddət geridə olan komandamız sonradan toparlanaraq hissəni qələbə ilə başa vurub. Rəqibin gücü isə bundan sonra tükənib. Digər iki setdə rahat oynayan və asan qalib gələn millimiz yekunda darmadağına imza atıb.
Qeyd edək ki, qrupumuzun digər görüşündə Polşa Almaniya ilə üz-üzə gələcək.
Avro-2017
Qrup mərhələsi
A qrupu
I tur
Macarıstan – Azərbaycan - 0:3 (23:25, 14:25, 16:25)












































A.M.
www.oxu.az
"
"İlin ən yaxşı futbolçusu kim olacaq? FİFA 2017-ci ilin ən yaxşısı olmağa namizəd olan 3 futbolçunun adını açıqlayıb.
Oxu.Az xəbər verir ki, Report-un qurumun rəsmi saytına istinadən verdiyi məlumata görə, bunlar Kriştianu Ronaldu, Lionel Messi və Neymardır.
Portuqaliyalı Ronaldu İspaniya ""Real Madrid""ində, argentinalı Messi ""Barselona""da çıxış edib. Neymar isə bu yay ""Barselona""dan Fransa PSJ-sinə keçib. Mükafatlandırma mərasimi oktyabrın 23-də, İngiltərənin paytaxtı Londonda olacaq. Həmin tədbirdə digər nominasiyalar üzrə də qaliblər açıqlanacaq. Ən yaxşı baş məşqçi adına Massimiliano Alleqri (""Yuventus"", İtaliya), Antonio Konte (""Çelsi"", İngiltərə) və Zinəddin Zidan (""Real Madrid"", İspaniya), ən yaxşı qapıçı adına Canluici Buffon (""Yuventus"", İtaliya), Keylor Navas (""Real Madrid"", Kosta Rika), Manuel Noyer (""Bavariya"", Almaniya) iddialıdır.
Qeyd edək ki, ötən ilin ən yaxşı futbolçusu dördüncü dəfə Kriştianu Ronaldu olub. 
www.oxu.az
"
"“Çelsi” rəsmən təsdiqlədi: Kosta “Atletiko”daİspaniya yığmasının futbolçusu Dieqo Kostanın “Atletiko”ya transferi tam dəqiqləşib.
Oxu.Az Apasport.az-a istinadən xəbər verir ki, “Çelsi” klubu bu keçidi rəsmən təsdiqləyib.
Məlumatda Kostanın transferi ilə bağlı ispanlarla razılığın əldə olunduğu bildirilir. Keçidin rəsmiləşməsi üçün 29 yaşlı forvardın “Atletiko” rəhbərliyi ilə müqavilənin detallarında ortaq məxrəcə gəlməsi qalıb. Bu da reallaşandan sonra Kosta Madrid təmsilçisində tibbi müayinədən keçəcək və sözləşməyə qol çəkəcək.
İngilislər transferin hansı məbləğ qarşılığında həyata keçəcəyini açıqlamasalar da, Kostanın “Atletiko”ya 60 milyon avro müqabilində qayıtdığı qeyd olunur.
Qeyd edək ki, Dieqo Kosta “Çelsi”yə 2014-cü ildə məhz “Atletiko”dan keçmişdi. 
www.oxu.az
"
"“Qara bazar”a son zərbəQeyri-qanuni olaraq həyata keçirilən mərc oyunlarının qarşısının alınması üçün ciddi addımlar atılır.
Oxu.Az xəbər verir ki, müvafiq qurumlar, qeyri-leqal mərc oyunları ilə məşğul olan şəxslərə və obyektlərə qarşı mübarizəni gücləndirib. Bu günlərdə paytaxtda çoxsaylı reydlər keçirilib və bu tip obyektlərdən bir neçəsi bağlanıb. 
Onların sahiblərinə qarşı qanunlar çərçivəsində ən sərt tədbirlər görülüb.  Məlumdur ki, “qara bazar” tərəfindən mərc oyunları iştirakçılarından külli miqdarda vəsait yığılır, burada “çirkli” pullar “təmiz”lənir, külli miqdarda qazanc əldə olunur. Qanunsuz fəaliyyət və uduşlara dövlət təminatının olmaması oyunçulara uduşların verilməməsinə də yol açır. Onlayn totalizator və qara bazarda dövr edən pullar büdcədən kənarda qalır. 
Əksəriyyət daha yüksək əmsallarla oynayıb, çox pul qazanmaq arzusu ilə qeyri-qanuni saytlara üz tutur. Təxmini hesablamalara görə, azərbaycanlılar virtual məkanlarda milyonlarla dollar uduzurlar. Azərbaycanlıların xarici totalizatorlara meyillənməsinin artıq təhlükəli həddə gəlib-çatması haqqında dəfələrlə xəbərdarlıqlar səslənib. Hüquq-mühafizə orqanlarının keçirdikləri əməliyyat tədbirləri nəticəsində, demək olar, hər ay Sumqayıtda, Bakının müxtəlif rayonlarında mini-kazinolar aşkarlanır. Bir çox hallarda gündüz vaxtı çay evləri, kafelər kimi fəaliyyət göstərən məkanlar axşamlar poker oyunları keçirilən məkanlara çevrilir. Asan yolla çoxlu pul əldə etmək həvəsi hər kəsi bu yerlərə gətirib çıxarır.
Bu tip qanunsuzluqların qarşısını almaq üçün artıq neçə illərdir müvafiq qurumlar tərəfindən mübarizə aparılır.  Hətta 2016-cı ildə Azərbaycan Respublikasının prezidentinin imzaladığı “Bədən tərbiyəsi və idman haqqında” qanunun tətbiq edilməsi barədə”, 2009-cu il 27 avqust tarixli, 147 nömrəli fərmanında dəyişikliklər edilməsi haqqında” fərman nəticəsində qanunsuz idman mərc oyunlarına qarşı tədbirlər gücləndirildi, tələblər sərtləşdirildi. Həmçinin, Azəbaycanda qanunsuz idman mərc oyunlarının qarşısının alınması sahəsində polis  və nazirliklərə yeni səlahiyyətlər verildi. 
Rabitə və Yüksək Texnologiyalar Nazirliyinə tapşırıldı ki, Azərbaycanda idman mərc oyunlarının operatoru ilə müqavilə bağlamadan fəaliyyət göstərən idman mərc oyunlarının həm yerli, həm də xarici virtual satıcılarının internet portallarının və saytlarının ölkə ərazisində fəaliyyətinin qarşısının alınması üçün zəruri tədbirlər görsün. Daxili İşlər  və Vergilər nazirliklərinə isə tapşırıldı ki, akkreditasiya olunmadan idman mərc oyunlarının təşkilinə və ya keçirilməsinə qarşı mübarizədə fəaliyyətin əlaqələndirilməsini təmin etsinlər, həmin oyunları qanunsuz təşkil edən və ya keçirən şəxslərin qanunla müəyyən edilmiş qaydada məsuliyyətə cəlb edilməsi və belə halların gələcəkdə baş verməməsi üçün tədbirlər görsünlər. “Qara bazar” mərc oyunları sənayesinin qara günləri məhz bu fərmanın tələblərindən irəli gələn tədbirlərin görülməsindən başladı. Hüquq mühafizə orqanlarının son addımları da məhz  adıçəkilən fərmanın tələblərinin yerinə yetirilməsi kimi dəyərləndirilməlidir. Həyata keçirilən son tədbirlər deməyə əsas verir ki, hökumət  öz vətəndaşlarının taleyi ilə oynayan işbazlarla qarşı barışmaz mövqedədir,  “qara bazar”ın tam aradan qaldırılması üçün bundan sonra da müvafiq tədbirlər davam etdiriləcək.
Qeyd edək ki Azərbaycanda fəaliyyət göstərən ilk və tək qanuni mərc oyunlarının ticarət nişanı “Topaz”dır. “Qara bazar”dan fərqli olaraq , ""Topaz"" ölkə qanunvericiliyinə uyğun fəaliyyət göstərir. Bundan əlavə, 18 yaşından kiçik şəxslərin idman mərc oyunlarında iştirak etməsi qadağandır. Azərbaycanda idman mərc oyunlarının rəsmi operatoru olan “Topaz” insanlar üçün əyləncə məkanı olmaqla yanaşı, həm də dövlət büdcəsinə töhfə verir, iş yerlərinin açılmasına imkan yaradır. “Topaz”ın  gəlirlərindən idmanın inkişafına  da yönəldilir. Bu vəsaitlə ayrı-ayrı federasiyalar, idman təşkilatları maliyyələşdirilir, idmançıların sosial problemləri həllini tapır.
Qeyd edək ki, Azərbaycan qanunvericiliyində qanunsuz totalizator və mərc oyunlarının lisenziyasız təşkilinə görə ciddi məsuliyyət nəzərdə tutulub. Bu cür əməllər törədənləri külli miqdarda cərimə və hətta həbs cəzası da gözləyir. 
www.oxu.az
"
"Omar Momani Bakıya karikatura həsr etdiTanınmış iordanyalı rəssam Omar Momani 2018-2019 mövsümündə Avropa Liqasının final matçının Bakında keçiriliməsininə dair karaikatura yaradıb.
Oxu.Az xəbər verir ki, karikaturada Avropa Liqasının kuboku, Bakı Olimpiya Stadionu, Qız Qalası, Alov qüllələri, milli geyimdə azərbaycanlı oğlan və qız əks olunub.
Müəllif əsərinə ""Azərbaycan xalqı Avropa Liqasının finalının Bakıda keçirilməsini alqışlayır"" adını verib.
E.Ə.
www.oxu.az
"
"Azad Rəhimov: İdmançılarımızın olimpiadada uğur qazanmasında Avropa Oyunlarının böyük rolu oldu“Minsk-2019” II Avropa Oyunlarının Koordinasiya Komissiyasının iclasında iştirak etmək və oyunlara hazırlıq prosesi ilə yaxından tanış olmaq məqsədi ilə Belarusda səfərdə olan gənclər və idman naziri Azad Rəhimov TVR.BY və CTV.BY kanallarına müsahibə verib.
Gənclər və İdman Nazirliyindən Oxu.Az-a verilən məlumata görə, A.Rəhimov üzvü olduğu Koordinasiya Komissiyasının iclasının çox böyük əhəmiyyət daşıdığını vurğulayıb. 
O bildirib ki, Belarusa dünyanın müxtəlif ölkələrindən Olimpiya, Avropa Oyunları, dünya çempionatlarında çox böyük təcrübəsi olan mütəxəssislər təşrif buyurub: “Koordinasiya Komissiyasının burada əsas məqsədi “Minsk-2019” II Avropa oyunlarının yüksək səviyyədə keçirilməsində Belarusa yardım göstərilməsidir. Digər məqsəd isə Minskə gələcək turist sayının artırılmasıdır. Yarışlar haqqında məlumatlarla bərabər, ölkənin mədəniyyəti, adət-ənənələri, musiqisi və tarixi haqqında xəbərlər dolğun və gözəl şəkildə media vasitəsilə ictimaiyyətə ötürülərsə, məqsədə nail olmaq mümkündür. Bunu mütləq etməlisiniz. Çünki Belarus gözəl ölkədir və biz bu ölkəni sevən çoxsaylı turistlərin burada olmasını çox arzu edirik"".
Nazir ""Bakı-2015"" I Avropa Oyunları zamanı Azərbaycan idmançılarının Atletlər Kəndində yaşamaları, onların bu mühitlə yaxından tanış olmaları, eyni zamanda, idman yarışlarında çox güclü rəqiblərlə mübarizə aparmaları, ""Rio-2016"" Yay Olimpiya Oyunlarına psixoloji, fiziki və mənəvi cəhətdən hazır olmaları üçün birbaşa zəmin yarandığını bildirib: “Azərbaycan idmançılarının son olimpiadada 18 medal qazanmaları bu amillərlə bağlıdır"". 
A.Rəhimov “Minsk-2019” II Avropa Oyunlarına hazırlıq məqsədi ilə müxtəlif mövzuların müzakirəsinin aparıldığı Koordinasiya Komissiyasının iclasında Azərbaycanın mötəbər idman yarışlarına yüksək səviyyədə ev sahibliyi etməsindən və bununla da kifayət qədər bilik və təcrübəyə malik peşəkar gənc nəslin yetişməsindən danışıb. O, 2019-cu il üçün Azərbaycanın kadr potensialından da yararlanmağın mümkünlüyünü təklif olaraq irəli sürüb.
Qeyd edək ki, II Avropa Oyunlarına 50 ölkədən 4000 idmançı qatılacaq. Onlar 15 idman növündə və 12 idman arenasında mübarizə aparacaqlar. 

E.Ə.
www.oxu.az
"
"Azərbaycanlı MOİK - ""Mançester Yunayted"" oyununa təyinat aldıAFFA-nın Lisenziyalaşdırma Qrupunun rəhbəri Elçin Məmmədov Çempionlar Liqasının qrup mərhələsinin II turu çərçivəsində keçiriləcək MOİK (Rusiya) - ""Mançester Yunayted"" (İngiltərə) görüşünə təyinat alıb.
Oxu.Az AFFA-nın rəsmi saytına istinadən xəbər verir ki, federasiya rəsmisi Moskva şəhərindəki MOİK Arenada baş tutacaq matçın direktoru (UEFA Venue Director) olacaq.
Qeyd edək ki, qarşılaşma Bakı vaxtı ilə saat 22:45-də başlayacaq.
E.Ə.
www.oxu.az
"
"Natiq Bağırov: Biz burada iki dövlət arasında dostluq körpüsü rolunu oynayırıq - FOTOOxu.Az “Belarusun Azərbaycan İcmaları Konqresi” Beynəlxalq İctimai Birliyinin sədri, Belarusun Əməkdar idman ustası, sambo və cüdo üzrə dəfələrlə Dünya və Avropa çempionu, “Şöhrət” (2006) ordenli Bağırov Natiq Nadir oğlu ilə müsahibəni təqdim edir.
- Uzun illərdir ki, qərib ölkədə yaşayırsınız. Belarusa köçməyinizin əsas səbəbi nə idi?
- Artıq 30 ildir Belarusda yaşayıram və 20 ildir ki, diasporda rəhbərlik edirəm. Mən həyatımı Azərbaycansız təsəvvür edə bilmirəm. Baxmayaraq ki, vətənimdə Birinci dərəcəli idman ustası, komandanın kapitanı idim, lakin o zamanlar idmanla məşğul olmağa, məşq etməyə şərait yox idi. Ona görə də elmi-tədqiqat institutunda mühəndis kimi çalışırdım. Amma iş elə gətirdi ki, məni idmançı kimi fəaliyyət göstərmək üçün Belarusa dəvət etdilər və qərar verdim ki, 2-3 il orada çalışdıqdan sonra vətənə geri dönüm. Allahın işini bilmək olmur. Artıq o vaxtdan 30 il ötüb və mən hələ də Belarusdayam.
- Rəhbərlik etdiyiniz Birliyin fəaliyyət istiqamətləri barədə məlumat verməyinizi xahiş edirik.
- Təşkilatımız Belarusun bütün vilayətlərində - Minsk, Mogilyov, Qomel‎, Qrodno, Vitebskdə təmsil olunur. Fəaliyyətimiz ərzində Belarusun müxtəlif şəhərlərində yüzlərlə tədbirlər həyata keçirmişik. Bizim fəaliyyətimiz Belarusda Azərbaycan səfirliyinin yaradılmasından da öncəyə dayanır. Biz burada xalq diplomatiyası, iki dövlət arasında dostluq körpüsü rolunu oynayırıq. Vaxtilə burada səfirliyin də missiyasını yerinə yetirirdik. Burada on minlərlə azərbaycanlı yaşayır. Problemləri olan həmyerlilərimizə dayaq oluruq, onlarla maraqlanırıq. Eyni zamanda, Azərbaycanın imici ilə əlaqəli olan bütün prosesləri Belarus ictimaiyyətinə çatdırırıq. Buradakı KİV-ə düzgün informasiya ötürürük.
- Ermənistanın Azərbaycana qarşı törətdiyi cinayətkar əməllər, Dağlıq Qarabağ münaqişəsi, Azərbaycanın mədəniyyət, idman və digər sahələri ilə bağlı burada hansı istiqamətdə işlər aparırsınız?
- Bəlli tarixlərdə Xocalı faciəsi, rayonlarımızın işğal günləri, ümumilikdə Azərbaycan həqiqətləri ilə bağlı hər il tədbirlər təşkil edərək, sözügedən məsələlərlə əlaqədar Belarus ictimaiyyətinə məlumat çatdırırıq. Hətta Ermənistanın Azərbaycana qarşı törətdiyi vəhşilikləri həmin tarixləri gözləmədən də, imkan dairəsində burada yaşayan və fəaliyyət göstərən başqa ölkələrin nümayəndələrini də məlumatlandırmağa çalışırıq.
Mədəniyyət sahəsi ilə bağlı Belarusda “Azərbaycan mədəniyyəti günləri” keçiririk. Belarusda keçirilən bütün bayramlarda diaspor səviyyəsində iştirak edirik. Burada keçirilən Milli Mədəniyyət Festivalı çərçivəsində ölkəmizi təmsil edərək, milli geyim, mətbəx, tarix, musiqimiz və s. ilə bağlı tədbirlər həyata keçiririk. Burada bizim nümayəndələrimiz dəfələrlə həmin festivallarda laureat adını qazanıblar. Bundan əlava, Minsk şəhərində illərdir “Azərbaycan mədəniyyət günləri” təşkil edirik. Azərbaycandan ifaçıları, rəqqasları bura cəlb edirik. “Gənclər təşkilatı”mızın ən fəal üzvü, “Qafqaz əfsanələri” rəqs qrupunun rəhbəri Vüsal Qarayev, müğənni Günəş Abbasova, Ruslan Aslanov və digərləri burada bizi təmsil edirlər.
Burada Milli Mədəniyyət Mərkəzi də fəaliyyət göstərir, orada Koordinasiya Şurasının sədriyəm. “Gənclər təşkilatı”nın üzvləri ilə birlikdə uşaq evlərinə gedirik. Onları müxtəlif ərzaq, oyuncaq, geyimlə təmin edirik. Mərhum həmyerlimiz Mətləb İsgəndərov uzun illər ərzində “Belarusun Azərbaycan İcmaları Konqresi” adından uşaq evlərinə dəfələrlə kömək edib. Qrodno şəhərindəki nümayəndəmiz Namiq Vəliyev və digərləri xəsətəxana, uşaq və qocalar evlərinə yardım edirlər.
- Fəaliyyətinizdə Azərbaycanın dövlət qurumlarının dəstəyini necə hiss edirsiniz?
- Bizim Azərbaycanla - Nazirlər Kabineti, Prezident Administrasiyası, Diasporla İş üzrə Dövlət Komitəsi ilə sıx əlaqələrimiz var. Belarusda Azərbaycanla bağlı tədbirlərin həyata keçirilməsində bizə yaxından kömək göstərirlər. Çalışırıq ki, bu əlaqələri gündən-günə genişləndirək.
- Belarusda azərbaycanlı biznesmenlər üçün hansı şərait var?  Buranı investisiya mühiti kimi necə qiymətləndirirsiniz?
- Belarus prezidenti dəfələrlə öz çıxışlarında “Burada azərbaycanlı iş adamlarının yolunu gözləyirik, gözümüz üstündə yeriniz var” söyləyib. Biznes qurmaq üçün bu ölkədə hər cür şərait var.
- Buradan azərbaycanlılara nə çatdırmaq istəyirsiniz?
- Azərbaycan həmişə bizim ürəyimizdədir. Sizin kimi insanlar buraya Azərbaycanın ətri, istiliyini gətirir. Sizin simanızda bütün həmvətənlərimizə salamlarımızı çatdırırq. Azərbaycanlılara firavanlıq arzu edirik. Allah möhtərəm prezidentimiz İlham Əliyev cənablarına can sağlığı, imkan versin ki, Azərbaycanla bağlı hər güc və istəyini həyata keçirə bilsin. Mərhum prezidentimiz, Azərbaycan xalqının Ümummilli lideri Heydər Əliyev deyib ki, “Bilmirəm necə olacaq, amma onu bilirəm ki, bundan da yaxşı olacaq”.
Sonda sözümü yazıçı Günel Anarqıznın “Ataya məktub” adlı  təsirli hekayəsindən bir neçə misra ilə bitirmək istəyirəm: “Ata, sənin üçün çox darıxmışam, xəstələnmişəm, özümü pis hiss edirəm. Tap, qaytar məni, ay ata. İmza: oğlun Qarabağ”.
Əminəm ki, gün gələcək, Azərbaycan xalqı öz bayramlarını Qarabağda keçirəcək.














Belarus, Minsk
S.T., A.S.
www.oxu.az
"
"Fatih Terim federasiyanı hədələdi: Pulumu verin!Türkiyə millisinin sabiq baş məşqçisi Fatih Terim Türkiyə Futbol Federasiyasına (TFF) xəbərdarlıq edib.
Oxu.Az apasport.az-a istinadən xəbər verir ki, təcrübəli mütəxəssis pulunu tələb edib.
İyulun 26-da yığmadan qovulan Terim rəsmi müraciət edərək, 1 illik maaşının ödənilməsini istəyib. 64 yaşlı məşqçinin 2013-cü ildə imzaladığı 5 illik müqavilədə onun illik məvacibi 3,5 milyon avro göstərilib.
Anlaşmanın sonuna 16 ay qalmış vəzifəsindən göndərilən Terim federasiyadan 12 ayın təzminatını istəyib. Bu isə 3,5 milyon avro edir. Halbuki onun TFF-dən 4,6 milyon avro pul almaq hüququ var. Mütəxəssis əks təqdirdə qurumu məhkəməyə verməklə hədələyib.
Qeyd edək ki, Fatih Terimin gedişindən sonra Türkiyə yığmasının “sükanı arxası”na Mirça Luçesku gətirilib.
www.oxu.az
"
"“Qarabağ” - “Roma” matçına satılan biletlərin sayı açıqlandı“Qarabağ”ın Çempionlar Liqasının qrup mərhələsinin ilk ev oyununda qarşılaşacağı “Roma”yla matçın bilet satışı davam edir.
Oxu.Az xəbər verir ki, qarşılaşmaya satılan biletlərin sayı 58000-ə çatıb. Satışda yalnız 2 manatlıq biletlər qalıb.
Biletləri satış məntəqələrindən və onlayn olaraq iTicket.az saytından əldə etmək mümkündür. Biletləri əldə edərkən, şəxsiyyət vəsiqəsi təqdim olunmalıdır. Qeyd edək ki, “Qarabağ” - “Roma” matçı sentyabrın 27-si saat 20:00-da start götürəcək.
E.Ə.
www.oxu.az
"
"Bu gün qadın voleybolçular arasında Avropa çempionatına start veriləcəkBu gün qadın voleybolçular arasında Avropa çempionatına start veriləcək. 
Oxu.Az Report-a istinadla xəbər verir ki, qitə birinciliyinin oyunları 3 məkanda keçiriləcək.
Turnirin A və C qrupunun, eləcə də yarımfinal və final oyunları Bakıda Milli Gimnastika Arenasında olacaq. D qrupunda qərarlaşan kollektivlər Göygöldə Olimpiya İdman Kompleksində üz-üzə gələcəklər. B qrupunun və 1/4 final mərhələsinin matçları isə Gürcüstanın paytaxtı Tbilisidə Yeni İdman Sarayında baş tutacaq.
A qrupunda yer alan Azərbaycan yığması ilk oyununu Macarıstan milli komandasına qarşı keçirəcək.
Avropa çempionatı
I tur
22 sentyabr
A qrupu
18:00. Macarıstan – Azərbaycan
20:00. Almaniya – Polşa
Bakı. Milli Gimnastika Arenası
B qrupu
18:00. İtaliya – Gürcüstan
21:00. Belarus – Xorvatiya
Tbilisi. Yeni İdman Sarayı
C qrupu
15:30. Ukrayna – Rusiya
Bakı. Milli Gimnastika Arenası
D qrupu
17:00. Serbiya – Çexiya
20:00. Hollandiya Belçika
Göygöl. Olimpiya İdman Kompleksi
A.S.
www.oxu.az
 
"
"“Mançester Yunayted” klubu rekord məbləğdə gəlir götürdüİngiltərənin “Mançester Yunayted” klubunun 2016-2017 mövsümündə gəliri rekord məbləğdə - 581 milyon funt sterlinq (təqribən 658 milyon avro) olub.
Oxu.Az-ın Report-a istinadən verdiyi məlumata görə, hesabat dövründə xalis mənfəət 80,8 milyon funt (99,6 milyon avro) təşkil edib.
Ötən il “mankunianlar”ın gəliri 515,3 milyon funt (583,7 milyon avro), xalis mənfəəti isə 68,9 milyon funt (78 milyon avro) olub. Klub 2018-ci ildə gəlirini 575 - 585 milyon funta (651 - 662 milyon avroya) çatdıra bilər.
Digər tərəfdən, əmək haqqının ümumi məbləği 31,3 milyon funt artıb və hazırda 263,5 milyon funt (298,5 milyon avro) təşkil edir. Bu, İngiltərə Premyer Liqasında ən böyük göstəricidir.
Kommersiya gəliri 275,5 milyon funt (312,1 milyon avro), teleyayım hüququnu satışından qazanc 194,1 milyon funt (219,8 milyon avro) təşkil edib ki, bu da ötənilki ilə müqayisədə 53,7 milyon funt çoxdur.
A.S.
www.oxu.az
"
"2019/2020 mövsümündə ÇL-in finalı Bakıda keçirilə bilər?AÇ-2020-nin keçiriləcəyi 13 şəhərdə 2019-2020 mövsümünün Avropa Liqası və Çempionlar Liqasının final oyunları keçirilməyəcək. 
Oxu.Az Qafqazinfo-ya istinadən xəbər verir ki, UEFA İcraiyyə Komitəsi qəbul etdiyi qərarın səbəbi avrokubokların həlledici qarşılaşmalarının digər ölkələrin təşkil etməsinə imkan yaratmaq olub. 
Ancaq 13 şəhərdə UEFA Super Kubokunun oyunu keçirilə bilər.
Qeyd edək ki, AÇ-2020 Bakı, Sankt-Peterburq (Rusiya), London (İngiltərə), Roma (İtaliya), Münhen (Almaniya), Kopenhagen (Danimarka), Buxarest (Rumıniya), Amsterdam (Hollandiya), Dublin (İrlandiya), Bilbao (İspaniya), Budapeşt (Macarıstan), Brüssel (Belçika) və Qlazqo (Şotlandiya) şəhərlərində keçiriləcək.
2018-2019 mövsümündə Çempionlar Liqasının finalı Madriddəki ""Metropolitano"" stadionunda, Avropa Liqasının finalı Bakı Olimpiya Stadionunda təşkil olunacaq. UEFA Super Kuboku matçı isə Türkiyənin İstanbul şəhərindəki ""Vodafone Park"" stadionunda baş tutacaq.
E.Ə.
www.oxu.az
"
"Rəşad Sadıqovun 14 yaşı olanda... - Tarixin şəkli1996-cı il, İngiltərə...
Oxu.Az qol.az-a istinadən bildirir ki, şəkildəki bu uşaq o vaxt hələ çoxlarının tanımadığı Rəşad Sadıqovdur. Onda 14 yaşı vardı. Yanındakı isə məşqçisi Vaqif Paşayevdir. Sadıqov Azərbaycanın yeniyetmələrdən ibarət komandasının heyətində turnirdə iştirak üçün “Dumanlı albion”a gedib.
Daha sonralar Rəşad böyüyəcək və təkcə millinin deyil, Azərbaycan futbolunun liderlərindən birinə çevriləcək.
Şəkil “Futbol+” qəzetinin arxivindən götürülüb.



www.oxu.az
"
"""Qarabağ"" - ""Roma"" oyununa qalan biletlər yalnız... - Klubdan açıqlamaSentyabrın 27-də Azərbaycanın ""Qarabağ"" futbol klubunun Çempionlar Liqasının qrup mərhələsində qarşılaşacağı İtaliyanın ""Roma"" komandası ilə ilk ev oyununa bilet satışı davam edir.
Oxu.Az xəbər verir ki, bu barədə Trend-ə ""Qarabağ""ın mətbuat xidmətinin rəhbəri Nurlan İbrahimov açıqlama verib.
Komanda rəsmisi bildirib ki, bu günə qədər artıq 46 min bilet satılıb: ""Satış davam edir. Stadionda əsas yerlərə - I, II və III kateqoriyadakı sektorlardakı yerlərə biletlər tam satılıb. Əsasən, oyun üçün nəzərdə tutulmuş 2 manatlıq biletlər qalıb. Ümumi olaraq oyun üçün 68 min bilet çap edilib və satışa çıxarılıb"".
""Qarabağ"" - ""Roma"" oyununun keçiriləcəyi Bakı Olimpiya Stadionunun mətbuat xidmətinin rəhbəri Cəmilə Sultanova isə bildirib ki, stadionun oyuna hazır olması üçün bütün lazımi tədbirlər görülüb: ""Hər şey qaydasındadır, hazırlıq işləri başa çatır, stadionumuz tam olaraq oyunlara hazırdır"".
Xatırladaq ki, sentyabrın 27-də Bakı Olimpiya Stadionunda ""Qarabağ"" İtaliyanın ""Roma"" komandası ilə qarşılaşacaq.
www.oxu.az
"
"Hərbçilərimiz dünya çempionatında 5 medal qazandı – FOTOÖtən gün Litvanın Klaypeda şəhərində hərbçilər arasında güləş üzrə 32-ci Dünya çempionatına start verilib.
Müdafiə Nazirliyindən Oxu.Az-a verilən məlumata görə, yarışın birinci günündə Azərbaycanın altı idmançısı mübarizəyə qoşulub.
Sərbəst güləşçilərimiz Əfqan Xaşalov (57 kq), Qalib Əliyev (61 kq), Ağahüseyn Mustafayev (65 kq), Coşqun Əzimov (70 kq) və qadın güləşçilərimizdən Türkan Nəsirova (48 kq) Tatyana Varantsova (53 kq) xalça üzərinə çıxıblar.
Yarışın ilk günü Azərbaycan idmançıları üçün uğurlu olub. Yığmamızın üzvləri bir qızıl, bir gümüş, üç bürünc medal qazanıblar. Qızıl medalı millimizin aktivinə Qalib Əliyev yazdırıb. Sərbəst güləşçimiz 61 kiloqram çəki dərəcəsində yarışın finalında amerikalı Rayn Menqlanı 8:4 hesabı ilə məğlub edərək, dünya çempionu olub.
Yığmamızın üzvü Əfqan Xaşalov (57 kq) Rumıniya güləşçisi Dukuk Andreyi 8:1 hesabı ilə məğlub edərək, bürünc medala layiq görülüb.
Ağahüseyn Mustafayev (65 kq) iranlı Mehran Nasirini 4:3 hesabı ilə məğlubiyyətə uğradaraq, üçüncü pillədə qərarlaşıb. Coşqun Əzimov (70 kq) isə polşalı Mateus Pisariskini 11:5 hesabı ilə məğlub edərək, bürünc medala layiq görülüb.
Güləşçimiz Türkan Nəsirova (48 kq) Çin idmançısı Jou Çengçengi 8:5 hesabı ilə məğlub edərək, gümüş medala sahib olub.
İlk görüşdə məğlub olan Tatyana Varantsova isə mübarizəni dayandırıb.
Azərbaycan Müdafiə Nazirliyinin Mərkəzi Ordu İdman Klubunun (MOİK) komandasının qatıldığı hərbçilərin güləş üzrə 32-ci dünya çempionatında 22 ölkədən 320-yə yaxın idmançı iştirak edir. Yarış iştirakçılarının yarıdan çoxu Olimpiya, dünya və Avropa çempionatlarının mükafatçılarıdır.
Azərbaycan nümayəndə heyətinin rəhbəri, MOİK-in rəisi, polkovnik-leytenant Rəşad Quliyev, sərbəst güləş üzrə komandamızın rəhbəri Nazim Əlicanov, yunan–Roma güləşi üzrə komandamızın rəhbəri isə Taleh İsrafilovdur. Azərbaycan nümayəndə heyətinin tərkibinə beynəlxalq dərəcəli hakimlər Elman İsmayılov və Tural Əliyev də daxildir.











E.Ə.
www.oxu.az
"
"Rövnəq Abdullayev: Avropa Liqasının Bakıda keçirilməsi ilə bağlı qərar hər birimiz üçün çox sevindiricidirAFFA-nın prezidenti qeyd edib ki, qərarın Azərbaycanda futbolun inkişafına öz töhfəsini verəcəyinə əmindir.“2019-ci ildə təşkil olunacaq UEFA Avropa Liqasının Bakıda keçirilməsi ilə bağlı qəbul olunmuş qərar hər birimiz üçün çox sevindiricidir. Bu münasibətlə ölkəmizin bütün futbolsevərlərini təbrik edirəm. Bakı Olimpiya Stadionunun qitənin mötəbər klub turnirinin final oyununa ev sahibliyi etməsi respublikamızın idman həyatında əlamətdar hadisədir"".
Oxu.Az Report-a istinadən xəbər verir ki, bunu AFFA-nın prezidenti Rövnəq Abdullayev deyib.
AFFA-nın prezidenti qeyd edib ki, qərarın Azərbaycanda futbolun inkişafına öz töhfəsini verəcəyinə əmindir: ""Belə bir nüfuzlu turnirin oyunlarına ev sahibliyi etməyimiz Azərbaycan Respublikası Prezidenti İlham Əliyevin apardığı uğurlu idman siyasətinin nəticəsidir. Bu işdə əməyi olan hər kəsə təşəkkür edirik. UEFA İcraiyyə Komitəsinə prezentasiyamızı yüksək qiymətləndirdiyinə görə, minnətdarlığımızı bildirir və bu etimadı da əməli işimizlə doğruldacağımıza inanırıq”.
Qeyd edək ki, bu gün UEFA-nın İcraiyyə Komitəsinin iclasında 2019-cu ildə keçiriləcək UEFA Çempionlar Liqası və UEFA Avropa Liqası turnirlərinin final oyununu qəbul edəcək stadionların adları açıqlanıb.
A.M.
www.oxu.az
 
"
"Avropa Liqasının final matçı Bakıda keçiriləcək – YENİLƏNİBUEFA 2018-2019 mövsümündə Çempionlar Liqası və Avropa Liqasının final matçlarının məkanlarını və tarixlərini açıqlayıb.
Oxu.Az Report-a istinadən xəbər verir ki, Avropanın ən nüfuzlu klub turnirinin həlledici görüşü 2019-cu il iyunun 1-də İspaniyanın paytaxtı Madriddəki ""Metropolitano"" stadionunda təşkil olunacaq. Avroliqanın həlledici görüşü isə bundan üç gün tez - mayın 29-da Bakı Olimpiya Stadionunda baş tutacaq.
Qeyd edək ki, UEFA Super Kuboku uğrunda görüş bu iki turnirin qalibləri arasında 2019-cu ilin avqustunda Türkiyənin İstanbul şəhərindəki ""Wodafone Arena""da keçiriləcək.
19:30
2019-cu ildə Avropa Liqasının final matçı Bakı Olimpiya Stadionunda keçiriləcək.
Oxu.Az-ın məlumatına görə, müvafiq qərar UEFA-nın İcraiyyə Komitəsinin iclasında qəbul olunub.
Çempionlar Liqasının finalı isə Madridin “Vanda Metropolitano” stadionunda baş tutacaq.
A.M.
www.oxu.az
"
"2019-cu ildə UEFA Super Kuboku uğrunda oyun harada keçiriləcək?2019-cu ildə UEFA Super Kuboku uğrunda oyun Türkiyənin İstanbul şəhərində keçiriləcək.
Oxu.Az “Report”-a istinadən xəbər verir ki, bununla bağlı UEFA-nın İsveçrənin Nyon şəhərində keçirilən İcraiyyə Komitəsinin iclasında qərar verilib.
Matç “Beşiktaş”ın ev oyunlarını keçirdiyi “Vodafone Park”da olacaq.
E.Ə.
www.oxu.az
"
"""Qarabağ"" - ""Roma"" oyununa biletlərlə bağlı açıqlama""Qarabağ”ın Çempionlar Liqasının qrup mərhələsinin ilk ev oyununda qarşılaşacağı İtaliya “Roma”sı ilə matç üçün bilet satışı davam edir.
Oxu.Az Ağdam təmsilçisinin rəsmi saytına istinadən xəbər verir ki, satışda yalnız 2 manatlıq biletlər qalıb.
Azarkeşlər biletləri satış məntəqələrindən və ya onlayn olaraq iTicket.az saytından əldə edə bilərlər. Biletləri əldə edərkən şəxsiyyət vəsiqəsi təqdim olunmalıdır. Satış məntəqələrində vauçerləri biletlərlə dəyişmək də mümkündür.
Qeyd edək ki, satışa ümumilikdə 65 min bilet çıxarılıb. Sentyabrın 27-də keçiriləcək “Qarabağ” - “Roma” matçı saat 20:00-da başlayacaq.
E.Ə.
www.oxu.az
"
"Mixael Şumaxer müalicəsini Dallasda davam etdirəcəkMixael Şumaxer müalicəsini Amerika Birləşmiş Ştatlarında davam etdirə bilər. 
Oxu.Az-ın autograph-a istinadən xəbərinə görə, bu barədə ""Bravo"" dərgisi məlumat yayıb.
Bu ilin dekabrında yeddiqat dünya çempionunun Meribel dağ-xizək kurortundakı qəzasından dörd il ötür. 2013-cü ilin avqustunda idmançı, bir neçə aylıq komadan və Lozannanın reabilitasiya mərkəzində keçirdiyi vaxtdan sonra evinə qayıtmışdı. O gündən əfsanəvi pilotun sağlamlıq durumu barədə heç bir məlumat yoxdur.
Üç il müddətində Şumaxerin ailəsi onun müalicəsinə 16 milyon avro xərcləyib. Lakin şayiələrə inansaq, Mixaelin vəziyyəti dəyişilməz qalır. ""Bravo"" dərgisinin bildirdiyinə görə, Mixaelin həyat yoldaşı Korinna amerikalı həkimlərə müraciət edib və Mixaeli Dallasdakı kəllə-beyin zədəsi almış şəxsləri müalicə edən klinikaya köçürə bilərlər.
“Bizim zədə almış xəstələrlərə çalışmaq üzrə böyük təcrübəmiz var, - F1-i klinikanın rəhbəri Maks Biksdən sitat gətirib. – Avropada, bizim həkimlərin üzləşdiyi qədər, belə növ hadisələrlə məşğul olan heç bir klinika yoxdur”.
ABŞ-da Şumaxerlərin rançosu olduğuna görə, bu köçürülmə o qədər də çətin olmayacaq.
N.O.
www.oxu.az
"
"AFFA paytaxt klublarını cəzalandırdıBu gün AFFA-nın İntizam Komitəsinin iclası keçirilib. 
Oxu.Az Apasport.az-a istinadən xəbər verir ki, yığıncaqda Azərbaycan Premyer Liqasının V turunun görüşlərində baş verənlər müzakirə olunub.
“Neftçi” ilə qarşılaşmada 4 futbolçusu sarı vərəqə alan “Zirə” 800 manat cərimələnib.
“Ağ-qaralar” isə ikinci sarı vərəqə üzündən meydandan qovulan Mirabdulla Abbasova görə ziyana düşüb. “Neftçi” 200 manat cərimələnibsə, futbolçu 1 oyunluq kənarlaşdırılıb.
E.Ə.
www.oxu.az
"
"Azərbaycanlı idmançı Ukraynada dənizdə boğuldu - FOTOAzərbaycanlı idmançı Kamil Yusubov Ukraynada dənizdə boğulub.
Oxu.Az Qafqazinfo.az-a istinadən xəbər verir ki, hadisə 2 gün öncə baş verib.
Bir müddət güləşlə məşğul olan Kamil Ukraynada yaşayırmış. Odessa şəhərində bizneslə məşğul olan Usubovun cəsədi dənizdən çıxarılıb. 
Mərhumun cənazəsi bu gün Azərbaycana gətiriləcək. 
Qeyd edək ki, Kamilin qardaşı Ramil Yusubov da hazırda Azərbaycan sərbəst güləş millisinin üzvüdür. Ramil son Azərbaycan çempionatında bürünc medal qazanıb.



www.oxu.az
"
"İspaniyalı hakim topdan “Matris” tərzində qaçdı – VİDEOİspaniyalı hakim Rikardo Benqoeçea “Jirona” və “Sevilya” komandalarının qarşılaşmasında, üzərinə gələn topdan gözəl üsulla yayınıb.
Oxu.Az lenta.ru-ya istinadən xəbər verir ki, görüşün əvvəlində “Sevilya”nın futbolçusu ötürmə etmək istəyərkən, ayağı sürüşərək topu hakim olan tərəfə göndərib. Rikardo Benqoeçea arxaya gedərək ( bu üsulla “Matris” filminin qəhramanları güllələrdən yayınırdılar), topun başına dəyməsindən qaça bilib.
17 sentyabrda baş tutmuş görüşdə “Sevilya” 1:0 hesabı ilə qələbə qazanıb.

E.C.
www.oxu.az
"
"Qılıncoynatma Federasiyasında qalmaqal: Nazim İbrahimovun 159 min manat borcu varBu gün Azərbaycan Qılıncoynatma Federasiyasının yeni prezidenti müəyyənləşəcək. 
Oxu.Az xəbər verir ki, saat 15:00-da başlayacaq konfransda yeganə namizəd Təhsil Naziri, Azərbaycan Badminton Federasiyasının prezidenti Mikayıl Cabbarovdur.  
Federasiyanın vitse-prezidenti Yaşar Məmmədov baş verənlərlə bağlı Qafqazinfo-ya açıqlama verib. O, bir ay öncə federasiyada keçirilən seçkilərdən, Nazim İbrahimovun seçilməsindən və  istefasından danışıb.
Məmmədov həmçinin özünün də vitse-prezident postundan göndərilməsi xəbərlərinə münasibət bildirib: “Məni heç kim oradan çıxara bilməz. Necə olurdu ki, avqustun 17-si keçirilən seçkilərdə bir dənə də olsun idmançı, məşqçi iştirak etmir.
Mənim yerimə Ramin Məmmədovu seçmişdi. Hansı ki, o, federasiyadan qovulub. Oktay Şahverdiyevi isə baş məşqçi qoyublar, heç bir tələbəsi yoxdur, hansısa məktəbdə komendant işləyib. Nazim İbrahimov 28 ay idi ki, idmançılara maaş vermirdi. Onun 26 ayını cibimdən vermişəm. Bu adamın mənə 159 min manat borcu var. Onu verməmək üçün, guya məni vəzifədən çıxarıb. Amma rəsmi deyildi bu. Heç kim o iclasda iştirak etməmişdi.
Nazim İbrahimovu 2007-ci ildən federasiyaya seçmişdik. 3 il yaxşı işlər gördü. 2010-cu ildən isə bir dəfə də olsun zala ayaq basmayıb. Demişdilər ki, ölkədə hər rayonda zal açacağıq. Amma lazım olan zalı təmir etmədilər. 3 ildir ki, komanda yarışa getmir, 2 ildən çoxdur maaş almır"".
E.Ə.
www.oxu.az
"
"UEFA ""Qarabağ"" - ""Roma"" matçı ilə bağlı statistik məlumatları açıqladıUEFA-nın rəsmi saytı Çempionlar Liqasının (ÇL) qrup mərhələsinin II turunda “Qarabağ” komandasının evdə İtaliya “Roma”sına qarşı keçirəcəyi oyunla bağlı statistik məlumatları açıqlayıb.
Oxu.Az Report-a istinadən xəbər verir ki, məqalədə Ağdam komandasının ÇL-in qrup mərhələsində ilk ev oyununa çıxacağı və “canavarlar”ın qitənin ən nüfuzlu klub turnirində səfər görüşlərində o qədər də yaxşı nəticələr əldə edə biləmədikləri vurğulanıb.
“Qarabağ”
ÇL-də debüt matçında İngiltərədə “Çelsi”yə 0:6 hesabı ilə uduzan “Qarabağ” ev oyunlarındakı yaxşı göstəriciləri ilə öyünə bilər. Ağdam komandası avrokuboklarda öz meydanında keçirdiyi son 9 görüşdən yalnız 1-də uduzub. Azərbaycan təmsilçisi 2016-cı il dekabrın 8-də Avropa Liqasının qrup mərhələsi matçında İtaliya “Fiorentina”sına məğlub olub – 1:2.
Azərbaycan klubu ilk dəfə ÇL-in qrup mərhələsinə vəsiqə qazanıb. “Qarabağ” buna Gürcüstan “Samtredia”sı (5:0, 1:0), Moldova “Şerif”i (0:0, 2:1) və Danimarka “Kopenhagen”ini (1:0, 1:2) mübarizədən kənarlaşdırmaqla nail olub.
“Qarabağ” İtaliya klublarına qarşı keçirdiyi 4 oyundan 3-də uduzub, 1-də heç-heçə edib. Bu komanda evdə “Fiorentina”ya yenilməklə bərabər, 2014/2015 mövsümündə Avropa Liqasının qrupunda “İnter”lə heç-heçə edib. Milanda rəqibinə 2 cavabsız qolla uduzan Qurban Qurbanovun rəhbərlik etdiyi kollektiv, İtaliyada “Fiorentina”ya böyük hesabla məğlub olub – 1:5.
Bu, “Qarabağ”ın ÇL-də 4-cü mövsümüdür. Azərbaycan komandası əvvəlki 3 mövsümdə III təsnifat mərhələsində uduzub.
Bakıda məskunlaşmış komanda 2016/2017 mövsümündə ardıcıl 3-cü mövsüm ÇL-də mübarizəni dayandırsa da, elə 3-cü dəfə Avropa Liqasının qrupuna düşüb. Buna rəğmən, Azərbaycan təmsilçisi heç vaxt 1/16 finala vəsiqə qazanmayıb.
“Qarabağ” 2016/2017 mövsümündə 5-ci dəfə Azərbaycan Premyer Liqasının qalibi olduqdan sonra ÇL-in qrupuna vəsiqə qazanıb.
“Roma”
Bu, “Roma”nın Azərbaycan klubuna qarşı ilk oyunudur.
Paytaxt təmsilçisi ümumilikdə 10-cu, son 4 mövsümdə isə 3-cü dəfə ÇL-in qrupunda çıxış edəcək.
İtaliyalılar ötən mövsüm ÇL-in “pley-off” mərhələsində Portuqaliya “Portu”suna uduzub (1:1, 0:3). Avropa Liqasında 1/8 finala qədər irəliləyən “Roma” burada iki oyunun nəticəsinə əsasən, Fransa “Lion”una məğlub olub – 4:5 (2:4, 2:1).
Yeni mövsümün ilk turunda İspaniyanın “Atletiko” komandası ilə qolsuz heç-heçə edən romalılar ÇL-də son 7 matçda qalib gələ bilməyiblər. Sonuncu qələbə 4 noyabr 2015-ci ildə Almaniya “Bayer”i ilə görüşdə olub – 3:2. Bu, həm də turnirdə son 16 görüşdə yeganə qalibiyyətdir.
“Roma” ötən mövsüm Avropa Liqasında 5 səfər oyunundan 2-də qalib gəlib. Lakin ""sarı-qırmızılar"" ÇL-də son 10 səfər qarşılaşmasından qələbəsiz ayrılıblar. 2009/2010 mövsümündə İsveçrədə “Bazel”lə görüşdə qazanılan 3:2 hesablı qələbə son 12 səfər matçında yeganə zəfərdir.
Məşqçi və futbolçu əlaqələri
Juan Jezus 2014-cü il oktyabrın 2-də Avropa Liqasının qrup mərhələsində “Qarabağ”ı məğlub edən “İnter”in heyətində yer alıb.
Stefan əl-Şaaravi Avropa Liqasının 2015/2016 mövsümündə “Qarabağ”la qarşılaşan (1:0, 1:1) Fransa “Monako”sunun heyətində hər iki görüşün iştirakçısı olub.
Əl-Şaaravi 2016-cı il dünya çempionatının seçmə qrup mərhələsində İtaliya yığmasının Bakıda Azərbaycan millisini 3:1 hesabı ilə məğlub etdiyi görüşdə bir qol vurub.
Allesandro Florentsi 2016-cı il dünya çempionatının seçmə mərhələsində Palermoda Azərbaycanı 2:1 hesabı ilə yenən İtaliya yığmasının heyətində meydana çıxıb.
“Qarabağ”ın ispaniyalı futbolçusu Miçel ilə “Roma”nın yunanıstanlı oyunçusu Kostas Manolas 2010/2011 mövsümündə Afina AEK-ində birgə çıxış ediblər.
Yığmalarda komanda yoldaşı olanlar
İbrahim Şehiç və Edin Ceko (Bosniya və Herseqovina)
Yakub Jezniçak və Lukaş Skorupski (Polşa)
www.oxu.az
"
"Messi ""Barselona"" - ""Eybar"" matçında poker etdi – VİDEO""Barselona"" futbol üzrə İspaniya çempionatının V turunda ""Eybar""ı darmadağın edib.
Oxu.Az Report-a istinadən xəbər verir ki, Barselona şəhərinin ""Kamp Nou"" stadionunda keçirilən görüş ev sahiblərinin 6:1 hesablı qələbəsi ilə başa çatıb.
Kataloniya komandasının heyətində Lionel Messi poker edib, digər iki qolu Denis Suares və Paulinyo vurub. Qonaqların yeganə qoluna Serxi Enriç imza atıb.
""Barselona"" bu qələbədən sonra xallarının sayını 15-ə çatdıraraq turnir cədvəlinə liderliyini davam etdirir. ""Eybar"" 6 xal ilə 13-cü mövqedə qərarlaşıb.
İspaniya - Primyera. 5-ci tur
""Barselona"" – ""Eybar"" - 6:1
1:0 – Messi – 20 (pen), 2:0 – Paulinyo – 38, 3:0 – Suares – 53, 3:1 – Enriç – 57, 4:1 – Messi – 59, 5:1 – Messi – 62, 6:1 – Messi – 87.

A.M.
www.oxu.az
"
"Türkiyə klubu Luis Enrikeni gətirirRıza Çalımbayla yollarını ayıran “Antalyaspor” klubu vaxt itirmədən yeni baş məşqçi axtarışına başlayıb.
Oxu.Az-ın  apasport.az-a istinadən məlumatına görə, Superliqa təmsilçisi tanınmış mütəxəssis Luis Enrikeni baş məşqçi postuna gətirmək niyyətindədi.
Heyətində Samuel Eto, Samir Nəsri və Jeremi Menez kimi ulduz futbolçular yer alan antalyalıların hətta “Barselona”nın sabiq çalışdırıcısı ilə ilkin razılıq əldə etdikləri də vurğulanıb.
 Türklər Enrikenin alternativlərini də müəyyənləşdiriblər. Belə ki, ispaniyalının gəlişi reallaşmasa Alberto Zakkeroni, Fabio Kapello, Roberto Di Matteo, Tomas Tuhel, Mehmet Özdilək və ya Ərtuğrul Sağlam bu posta gətiriləcək.
www.oxu.az
"
"DİN-dən Nicat Muxtarovun sərbəst buraxılması xəbərinə – REAKSİYA Daxili İşlər Nazirliyi oğurluğa görə tutulan futbolçu Nicat Muxtarovun sərbəst buraxılması barədə yayılan məlumatlara münasibət bildirib.
Oxu.Az xəbər verir ki, nazirliyin mətbuat xidmətinin rəis müavini Orxan Mansurzadə APA-nın sorğusuna cavabında bildirib ki, sosial şəbəkələrdə və bəzi Kütləvi İnformasiya Vasitələrində Nicat Muxtarovun sərbəst buraxılması barədə yayılan informasiyalar həqiqəti əks etdirmir:
 “Nicat Muxtarov barəsində Sumqayıt Şəhər Polis İdarəsinin istintaq şöbəsində Cinayət Məcəlləsinin müvafiq maddəsi ilə cinayət işi başlanılıb və o, təqsirləndirilən şəxs qismində istintaqa cəlb olunub. Hazırda Nicat Muxtarov istintaq tərəfindən dindirilir və sonra məhkəmə onun barəsində qətimkan tədbirinin seçilməsi barədə təqdimata baxacaq. Nicat Muxtarovun polis İdarəsindən buraxılması barədə yayılan məlumatlar yalandır”.
Qeyd edək ki, Daxili İşlər Nazirliyinin yaydığı məlumata görə, Sumqayıt Şəhər Polis İdarəsi əməkdaşlarının keçirdikləri əməliyyat-axtarış tədbirləri nəticəsində sentyabrın 9-da və 15-də şəhər ərazisində telekommunikasiya qovşağına məxsus ümumilikdə 695 metr hava rabitə kabelini kəsərək, oğurlamaqda şübhəli bilinən şəhər sakinləri Nicat Muxtarov, Ümidvar Adıgözəlov, Aqşin Mehdiyev və əvvəllər məhkum olunmuş Nurlan Paşayev saxlanılıblar. Aparılan tədbirlərlə onların kabeli İnşaatçılar qəsəbə sakinləri Zaur Eyyubovun və Zaur İlyasovun işlədikləri metal qəbulu məntəqəsinə satmaları müəyyənləşib.
Oğurluğa görə tutulan N. Muxtarov ""Sumqayıt"" futbol klubunun üzvüdür.
17:53
Bir neçə gün əvvəl Sumqayıt şəhərində kabel oğurluğuna görə polis tərəfindən həbs olunan “Sumqayıt” futbol klubunun üzvü Nicat Muxtarov sərbəst buraxılıb.
Oxu.Az-ın məlumatına görə, futbolçu zaminə buraxılıb. Hələlik onun həbsdən buraxılmasının detalları açıqlanmır.
Qeyd edək ki, futbolçunun oğurluq etməsinin də səbəbi bilinib.
U-21 millimizin sabiq üzvü Nicat Muxtarovun kabel oğurluğu ittihamı ilə həbs olunması hamını təəccübləndirib. Muxtarov ötən mövsümün 26-cı turunda hakimləri təhqir etməsinə görə 4 oyunluq cəzalandırılıb və 3200 manat cərimə olunub. Ötən mövsümün son iki turunda, eləcə də, bu mövsüm ""Sumqayıt”ın ""Kəpəz” və ""Qəbələ” ilə oyunlarında meydana çıxmayan Nicat cəzasını çəksə də, pul AFFA-ya ödənilməyib.
Oxu.Az xəbər verir ki, ""Futbol+” qəzetinin araşdırmasına görə, ""Sumqayıt”dan ona bildiriblər ki, cəriməni özü ödəməlidir və nə qədər ki pulu ödəməyib, PFL (Peşəkar Futbol Liqası) onun meydana çıxmasına icazə verməyəcək. Qəzetə məlumat verən mənbə iddia edib ki, futbolçu ""Sumqayıt”la müqaviləsini qarşılıqlı razılıq əsasında pozmaq istəyib, amma onu buraxmayıblar. 3200 manatı tez düzəltmək, meydana çıxmaq həvəsi ilə dost-tanışa ağız açan Nicat yekunda uşaqlıq dostlarının təklifi ilə oğurluğa əl atıb. Nəticədə isə özü dəmir barmaqlıqlar arasına düşüb.
www.oxu.az
"
"Türkiyə çempionatı Azərbaycanda nə vaxt yayımlanacaq? - AÇIQLAMA“Türkiyə çempionatının oyunlarını yayımlamağımız barədə müqavilə imzalanıb. Sadəcə, texniki məsələlərə görə hələ yayıma başlaya bilməmişik”.
Oxu.Az xəbər verir ki, bu sözləri apasport.az saytına açıqlamasında “CBC Sport” telekanalının baş redaktoru Şəmsəddin Abbasov deyib.
Sentyabrın 7-də Türkiyə Superliqasının oyunlarının “CBC Sport” kanalı ilə nümayiş olunacağı barədə məlumat yayılmışdı. Bunu kanalın rəhbəri Volkan Üst açıqlayaraq, həftədə 2 görüşün canlı yayımlanacağını bildirmişdi. Lakin həmin vaxtdan 12 gün keçsə də, hələ yayıma başlanılmayıb.
Məsələ barədə danışan Abbasov hazırda texniki problemləri yoluna qoymağa çalışdıqlarını bildirib: “Məsələ həll olunan kimi Superliqanın oyunları “CBC Sport”da göstəriləcək. Yayıma konkret olaraq, nə vaxt başlayacağımızı deyə bilmərəm. Hər şey texniki məsələlərin həll olunmasından asılıdır. Problem bu günlərdə yoluna qoyulsa, elə bu həftə də yayıma başlaya bilərik”.
www.oxu.az
"
"Çempionlar Liqasının Bakıda keçiriləcəyi xəbərinə – REAKSİYA2019-cu ildə UEFA Çempionlar Liqasının və UEFA Avropa Liqasının turnirlərinin final oyunlarının Bakı Olimpiya Stadionunda keçirilməsi ilə bağlı AFFA-nın UEFA-ya müraciəti ilə bağlı qərar UEFA İcraiyyə Komitəsinin sabah keçiriləcək iclasında qəbul olunacaq. 
Oxu.Az xəbər verir ki, bu barədə AFFA-nın baş katibi Elxan Məmmədov açıqlama verib: ""Prosedur qaydalara uyğun olaraq, AFFA tərəfindən bütün tender sənədləri lazımi qaydada hazırlanaraq, UEFA-ya təqdim olunub. Sentyabrın 5-də isə AFFA-nın prezidenti Rövnəq Abdullayevin rəhbərliyi ilə UEFA-nın mənzil qərargahında Bakı şəhərinin final oyunlarına namizədliyi ilə bağlı hazırlanmış xüsusi prezentasiya təqdim olunub.
Bu gün UEFA-da Yüksək İdarə Heyətinin iclası (TEP) keçirilir. Görüşdə AFFA prezidenti Rövnəq Abdullayev və vitse-prezident Elşad Nəsirovla birlikdə iştirak edirik. Sabah isə UEFA-nın Cenevrə şəhərində İcraiyyə Komitəsinin növbədənkənar iclası keçiriləcək və qeyd olunan turnirlərin final oyunlarını təşkil edəcək ölkələrin adları açıqlanacaq.  Lakin buna baxmayaraq, bəzi KİV-də qərarla bağlı müxtəlif məlumatlar yazılır. 
Qeyd etmək istərdik ki, İcraiyyə Komitəsinin qərarı olmadan bu barədə hər hansı fikir bildirmək düzgün deyil"".
E.Ə.
www.oxu.az
"
"""Qarabağ"" - ""Roma"" oyunu üçün satılan biletlərin sayı açıqlandı""Qarabağ”ın Çempionlar Liqasının qrup mərhələsinin ilk ev oyununda qarşılaşacağı İtaliya təmsilçisi “Roma” ilə matç üçün bilet satışı davam edir.
Oxu.Az Ağdam təmsilçisinin rəsmi saytına istinadən xəbər verir ki, satılan biletlərin sayı 45 minə çatıb.
Azarkeşlər biletləri aşağıda qeyd olunan satış məntəqələrindən və onlayn olaraq iTicket.az saytından əldə edə bilərlər. Biletləri əldə edərkən, şəxsiyyət vəsiqəsi təqdim olunmalıdır.
Biletlərin qiymətləri:
VIP – 50 AZN
Kateqoriya 1 – 20 AZN
Kateqoriya 2 – 10 AZN
Kateqoriya 3 – 5 AZN
Kateqoriya 4 – 2 AZN
Qeyd edək ki, satışa ümumilikdə 65 min bilet çıxarılıb. Sentyabrın 27-də keçiriləcək “Qarabağ” - “Roma” matçı saat 20:00-da başlayacaq.
E.Ə.
www.oxu.az
"
"Çempionlar Liqasının finalının Bakıda keçirilmə ehtimalı artdı!Çempionlar Liqasının 2018-2019 mövsümünün final matçının harada keçiriləcəyinə böyük ölçüdə aydınlıq gəlib. 
Oxu.Az apasport.az-a istinadən xəbər verir ki, qitənin ən nüfuzlu klub turnirinin həlledici oyununun Bakı Olimpiya Stadionunda baş tutmaq ehtimalı artıb.
Çünki digər namizəd “Vanda Metropolitano” stadionu UEFA-nın tələblərinə tam cavab vermir. Madrid şəhərindəki arenanın 7000 VİP tutumu var ki, bu da çox az hesab olunur.
VİP zonanın kiçikliyi ilə yanaşı, stadionətrafı ərazi də yetərincə deyil. Bu da qonaqların qəbulu zamanı çətinliklər yarada bilər. Stadionun inşası zamanı “Atletiko” rəhbərliyinin o qədər də önəm vermədiyi bu arqumentlər ÇL-in finalını İspaniya paytaxtından uzaqlaşdırıb. Nəricədə “Atletiko”nun son 4 ildə Çempionlar Liqasında yüksək səviyyədə çıxış etməsi, 2 dəfə finala, 1 dəfə də yarımfinala çıxması fonunda klubun stadionunun finalı qəbul etmək şansları aşağı qiymətləndirilir.
Həmkarlarımızın iddiasına görə, Bakıdakı idman qurğusu UEFA-nın diqqətini daha çox çəkib. Azərbaycanın vəd etdiyi vergi güzəştlərinin mümkünlüyü arenanı qitə futbol qurumu üçün daha cəlbedici edir. 
www.oxu.az
"
"Məşqçi xanım hakimin üstünə qışqırdı, sonra isə qucaqladı - VİDEO“Dinamo Kiyev” klubunun baş məşqçisi Aleksandr Xaçkeviç “Olimpik” ilə oyunda xanım hakimin üstünə qışqırıb.
Oxu.Az lenta.ru-ya istinadən xəbər verir ki, epizod oyunun 79-cu dəqiqəsində baş verib. Aut əvəzinə qayda pozuntusu qeydə alan hakimin qərarı məşqçisinin xoşuna gəlməyib və o, xanımın üstünə qışqırıb. Lakin tez tonunu dəyişən məşqçi, gülümsəyərək onu qucaqlayıb. Xanım hakim də onun üzrünü qəbul edərək, Xaçkeviçi qucaqlayıb.
Görüş “Dinamo”nun 2:1 hesablı qələbəsi ilə başa çatıb.

E.C.
www.oxu.az
"
"Məşhur boksçular Bakıya toplaşırDünya Boks Şurasının (WBC) Bakıda keçiriləcək 55-ci Konvensiyasında iştirakını təsdiqləyən məşhurların siyahısı açıqlanıb.
Oxu.Az Boks Federasiyasının rəsmi saytına istinadən xəbər verir ki, artıq boks dünyasının 25 tanınmış simasının dəvəti qəbul edərək, tədbirə qatılacağı dəqiqləşib.
Bunlar Gennadi Qolovkin, Mayris Briedis, Srisaket Sor Runqvisay, Kristina Hammer, İkram Kervat, Fatuma Zarika, Con Fernandes, Nasim Hamed, Amir Xan, Evander Holifild, Kostya Tszyu, Yuri Arbaçakov, Xavyer Kastilyexos, Vitali Kliçko, Viktor Postol, Karlos Zarate, Quadalupe Pintor, Erik Morales, Maykl Spinks, Azuma Nelson, Nino Benvenuti, Pol Malinyaci, Co Calzage, Nikki Adler və Ketrin Firidir.
Qeyd edək ki, dünya boks ailəsi üçün tarixi hadisənin bir hissəsi olacaq Konvensiya 1-6 oktyabrda keçiriləcək.
www.oxu.az
"
"Qadın voleybolçularımız məğlub olduQadın voleybolçulardan ibarət Azərbaycan millisi növbəti yoxlama matçını keçirib. 
Oxu.Az Apasport.az-a istinadən xəbər verir ki, Faiq Qarayevin yetirmələri növbəti dəfə İtaliya yığması ilə üz-üzə gəliblər.
Avro-2017-nin final mərhələsinin keçiriləcəyi Milli Gimnastika Arenasında baş tutan görüş paytaxtımızda qonaq olan apenninlilərin qələbəsi ilə yekunlaşıb. İtaliyalılar 3:1 (25:18, 25:22, 24:26, 25:15) hesabı ilə qalib gəliblər.
Komandamızın heyətində Polina Rəhimova ən məhsuldar oyunçu olub. Onun 15 zərbəsi millimizə xal gətirib.
E.Ə.
www.oxu.az
"
"“Qarabağ” azarkeşlərinə müraciət etdi“Qarabağ” UEFA Çempionlar Liqasının qrup mərhələsi çərçivəsində qarşılaşacağı İtaliyanın “Roma” klubu ilə ev oyununu canlı izləməyə hazırlaşan azarkeşlərinə müraciət edib.
Oxu.Az xəbər verir ki, müraciət bilet satışı ilə əlaqədardır.
“Əziz azarkeşlər! Bu gündən etibarən, “Qarabağ” – “Roma” matçına vauçerinizi biletə dəyişə bilərsiniz.
Vauçer biletə dəyişilən zaman, vauçerdə qeyd olunan şəxsiyyət vəsiqəsi mütləq təqdim olunmalıdır. Bir şəxsiyyət vəsiqəsi ilə yalnız bir bilet əldə etmək mümkündür. Stadiona daxil olarkən, şəxsiyyət vəsiqənizi və sizə məxsus bileti gətirməyi unutmayın”.
A.M.
www.oxu.az
 
"
"Avropa çempionluğunu qazanan Azərbaycanın cüdo yığması Vətənə qayıtdı – FOTOSloveniyanın Maribor şəhərində gənclər arasında cüdo üzrə Avropa birinciliyinin ilk dəfə qalibi olan Azərbaycan komandası Vətənə qayıdıb.
Oxu.Az Report-a istinadən xəbər verir ki, yığma üzvlərini Azərbaycan Cüdo Federasiyasının rəsmiləri, idmançıların yaxınları, media və ictimaiyyət nümayəndələri qarşılayıblar.
Azərbaycan cüdoçuları qitə birinciliyində 3 qızıl, 2 gümüş və 2 bürünc medala sahib olublar.
Kişilərdən ibarət yığmamız isə komanda yarışlarında bütün rəqiblərinə qalib gələrək tarixində ilk dəfə Avropa çempionu adına layiq görülüb.








A.M.
www.oxu.az
"
"ÇL-də həftənin ən yaxşı qolu məlum oldu – VİDEOÇempionlar Liqasında qrup mərhələsinin ilk turunun ən yaxşı qolu seçilib.
Oxu.Az xəbər verir ki, UEFA-nın rəsmi saytında ən gözəl qol “Beşiktaş”ın futbolçusu Cenk Tosunun “Portu”nun qapısından keçirdiyi qol olub. Tosun azarkeşlərin 37 faizinin səsini toplayıb.
19 faiz səslə “Qarabağ”a qol vuran Türkiyə millisinin üzvünü Pedro Rodriges (“Çelsi”) və 18 faizlə Lionel Messi (“Barselona”) izləyir.

A.M.
www.oxu.az
"
"Boks yığmamız Avropa birinciliyində mübarizəyə başlayırBu gün Bolqarıstan Albena şəhərində yeniyetmə boksçular arasında Avropa birinciliyi start götürəcək. 8 gün davam edəcək yarışda Azərbaycan millisi tam heyətlə mübarizə aparacaq.
Bu barədə Oxu.Az-a Azərbaycan Boks Federasiyasından məlumat verilib.
Ölkəmizi baş məşqçi Vaqif Kazımov və məşqçi Oqtay İbrahimovun rəhbərliyi altında Maqsud Xasmetov (46 kq), Rüfət Fətullayev (48 kq), Cəlal Qurbanov (50 kq), Əzrək Bəbirov (52 kq), Əlzamin Səlimov (54 kq), Elşən Cəbizadə (57 kq), Fərid İsmayıllı (60 kq), Səlim Səlimov (63 kq), Rüfət Nəbiyev (66 kq), Cahid Qurbanov (70 kq), Murad Allahverdiyev (75 kq), Adil Vəliyev (80 kq) və Vüqar Səmədov (+80 kq) təmsil edəcəklər.
Qeyd edək ki, birinciliyə 32 ölkədən 260 boksçu qatılacaq.
E.Ə.
www.oxu.az
"
"“Real Madrid”in futbolçusu irqçilikdə günahlandırılırİspaniyanın “Real Madrid” klubunun futbolçusu Daniel Karvahal irqçilikdə günahlandırılır.
Oxu.Az-ın xəbərinə görə, bu barədə Report “Mundo Deportivo”ya istinadən məlumat verir .
Məlumata əsasən, 25 yaşlı sağ cinah müdafiəçisi La Liqanın III turunda “Levante” ilə görüş zamanı rəqibin qaradərili oyunçusu Cefferson Lermaya qarşı kobud oynayıb. Karvahal daha sonra Lermanı ""meymun"" adlandırıb.
Görüşün baş hakimi Alexandro Xose Ernandes ispaniyalı futbolçunun sözünü eşitməsə də, qayda pozuntusuna görə onu sarı vərəqə ilə cəzalandırıb. Lakin La Liqa rəhbərliyi insidentlə bağlı araşdırma başlatmaq niyyətindədir.
Qeyd edək ki, Daniel Karvahal bu gün yetirməsi olduğu “Real Madrid”lə müqaviləsinin müddətini 30 iyun 2022-ci ilə qədər uzadıb. Onun mövcud sözləşməsi 2020-ci ilədək nəzərdə tutulmuşdu. 
N.O.
www.oxu.az
"
"Emin Mahmudov ""Neftçi""də - RƏSMİ""Neftçi"" daha bir transferə imza atıb.
Oxu.Az goal.az-a istinadən xəbər verir ki, yarımmüdafiəçi Emin Mahmudovla mövsümün sonunadək müqavilə bağlanıb. 25 yaşlı futbolçu 8 nömrəli formanı geyinəcək. Rusiyanın ""Saturn"" klubunun yetirməsi olan Emin Mahmudovun sonuncu klubu ""Boavişta"" (Portuqaliya) olub. O, Azərbaycan milli komandasının üzvüdür.
 www.oxu.az
"
"Almaniya çempionatında “Fair Play” qaydalarına zidd qol vurulub - VİDEOFutbol üzrə Almaniya çempionatının III Divizionunda VII tur çərçivəsində keçirilmiş “Karl Tseynss” – “Meppen” görüşündə “Fair Play” qaydalarına zidd olan qol vurulub.
Oxu.Az Report-a istinadən xəbər verir ki, matçın 57-ci dəqiqəsində 2:0 hesabı ilə öndə olan qonaqların futbolçusu Martin Vaqner meydan sahiblərindən Yulian Şmidt zədələnərək yerdə qaldığı üçün topu saxlayıb. Lakin həmin vaxt “Karl Tseyss”in hücumçusu Soren Eysman topu götürərək, irəliləyib və rəqib qapısıdan keçirib.
“Meppen”in məşqçilər korpusunun və futbolçularının etirazına baxmayaraq, baş hakim qolu qeydə alıb. Üstəlik, Eysman 82-ci dəqiqədə ""dubl"" edərək, hesabı bərabərləşdirməyə də müvəffəq olub - 2:2.
Qeyd edək ki, 8 turdan sonra “Karl Tseyss” 6 xalla sonuncu yerdədir. “Meppen” isə 9 xalla 10-cudur.

N.О.
www.oxu.az
"
"Olimpiya Stadionundan bir ilkBakı Olimpiya Stadionu “Qarabağ” – “Roma” görüşünün keçirilməsi üçün tam hazır vəziyyətə gətirilib.
Oxu.Az xəbər verir ki, bu barədə Modern.az-a Bakı Olimpiya Stadionunun PR, Media və Tədbirlər departamentinin rəhbəri Cəmilə Mehdiyeva məlumat verib.
C.Mehdiyevanın sözlərinə görə, stadion ilk dəfə olaraq hibrid ot örtüyü ilə təchiz olunub: “UEFA nümayəndələri stadionda olub və oyunun keçirilməsi üçün tam hazır olması ilə bağlı qərar verib. Azərbaycanda ilk dəfə olaraq bizim stadion hibrid ot örtüyü ilə təchiz edilib”.
Stadion rəsmisi bu günə qədər 40 min bilet satışı həyata keçirildiyini açıqlayıb: “Oyuna bir həftədən çox qaldığını nəzərə alsaq, əminəm ki, bütün biletlər tam satılacaq. Ümumilikdə stadion 68 700 tamaşaçı tutur. Səbirsizliklə “Qarabağ”  klubunun çıxışını gözləyirik. İnanırıq ki, yerli stadionda oynamaq onlara uğur gətirəcək”.
C.Mehdiyeva qeyd edib ki, matçı stadionda izləyəcək hər bir tamaşaçının, eləcə də, futbolçuların təhlükəsizliyi tam təmin ediləcək: “Hazırda müvafiq dövlət strukturları ilə danışıqlar gedir. Necə ki, milli komandamızın oyunları, eyni şəkildə də bu matçda təhlükəsizlik məsələləri yüksək səviyyədə yerinə yetiriləcək”.
Qeyd edək ki, “Qarabağ” - “Roma” matçı sentyabrın 27-si, saat 20:00-da başlayacaq.
E.Ə.
www.oxu.az
"
"Azərbaycanda peşəkar futbolçu kabel oğurluğuna görə tutuldu – YENİLƏNİBDaxili İşlər Nazirliyi (DİN) Sumqayıtda üstü açılmış oğurluq hadisəsi ilə bağlı rəsmi məlumat yayıb.
Oxu.Az-ın xəbərinə görə, məlumatda bildirilib ki, Sumqayıt Şəhər Polis İdarəsi əməkdaşlarının keçirdikləri əməliyyat-axtarış tədbirləri nəticəsində sentyabrın 9-da və 15-də şəhər ərazisində telekommunikasiya qovşağına məxsus ümumilikdə 695 metr hava rabitə kabelini kəsərək oğurlamaqda şübhəli bilinən şəhər sakinləri Nicat Muxtarov, Ümidvar Adıgözəlov, Aqşin Mehdiyev və əvvəllər məhkum olunmuş Nurlan Paşayev tutulublar.
Aparılan tədbirlərlə onların kabeli İnşaatçılar qəsəbə sakinləri Zaur Eyyubovun və Zaur İlyasovun işlədikləri metal qəbulu məntəqəsinə satmaları müəyyən edilib. Hər iki şəxs tutulub.
Qeyd edək ki, tutulanlardan Nicat Muxtarov “Sumqayıt” futbol klubunun oyunçusudur.
11:03
""Sumqayıt"" klubunun futbolçusu Nicat Muxtarov saxlanılıb.
 Oxu.az-ın Report-a istinadən məlumatına görə, 22 yaşlı yarımmüdafiəçi Sumqayıt şəhəri Hacı Zeynalabdin qəsəbəsində oğurluq törətməsi səbəbindən yaxalanıb.
Belə ki, polis həmin ərazidə telefon xətləri oğurluğu ilə məşğul olan mütəşəkkil qrupun üzvlərini ələ keçirib. Tutulan dəstə üzvlərindən biri isə N.Muxtarovdur.
 Dəstə üzvləri ötən gün səhər saatlarında yerli polis əməkdaşlarının həyata keçirdikləri əməliyyat nəticəsində tutulublar.
Məlumat Sumqayıt şəhər Polis İdarəsinin 2-ci Polis Bölməsindən də təsdiqlənib. Bölmədən bildirilib ki, hazırda fakt üzrə istintaq aparılır.
""Sumqayıt"" klubunun meneceri Ceyhun Sultanov isə hadisədən xəbərsiz olduğunu söyləyib. O, Muxtarovun bir neçə gündür məşqlərə qatılmadığını da əlavə edib: ""Atası Asif Muxtarov bir neçə gün əvvəl zəng edib demişdi ki, oğlum xəstədir, ona görə məşqlərə gələ bilmir"".
Qeyd edək ki, Nicat Muxtarov əvvəllər Zaqatalanın ""Simurq"", Bakının ""Rəvan"", eləcə də, Azərbaycanın 21 yaşadək futbolçulardan ibarət milli komandasında da forma geyinib. O, ""Sumqayıt""a 2015-ci ilin yayında keçib. 
www.oxu.az
"
"Formula-1: Sinqapur Qran-Prisinin qalibi müəyyənləşdi – VİDEOFormula-1 üzrə Sinqapur Qran-Prisinin qalibi müəyyənləşib.
Oxu.Az xəbər verir ki, “Mercedes” pilotu Luis Hemilton birinci olub.
Yarışda ikinci yeri “Red Bull Racing” komandasının pilotu Daniel Rikkardo, üçüncü yeri isə “Mercedes” pilotu Valtteri Bottas tutub.
Qeyd edək ki, yarış zamanı “Ferrari” komandasının pilotları “Red Bull Racing”in pilotu Maks Ferstappenlə toqquşublar. Qəza nəticəsində onlar yarışda iştirakı davam etdirə bilməyiblər.

E.Ə.
www.oxu.az
"
"Hərbçi güləşçilərin dünya çempionatı başlayır18-25 sentyabr 2017-ci il tarixdə Litvanın Klaypeda şəhərində hərbçi güləşçilər arasında 32-ci dünya çempionatı keçiriləcək.
Azərbaycan Güləş Federasiyasından Oxu.Az-a verilən məlumata görə, sərbəst güləş yarışlarında ölkəmizi Əfqan Xaşalov (57 kq), Qalib Əliyev (61 kq), Ağahüseyn Mustafayev (65 kq), Coşqun Əzimov (70 kq), Rəşad Yusifli (74 kq) və Əşrəf Əliyev (86 kq) təmsil edəcək. Yunan-Roma güləşçilərindən Murad Məmmədov (59 kq), Kərim Cəfərov (66 kq), Sənan Əlmirzəyev (71 kq), Həsən Əliyev (75 kq), Elton Vəzirzadə (80 kq), İslam Abbasov (85 kq), Orxan Nuriyev (98 kq) və Cavid Feyziyev (130 kq) yarışlara qatılacaq. Qadın güləşçilərin mübarizəsində isə Türkan Nəsirova (48 kq) və Tatyana Varantsova (53 kq) iştirak edəcək.
Komandaya dünya çempionatında məşqçilər Nazim Əlicanov və Taleh İsrafilov rəhbərlik edəcək.
Çempionatın proqramına əsasən, ilk yarış günündə sərbəst güləş üzrə 57 kq, 61 kq, 65 kq, 70 kq və qadın güləşi üzrə 48 kq, 53 kq, 55 kq, 58 kq çəkidə qaliblər müəyyənləşəcək. Sentyabrın 21-də isə xalçaya 74 kq, 86 kq , 97 kq, 125 kq çəkidə sərbəst, 60 kq, 63 kq, 69 kq və 75 kq çəkidə qadın güləşçilər çıxacaq. 59 kq, 66 kq, 71 kq və 75 kq çəkidə yunan-Roma güləşçiləri sentyabrın 22-də, 80 kq, 85 kq, 98 kq və 130 kq çəkidə yunan-Roma güləşçiləri isə son yarış günündə mübarizə aparacaq.
Görüşlərin idarə edilməsində ölkəmizi beynəlxalq dərəcəli hakim Elman İsmayılov təmsil edəcək.
Sentyabrın 24-də isə çempionatda iştirak edən ölkələrin Mədəniyyət Günü keçiriləcək.
Xatırladaq ki, ötənilki dünya çempionatını sərbəst güləşçilərimiz 1 qızıl, 1 gümüş və 1 bürünc, yunan-Roma güləşçilərimiz isə 1 qızıl, 3 gümüş və 2 bürünc medalla başa vurub.
E.Ə.
www.oxu.az
"
"Futbol üzrə Azərbaycan Premyer Liqasında V tura yekun vurulubFutbol üzrə Azərbaycan Premyer Liqasında V tura bu gün keçirilmiş 2 oyunla yekun vurulub.
Oxu.Az-ın ""Report""a istinadən məlumatına görə, turun son qarşılaşmasında ""Qəbələ"" səfərdə debütant ""Səbail""lə görüşüb.
""Dalğa Arena""da təşkil olunmuş matçdan qonaqlar qalib ayrılıb - 3:1. İlk yarının sonlarında ""Qəbələ""dən Baqali Dabo fərqlənib. 55-ci dəqiqədə Vüqar Nadirov bərabərlik qolunu vursa da, tezliklə Asif Məmmədov ""qırmızı-qaralar""ı yenidən önə çıxarıb. Oyunda son nöqtəni isə uzatma dəqiqələrində Dabo qoyub.
Bununla da ""Qəbələ"" xallarını 10-a çatdırıb və 3-cü pillədə qalıb. Cəmi 3 xalı olan ""Səbail"" isə 6-cıdır.
Qeyd edək ki, günün ilk matçında isə ""Qarabağ"" Tofiq Bəhramov adına Respublika stadionunda ""Kəpəz""i qəbul edib. Görüş meydan sahiblərinin qələbəsi ilə yekunlaşıb - 2:0. Qolları 34-cü dəqiqədə Coşqun Diniyev, 80-ci dəqiqədə isə Dani Kintana vurub.
N.O.
www.oxu.az
"
"""Qarabağ"" komandasının ÇL-dəki rəqibi ölkə çempionatında xal itirib ""Qarabağ"" komandasının futbol üzrə UEFA Çempionlar Liqasının qrup mərhələsindəki rəqibi ""Çelsi"" komandası ölkə çempionatında növbəti görüşünü keçirib.
Oxu.Az-ın ""Report""a istinadən məlumatına görə, ""Çelsi"" Premyer Liqada ev oyununda ""Arsenal""ı qəbul edib. Qarşılaşma qolsuz bərabərliklə başa çatıb: 0:0.
Beş oyundan sonra aktivində 10 xal olan “Çelsi” turnir cədvəlində üçüncü yerdədir.
N.O.
www.oxu.az
"
"Azərbaycan cüdoçuları Avropa çempionu olubSloveniyanın Maribor şəhərində gənc cüdoçuların Avropa birinciliyində komanda yarışları keçirilib.
Oxu.Az Azərbaycan Cüdo Federasiyasına istinadən xəbər verir ki, Azərbaycan milli komandası mötəbər yarışda bütün rəqiblərinə qalib gələrək Avropa çempionu olub.
Gənc cüdoçularımız Ukrayna, Finlandiya, İtaliya və Gürcüstan yığma komandalarını məğlub ediblər. Elçin İsmayılovun başçılıq etdiyi məşqçilər heyətinin üzvlərinə və cüdoçularımıza qitə birinciliyinin qızıl medalları təqdim olunub. 
Cüdoçularımızın şərəfinə Sloveniyada Azərbaycanın dövlət himni səsləndirilib, üçrəngli bayrağımız qaldırılıb.











N.O.
www.oxu.az
"
"“Qalatasaray”dan inamlı qələbə – VİDEOTürkiyə Super Liqasının 5-ci turunun oyunları davam edir.
Oxu.Az xəbər verir ki, “Qalatasaray” “Kasımpaşa”nı qəbul edib.
Matç “Cim Bom”un 2-0 hesablı qələbəsi ilə başa çatıb.
“Qalatasaray” – “Kasımpaşa” 2:0
QOLLAR: Bafetimbi Qomis 44, 79
Bu nəticədən sonra “Qalatasaray” turnir cədvəlinin 1-ci sırasındadır. “Kasımpaşa” 7 xalla 9-cu pillədədi.

A.M.
www.oxu.az
 
"
"Generallar “Gəncə Marafonu”nda – FOTO Xəbər verdiyimiz kimi, bu gün “Gəncə Marafonu - 2017” keçirilib.
Oxu.Az Qafqazinfo-ya istinadən xəbər verir ki, marafonda yerli və xarici olmaqla 10 mindən artıq insan iştirak edib.
Marafona Azərbaycanın yüksək vəzifə tutan rəsmi şəxslərindən DTX-nın rəisi, general-leytenant rəisi Mədət Quliyev, DSX-nın rəisi, general polkovnik Elçin Quliyev, Gəncə şəhər icra başçısı Elmar Vəliyev, Heydər Əliyev Fondunun icraçı direktoru Anar Ələkbərov, millət vəkili Qənirə Paşayeva, tanınmış idmançı Zabit Səmədov, müğənni Röya və digər məşhurlar da qatılıb.
Birinci yerə Türkiyə vətəndaşı Üzeyir Söyləməz, ikinci yerə İran İslam Respublikasının vətəndaşı Məhəmməd Cəfər Muradi, üçüncü yerə isə Gürcüstan vətəndaşı Timuraz Baikeev çıxıb.
Qadınlar arasında isə birincilik Ukrayna vətəndaşı Valentina Poltavskaya nəsib olub.




















A.M.
www.oxu.az
"
"Rafael Ağayev daha bir turnirin ikiqat qalibi oldu – FOTO Beşqat dünya və 10 dəfə Avropa çempionu olan idmançımız Rafael Ağayev növbəti qələbələrini qazanıb.
Oxu.Az xəbər verir ki, karatenin “Brilyant oğlanı” baku.ws-ə açıqlamasında bildirib ki, İsveçrənin Bazel şəhərində 8-ci “Basel Open Masters” beynəlxalq karate turnirində iştirak edib. Rafael Ağayev həm 75 kiloqram çəkidə, həm də bütün çəkilər üzrə ilk üçlüyü tutan idmançılar arasında keçirilən yarışda birinciliyə yiyələnib.
Qeyd edək ki, Rafael Ağayev 5 dəfə dünya çempionu, 13 dəfə Avropa çempionu, “Bakı-2015” Avropa Oyunlarının və “Bakı-2017” 4-cü İslam Həmrəyliyi Oyunlarının qalibi olub.











A.M.
www.oxu.az
"
"“Gəncə Marafonu-2017”nin qalibi məlum oldu – YENİLƏNİBBu gün Heydər Əliyev Fondunun təşəbbüsü ilə “İradənlə tarix yaz”, “Marafonda bizimlə ol” şüarları altında keçirilən “Gəncə Marafonu-2017”nin qalibi məlum olub.
Oxu.Az Trend-ə istinadən xəbər verir ki, birinci yerə Türkiyə vətəndaşı Üzeyir Söyləməz, ikinci yerə İran İslam Respublikasının vətəndaşı Məhəmməd Cəfər Muradi, üçüncü yerə isə Gürcüstan vətəndaşı Timuraz Baikeev çıxıb.
Qadınlar arasında isə birincilik Ukrayna vətəndaşı Poltavıska Volentinaya nəsib olub.
10:12
Bu gün Heydər Əliyev Fondunun təşəbbüsü ilə “Gəncə Marafonu - 2017” start götürür.
Oxu.Az-ın məlumatına görə, Gəncə “İradənlə tarix yaz”, “Marafonda bizimlə ol” şüarı altında regionlar arasında marafona ev sahibliyi edəcək ilk şəhər olacaq.
Layihə regionlarda idmanın inkişafına dəstək, sağlam həyat tərzini, eləcə də Azərbaycanın ayrı-ayrı bölgələrində müxtəlif yaşda insanlar arasında xeyirxah amallar naminə həmrəylik ideyalarını təbliğ etmək məqsədi daşıyır.
“Gəncə Marafonu - 2017” Heydər Əliyev Fondunun Regional İnkişaf İctimai Birliyi (RİİB) və Gəncə şəhər İcra Hakimiyyətinin dəstəyi ilə təşkil olunur.
Marafon Gəncə şəhərində “Zəfər Tağı”ndan start götürərək Nizami Gəncəvi prospekti, Heydər Əliyev prospekti, Cavad xan küçəsi, “Gəncəçay” bulvarı, Şah İsmayıl Xətai prospekti boyunca davam edib Heydər Əliyev park kompleksinə qədər 17 kilometrlik məsafəni əhatə edəcək.
“Gəncə Marafonu - 2017”nin mükafatlandırma mərasimi 2 kateqoriyada olacaq. Belə ki, marafonun kişi və qadın iştirakçıları ilk 3 yer uğrunda mübarizə aparacaqlar.
Kişi və qadın kateqoriyalarının hər birində 1-ci yerin qalibi 3000, 2-ci yerin qalibi 2000, 3-cü yerin qalibi isə min AZN məbləğində mükafat və hədiyyələrlə, eləcə də medal və sertifikatlarla təltif olunacaqlar.
Xatırladaq ki, bu vaxtadək Heydər Əliyev Fondunun təşəbbüsü ilə 2016 və 2017-ci illərdə paytaxt Bakıda “Küləyə qalib gəl!” şüarı altında “Bakı Marafonu” təşkil olunub. Ardıcıl olaraq keçirilən marafonlara ümumilikdə Azərbaycandan və digər ölkələrdən 20 000-dən çox iştirakçı qoşulmuşdu. Marafon region sakinləri tərəfindən böyük maraqla qarşılandığından yarışın Gəncə şəhərində də keçirilməsinə qərara verilib.
A.M.
www.oxu.az
 
"
"Çernoqoriyada futbol klubunun qapıçısı məşq zamanı güllələndiÇernoqoriyanın birinci liqasında çıxış edən “Bokel” futbol klubunun qapıçısı Qoran Lenats meydanda açılan atəş nəticəsində dünyasını dəyişib.
Oxu.Az Report-a istinadən xəbər verir ki, hadisə məşq zamanı baş verib.
Naməlum şəxs əvvəlcə ətrafdakıları qaçırtmaq üçün havaya bir neçə güllə atıb. Sonra isə meydana çıxaraq qapıçını hədəf alıb.
Həkimlər 33 yaşlı idmançının həyatını xilas etməyə çalışıblar, lakin o, xəstəxanada ölüb.
Hüquq-mühafizə orqanlarının əməkdaşları Kotor şəhərində qatili axtarırlar.
A.M.
www.oxu.az
 
"
"Əfsanəvi futbolçu əlil arabasında – FOTOƏfsanəvi braziliyalı futbolçu Pele ABŞ-da görülüb.
Oxu.Az-ın APA-ya istinadən verdiyi məlumata görə, Nyu-York hava limanında əlil arabasında kameraların obyektivlərinə tuş gələn keçmiş hücumçu fanatlarına avtoqraf verib.
Uzun müddətdir səhhətində problemlər olan Pelenin ABŞ-a əməliyyat üçün gəldiyi güman edilir. O, iki il öncə də cərrahi müdaxiləyə məruz qalmışdı.
Qeyd edək ki, FİFA-nın xüsusi komissiyası tərəfindən XX əsrin ən yaxşı futbolçusu seçilən Pele Beynəlxalq Olimpiya Komitəsi tərəfindən isə ötən əsrin ən yaxşı idmançısı hesab olunub.
O, dünya çempionluğunu ən çox qazanan futbolçu ünvanına da sahibdir – 3 dəfə.








A.M.
www.oxu.az
 
"
"“Qarabağ”ın rəqibləri növbəti oyunlarını keçirdilər – VİDEO“Qarabağ” klubunun futbol üzrə Çempionlar Liqasının qrup mərhələsindəki rəqibləri ölkə çempionatlarında növbəti oyunlarını keçiriblər.
Oxu.Az Report-a istinadən xəbər verir ki, Ağdam komandasının sentyabrın 27-də Bakıda qəbul edəcəyi İtaliya “Roma”sı öz meydanında “Verona” üzərində böyükhesablı qələbə qazanıb.
3:0 hesabı ilə başa çatan oyunda qollardan birini Raca Nainqqolan (22), daha ikisini isə Edin Ceko (33, 61) vurub.

İspaniyadan olan digər rəqib “Atletiko Madrid” isə öz meydanında Antonie Qrizmanın 61-ci dəqiqədə vurduğu qolla “Malaqa”nı məğlub edib.

“Qarabağ”ın Londonda 0:6 hesabı ilə məğlub olduğu “Çelsi”(İngiltərə) isə bu gün doğma divarlar arasında “Arsenal”ı qəbul edəcək.
A.M.
www.oxu.az
 
"
"Azərbaycan millisinin üzvü erməni cüdoçuya qalib gələrək Avropa çempionu olduSloveniyada gənc cüdoçular arasında keçirilən Avropa birinciliyinin fərdi yarışları başa çatıb. Mötəbər yarışın ikinci günü də cüdoçularımız üçün uğurlu olub.
Oxu.Az Report-a istinadən xəbər verir ki, 100 kq çəki dərəcəsində mübarizə aparan Zelim Kotsoyev bütün rəqiblərinə qalib gələrək Avropa çempionu adını qazanıb.
Azərbaycan cüdoçusu finala gedən yolda Slovakiya, İsveçrə və Polşa təmsilçilərini məğlub edib. Milli komandamızın üzvü Avropa birinciliyinin həlledici görüşündə Rusiyanı təmsil edən erməni əsilli cüdoçu Arman Adamyana qalib gələrək qızıl medala layiq görülüb.
Beləliklə Azərbaycan cüdoçuları qitə birinciliyində 3 qızıl, 2 gümüş və 2 bürünc medal qazanaraq komanda hesabında birinci yeri tutublar. Hollandiya millisi 2-ci, Rusiya komandası isə 3-cü olub.
L.Ə.
www.oxu.az 
"
"“Qarabağ” – “Roma” oyununa bu qədər bilet satılıbAğdamın “Qarabağ” futbol klubunun UEFA Çempionlar Liqasının qrup mərhələsinin ilk ev oyununda qarşılaşacağı “Roma” ilə matça bilet satışı davam edir.
Oxu.Az xəbər verir ki, bu qarşılaşmaya satılan biletlərin sayı artıq 40 minə çatıb.
Azarkeşlər biletləri “ASAN xidmət” mərkəzlərindən, Heydər Əliyev Sarayının kassasından, “28 Mall”, “Gənclik Mall”, “Park Bulvar” ticarət mərkəzlərindən, “Azərbaycan”, “Nizami” kinoteatrlarının yaxınlığından və Üzeyir Hacıbəyov küçəsi 69x ünvanından ala bilərlər. Eyni zamanda, biletləri “iTicket.az” saytından onlayn əldə etmək də mümkündür. Biletləri əldə edərkən şəxsiyyət vəsiqəsi təqdim olunmalıdır.
Qeyd edək ki, “Qarabağ” - “Roma” matçı sentyabrın 27-si saat 20:00-da start götürəcək.
L.Ə.
www.oxu.az 
"
"Tərlan Əhmədov ilk oyununda məğlub olduBu gün futbol üzrə Azərbaycan Premyer Liqasında V tura start verilib.
Oxu.Az Report-a istinadən xəbər verir ki, turun açılış oyunu “İnter”lə “Sumqayıt” arasında baş tutub.Matç tərəflərin 1:1 hesablı heç-heçəsi ilə başa çatıb.
Digər qarşılaşmada ""Zirə"" ""Neftçi""ni qəbul edib. Tərlan Əhmədovun baş məşqçiliyi altında ilk oyununa çıxan ""ağ-qaralar"" çempionatda növbəti dəfə məğlub olublar. Görüş 2:1 hesabı ilə başa çatıb. Bu, ""Zirə""nin ardıcıl 4-cü qələbəsi, ""Neftçi""nin isə 4-cü məğlubiyyəti olub.
L.Ə.
www.oxu.az 
 
"
"Çempionlar Liqasının qaçqın klubu - İngilislərin təqtimatında - VİDEOÖlkəmizi Çempionlar Liqasının qrup mərhələsində təmsil edən “Qarabağ” dünya mətbuatının diqqət mərkəzindədir.
Oxu.Az yenicag.az-a istinadən xəbər verir ki, xəbər verir ki, bu dəfə İngiltərənin “Copa90” nəşri Ağdam təmsilçisi barədə reportaj hazırlayıb.
Reportajda klubun 1993-cü ildən – Ağdamın işğalından sonra köçkün həyatı yaşamasından, bu səbəbdən ev oyunlarını Bakıda keçirməsindən xəbər verirlir.
Sözügedən reportajı təqdim edirik.

www.oxu.az
"
"Azərbaycan-Çexiya oyununun biletləri satışdaFutbol üzrə Azərbaycan milli komandasının Çexiya yığmasına qarşı keçirəcəyi 2018-ci il dünya çempionatının seçmə qrup matçının biletləri satışa çıxarılıb.
Oxu.Az AFFA-nın “facebook” səhifəsinə istinadən xəbər verir ki, oktyabrın 5-də Bakı Olimpiya Stadionunda baş tutacaq oyun üçün biletləri ""Asan Xidmət"" mərkəzlərindən (1,2,3 və 4), Heydər ƏliyevSarayının kassalarından, 28 Mall, Gənclik Mall, M.Rəsulzadə 3 (Azərb. k/t yaxınlığı), Bül-bül prospekti, Nizami küç. (Nizami k/t yaxınlığı), Üzeyir Hacıbəyov küç. 69x (Hökümət evinin arxası) ünvanlarından, eləcə də onlayn olaraq iTicket.az saytından almaq olar.
Biletlərin qiyməti kateqoriyalara uyğun olaraq 1 – 6, VİP yerlər üçün isə 50 manatdır.
Qeyd edək ki, Bakı Olimpiya Stadionunda sentyabrın 27-də Çempionlar Liqasının (ÇL) qrup mərhələsinin ""Qarabağ"" – “Roma” və Azərbaycan – Çexiya oyunu keçiriləcəyini nəzərə alaraq, AFFA və “Qarabağ” futbol klubu birgə layihə həyata keçirəcək. Layihəyə əsasən, “Qarabağ”ın ÇL-dəki ilk və milli komandanın cari tsikldə son ev matçın olduğundan, azarkeşlərə güzəştlər tətbiq ediləcək. Ağdam komandasının oyununa bilet alan fanatlar millinin Çexiya ilə qarşılaşması üçün bileti eyni sektordan olan yerə real qiymətindən 50 faiz ucuz əldə edə biləcəklər. Bunun üçün azarkeşlər yığmanın görüşü üçün bilet alarkən “Qarabağ” – “Roma” oyununun biletini kassalara təqdim etməlidir.
N.O.
www.oxu.az
"
" Azərbaycan Premyer Liqasında V tura start verilirBu gün futbol üzrə Azərbaycan Premyer Liqasında V tura start veriləcək.
Oxu.Az xəbər verir ki, həftənin matçları iki günü əhatə edəcək və hamısı Bakıda keçiriləcək.
Turun açılış oyunu “İnter”lə “Sumqayıt” arasında olacaq. Eyni – 6 xala malik kollektivlər hazırda turnir cədvəlində qonşudurlar. Bakılılar 4-cü, sumqayıtlılar isə 5-ci sıradadır. Lakin bu komandalar arasında baş tutan görüşlərin ümumi balansı meydan sahiblərinin xeyrinədir.
“İnter” əvvəlki 20 matçdan 12-də qalib gəldiyi halda, 2 dəfə uduzub. “Sumqayıt” 6 oyundur qələbə qazanmadığı halda, “ağ-göylər” son 9 qarşılaşmada meydanı qolsuz tərk etməyib.
Şənbə günü baş tutacaq digər oyun xüsusi önəm daşıyır. “Neftçi”nin yeni baş məşqçisi Tərlan Əhmədov “Zirə” ilə oyunda debüt edəcək. Hazırda turnir cədvəlində 9 xalla lider olan qəsəbə komandası “ağ-qaralar” üçün arzuolunmaz rəqibdir. 80 illik tarixə məxsus “Neftçi” heç vaxt “Zirə”ni məğlub edə bilməyib. Ayxan Abbasovun baş məşqçisi olduğu komanda əvvəlki 8 matçdan 6-da qalib gəlib.
Premyer Liqanın debütanı “Səbail” bazar gününün ilk matçında “Qəbələ”ni qonaq edəcək. “Dalğa Arena”da baş tutacaq görüş bu kollektivlərin ilk dueli kimi tarixə düşəcək. Hazırda 7 xalla 3-cü sırada olan qonaqlar görüşün aşkar favoritidirlər.
Turun son oyunu “Qarabağ”la “Kəpəz”ə arasında olacaq. Çərşənbə axşamı Çempionlar Liqasının qrup mərhələsinin I turunda İngiltərədə “Çelsi”yə 0:6 hesabı ilə uduzan Ağdam təmsilçisi 1 xalla sonuncu pillədə qərarlaşan gəncəlilərlə görüşdə həmin ağır məğlubiyyəti unutdurmağa çalışacaq.
Bu kollektivlərin son 3 oyunda “Qarabağ” qalib gəlib. “Kəpəz” 20 oyundur qələbə qazanmır. Gəncəlilər sonuncu dəfə 15 il öncə 3 xal əldə edib. Ümumilikdə götürsək, Ağdam təmsilçisi əvvəlki 45 görüşdən 22-də 3 xala sevinib, 14 qarşılaşmada yenilib.
Azərbaycan Premyer Liqası
V tur
16 sentyabr (şənbə)
16:30. “İnter” – “Sumqayıt”
Hakimlər: Ramil Diniyev, İsgəndər Əliyev, Vüsal Qənbərov, Rəhim Həsənov
AFFA nümayəndəsi: Eldəniz Musayev
Hakim-inspektor: Məlik Həsənov
“İnter Arena”
19:00. “Neftçi” – “Zirə”
Hakimlər: Əliyar Ağayev, Mehman Mahmudov, Vaqif Musayev, İnqilab Məmmədov
AFFA nümayəndəsi: Elbrus Abbasov
Hakim-inspektor: Xaqani Məmmədov
“Bakcell Arena”
17 sentyabr (bazar)
18:30. “Qarabağ” – “Kəpəz”
Hakimlər: Rəvan Həmzəzadə, Elman Musayev, Elşad Abdullayev, Orxan Məmmədov
AFFA nümayəndəsi: Erkin Hüseynov
Hakim-ispektor: Şahin Cəfərov
Tofiq Bəhramov adına Respublika stadionu
21:00. “Səbail” – “Qəbələ”
Hakimlər: Rauf Cabbarov, Mübariz Haşımov, Knyaz Əmiraslanov, Fariz Yusifov
AFFA nümayəndəsi: Ramiz Mustafayev
Hakim-inspektor: Füzuli Nəcəfov
“Dalğa Arena”
www.oxu.az
"
"Gənc cüdoçularımız Avropa çempionatının ilk günündə 6 medal qazandılar – FOTOBu gün Sloveniyanın Maribor şəhərində gənclər arasında cüdo üzrə Avropa çempionatına start verilib.
Oxu.Az-ın məlumatına görə, yarışın ilk günündə Azərbaycan milli komandasının 13 üzvü tatami üzərinə çıxıb. Yığmamız böyük uğur qazanaraq aktivinə 6 medal yazdırıb.
Ölkəmizi təmsil edən Kəramət Hüseynov (60 kq) və Hidayət Heydərov (73 kq) bütün rəqiblərindən üstün olaraq Avropa çempionatının qızıl medallarına sahib olublar.
Rəşxan Baxışəliyev (55 kq) və Murad Fətiyev (73 kq) yalnız finalda rəqiblərinə üstünlüyü əldən verərək gümüş medallara sahib olublar.
Xanım cüdoçularımızdan Gültac Məmmədəliyeva (48 kq) və Nəzakət Əzizova (52 kq) isə çempionatın bürünc medallarını qazanıblar.
Bununla da, Avropa çempionatının ilk günündə 6 medal – 2 qızıl, 2 gümüş və 2 bürünc qazanan millimiz mötəbər turnirin ilk pilləsində qərarlaşıb.
Qeyd edək ki, 41 ölkədən 402 idmançının (222 oğlan, 180 qız) mübarizə apardığı mötəbər turnirdə Azərbaycan milli komandası 16 cüdoçu (10 oğlan, 6 qız) ilə təmsil olunur.




















S.B.
www.oxu.az
"
"“Qarabağ”ın oyununa bilet alanlara – GÜZƏŞTBakı Olimpiya Stadionunda senytabrın 27-də UEFA Çempionlar Liqasının qrup mərhələsinin “Qarabağ” – “Roma” və oktyabrın 5-də dünya çempionatının seçmə qrup mərhələsinin Azərbaycan – Çexiya oyunu keçiriləcəyini nəzərə alaraq, AFFA və “Qarabağ” Futbol Klubu birgə layihə həyata keçirəcək.
Oxu.Az-ın məlumatına görə, layihəyə əsasən, “Qarabağ”ın Çempionlar Liqası çərçivəsində ilk və milli komandanın cari seçmə mərhələdə son ev oyunu olduğundan, azarkeşlərin yüksək dəstəyinə hörmət əlaməti olaraq onlar üçün güzəştlər tətbiq ediləcək. 
Belə ki, “Qarabağ”ın oyununa bilet alan azarkeşlər millinin Çexiya ilə qarşılaşması üçün bileti eyni sektordan olan yerə real qiymətindən 50 faiz ucuz əldə edə biləcəklər. Bunun üçün azarkeşlər millinin oyunu üçün bilet alarkən “Qarabağ” – “Roma” oyununun biletini kassalara təqdim etməlidir.
Qeyd edək ki, hər iki oyuna bilet satışı “iTicket” şirkəti tərəfindən həyata keçirilir.
S.B.
www.oxu.az
"
"Aqolli və Kintana “Roma” ilə oyunu da buraxacaq?Həftəsonu Premyer Liqanın V turu çərçivəsində “Kəpəz”lə üz-üzə gələcək “Qarabağ” qarşılaşmaya tam heyətlə hazırlaşa bilmir. 
Oxu.Az xəbər verir ki, klubun mətbuat xidmətinin rəhbəri Nurlan İbrahimovun apasport.az saytına verdiyi məlumata görə, müdafiəçi Ansi Aqolli və yarımmüdafiəçi Dani Kintana hələ də komandadan ayrı qalıblar.
Zədə ucbatından Çempionlar Liqasının qrup mərhələsində “Çelsi” ilə səfər matçını (0:6) buraxan Aqolli yalnız gələn həftədən etibarən fərdi məşqlərə qoşulacaq. Albaniya millisinin kapitanı hazırda reabilitasiya dövrü keçir. Kintana isə fərdi hazırlığını davam etdirir.
İbrahimov hər iki futbolçunun hətta Çempionlar Liqasının növbəti turunda “Roma” ilə matçda iştirakının da sual altında olduğunu söyləyib. Bu, bərpa prosesinin gedişindən asılı olacaq. Həm Aqolli, həm də Kintananın sentyabrın 27-də Bakı Olimpiya Stadionunda keçiriləcək matça yetişib-yetişməyəcəyinə gələn həftənin sonları aydınlıq gələcək.
Qeyd edək ki, sentyabrın 17-də Tofiq Bəhramov adına Respublika stadionunda baş tutacaq “Qarabağ” – “Kəpəz” görüşü saat 18:30-da başlayacaq.
E.Ə.
www.oxu.az
"
"UEFA reytinqi: ""Qarabağ"" ""Milan""dan öndəUEFA Avropa klublarının yeni reytinq cədvəlini açıqlayıb.
Oxu.Az xəbər verir ki, siyahıda Azərbaycanın da 7 klubu yer alıb. Bunlar “Qarabağ”, “Qəbələ”, “Neftçi”, “İnter”, “Zirə”, “Kəpəz” və “Xəzər Lənkəran”dır.
Cədvəldə ən yaxşı göstərici “Qarabağ”dadır. Ağdam təmsilçisi 18,500 xalla 67-ci pillədə qərarlaşıb. “Qəbələ” 5,250 xalla 184-cü sıraya düşüb. Qalan 5 klubumuz isə 241-ci sıranı bölüşürlər. “Neftçi”nin hesabında 3,250, “İnter”in hesabında 2,500, “Zirə”, “Kəpəz” və “Xəzər Lənkəran”da isə 0,500 reytinq xalı var.
“Qarabağ”ın UEFA Çempionlar Liqasının qrup mərhələsindəki rəqiblərinə gəlincə, İspaniyanın “Atletiko” (Madrid) klubu 117,000 xalla 2-ci, İngiltərə çempionu “Çelsi” 70,000 xalla 14-cü, İtaliya təmsilçisi “Roma” isə 44,000 xalla 31-cidir.
Azərbaycan çempionunun yeni reytinq cədvəlində qabaqladığı komandalar sırasında məşhur “Milan”, “Trabzonspor”, “Dinamo” (Zaqreb), “Everton”, “İnter”, “Rubin”, “Dinamo” (Moskva), “Olimpik” (Marsel), BATE və “Böyük beşlik” ölkələrinin başqa xeyli təmsilçisi də var.
www.oxu.az
"
"""Qarabağ""ı qrupda Kollina saxlayıb? – İDDİADÇ-2018-in seçmə mərhələsi çərçivəsində keçirilən Ukrayna - Türkiyə (2:0) matçı ətrafındakı söz-söhbətlər səngimək bilmir.
Oxu.Az apasport.az-a istinadən xəbər verir ki, tanınmış idman yazarı Meriç Müldür həmin qarşılaşmadakı hakim səhvlərinin təsadüf olmadığını yazıb. 
O, ukraynalıların vurduğu hər iki qoldakı kobud hakim səhvlərini FİFA Hakimlər Komitəsinin sədri və UEFA-da hakimlərin təyinatına məsul şəxs olan Pyerluici Kollina ilə əlaqələndirib. Müldür Ukrayna klublarının artıq neçə ildir, hakimlərin sayəsində uğur qazandıqlarını vurğulayıb.
2014-2015 mövsümündə Avropa Liqasında ""Qarabağ""la eyni qrupda yer alan ""Dnepr""in finala qədər irəliləməsini də yada salan türkiyəli həmkarımız bunda Kollinanın ""zəhməti"" olduğuna işarə vurub: ""Kollinanın Ukraynada peşəkar şəkildə çalışdığı dövrdə (2010-2017) bu ölkə klublarının avrokuboklardakı nəticələri diqqət çəkməyə bilməz. Ukrayna lobbisinin təsir gücü çoxdur. UEFA-nın vitse-prezidenti Qreqori Surkis, eyni zamanda, Kiyev ""Dinamo""sunun və Ukrayna Futbol Federasiyasının fəxri prezidentidir. Kollinanın Ukraynada çalışmağa başladığı 2010-cu ildən bəri ""Dinamo"", ""Şaxtyor"", ""Dnepr"", ""Metallist"" və yığma komandanın ev matçlarındakı nəticələri heç də pis olmayıb. Öz meydanlarında yalnız qalib gəlmələri mümkünsüz olan böyük komandalara yeniliblər. Kollinanın Ukrayna Futbol Federasiyasındakı işi 2017-ci ildə bitib. Maraqlıdır ki, onun gedişindən sonra bu ölkə komandalarının nəticələrində geriləmə müşahidə olunur. Hər mövsüm Avropada Ukraynanın bir klubunun sanki önü açılır. ""Şaxtyor"" keçmişdə Avropa Liqasının qalibi olub, ""Dnepr"" 2014-2015 mövsümündə həmin turnirin finalına yüksəlib, 2011-2012 mövsümündə ""Metallist"" 1/4 finalda çıxış edib. Önü açılan komanda bu il, bəlkə də, ""Dinamo"" olacaq. Üç mövsüm əvvəl finala qədər irəliləyən ""Dnepr""in qısa müddətdə dağılması diqqətçəkən məqamdır. AÇ-2012-də İngiltərə ilə matçda Ukraynanın əleyhinə səhv edən Viktor Kaşşai haqda Kollinanın tənqidi açıqlamasından sonra macarıstanlının dərhal evinə göndərildiyini unutmayaq. Görünür, ukraynalıların beynəlxalq arenadakı oyunlarına diqqəti artırmaq lazımdır"".
Qeyd edək ki, 2014-2015 mövsümündə qrup mərhələsinin son turunda ""Qarabağ"" evdə ""İnter""in qapısına son dəqiqədə yol tapsa da, hakim təmiz qolu qeydə almamış və uzun müddət tənqid obyektinə çevrilmişdi. Məhz həmin kobud səhvin sayəsində növbəti mərhələyə adlayan komanda ""Qarabağ"" yox, ""Dnepr"" olmuşdu.
E.Ə.
www.oxu.az
"
"Mikayıl Cabbarov futbol klubuna himayədarlıq etdiYeni yaradılan ""Vətən"" bu mövsüm I Divizionda mübarizə aparacaq. 
Oxu.Az sportinfo.az-a istinadən xəbər verir ki, klubun himayədarı Mikayıl Cabbarovdur.
Azərbaycan Respublikası Nazirlər Kabineti yanında ""İçərişəhər"" Dövlət Tarix-Memarlıq Qoruğu İdarəsinin rəisi (2009-2013) olduğu illərdə ""Fortuna""nı yaradan, daha sonra ""Zirə""nin təsis olunması fikrini irəli sürən indiki təhsil naziri ""Vətən""ə artıq yeni sponsorlar tapıb.
Ona görə də klubun adının dəyişdirilməsi gündəmdədir. Bakının Xəzər rayonunun Buzovna qəsəbəsində yeni açılan “Təhsil” Respublika İdman Mərkəzinin Zuğulba tədris idman bazası onlara təklif olunub. Komandanı burada məskunlaşdırmaq istəyən M.Cabbarov büdcəni də artırmağa hazırlaşır. 
Hazırda isə  ""Vətən""in hesabında 250 min manat var. Nazirin fikri ciddidir - o, çoxdankı arzusunu reallaşdıraraq, Premyer Liqada təmsil olunmaq istəyir. AFFA-nın baş katibi Elxan Məmmədov bu yolda ""Vətən""ə hər cür dəstək vəd edib. 
E.Ə.
www.oxu.az
"
"Qurban Qurbanov “Qarabağ”ın futbolçularından birini cəzalandırdı - YENİLƏNİB“Qarabağ” klubunun baş məşqçisi Qurban Qurbanovun klubun əsas qapıçısı İbrahim Şehiçi cəzalandırdığı ilə bağlı xəbərlər yayılıb.
Xəbərdə deyilir ki, ""Qarabağ""ın baş məşqçisi Qurban Qurbanov Bosniya və Herseqovina millisinin üzvü İbrahim Şehiçi qeyri-müəyyən müddətə əvəzedici komandaya göndərib.
Oxu.Az xəbər verir ki, ""Qarabağ"" klubunun mətbuat xidmətinin rəhbəri Nurlan İbrahimov Ölkə.az-a açıqlamasında yayılan xəbərləri təkzib edib edərək bildirib ki, bu, yalan xəbərdir: ""Qurban Qurbanov heç bir oyunçunu cəzalandırmayıb. İbrahim Şehiçin əvəzedici komandaya göndərilməsi uydurmadır"".
Qeyd edək ki, 29 yaşlı qapıçı 2013-cü ildən ""Qarabağ"" klubunun qapısını qoruyur.
08:49
Ölkəmizi Çempionlar Liqasında təmsil edən “Qarabağ” klubunun baş məşqçisi Qurban Qurbanov sərt qərar qəbul edib.
Oxu.Az futbol11.az-a istinadla xəbər verir ki, təcrübəli mütəxəssis futbolçulardan birini - uzun müddətdir klubun uğurları üçün çalışan Bosniya və Herseqovina millisinin üzvü İbrahim Şehiçi cəzalandırıb. Belə ki, qolkiper qeyri-müəyyən müddətə əvəzedici komandaya göndərilib.
Qeyd edək ki, 29 yaşlı qapıçı Çempionlar Liqasının qrup mərhələsinin ilk turunda “Çelsi” ilə matçda kobud səhvlərlə yadda qalıb.
A.S.
www.oxu.az
"
"Köln fanatları London küçələrində iğtişaşlar yaratdılar – VİDEO + FOTODünən Avropa Liqasının qrup mərhələsində keçirilən Arsenal - Köln qarşılaşması zamanı fanatlar üsyan ediblər, məsələyə polis qarışıb.
Oxu.Az Dailymail-ə istinadla bildirir ki, ötən gün 20 mindən çox Köln fanatı Arsenalla matçda komandalarına dəstək olmaq üçün Londona gedib. Lakin onlardan, sadəcə, 3000-i bilet ala bilib.
Arsenalın Emirates Stadionunda polislərlə ""Köln"" fanatları arasında qarşıdurma yaranıb. Təhlükəsizliyin təmin edilməsi məqsədilə matç 1 saat gecikdirilib. Oyun Arsenalın 3:1 hesablı qələbəsi ilə başa çatıb.
Oyuna baxmağa gələn tanınmış şəxslər sosial şəbəkədə ""Köln"" fanatlarının etdiklərini biabırçılıq adlandırıblar.
İTV-nin siyasət şöbəsinin redaktoru, ""Arsenal"" fanatı olan Robert Peston ""Twitter""də qeyd olaraq yazıb: ""Köln""ün azarkeşləri rüsvayçılıq ediblər. Onlar polislə dalaşıblar, giriş-çıxışlarda təbii ehtiyaclarını ödəyiblər. Artıq mənim Avropa həmrəyliyim sınaqdan keçirildi"".
Polislə qarşıdurma nəticəsində 5 nəfər saxlanılıb.















































N.O.
www.oxu.az
"
"Avropa Liqasının qrup mərhələsində mübarizəyə start verildi2017-2018-ci illər mövsümü üzrə Avropa Liqasının qrup mərhələsində mübarizəyə start verilib.
Oxu.Az Report-a istinadən xəbər verir ki, oyun gecəsi 48 komandanın mübarizə apardığı 12 qrupda 24 qarşılaşma baş tutub.
Matçlardan yalnız biri – ""Arsenal"" – ""Köln"" oyunu bomba təhlükəsi səbəbindən 1 saat gec başlayıb.
Avropa Liqası, Qrup mərhələsi
A qrupu
""Slaviya"" (Praqa, Çexiya) - ""Makkabi"" (Təl-Əviv, İsrail) – 1:0
""Vilyarreal"" (İspaniya) - ""Astana"" (Qazaxıstan) – 3:1
B qrupu
""Yanq Boyz"" (İsveçrə) - ""Partizan"" (Serbiya) – 1:1
""Dinamo"" (Kiyev, Ukrayna) - ""Skenderbeu"" (Albaniya) – 3:1
C qrupu
""Başakşehir"" (Türkiyə) - ""Lüdoqorets"" (Bolqarıstan) – 0-0
""Hoffenhaym"" (Almaniya) - ""Braqa"" (Portuqaliya) 1-2
D qrupu
""Riyeka"" (Xorvatiya) - AEK (Afina Yunanıstan) – 1:2
""Austriya"" (Avstriya) - ""Milan"" (İtaliya) – 1:5
E qrupu
""Apollon"" (Kipr) - ""Lion"" (Fransa) – 1:1
""Atalanta"" (İtaliya) - ""Everton"" (İngiltərə) – 3:0
F qrupu
""Kopenhagen"" (Danimarka) - ""Lokomotiv"" (Moskva, Rusiya) – 0:0
""Zlin"" (Çexiya) - ""Şerif"" (Moldova) – 0:0
G qrupu
""Styaua"" (Rumıniya) - ""Viktoriya"" (Plzen, Çexiya) – 3:0
""Hapoel"" (Beer-Şeva, İsrail) - ""Luqano"" (İsveçrə) -2:1
H qrupu
""Arsenal"" (İngiltərə) - ""Köln"" (Almaniya) – 3:1
""Srvena Zvezda"" (Serbiya) - BATE (Belarus) – 1:1
İ qrupu
""Setubal"" (Portuqaliya) - ""Zalsburq"" (Avstriya) – 1:1
""Marsel"" (Fransa) - ""Konyaspor"" (Türkiyə) – 1:0
J qrupu
""Herta"" (Almaniya) - ""Atletik Bilbao"" (İspaniya) – 0:0
""Zarya"" (Luqansk, Ukrayna) - ""Ostersun"" (İsveç) – 0:2
K qrupu
""Vitess"" (Hollandiya) - ""Latsio"" (İtaliya) – 2:3
""Sulte Varegem"" (Belçika) - ""Nitsa"" (Fransa) – 1:5
L qrupu
""Real Sosyedad"" (İspaniya) - ""Rusenborq"" (Norveç) – 4:0
""Vardar"" (Makedoniya) - ""Zenit"" (Rusiya) – 0:5
E.Ə.
www.oxu.az
 
"
"""Qarabağ""ın məğlubiyyəti haqqında ən maraqlı paylaşımlar - FOTOÇempionlar Liqasının qrup mərhələsində ""Çelsi"" ilə ilk oyununa çıxan ""Qarabağ"" güclü və təcrübəli rəqibi qarşısında tab gətirə bilmədi. Gün ərzində sosial mediada ən çox danışılan mövzu Qarabağın məğlubiyyəti oldu.
Oxu.Az A24.az-ə istinadən sözügedən mövzuda ən maraqlı paylaşımları sizlərə təqdim edir:






















































































E.C.
www.oxu.az
 
"
"Azərbaycan Boks Federasiyası: Məhəmmədrəsul Məcidov yeni bir səhifə açdıGənclər və İdman Nazirliyində cüdo, güləş və boks üzrə dünya çempionatlarında medallar qazanan Azərbaycan milli komandalarının üzvləri ilə görüş keçirilib. 
Oxu.Az Report-a istinadən xəbər verir ki, tədbirə nazirliyin idman şöbəsinin müdiri Fərid Mansurov, Milli Olimpiya Komitəsinin baş katibi Ağacan Abıyev, federasiyaların rəsmiləri, yığmanın məşqçiləri və idmançılar qatılıb.
İdmançıları təbrik edən F.Mənsurov bildirib ki, veteran idmançıların artıq məşqçi kimi uğur əldə etmələri sevindirici haldır: ""Güləşçilərimiz Parisdə 2 qızıl və 1 bürünc medal qazandılar. Mükafat əldə edə bilməyənlərə ruhdan düşməməyi tövsiyə edirəm. Hacı Əliyevi üçqat dünya çempionu olması münasibətilə xüsusilə təbrik edirəm. Hamburqda təşkil edilən boks üzrə dünya çempionatında Məhəmmədrəsul Məcidov da üçqat çempion oldu. Cüdoçularımızın da qızıl medal qazanmaq vaxtıdır. Onlar bu dəfə gümüş və bürünc əldə etdilər. Mövlud Mirəliyev, Mehman Əzizov kimi veteran cüdoçular artıq məşqçi kimi sözlərini deyirlər"".
Nazirlik rəsmisi üçqat dünya çempionu tituluna sahib çıxan sərbəst güləşçi Hacı Əliyev və boksçu Məhəmmədrəsul Məcidova prezident təqaüdü təyin edildiyini də vurğulayıb.
Eyni zamanda, Azərbaycan Boks Federasiyasının (ABF) vitse-prezidenti olan A.Abıyev Azərbaycan idmançılarının davamlı olaraq beynəlxalq yarışlarda yüksək nəticələr göstərdiklərini söyləyib: ""Artıq 65 ildir boksdayam. Müstəqillik illərində qazandığımız nailiyyətlər heç vaxt olmayıb. İldən-ilə uğurlarımız artır. Məhəmmədrəsul Məcidov isə yeni bir səhifə açdı. Çünki Azərbaycanda boks üzrə heç vaxt üçqat dünya çempionu olmamışdı. Bir neçə il əvvəl Kamran Şahsuvarlını ancaq Bakıda tanıyırdılar. İndi bütün dünya tanıyır. Bütün idmançılarımızı təbrik edir, uğurlar arzulayıram"".
ABF-nin baş katibi Nağı Səfərov isə əlavə edib ki, əvvəllər uğurlardan danışılırdısa, artıq rekordlardan söz açılır: ""Bütün dünya Məhəmmədrəsul Məcidovdan danışır. Hamburqdakı yarışadək 4 ölkədə üçqat dünya çempionu vardı. Kuba, Bolqarıstan, Rumıniya və Çindən sonra Azərbaycan beşinci oldu”.
Sərbəst güləş üzrə Azərbaycan yığmasının baş məşqçisi Firdovsi Umudov dünya çempionatının önəminə diqqət çəkərək deyib ki, bundan sonra daha səylə çalışmaq lazımdır: ""Nəticəni qoruyub saxlamaq daha çətindir. 2020-ci il Tokio Yay Olimpiya Oyunlarınadək çoxlu sayda beynəlxalq yarış var. Qarşıdakı turnirlərdə də uğurlu çıxış etməliyik"".
Cüdo yığmasının məşqçisi Mehman Əzizov bildirib ki, Budapeştdə təşkil olunan mundialda qızıl medal qazanılmasa da, Azərbaycan idmançılarının çıxışı uğurlu olub: ""Gələn il dünya çempionatı Azərbaycanda keçiriləcək. Həmin yarışda ən azı 2 qızıl medal əldə etməyə çalışacağıq"".
Öz növbəsində H.Əliyev bildirib ki, hədəfi olimpiya çempionluğudur: ""Üçqat dünya çempionu olduğum üçün sevinirəm. Bu işdə əziyyəti olan hər kəsə təşəkkür edirəm. Əsas hədəfim odur ki, olimpia çempionu olum"".
M.Məcidov isə əldə etdiyi nailiyyəti Azərbaycanın ümumi qələbəsi kimi dəyərləndirib: ""Yarış vaxtı oğlumun dünyaya gəlməsi mənim üçün böyük stimul oldu. Kamran Şahsuvarlı nə hisslər keçirdiyimi gördü. İstəyirəm ki, oğlum gələcəkdə mənimlə fəxr etsin. Bu, çox xoş olar"".
Qeyd edək ki, Macarıstanın paytaxtı Budapeştdə keçirilmiş cüdo üzrə dünya çempionatında Orxan Səfərov (60 kq), Rüstəm Orucov (73 kq) gümüş, Elmar Qasımov (100 kq) və İrina Kindzerska (+78 kq) bürünc medal qazanıblar. Almaniyanın Hamburq şəhərindəki dünya çempionatında Azərbaycanın 2 boksçusu fəxri kürsüyə yüksəlib. Məhəmmədrəsul Məcidov (91 kq) qızıl, Kamran Şahsuvarlı (75 kq) bürünc medal əldə edib. Fransanın paytaxtı Parisdə təşkil olunmuş mundialda isə Hacı Əliyev (61 kq) qızıl medal və Azərbaycanın sərbəst güləş tarixində ilk üçqat dünya çempionu adını qazanıb. Aslanbek Alborov (97 kq) yarışı bürünc medalla başa vurub. Daha bir bürünc medalı isə yunan-Roma güləşçisi Elvin Mürsəliyev (80 kq) əldə edib.
E.Ə.
www.oxu.az
"
"“Zirə” klubuna prezident təyin olundu Futbol üzrə Azərbaycan Premyer Liqasında mübarizə aparan “Zirə” klubunun rəhbərliyində dəyişiklik edilib.
Oxu.Az Report-a istinadən xəbər verir ki, klubdaxili məsləhətləşmələrin nəticəsi olaraq, Orxan Məmmədov fəxri prezident seçilib.
O.Məmmədov “Zirə”nin yaradılmasının əsas təşəbbüskarı olub. Buna qədər icraçı direktor vəzifəsində çalışan Natiq İsmayılov isə klubun prezidenti təyin olunub. İcraçı direktor vəzifəsini isə bundan sonra Cahangir Məmmədov yerinə yetirəcək.
Qeyd edək ki, “Zirə” futbol klubu 2014-cü ildə təsis edilib.
A.M.
www.oxu.az
"
"Britaniyalı nazirin “Qarabağ”dan istəyi: 7-0 udun! Böyük Britaniyanın Avropa və Amerika məsələləri üzrə naziri Alan Dunkan “Çelsi-Qarabağ” futbol oyununa münasibət bildirib.
Oxu.Az APA-ya istinadən xəbər verir ki, nazir futbol üzrə bilici olmasa da, nəticə ilə artıq tanış olduğunu deyib.
Nazir Azərbaycan komandasına “Çelsi”ni Bakıda  7-0 hesabı ilə məğlubiyyətə uğratmağı arzulayıb: “Düşünürəm ki, Azərbaycan futbolunun keyfiyyəti yüksəlir. Baxmayaraq ki, “Çelsi-Qarabağ” oyununda komandanız məğlub oldu, təcrübəni nəzərə alsaq, bu, pis nəticə deyil, Nəticə getdikcə yaxşılaşacaq”.
O, Britaniyada Tofiq Bəhramovun hörmətlə yad edildiyini bildirib: “Onun adı Britaniyanın futbol tarixinə yazılıb”.
A.M.
www.oxu.az
"
"Azərbaycan millisinə yeni baş məşqçi gətirildiAzərbaycan millisinə yeni baş məşqçisi gətirilib.
Oxu.Az AFFA-ya istinadən məlumat verir ki, Məşqçilər Komitəsinin təklifinə əsasən, 21 yaşadək futbolçulardan ibarət Azərbaycan milli komandasının Avropa çempionatının seçmə qrup mərhələsi çərçivəsində oktyabr və noyabr aylarında keçirəcəyi oyunlar üçün baş məşqçisi vəzifəsi müvəqqəti olaraq Samir Ələkbərova həvalə olunub.
Baş məşqçinin qərarına əsasən, bu müddət üçün Aslan Kərimov və Cahangir Həsənzadə köməkçi-məşqçi vəzifəsinə təyin ediliblər.
A.M.
www.oxu.az
 
"
"Milli komandamız FİFA reytinqində 13 pillə gerilədiFİFA dünya yığmalarının yeni reytinq siyahısını açıqlayıb.
Oxu.Az Report-a istinadən xəbər verir ki, Azərbaycan milli komandası ötən ayla müqayisədə 13 pillə geriləyib.
Hazırda Robert Prosineçkinin baş məşqçi olduğu kollektiv 388 xalla 92-ci sırada qərarlaşıb. Milli üzvləri hesabat dövründə 2018-ci il dünya çempionatının seçmə qrup mərhələsinin 2 oyununa çıxıblar. Sentyabrın 1-də səfərdə Norveçə 0:2 hesabı ilə uduzan yığma Bakıda San Marinonu darmadağın edib - 5:1.
Qeyd edək ki, FİFA növbəti reytinq siyahısını oktyabrın 16-da açıqlayacaq.
A.M.
www.oxu.az
"
"“Qarabağ”lı futbolçuların “Çelsi” paylaşımları – FOTOXəbər verdiyimiz kimi, “Qarabağ” UEFA Çempionlar Liqasının qrup mərhələsinin ilk oyununda “Çelsi”yə 0:6 hesabı ilə uduzub.
Oxu.Az xəbər verir ki, “Qafqazinfo”nun məlumatına görə, Ağdam klubunun futbolçuları sosial şəbəkə hesablarında matçla bağlı paylaşımlar ediblər. 
Sizi həmin paylaşımlarla tanış edirik:
Polşalı müdafiəçi Yakub Jezniçak “Çelsi” ilə matçdan foto paylaşaraq, üzərinə “yaxşı dərsdir, çünki bu Çempionlar Liqasıdır” yazıb. 

Cənubi Afrikalı hücumçu Dino Ndlovu isə London təmsilçisi ilə matçdakı fotosuna bu sözlərlə şərh verib: “Məğlubiyyət hər zaman pis təsir edir. Amma biz “Qarabağ”ıq. Biz uğursuz və məğlubiyyətlərə alışan komanda deyilik”.

Komandanın gənc oyunçusu Mahir Mədətovun fikirləri isə belə olub: “Bəzən qazanarsan, bəzən isə öyrənərsən”.

Ağdam klubunun yeni transferi Pedro Konzen Enrike də düşüncələrini fotosu ilə birlikdə bölüşüb: “Uğursuz nəticəyə rəğmən, bu şounun bir hissəsi olmaq möhtəşəmdir. Əlbəttə ki, daha yaxşısını edə bilərik. Biz bir komandayıq, biz “Qarabağ”ıq. Amma rəqibin böyüklüyünü və oyun keyfiyyətini unutmamalıyıq”.

Qara Qarayev isə matçdan sonra David Luiz və Pedro Rodrigezlə fotosunu paylaşaraq azarkeşlərə təşəkkür edib: “Hər kəsə təşəkkür edirəm. Belə anlarda sizin dəstəyinizi hiss etmək möhtəşəmdir”.

E.Ə.

www.oxu.az
"
"Avropa Liqasında qrup mərhələsi başlayırBu gün Avropa Liqasının qrup mərhələsində yeni mövsümə start veriləcək.
Oxu.Az xəbər verir ki,  12 qrupda yer alan 48 komanda mübarizəyə başlayacaq.
UEFA Avropa Liqası
Qrup mərhələsi
I tur
A qrupu
21:00. ""Slaviya"" (Praqa, Çexiya) - ""Makkabi"" (Təl-Əviv, İsrail)
21:00. ""Vilyarreal"" (İspaniya) - ""Astana"" (Qazaxıstan) 
 B qrupu
21:00. ""Yanq Boyz"" (İsveçrə) - ""Partizan"" (Serbiya)
21:00. ""Dinamo"" (Kiyev, Ukrayna) - ""Skenderbeu"" (Albaniya)
C qrupu
21:00. ""Başakşehir"" (Türkiyə) - ""Lüdoqorets"" (Bolqarıstan)
21:00. ""Hoffenhaym"" (Almaniya) - ""Braqa"" (Portuqaliya)
D qrupu
21:00. ""Riyeka"" (Xorvatiya) - AEK (Afina Yunanıstan)
21:00. ""Austriya"" (Avstriya) - ""Milan"" (İtaliya) 
E qrupu
21:00. ""Apollon"" (Kipr) - ""Lion"" (Fransa)
21:00. ""Atalanta"" (İtaliya) - ""Everton"" (İngiltərə) 
F qrupu
21:00. ""Kopenhagen"" (Danimarka) - ""Lokomotiv"" (Moskva, Rusiya)
21:00. ""Zlin"" (Çexiya) - ""Şerif"" (Moldova)
G qrupu
23:05. ""Styaua"" (Rumıniya) - ""Viktoriya"" (Plzen, Çexiya)
23:05. ""Hapoel"" (Beer-Şeva, İsrail) - ""Luqano"" (İsveçrə)
H qrupu
23:05. ""Arsenal"" (İngiltərə) - ""Köln"" (Almaniya)
23:05. ""Srvena Zvezda"" (Serbiya) - BATE (Belarus)
İ qrupu
23:05. ""Setubal"" (Portuqaliya) - ""Zalsburq"" (Avstriya)
23:05. ""Marsel"" (Fransa) - ""Konyaspor"" (Türkiyə)
J qrupu
23:05. ""Herta"" (Almaniya) - ""Atletik"" (Yunanıstan)
23:05. ""Zarya"" (Luqansk, Ukrayna) - ""Ostersun"" (İsveç)
K qrupu
23:05. ""Vitess"" (Hollandiya) - ""Latsio"" (İtaliya)
23:05. ""Sulte Varegem"" (Belçika) - ""Nitsa"" (Fransa)
L qrupu
23:05. ""Real Sosyedad"" (İspaniya) - ""Rusenborq"" (Norveç)
23:05. ""Vardar"" (Makedoniya) - ""Zenit"" (Rusiya) 
www.oxu.az
"
"Rusiyada dünya çempionunu döyərək öldürən azərbaycanlı beynəlxalq axtarışa verildiRusiyada pauerlifting üzrə dünya çempionu Andrey Draçyovu döyərək öldürən azərbaycanlı beynəlxalq axtarışa verilib.
Oxu.Az-ın APA-ya istinadən verdiyi məlumata görə, Anar Allahverənov barəsində qiyabi həbs qərarı verilib.
Avqustun 22-də federal axtarışa verilən Xabarovsk diyar sakini A.Allahverənovu hələlik yaxalamaq mümkün olmayıb.
Xatırladaq ki, avqustun 20-də qarışıq döyüş növləri ilə (MMA) məşğul olan Anar Allahverənov və pauerlifting üzrə dünya çempionu Andrey Draçyov arasında Xabarovskun ""Qalereya"" kafesində baş verən mübahisə dava ilə nəticələnib. Ağır kəllə-beyin travması alan A.Draçyov xəstəxanada keçinib, A.Allahverənov isə hadisə yerindən qaçıb.
A.S.
www.oxu.az
"
"Çempionlar Liqası: “Beşiktaş”dan inamlı qələbəÇempionlar Liqasının qrup mərhələsində ilk tura yekun vurulub.
Oxu.Az-ın məlumatına görə, ikinci oyun günündə daha səkkiz qarşılaşma keçirilib.
Türkiyənin “Beşiktaş” klubu səfərdə inamlı təsir bağışlayaraq Portuqaliyanın “Portu” komandasını 3:1 hesabı ilə məğlub edib.
“Qara qartallar”ın heyətində Taliska (13), Cenk Tosun (28) və Babel (88) fərqləniblər. Dusko Tosiç isə 21-ci dəqiqədə avtoqolla yadda qalıb. 
Günün digər nəticələrini təqdim edirik:
E qrupu
“Maribor” (Sloveniya) – “Spartak” (Rusiya) - 1:1
Qollar: Bohar, 85 - Səmədov, 59
“Liverpul” (İngiltərə) – “Sevilya” (İspaniya) - 2:2
Qollar: Firmino, 21, Salah, 37 - Ben Yedder, 5, Korrea,72
F qrupu
“Feyenord” (Hollandiya) – “Mançester Siti” (İngiltərə) - 0:4
Qollar: Con Stons, 2, 63, Aquero, 10, Qabriel, Jesus, 25
“Şaxtyor” (Ukrayna) – “Napoli” (İtaliya) - 2:1
Qollar: Tayson, 15, Ferreyra, 58 - Milik, 72 (pen.)
G qrupu
“Leypsiq” (Almaniya) – “Monako” (Fransa) - 1:1
Qollar: Forsberq, 33 - Tilemans, 34
“Porto” (Portuqaliya) – “Beşiktaş” (Türkiyə) - 1:3
Qollar: Tosiç, 21 (öz qapısına) - Taliska, 13, Cenk Tosun, 28, Babel, 88
H qrupu
“Real” (İspaniya) – APOEL (Kipr) - 3:0
Qollar: Ronaldo, 12, 51 (pen.), Ramos, 61
“Tottenhem” (İngiltərə) – “Borussiya” (Dortmund, Almaniya) - 3:1
Qol: Son, 4, Keyn, 16, 60 - Yarmolenko, 11
S.B.
www.oxu.az
"
"2024 və 2028-ci il Olimpiya Oyunlarının paytaxtları elan edildi2024 və 2028-ci il Yay Olimpiya Oyunları Paris və Los-Anceles şəhərlərində keçiriləcək.
Oxu.Az-ın məlumatına görə, müvafiq qərar Beynəlxalq Olimpiya Komitəsinin Limada (Peru) keçirdiyi iclasında qəbul olunub.
Qərar yekdilliklə qəbul edilib. Bu şəhərlər avtomatik olaraq Paralimpiya Oyunlarına da ev sahibliyi edəcəklər.
Qeyd edək ki, Paris sonuncu dəfə 1924-cü ildə Olimpiya Oyunlarına ev sahibliyi edib. 
2020-ci il Yay Olimpiya Oyunları Tokioda keçiriləcək. 
S.B.
www.oxu.az
"
"“Qarabağ” vətənə döndü – FOTOFutbol üzrə Azərbaycan çempionu “Qarabağ” vətənə qayıdıb.
Oxu.Az Qafqazinfo-ya istinadən xəbər verir ki, ötən gün UEFA Çempionlar Liqasının qrup mərhələsinin ilk turu çərçivəsində səfərdə İngiltərə çempionu “Çelsi” ilə qarşılaşan təmsilçimiz bu gün Bakıya dönüb.
Londondan birbaşa reyslə qayıdan komanda 10:00-da paytaxta çatıb. Əsas komanda ilə birgə səfərə çıxan Ağdam klubunun U-19 kollektivi də vətənə qayıdıb.
Qeyd edək ki, “Qarabağ”ın əsas komandası “Çelsi”yə 0:6, UEFA Gənclər Liqasında mübarizə aparan U-19 isə 0:5 hesabı ilə uduzub.



E.Ə.
www.oxu.az
"
"Qurban Qurbanov ingilis mediasına: Torpaqlarımızı əlimizdən alıblar – VİDEO“Qarabağ”ın baş məşqçisi Qurban Qurbanov Çempionlar Liqasında “Çelsi”yə məğlubiyyətdən (0:6) sonra mətbuat konfransı keçirib. 
Oxu.Az Apasport.az-a istinadən xəbər verir ki, britaniyalı jurnalistlərin suallarını cavablandıran mütəxəssis komandanın tarixi barədə də onlara məlumat verib.
- Çempionlar Liqasında və Azərbaycan Premyer Liqasında hədəfiniz nədir?
- Özümüzü Çempionlar Liqasında harada gördüyümüzü deyə bilmərəm. Qrup mərhələsində olmaq istəyirdik, bunu da bacardıq.
- 2008-ci ildən “Qarabağ”ın baş məşqçisisiniz. Klub həmin vaxt bu səviyyədə deyildi. Siz komandanı böyük uğura daşıdınız...
- Dəyərli suala görə çox sağ olun. “Qarabağ”ın Çempionlar Liqasının qrupunda iştirakı Azərbaycan futbolunda bir ilkdir. Kiçik futbol ölkəsiyik. Ölkə olaraq, futbolda indi-indi inkişaf etməyə başlayırıq. Çətin addımlarda mənim adım olduğu üçün şadam. Bizim üçün asan deyil. Bu cür turnirin qrup mərhələsinə düşməyimizə baxmayaraq, belə böyük hesablı məğlubiyyət mənə xoş deyil. Amma inkişaf etmək istəyiriksə, bu cür məğlubiyyətlərlə razılaşmalıyıq, belə halları gözümüzün qabağına gətirməliyik. Çəkinmədən, utanmadan, daha da çox çalışmalı və bundan da irəli getməyi düşünməliyik.
- “Qarabağ”ın Çempionlar Liqasında iştirakı sizin üçün nə deməkdir?
- Bu, bizim üçün böyük uğurdur. Çempionlar Liqasının qrupuna düşmək vəzifəsinin öhdəsindən gəldik və bu nailiyyət Azərbaycanda futbolu daha da sevdirdi, futbola maraq artdı.
- “Qarabağ” azarkeşlərinin çoxu bu gün klubun formalarını geyinməsələr də, Azərbaycan bayraqları ilə sizə dəstək oldular. Bu, üzərinizdə təzyiqi artırmışdı?
- Yəqin ki, bu komandanın tarixini bilirlər, “Qarabağ” adının mənasını dərk edirlər. Bizim yaralı yerimizdir. Qarabağ torpaqlarının çox hissəsi erməni daşnaklarının əlindədir, haqsız yerə əlimizdən alıblar. Azərbaycan bayrağını tribunalarda görmək üzərimdəki təzyiqi artırmır, əksinə, mənə güvən, inam verir, məsuliyyətim daha da çoxalır. Şadam ki, bu komandanın baş məşqçisiyəm. Nə qədər ağır olsa da, komandamın belə məğlubiyyətlə üzləşməsini istəməzdim. Biz azərbaycanlı kimi, “Qarabağ”da işləməkdən fəxr duyuram və əlimdən gələnin artığını etməyə çalışıram.

E.Ə.
www.oxu.az
"
"Çempionlar Liqasının qrup mərhələsinin növbəti matçları keçiriləcəkFutbol üzrə Çempionlar Liqasının (ÇL) qrup mərhələsinin I turu çərçivəsində növbəti matçlar keçiriləcək.
Oxu.Az  xəbər verir ki, ikinci oyun günündə E, F, G və H qrupunda yer alan komandalar üz-üzə gələcək.
Turnirin son qalibi “Real Madrid” yeni mövsümə APOEL-ə qarşı ev oyunu ilə başlayacaq. Yarışın favoritlərindən sayılan “Mançester Siti” “Feyenoord”un qonağı olacaq.
Günün mərkəzi görüşü İngiltərədə baş tutacaq. Burada “Liverpul” “Sevilya”nı qəbul edəcək. Türkiyə təmsilçisi “Beşiktaş” isə səfərdə “Portu” ilə üz-üzə gələcək.
Çempionlar Liqası
Qrup mərhələsi, I tur
13 sentyabr
E qrupu
22:45. “Maribor” (Sloveniya) – “Spartak” (Moskva, Rusiya)
22:45. “Liverpul” (İngiltərə) – “Sevilya” (İspaniya)
F qrupu
22:45. “Feyenoord” (Hollandiya) – “Mançester Siti” (İngiltərə)
22:45. “Şaxtyor” (Ukrayna) – “Napoli” (İtaliya)
G qrupu
22:45. “Leyptsiq” (Almaniya) – “Monako” (Fransa)
22:45. “Portu” (Portuqaliya) – “Beşiktaş” (Türkiyə)
H qrupu
22:45. “Tottenhem” (İngiltərə) – “Borussiya” (Dortmund, Almaniya)
22:45. “Real Madrid” (İspaniya) – APOEL (Kipr)
A.S.
www.oxu.az
"
"Messi ilk dəfə Buffona qol vurdu – VİDEO“Barselona”nın hücumçusu Lionel Messi karyerası ərzində ilk dəfə “Yuventus”un qapıçısı Canluicci Buffona qol vurub.
Oxu.Az-ın xəbərinə görə, qarşılaşma Çempionlar Liqasının qrup mərhələsi çərçivəsində keçirilib və kataloniya təmsilçisinin 3:0 hesablı qələbəsi ilə başa çatıb. 
Messi 45-ci dəqiqədə adını tabloya yazdıraraq hesabı açıb. Matçın 56-cı dəqiqəsində İvan Rakitiç meydan sahiblərinin üstünlüyün iki topa çatdırıb. 69-cu dəqiqədə isə Messi dubla imza ataraq oyunda son hesabı müəyyənləşdirib.
Bu qrupun paralel keçirilən qarşılaşmasında Portuqaliyanın “Sportinq” klubu səfərdə Yunanıstanın “Olimpiakos” komandasına 3:2 hesabı ilə qalib gəlib.

S.B.
www.oxu.az
"
"“Qarabağ” Çempionlar Liqasının ilk oyununda 6 qol buraxdı – VİDEOAzərbaycanın “Qarabağ” klubu Çempionlar Liqasının qrup mərhələsində ilk oyununa çıxıb.
Oxu.Az-ın xəbərinə görə, C qrupunda yer alan Ağdam təmsilçisi səfərdə İngiltərənin “Çelsi” komandasının qonağı olub.
“Stemford Bric” stadionunda keçirilən qarşılaşma meydan sahiblərinin 6:0 hesablı qələbəsi ilə yekunlaşıb.
“Çelsi”nin heyətində Pedro Rodriqez (5-ci dəqiqə), David Zappakosta (30), Sezar Aspilikueta (55), Bokayako (71), Batşuayi (76 və 82) fərqləniblər.
Bu qrupun digər oyununda isə İtaliyanın “Roma” və İspaniyanın “Atletiko” klubları 0:0 hesablı bərabərliyə qalıblar.

S.B.
www.oxu.az
"
"""Çelsi"" və ""Qarabağ"" komandalarının start heyətləri açıqlandıİngiltərənin paytaxtı Londonda Çempionlar Liqasının qrup mərhələsinin ilk tur matçında üz-üzə gələcək ""Çelsi"" və ""Qarabağ"" komandalarının start heyətləri açıqlanıb. 
Oxu.Az xəbər verir ki, ""Report""un məlumatına görə, ilk ""11-lik""də bu futbolçular yer alıblar:
""Çelsi"": 13. Tibo Kurtua, 3. Markos Alonso, 4. Sesk Fabreqas, 7. N'Qolo Kante, 11. Pedro Rodriges, 21. Davide Zappakosta, 22. Villian, 23. Mişi Batşuayi, 24. Qari Keyhill (kap.), 27. Andreas Kristensen, 28. Sezar Aspilikueta
Ehtiyat oyunçular: 1. Villi Kabalyero, 2.Antonio Rüdiger, 9. Alvaro Morata, 10.Eden Azar, 14.Tiemue Bakayoko, 15.Viktor Mozes, 30.David Luis
Baş məşqçi: Antonio Konte
""Qarabağ"": 13. İbrahim Şehiç, 2. Qara Qarayev, 5. Maksim Medvedev, 8. Miçel, 9. Dino Ndlovu, 10. Pedro Enrike, 14. Rəşad Sadıqov (kap.), 20. Riçard Almeyda, 52. Yakub Jezniçak, 55. Bədavi Hüseynov, 77. Donald Gerryer
Ehtiyat oyunçular: 1. Anton Kanibolotski, 7. Rahid Əmirquliyev, 11. Mahir Mədətov, 18. Tarik Elyunussi, 22. Əfran İsmayılov, 32. Elvin Yunuszadə, 91. Coşqun Diniyev
Baş məşqçi: Qurban Qurbanov
Qeyd edək ki, Stemford Bric"" stadionunda keçiriləcək ""Çelsi"" - ""Qarabağ"" matçı Bakı vaxtı ilə saat 22:45-də başlanacaq.
E.Ə.
www.oxu.az
"
"Londonda “Qarabağ”a dəstək fləşmobu keçirilib – VİDEO“Qarabağ”ın Çempionlar Liqasının qrup mərhələsində “Çelsi” ilə qarşılaşacağı London şəhərində bu gün günorta saatlarında fləşmob keçirilib.
Oxu.Az Qafqazinfo-ya istinadən xəbər verir ki, fləşmob “Qarabağ”a və Azərbaycan turizminə dəstək məqsədilə təşkil edilib.
“Qarabağ”ın uzunluğu 20, eni 10 metr olan geyim forması qaldırılıb, onun üzərində komandanın simvolları ilə yanaşı “Azerbaijan.travel” və  “#vısıtbaku” sözləri yer alıb.
Məlumata görə, “Qarabağ”ın ÇL-də digər səfər matçlarını keçirəcəyi Roma Madrid şəhərlərində də fləşmobların keçirilməsi nəzərdə tutulub.

E.Ə.
www.oxu.az
"
"“Çelsi” – “Qarabağ” oyunu hansı kanalda izləyək?Çempionlar Liqasının qrup mərhələsinin ilk turunun oyunları bu gün keçiriləcək “Çelsi” – “Qarabağ” oyununa Azərbaycan və Türkiyə telekanallarında canlı yayımla baxmaq mümkün olacaq.
Oxu.Az Bizimyol.info-ya istinadən xəbər verir ki, oyun Azərbaycanın Az TV və Türkiyənin “Tivibu Spor 4” kanallarında yayımlanacaq.
AZƏRBAYCAN / “AZTV”
22:45. “Çelsi” – “Qarabağ”
TÜRKİYƏ / “Tivibu Spor 4”
22:45. “Çelsi” – “Qarabağ”
E.Ə.
www.oxu.az
"
"Türkiyədən “Qarabağ”ımıza dəstək –  VİDEOQardaş ölkədən “Qarabağ”ımıza fərqli formatda dəstək gəlib. 
Oxu.Az xəbər verir ki, Türkiyəli reperlər Yunus Emre və Frekans “Qarabağ”ımız haqda “Yürü Qarabağ” adlı rep bəstələyib.
“Ağdamalılar” öz feysbuk səhifəsində rep videosu və təşəkkür mesajını paylaşaraq qarşılıq verib.
Qeyd edək ki, Azərbaycan təmsilçisi “Qarabağ FK” “Stemford Bric” stadionunda “Çelsi”nin qonağı olacaq. Qarşılaşma Bakı vaxtıyla saat 22:45-də start götürəcək.

E.Ə.
www.oxu.az
"
"“Çelsi”nin gəncləri “Qarabağ”ı darmadağın etdiBu gün Çempionlar Liqası ilə paralel Gənclər Liqasına da start verilib. 
Oxu.Az xəbər verir ki, Apasport.az saytının məlumatına görə, yarış Azərbaycan çempionu “Qarabağ”ın U-19 komandasının debütü ilə əlamətdar olub.
 
Tarixdə ilk dəfə Gənclər Liqasının Çempionlar yolunda mübarizə aparan Rəşad Sadıqovun komandası Londonda “Çelsi” ilə üz-üzə gəlib. Görüşün ilk hissəsi qolsuz heç-heçə başa çatsa da, İbrahim Qədirzadənin 49-cu dəqiqədə meydandan qovulması “Qarabağ”ın darmadağın olması ilə nəticələnib. Hesabı 54-cü dəqiqədə açan “Çelsi” 27 dəqiqəyə daha 4 dəfə fərqlənib. Rəqibin kapitanı Luk MakKormik isə 13 dəqiqəyə het-trikini rəsmiləşdirib. 
 
Qeyd edək ki, 2015/16 mövsümündə “Spartak”la qarşılaşan “Rəvan” səfərdə 0:4 hesabı ilə uduzub, Bakıda qolsuz sülhə razılaşmışdı. 2016/17 mövsümündə isə “Qəbələ” “Dinamo”ya (Moskva, Rusiya) öz meydanında 0:2, səfərdə 0:5 hesabı ilə yenilib.
 
Gənclər Liqası
Çempionlar Liqası yolu
C qrupu, I tur
12 sentyabr
 
“Çelsi” – “Qarabağ” - 5:0
Qollar: Kallum Hadson-Odoi, 54; Luk MakKormik, 63, 71, 74; Çarli Braun, 80
Qırmızı vərəqə: İbrahim Qədirzadə, 49
Baş hakim: Robert Hennessi
E.Ə.
www.oxu.az
"
"Avropa Gimnastika İttifaqının prezidenti azərbaycanlı ola bilərAzərbaycan Gimnastika Federasiyasının baş katibi Fərid Qayıbov Avropa Gimnastika İttifaqının (UEG) prezidenti vəzifəsinə namizədliyini irəli sürüb.
Oxu.Az qurumun rəsmi saytına istinadən xəbər verir ki, idman funksioneri bu postda iki namizəddən biridir. Hazırda UEG-nin vitse-prezidenti olan F.Qayıbovun yeganə rəqibi Sloveniyanın Olimpiya Komitəsinin baş katibi Edvard Kolardır. O, həm də Sloveniya Gimnastika Federasiyasının baş katibidir.
UEG prezidentliyinə namizədliyin irəli sürülməsi üçün son tarix 1 sentyabr 2017-ci il olub. Təşkilatın İcraiyyə Komitəsi artıq yekun siyahını təsdiqləyib. 2009-cu ildən quruma rəhbərlik edən fransalı Jorj Gelzek öz istəyi ilə postunu tərk etməyə qərar verib.
Qeyd edək ki, səsvermə dekabrın 2-də, UEG-in Xorvatiyanın Split şəhərində keçiriləcək 27-ci Konqresində baş tutacaq. Quruma üzv olan 50 federasiya səs hüququna malikdirlər.
N.О.
www.oxu.az
"
"Azərbaycanda federasiya fəaliyyətini dayandırdıAzərbaycanda idman federasiyası fəaliyyətini dayandırıb.
Oxu.Az unikal.org-a istinadən xəbər verir ki, Azərbaycan Reqbi Federasiyasıyasının fəaliyyətini dayandırmasına səbəb maliyyə problemləridir.
İdmançılara və məşqlərin keçirilməsinə vəsait ayırmaqda çətinlik çəkən qurum bu addımı atmaq qərarına gəlib. Ciddi maliyyə sıxıntısı yaşanan qurumda nə milli komanda, nə də məşqçilər var.
Məlumatda bildirilir ki, olimpiya idman növü olan reqbi hazırda, sadəcə, azyaşlı uşaqlar üçün klub şəkilində fəaliyyət göstərir.
Qeyd edək ki, reqbi 2016 və 2020 Olimpiya Oyunlarına salınıb. Azərbaycan Reqbi Federasiyanın prezidenti Beynəlxalq Əməliyyat Şirkətinin əməkdaşı Eldəgiz Rəfibəylidir. O, hazırda xaricdədir.
A.M.
www.oxu.az
"
"Məşhur futbolçu evsiz insanlara yardım etdi – VİDEO“Marsel” klubunun ulduz futbolçusu Patris Evra küçədə yaşayan insanlara yemək və ərzaq alıb.
Oxu.Az xarici mətbuata istinadən xəbər verir ki, futbolçu “Instagram” səhifəsində paylaşdığı videoda bildirib ki, küçədə yarım saat gəzməklə, o, 12 evsizə yardım edib.
“Küçədə yarım saat gəzməklə, 12 nəfər yardıma ehtiyacı olan insanla qarşılaşdım. Bəs siz bu gün nə etmisiniz? Kiməsə yardım etmisinizmi? Yoxsa ancaq şikayətlənə və kimisə ittiham edə bilirsiniz? Allaha çox şükür ki, özümü xoşbəxt hiss edirəm”, - deyə Evra videonun altında şərh bildirib.

 
E.C.
www.oxu.az
"
"İngiltərə futbolçularına xəbərdarlıq - “Wi-fi”a qoşulmayınİngiltərə Futbol Federasiyası maraqlı xəbərdarlıqla yadda qalıb. 
Oxu.Az-ın Apasport.az-a istinadən məlumatına görə, federasiya İngiltərə millisinin futbolçularına dünya çempionatı zamanı internetdən istifadə etməməyi tapşırıb.
İngilislər gələn il Rusiyada keçiriləcək mundial zamanı futbolçuların və məşqçilər korpusunun hotellərdə, həmçinin ictimai yerlərdə “wi-fi”yə qoşulmasının təhlükəli ola biləcəyini vurğulayıblar. Federasiya rəsmiləri hesab edirlər ki, şəxsi məlumatlarla yanaşı, zədəlilərin durumu, taktika, təhlil və ilk “11-liy”in seçimi ilə bağlı informasiyaları hakerlər ələ keçirirlər.
Rusiyanın haker qrupu olan “Fancy Bears” ötən ay futbolda qadağan olunmuş maddələrin istifadəsi ilə bağlı məlumatları ələ keçirərək yaymışdı. Adıçəkilən qrup 2015-ci ildə 160, 2016-cı ildə isə 200 futbolçunun dopinq-testdən keçə bilmədiyini iddia etmişdi. Məsələ ilə bağlı narahatlığını FİFA-ya çatdıran İngiltərə Futbol Federasiyası təhlükəsizlikdən şikayətlənib.
Qeyd edək ki, DÇ-2018-in seçmə mərhələsində F qrupuna liderlik edən İngiltərə yığması sona iki tur qalmış ən yaxın izləyicisi Slovakiyanı 5 xal üstələyir.
S.B.
www.oxu.az
"
"Kim Çen Inın azarkeşlik etdiyi futbol klubu məlum olduŞimali Koreya lideri Kim Çen In İngiltərənin “Mançester Yunayted” klubuna azarkeşlik edir. 
Oxu.Az-ın ""The Sun"" nəşrinə istinadən məlumatına görə, bu barədə italiyalı siyasətçi Antonio Razzi bəyan edib.
Razzinin sözlərinə görə, KXDR prezidenti futbola olan sevgisi barədə özü danışıb.
Siyasətçi əlavə edib ki, Şimali Koreya lideri futbolla gənc yaşlarında məşğul olub və hazırda böyük turnirləri daima izləyir. Razzi bildirib ki, Kim Çen In KXDR futbolçularının uğuruna və onların tezliklə İngiltərə klublarında oynamasına inanır.
S.B.
www.oxu.az
"
"“Qarabağ” Çempionlar Liqasının ən bahalı klublarının – REYTİNQİNDƏ2017/2018 mövsümündə futbol üzrə Çempionlar Liqasının (ÇL) qrup mərhələsində mübarizə aparacaq 32 komandanın heyətindəki futbolçuların ümumi dəyəri açıqlanıb. 
Oxu.Az Report-a istinadən xəbər verir ki, bu məbləğ 9,3 milyard avro təşkil edir.
Turnirin ən dəyərli komandası İspaniya təmsilçisi “Real Madrid”dir. ÇL-in son qalibi 774 milyon avroluq kollektivə sahibdir. İkinci sırada digər İspaniya klubu “Barselona”dır - 706,5 milyon avro.
1,46 milyard avroluq C qrupunda Azərbaycan təmsilçisi “Qarabağ”la birgə yer alan İngiltərə çempionu “Çelsi” siyahıda üçüncüdür. London komandasına 614,4 milyon avro qiymət qoyulub.
Ağdam klubu isə 17,2 milyon avroluq heyətlə 31-ci yerdədir. Azərbaycan çempionu yalnız 13,9 milyonluq Sloveniya “Maribor”unu qabaqlayır. Kiprin APOEL komandası isə 30-cu pillədədir - 18,5 milyon avro.
Türkiyə təmsilçisi “Beşiktaş” 126,1 milyon avroluq heyətlə 21-cidir. İstanbul təmsilçisinin G qrupundakı rəqibləri Fransa “Monako”su 252,9 milyon, Almaniyanın “Leyptsiq” komandası 189 milyon, Portuqaliyanın “Portu” kollektivi isə 176,4 milyon avroluq heyətə sahibdir.
ÇL-də mübarizə aparacaq 32 komandanın futbolçuları arasında ən yüksək bazar qiyməti olan “Barselona”nın kapitanı Lionel Messidir. Argentinalının dəyəri 120 milyon avrodur.  Bu isə o deməkdir ki, 30 yaşlı hücumçu qitənin ən nüfuzlu klub turnirində çıxış edəcək 11 klubun ümumi dəyərini kölgədə qoyur.
İkinci sıradakı “Real Madrid”in futbolçusu Kriştianu Ronaldunun qiyməti isə 100 milyon avro təşkil edir.
2017/2018 mövsümünün 8 qrupunun ümumi dəyəri aşağıda kimidir:
A qrupu: “Benfika” (Portuqaliya), “Mançester Yunayted” (İngiltərə), “Bazel” (İsveçrə), MOİK (Rusiya) - 860,4 milyon avro
B qrupu: “Bavariya” (Almaniya), PSJ (Fransa), “Anderlext” (Belçika), “Seltik” (Şotlandiya) - 1,25 milyard avro
C qrupu: “Çelsi” (İngiltərə), “Atletiko” (İspaniya), “Roma” (İtaliya), “Qarabağ” (AZƏRBAYCAN) - 1,46 milyard avro
D qrupu: “Yuventus” (İtaliya), “Barselona” (İspaniya), “Olimpiakos” (Yunanıstan), “Sportinq” (Portuqaliya) - 1,47 milyard avro
E qrupu: “Spartak” (Rusiya), “Sevilya” (İspaniya), “Liverpul” (İngiltərə), “Maribor” (Sloveniya) - 800,6 milyon avro
F qrupu: “Şaxtyor” (Ukrayna), “Mançester Siti” (İngiltərə), “Napoli” (İtaliya), “Feyenoord” (Hollandiya) - 1,13 milyard avro
G qrupu: “Monako” (Fransa), “Portu” (Portuqaliya), “Beşiktaş” (Türkiyə), “Leyptsiq” (Almaniya) - 744 milyon avro
H qrupu: “Real Madrid” (İspaniya), “Borussiya” (Dortmund, Almaniya), “Tottenhem” (İngiltərə), APOEL (Kipr) - 1,64 milyard avro
S.B.
www.oxu.az
"
"Messi Çempionlar Liqasının himnini pianoda ifa etdi – VİDEO“Barselona”nın superulduzu Lionel Messi təkcə yaşıl meydanlardakı məharəti ilə kifayətlənmir.
Oxu.Az APA-ya istinadən xəbər verir ki, argentinalı hücumçu musiqi sahəsində də bacarığını nümayiş etdirib.
Belə ki, 30 yaşlı futbolçu piano arxasına keçərək, bu gün startı veriləcək Çempionlar Liqasının himnini səsləndirib. Leo almaniyalı bəstəkar Fridrix Hendelin əsərini təbəssümlə çalaraq, bir növ qitənin ən nüfuzlu turnirinin start ərəfəsində olduğuna işarə vurub.
Qeyd edək ki, “Barselona” Çempionlar Liqasının qrup mərhələsində ilk oyununu bu gün “Yuventus”a qarşı keçirəcək.

A.M.
www.oxu.az
 
"
"Futbolçudan nümunəvi addım – VİDEOHadisə Almaniya 2-ci Bundesliqasının “Boxum”-“Darmştadt” görüşündə baş verib.
Oxu.Az “Eurosport”a istinadən xəbər verir ki, hesab 0:1 olarkən “Boxum” komandasının kapitanı Feliks Bastians cərimə meydançasında yıxılıb və hakim düşünmədən “Darmştadt”ın qapısına 11 metrlik zərbə təyin edib. “Darmştadt” futbolçuları hakimə etirazlarını bildirərkən, oyunçu özü hakimə yaxınlaşaraq, qayda pozuntusunun olmadığını bildirib və hakim qərarını ləğv edib. 
Xatırladaq ki, oyun 2:1 hesabı ilə “Boxum” komandasının xeyrinə başa çatıb.

 
E.C.
www.oxu.az
"
"Avropada daha bir Azərbaycan futbol klubu yaradıldı - FOTOAlmaniyanın Köln şəhərində “AZE Nakhchivan” SK adlı futbol klubu yaradılıb.
Oxu.Az xəbər verir ki, komanda Dünya Azərbaycanlıları Assambleyasının təşəbbüsü ilə təşkil edilib.
Klubun adının Naxçıvanla bağlı olmasının əsas səbəbi blokadada olan, tarixi və coğrafi zənginlikləri ilə bilinən Azərbaycanın qədim diyarı Naxçıvan Muxtar Respublikasının Avropada tanıdılmasıdır. Diqqəti bu bölgənin zəngin tarixi, mədəniyyəti, turizmi, iqtisadi imkanlarına avropalıların diqqətini cəlb etməkdir. Eyni zamanda, professional futbol klubu yaradaraq, Avropada Azərbaycanı layiqincə təmsil etməkdir.
Klubun 10.09.2017-ci ildə keçirilən iclasında JugendSport Köln-96 (Gənclərbirliyi) klubunun baş direktoru, alman vətəndaşı, futbol mütəxəssisi Aydın Karaca “AZE Nakhchivan” SK futbol klubunun rəhbəri, “DSK” futbol klubunun baş məşqçisi Serdar Demir klubun icraçı direktoru, klubun rəhbərinin müavini Nana İzak (Qanalı futbol mütəxəssisi), Erkan Çelik isə maliyyə məsələlərindən məsul şəxs, Araz Naxçıvan futbol klubunun baş direktoru Ceyhun Məmmədov Azərbaycan üzrə əlaqələndirici seçilib.
Ancaq klubun daha bir uğuru isə artıq kluba aid stadionların, futbol üçün geniş imkanlarının olmasıdır.
Belə ki, klubun artıq 1 yaşıl, 4 mini meydançası, futbolçuların asudə vaxtlarını keçirmələri üçün hər cür imkanlarla təmin olunmuş geniş kafe-bar, 4 soyunma otağı fəaliyyət göstərir. Bütün bunlar Köln Bələdiyyəsinə aid olsa da, klub bütün görüş, təlim məşqlərini burada edəcək.
İclasda, eyni zamanda, klubun nizamnaməsi, fəaliyyət proqramı, loqosu qəbul olunub və yaxınlarda klubun təqdimat mərasiminin keçirilməsi qərarlaşdırılıb.
Qeyd edək ki, klubun 9, 13, 18 yaşlılardan ibarət qurulması planlaşdırılıb. Klubun yaradılması ilə bağlı rəsmi sənədlər bir neçə gün içərisində Almaniya Federativ Respublikasının ədliyyə orqanlarına, habelə Alman Futbol Federasiyasından qeydiyyatdan keçməsi üçün də müraciət olunacaq.
Bundan başqa, nəzərinizə çatdıraq ki, klub həvəskar xarakter daşımır, yaxınlarda çempionatda iştirak etməsi üçün rəsmi müraciət olunacaq.



www.oxu.az
"
"“Qarabağ” Çempionlar Liqasının qrup mərhələsində ilk oyununa çıxırAzərbaycan çempionu “Qarabağ” bu gün növbəti avrokubok matçını keçirəcək. Apasport.az saytının məlumatına görə, Ağdam klubu ölkə futbolu tarixində ilk dəfə Çempionlar Liqasının əsas mərhələ matçına çıxacaq.
Oxu.Az bu barədə APA-ya istinadla xəbər verir.
Bunadək qitənin ən nüfuzlu klub turnirinin yalnız təsnifat mərhələlərində təmsil olunan Azərbaycanın qrupdakı debütü Londonda gerçəkləşəcək. C qrupunda mübarizə aparan “Qarabağ” I turda “Çelsi” ilə üz-üzə gələcək. Görüş Londonun məşhur “Stemford Bric” stadionunda baş tutacaq. Bu, Qurban Qurbanovun yetirmələrinin ikinci London səfəridir. İki il öncə Avropa Liqasının qrupunda ağdamlılar “Tottenhem”lə üz-üzə gəlib. Azərbaycan və İngiltərə klublarının hələlik yeganə duelinin hər iki səhnəsində britaniyalılar qalib gəlib. “Qarabağ” Londonda 1:3, Bakıda 0:1 hesabı ilə uduzub.
Qeyd edək ki, “Çelsi” – “Qarabağ” matçı Bakı vaxtı ilə saat 22:45-də başlayacaq.
Çempionlar Liqası
Qrup mərhələsi
I tur, C qrupu
12 sentyabr
22:45. “Çelsi” (İngiltərə) – “Qarabağ” (Azərbaycan)
Baş hakim: Anastasios Sidiropulos (Yunanıstan)
London. “Stemford Bric” stadionu
A.S.
www.oxu.az
"
"“Qarabağ” – “Roma” oyununa biletlər tükənir“Qarabağ” Çempionlar Liqasının qrup mərhələsinin ilk ev oyununda qarşılaşacağı “Roma” ilə matçın bilet satışı davam edir. 
Oxu.Az xəbər verir ki, bu saata olan son məlumata əsasən, 30000-ə çatıb bilet satılıb.
Azarkeşlər biletləri aşağıda qeyd olunan satış məntəqələrindən və onlayn olaraq iTicket.az saytından əldə edə bilərlər. Biletləri əldə edərkən şəxsiyyət vəsiqəsi təqdim olunmalıdır.
Satış məntəqələri:
Asan Xidmət Mərkəzləri
Heydər Əliyev Sarayının kassası
28 Mall
Gənclik Mall
Park Bulvar (Qarabağ FK Fanshop)
M.Rəsulzadə 3 (Azərbaycan k/t yaxınlığı)
Bülbül prospekti, Nizami küç. (Nizami k/t yaxınlığı)
Üzeyir Hacıbəyov küç.69x (Hökumət evinin arxası)
Biletlərin qiymətləri:
VIP – 50 AZN
Kateqoriya 1 – 20 AZN
Kateqoriya 2 – 10 AZN
Kateqoriya 3 – 5 AZN
Kateqoriya 4 – 2 AZN
Qeyd edək ki, “Qarabağ” - “Roma” matçı sentyabrın 27-si saat 20:00-da start götürəcək.
S.B.
www.oxu.az
"
"Azarkeşlər futbolçuları soyunmağa məcbur etdilər – VİDEOUkraynanın “Karpat” klubunun azarkeşləri komandalarının böyük hesablı məğlubiyyətindən sonra futbolçuları soyunmağa məcbur ediblər. 
Oxu.Az-ın xəbərinə görə, hadisənin videosu Facebook-da FootballHub  səhifəsində yerləşdirilib.
“Karpat” klubu sentyabrın 10-da Ukrayna çempionatı çərçivəsində doğma meydanda “Veresa” komandasına 1:6 hesabı ilə uduzub. Bu Lvov təmsilçilərinin ölkə çempionatın tarixi ərzində doğma meydanda ən böyük hesablı məğlubiyyətidir.
“Bu bizim rənglərimizdir, çıxardın”, - azarkeşlərdən biri futbolçulara deyib. Bundan sonra  oyunçular formalarını çıxardıblar.

S.B.
www.oxu.az
"
"Qurban Qurbanov: Hücum etməkdən çəkinməyəcəyik“Çelsi” dünyanın ən güclü klublarından biridir və bu mövsüm Çempionlar Liqasının qalibi olmağa namizəddir. İlk oyunda belə rəqiblə qarşılaşmağımız fərqli bir görüntüdür. 
Oxu.Az-ın xəbərinə görə, bu sözləri “Qarabağ”ın baş məşqçisi Qurban Qurbanov deyib.
“Bilirik ki, ilk dəqiqələrdən rəqib bizi müdafiəyə oturtmağa cəhd edəcək. Lakin biz də hücum etməkdən çəkinməyəcəyik, əlimizdən gələnin ən yaxşısını etməyə çalışacağıq. Rəqibin heyətində hər hansı bir futbolçunu fərqləndirməyim düzgün deyil. Rəqibdə ehtiyat oyunçu anlayışı yoxdur, meydana kim çıxırsa “Çelsi”ni təmsil edir”, - baş məqşçi bildirib. 
Q.Qurbanov qeyd edib ki, Antonio Konte çox ambisiyalı məşqçidir, inanmıram ki, hansısa oyuna məqsədsiz şəkildə çıxsın. “Çelsi”nin heyəti güclü futbolçulardan ibarətdir və rəqibdən asılı olmayaraq, sabah onlar qələbə üçün meydana çıxacaq”. 
S.B.
www.oxu.az
"
"UEFA prezidentindən PSJ-yə – SƏRT MESAJUEFA prezidenti Aleksander Çeferin bəyan edib ki, Fransanın PSJ klubunun “fair play” maliyyə qaydalarını pozması sübut olunsa, komanda cəzalandırılacaq.
Oxu.Az-ın xəbərinə görə, onun sözlərini L'Equipe nəşri sitat gətirir.
“Əgər PSJ-nin qaydaları pozması sübut olunsa, mən klubu avrokuboklardan kənarlaşdıracam. Biz PSJ-ni cəzalandırmağa qorxmuruq. Heç kim qanundan üstün ola bilməz”, - Çeferin deyib.
Xatırladaq ki, sentyabrın 1-də UEFA Fransa klubuna qarşı araşdırmaya başlayıb. Təşkilat nümayəndələrində şübhələri klubun yay transfer pəncərəsində Neymar və Mpappeni heyətinə qatması yaradıb. 
Paris təmsilçisi braziliyalı futbolçuya görə “Barselona”ya 222 milyon avro ödəyib. “Monako”dan isə Kilian Mbappe sonradan satınalma şərti ilə icarəyə götürülüb. Hücumçuya görə PSJ “Monako”ya 180 milyon avro ödəyəcək.
S.B. 
www.oxu.az
"
"Azərbaycanın tanınmış hakimi Avropa Liqasına təyinat aldıAvropa Liqasının qrup mərhələsinin I turu çərçivəsində keçiriləcək ""Vitoriya Gimaraynş"" (Portuqaliya) - ""Zalsburg"" (Avstriya) görüşünü Azərbaycanın FİFA referisi Əliyar Ağayev idarə edəcək.
Oxu.az goal.az-a istinadən xəbər verir ki, görüşün yan xətt hakimləri Rza Məmmədovla Zeynal Zeynalov olacaqlar. Rəhim Həsənovla Orxan Məmmədov baş hakimi əlavə köməkçiləri, Mübariz Həşimov isə 4-cü hakim funksiyasını yerinə yetirəcək.
Qeyd edək ki, matç sentyabrın 14-də ""Afonso Henriques"" stadionunda keçiriləcək.
C.İ.
www.oxu.az
"
"Azərbaycanlı OMON-çu çempion oldu – FOTORusiyada yaşayan həmyerlimiz Azər Məmmədov bu ölkədə təşkil olunan ciu-citsu idman növü üzrə yarışda çempion olub.
Oxu.Az-ın Ölkə.Az-a istinadən məlumatına görə, həmyerlimiz yarışda qızıl medal qazanaraq, rəqiblərini arxada qoyub. 
Qeyd edək ki, Azər Məmmədov Rusiyanın OMON-un (xüsusi təyinatlı polis qüvvələri) əməkdaşıdır. 








E.Ə.
www.oxu.az
"
"“Çelsi”nin bəzi futbolçuları “Qarabağ”la oynamayacaqİngiltərənin “Çelsi” komandasının bir neçə futbolçusu Çempionlar Liqasının (ÇL) qrup mərhələsinin I turunda “Qarabağ”la oyun zamanı meydana çıxmayacaq.
Oxu.Az Report-a istinadən xəbər verir ki, bu barədə London təmsilçisinin baş məşqçisi Antonio Konte matçdan əvvəl təşkil edilən mətbuat konfransında bildirib. 48 yaşlı italiyalı mütəxəssisin sözlərinə görə, ingiltərəli orta xətt oyunçusu Denni Drinkuoter zədə üzündən meydana çıxa bilməyəcək. 
Zədəsini yenicə sağaldan belçikalı yarımmüdafiəçi Eden Azar isə “11-lik”də yer almayacaq: “Drinkuoterin əzələsində problem var. Ona görə kənarda qalacaq. Azar oynamağa hazırdır. Lakin belçikalı futbolçu ilə bağlı yersiz risk etmək lazım deyil”.
Konte Premyer Liqanın ilk turunda 3 qol vuran və 2 məhsuldar ötürmə edən Alvaro Moratanın da durumuna aydınlıq gətirib. O, ispaniyalı hücumçuya istirahət verməyi düşündüyünü söyləyib: “Morata yaxşı oyunçudur və hazırlıq səviyyəsində irəliləyiş var. Sadəcə olaraq, ötən mövsüm az oyunda iştirak edib”.
""Çelsi"" sentyabrın 17-də İngiltərə Premyer Liqası matçında ""Arsenal""la üz-üzə gələcək. Moratanın məhz bu səbəbdən, ""Qarabağ""la oyundan kənarda qalacağı bildirilir. Əvəzində mərkəz hücumçusu mövqeyində Mişi Badşuayinin çıxış edəcəyi gözlənilir. 
Qeyd edək ki, sentyabrın 12-də keçiriləcək “Çelsi” – “Qarabağ” görüşü Bakı vaxtı ilə saat 22:45-də start götürəcək.
E.Ə.
www.oxu.az
"
"Azərbaycanlı dünya çempionu öldürüldü – FOTORusiyada milli diasporlarımızdan birinin rəhbəri, kikboks üzrə dünya çempionu Ramil Caniyev güllələnib.
Oxu.Az Qaynarinfo-ya istinadən xəbər verir ki, bu barədə Rusiyanın znak.com saytına istintaq idarəsinin Kurçatov rayonu üzrə istintaq şöbəsinin rəhbəri Yevgeni Mitroxin məlumat verib. İstintaq zamanı məlum olub ki, qatil Caniyevi Çelyabinsk şəhərinin şimal qərbində yerləşən Ostrovski küçəsində, 7 nömrəli binanın girişində 1 saata yaxın gözləyib və evdən çıxan anda güllələyib.
Ağır vəziyyətdə xəstəxanaya çatdırılan 25 yaşlı R.Caniyevi xilas etmək mümkün olmayıb.
Faktla bağlı cinayət işi açılıb.
Hadisənin münaqişə zəminində baş verdiyi iddia edilir. Cinayəti törətməkdə şübhəli bilinən 26 yaşlı Eldəniz Bağırov axtarılır.
Qeyd edək ki, kikboksinq üzrə beynəlxalq dərəcəli hakim olan olan Ramil Caniyev 2015-ci ildə dünya çempionu olub.








A.M.
www.oxu.az
"
"""Çelsi"" ilə oyun öncəsi ""Qarabağ"" daha bir futbolçusunu itirdiİngilis nəhəngi ilə  çətin oyun öncəsi ""Qarabağ"" xoş olmayan vəziyyətlə üzləşdi.
Oxu.az Fanat.az-a istinadən xəbər verir ki, baş məşqçi iki futbolçunun xidmətindən məhrum olub.
Belə ki, Albaniya millisinin düşərgəsindən zədəli dönən Ansi Aqollinin bərpa prosesi 8 gün çəkəcək. Bu səbəbdən o, ""Çelsi"" matçını buraxacaq.
Dani Kintananın müalicəsi davam edir. Uzun müddətə sıradan çıxan ispan futbolçu hələ bir müddət istirahət etməli olacaq.
C.İ.
www.oxu.az
"
"""Barselona"" və ""Espanyol"" La Liqadan çıxarıla bilərOktyabrın 1-də Kataloniyada müstəqillik referendumu keçiriləcək.
Oxu.az Fanat.az-a istinadən xəbər verir ki, refendumda bölgənin müstəqilliyinə qərar verilsə, ""Barselona"" və ""Espanyol"" La Liqadan çıxarılacaq.
Bu barədə açıqlama verən İspaniya Peşəkar Futbol Liqasının prezidenti Xavyer Tebas ""Kataloniya 1 oktyabr referendumu nəticəsində müstəqilliyini elan edərsə, La Liqada oynaya bilməz"", - deyib.
Bəs vəziyyət belə olarsa, ""Barselona"" hansı liqada oynayacaq?! Kataloniyada keçirilən sorğuda yerli əhali öz liqalarında oynamağın tərəfdarı olduqlarını bildiriblər. ""Ec Chiringuito TV""-nin keçirdiyi sorğuda kataloniyalılara ""Barselona"" hansı liqada oynamalıdır?"" sualı verilib. Variant olaraq da Kataloniya Liqası, La Liqa və Fransa Liqa 1-i təqdim olunub. Sorğu iştirakçılarının 51 faizi Kataloniya Liqasını seçib.
Kataloniyalılar öz liqalarını quracaqları halda, bu çempionatın önəmli klubları ""Barselona"" və ""Espanyol"" olacaq. İki klubdan başqa daha 18 komandanın liqada yer alması gözlənilir:
1. Barselona
2. Espanyol
3. Serdanyola
4. Hospitalet
5. Manlleu
6. Kornella
7. Jimnastik
8. Terrasa
9. Lleyda Esportiu
10. Olot
11. Reus
12. Sant Andreu
13. Badalona
14. Sabadell
15. Fiqueres
16. Llaqostera
17. Palamos
18. Girona
19- Peralada
20. Vilafransiya
Kataloniya müstəqilliyini elan etsə, milli komanda da formalaşacaq. Milli komandanın ehtimal edilən ilk ""11-liy""i belə olacaq:
Jordi Masip
Aleyks Vidal
Cerard Pike
Mark Bartra
Jordi Alba
Serxio Boskets
Xavi Pernandes
Serj Roberto
Cerard Deulofeu
Kesk Fabreqas
Conatan Soriano
C.İ.
"
"UEFA “Qarabağ”ın problemli futbolçularının adlarını açıqladıUEFA bu gün öz saytında dərc etdiyi maraqlı yazısı ilə diqqət çəkib. 
Oxu.Az xəbər verir ki, Apasport.az-ın məlumatına görə, qitə futbol qurumu ingilis şərhçilərlə mübarizə aparmaq qərarına gəlib.
Söhbət çətin tələffüz olunan futbolçu adlarını şikəst edən şərhçilərdən gedir. UEFA bütün komandaların heyətində olan problem yarada bilən ad-soyadlı oyunçuların siyahısını tərtib edib. Qurumun ekspertləri şərhçilərə həmin futbolçuları necə tələffüz etməkdə məsləhət verib.
Siyahıda Azərbaycan çempionu “Qarabağ” da yer alıb. Təmsilçimizlə bağlı bölümdə əksər adların çətinlik yarada biləcəyi vurğulanıb: “Bu komandada əksər oyunçuların adının tələffüzü problemli ola bilər. Klubun adını “Kara-bach” kimi tələffüz etmək olar. İngilis şərhçilər Yakub Jezniçakın soyadındakı “R” hərfini oxumamalıdı”.
UEFA iki oyunçu – İbrahim Şehiç və Yakub Jezniçakı daha çətin soyadlı futbolçu hesab edib. Bu üzdən onların necə səsləndirməyi də nümunə göstərib. İngilislərə bu oyunçuların ad-soyadını “Şey-iç” və “Ya-kub Jez-ni-çak” kimi hecalara bölmək tövsiyə olunub.
E.Ə.
www.oxu.az
"
"İngiltərənin məşhur nəşri “Qarabağ”dan yazdıMəşhur “Teleqraf” nəşri bu mövsüm UEFA Çempionlar Liqasına vəsiqə qazanan “Qarabağ” klubu haqqında yazı hazırlayıb.
Oxu.Az qafqazinfo”ya istinadən xəbər verir ki, yazıda Azərbaycanın işğal olunmuş ərazilərindən və klubun “qaçqın” statusu daşımasından danışılıb.
“”Qarabağ” işğal edilmiş əraziləri təmsil edir. Bu komandanın tarixi stadionu “İmarət” olub. Amma illərdir onlar Bakıda oynayırlar. Erməni işğalı nəticəsində bu klub didərgin düşüb. Komanda Azərbaycan çempionatında mübarizə aparır. Onlar son 4 mövsümü qalib kimi başa vurublar”.
Daha sonra Ağdam klubunun mətbuat xidmətinin rəhbəri Nurlan İbrahimov açıqlama verib: “Bu klub Azərbaycan azarkeşləri üçün hər şeydir. Çünki işğal olunmuş torpaqları təmsil edir. Biz də bu həqiqətləri dünyaya çatdırmağa çalışırıq”.
Komandanın sabiq hücumçusu Müşviq Hüseynov da fikirlərini bildirib: “Biz heç zaman inanmırdıq ki, bu davam edəcək. Çünki müharibə zamanı həyatımız risk altında idi. Toplanışlar və məşqlər zamanı stadiona mərmi düşürdü. Həmin dövlrlərdə insanlar daha cəlbedici futbol tələb edirdi. Biz 10 min nəfərlik stadionda 15 min azarkeş görürdük. Müharibə zamanı isə “Qarabağ” hadisəyə çevrildi”.
“Qarabağ”ın Ağdamdakı son mövsümdəki kapitanı Şahid Həsənov danışır: “1992-ci ildə stadiona bomba düşmüşdü və çuxur yaranmışdı. Həmin çuxuru doldurmaq məcburiyyətində qaldıq. O vaxt biz döyüş olduğunu bilirdik və havada təyyarələr uçurdu. Amma biz ölməkdən qorxmurduq. Ağdam bizim evimiz idi və biz döyüşçülər üçün futbol oynamalı idik, borcumuz idi”.
Böhranın artdığına görə, futbol klubu xalqın yaşamaq üçün iradəsinin simvolu oldu. Qarabağın Ağdamdakı son mövsümündə kapitanı Şahid Kasanov deyir:
“1992-ci ildə bir matçdan əvvəl biz yerimizi oynaya biləcəyi bir bomba ilə sahəyə bir çuxur doldurmaq məcburiyyətində qaldıq. O vaxt biz bir döyüşdə olduğumuzu bilirdik. Təyyarələr ən çox gündüz yükləndi. Amma biz ölmədən qorxmurduq. Ağdam bizim evimiz idi və bizim üçün döyüşənlər üçün bu insanlar üçün futbol oynayacağıq”.
Məşhur nəşr erməni politoloq Arsen Zaqaryanın fikirlərinə də yer verib: “İnsanlar bilir ki, “Qarabağ” Azərbaycanda oynayır. Bu da onları inandırır ki, Qarabağ torpağı Azərbaycanındır, Ermənistanın deyil. Nəticədə bu da siyasi bir layihədir”.
E.Ə.
www.oxu.az
"
"“Neftçi” yeni baş məşqçi ilə müqavilə bağlayırAZAL-dan ayrılandan sonra istirahətə çəkilən Tərlan Əhmədovun işsiz günləri başa çatır.
Oxu.Az apasport.az-a istinadən xəbər verir ki, 46 yaşlı mütəxəssis bu gün “Neftçi” ilə rəsmi müqavilə bağlayacaq.
 Klub rəhbərliyinin böyük ümidlərlə gətirdiyi Əhmədovun qarşısına “ağ-qaralar”ı “qara zolaq”dan çıxarmaq tapşırığı qoyulub. Vaxtilə “Neftçi”də işləmiş çalışdırıcı bu gün həmsoyadı Elşad Əhmədovdan postu təhvil alacaq. Belə ki, futbolçu karyerası ərzində də paytaxt təmsilçisinə xidmət etmiş Tərlan Əhmədovun “Neftçi”dəki ilk məşqi də bu gün baş tutacaq.
Hazırlıq prosesindən öncə isə mütəxəssis komandaya təqdim olunacaq.
Qeyd edək ki, cari mövsümə Elxan Abdullayevlə başlayan “Neftçi” rəhbərliyi “Səbail”ə məğlubiyyətdən sonra millinin sabiq məşqçisi ilə yolları ayıraraq, bu postu müvəqqəti olaraq, əvəzedici heyətin çalışdırıcısı Elşad Əhmədova tapşırmışdı.  
www.oxu.az
"
"“Real Madrid” - “Barselona” oyununun vaxtı dəyişdirildiİspaniya La Liqasının XVII turu çərçivəsində keçiriləcək “Real Madrid” – “Barselona” oyununun vaxtı dəyişdirilib.
Oxu.Az Report-a istinadən xəbər verir ki, bu barədə İspaniya Futbol Liqasının prezidenti Xavyer Tebas “Marca”ya bildirib. Onun sözlərinə görə, matç dekabrın 20-də deyil, 23-də baş tutacaq.
Dəyişiklik “Real Madrid”in müraciəti əsasında gerçəkləşib. “Kral klubu” 6 – 16 dekabrda Birləşmiş Ərəb Əmirliklərində klublarası dünya çempionatına qatılacağını əsas gətirərək, “El-Klasiko”nun ertələnməsini istəyib.
Qeyd edək ki, “Real Madrid” La Liqanın və Çempionlar Liqasının sonuncu qalibidir.
A.M.
www.oxu.az
 
"
"Futbolçu rəqibini ayaqlarının arasından vurdu – VİDEOHadisə İngiltərə premyer-liqasının 3-cü turu çərçivəsində keçirilən “Suonsi”-“Nyukasl” oyunu zamanı baş verib.
Oxu.Az lenta.ru-ya istinadən xəbər verir ki, “Suonsi” klubunun yarımmüdafiəçisi Renato Sanşeş künc zərbəsi zamanı “Nyukasl” klubunun hücumçusu Xoselunun ayaqlarının arasına təpiklə zərbə vurub. 
Xatırladaq ki, bu, “Bavariya”dan icarəyə götürülən Renato Sanşeşin “Suonsi” heyətində ilk oyunu olub. 

 
"
"“Qarabağ” klubu Londonda – VİDEO“Qarabağ” futbolçuları Londona çatıblar.
Oxu.Az xəbər verir ki, görüntülər klubun sosial şəbəkələrdəki səhifələrində paylaşılıb.
Qeyd edək ki, sabah Bakı vaxtı ilə saat 22:45-də İngiltərə paytaxtında “Çelsi” ilə “Qarabağ” arasında Çempionlar Liqasının qrup mərhələsinin oyunu başlayacaq.
Ağdam təmsilçiləri Londona çarter reysi ilə gediblər. Əsas komanda ilə yanaşı, bura “Qarabağ”ın U-19 komandası da gedib. Sabah saat 16:05-də yeniyetmələr “Çelsi” ilə qarşılaşmalıdır.
Əsas heyətlərin oyununu yunanıstanlı hakimlər briqadası idarə edəcək. Baş hakim Anastasios Siridopulos olacaq.

A.M.
www.oxu.az
 
"
"Qurban Qurbanov: Çempionlar Liqasındakı hər bir matçda dişimizlə, dırnağımızla mübarizə aparacağıq“Avropanın ən nüfuzlu klub turnirində çıxış etmək bizim çoxdankı arzumuz idi”.
Oxu.Az Report-a istinadən xəbər verir ki, bunu “Qarabağ” futbol komandasının baş məşqçisi Qurban Qurbanov komanda ilə bağlı yazı dərc edən “Frans Press” agentliyinə açıqlamasında deyib.
45 yaşlı mütəxəssis bildirib ki, Ağdam təmsilçisinin Çempionlar Liqasının (ÇL) qrup mərhələsindəki rəqibləri çox güclü və təcrübəlidirlər. O, “Qarabağ”ın döyüşdən əvvəl təslim olmayacağını söyləyib: “Biz yüksək rəqabət səviyyəsini püşkatma nəticəsində İngiltərə, İtaliya və İspaniyanın top-klubları ilə eyni qrupa düşdükdən dərhal sonra hiss etdik. Qrupdakı rəqiblərimiz çox güclü və təcrübəlidirlər. Amma bu, döyüşdən əvvəl təslim olacağımız anlamına gəlməməlidir. Biz hər bir matçda dişimiz və dırnağımızla mübarizə aparmağa hazırıq”.
Q.Qurbanov sentyabrın 12-də İngiltərədə ""Çelsi""yə qarşı keçirəcəkləri qarşılaşmanın çətin və ağır olacağını vurğulayıb. Baş məşqçi üzərlərinə düşən işi layiqincə yerinə yetirməyə çalışacaqlarını deyib: “Yarışa Londonda başlayırıq. “Stemford Bric”dəki oyun bizim üçün çox çətin və ağır olacaq. Üzərimizə düşən işi layiqincə yerinə yetirəcəyimizə ümid edirik”.
Nüfuzlu agentliyin hazırladığı geniş məqalədə Nərmin Vəliyeva adlı “Qarabağ” azarkeşinin də fikirlərinə yer verilib. O, Ağdam klubunun uğurunun hər kəsi birləşdirdiyini qeyd edib: “Qarabağ”ın uğuru cavan və qocaları, kişilərlə qadınları, bütün Azərbaycan klublarının tərəfdarlarını birləşdirdi. Onlar ölkədə bizim favoritimizdirlər. “Qarabağ”ın işğal olunmuş bölgəni təmsil etməsi xüsusilə önəmlidir. İndi bütün dünya bizim problemdən xəbər tutacaq”.
Yazıda erməni separatçılarının 1990-cı illərin əvvəllərində Dağlıq Qarabağı işğal etmələri, “Qarabağ”ın ÇL-nin “C” qrupundakı ev oyunlarını Ağdamdan 365 km uzaqda yerləşən Bakıda keçirdiyi qeyd olunub.
“Qarabağ”ın 1951-ci ildə yerli fermerlərin həmkarlar ittifaqı tərəfindən təsis olunduğu, komandanın 1991-ci ilə qədər SSRİ-nin II divizionunda çıxış etdiyi diqqətə çatdırılıb. Həmçinin, Ağdam təmsilçisinin 2001-ci ildə “Azərsun Holding”in himayəsinə keçənə qədər maddi çətinliklərlə üzləşdiyi, stabil maliyyə qaynağının komandanın ardıcıl 4 dəfə ölkə çempionu olmasına kömək göstərdiyi yazılıb.
Məqalədə “Qarabağ”ın heyətində Dino Ndlovu, Miçel, Dani Kintana və Riçard Almeyda kimi legionerlərin yer aldığı xatırladılıb, “Qafqazın Barselonası” kimi xarakterizə edilən Ağdam komandasının Gürcüstan “Samtredia”sı, Moldova “Şerif”i və Danimarka “Kopenhagen”ini mübarizədən kənarlaşdıraraq, ÇL-nin qrup mərhələsinə vəsiqə qazanan ilk Azərbaycan klubu olduğu vurğulanıb.
www.oxu.az
"
"“Qarabağ” Londona yola düşübÇempionlar Liqasının qrup mərhələsinin ilk matçında səfərdə “Çelsi” ilə qarşılaşacaq “Qarabağ” İngiltərəyə yollanıb.
 
Oxu.Az APA-ya istinadan xəbər verir ki, təmsilçimiz bu gün Bakı-London reysiylə görüşün keçiriləcəyi şəhərə yola düşüb.
 
Qeyd edək ki, “Çelsi” – “Qarabağ” matçı sentyabrın 12-si, Bakı vaxtı ilə saat 22:45-də start götürəcək.
 
UEFA Gənclər Liqasında mübarizə aparacaq U-19 komandası da əsas komandayla birgə səfərə yollanıb. Bu yarışda gənclərin “Çelsi”ylə oyunu sentyabrın 12-si, Bakı vaxtıyla saat 16:05-də başlayacaq.
www.oxu.az
"
"""Qarabağ"" - ""Çelsi"" matçı üçün təyinatlar açıqlandı""Qarabağ""ın ""Çelsi"" ilə İngiltərədə keçirəcəyi Çempionlar Liqasının qrup mərhələsinin I tur matçı üçün təyinatlar açıqlanıb.
Oxu.Az Report-a istinadən xəbər verir ki, sentyabrın 12-də keçiriləcək qarşılaşma yunanıstanlı hakimlər briqadasına həvalə olunub.
Çempionlar Liqası, qrup mərhələsi
C qrupu
22:45. ""Çelsi"" (İngiltərə) - ""Qarabağ"" (Azərbaycan)
Baş hakim: Tasos Sidiropulos
Yan xətt hakimləri: Polyxronis Kostaras, Lazaros Dimitriadis
Əlavə köməkçi hakimlər: Xaralambos Kaloqeropulos, Aleksandros Aretopulos
Dördüncü hakim: Damianos Eftimiadis (hamısı Yunanıstan)
London, ""Stemford Bric"" stadionu
A.M.
www.oxu.az
"
"“Qəbələ” – “Zirə” matçında qalmaqal: Polis məşqçini itələdi – VİDEO + FOTO“Qəbələ” – “Zirə” matçında gərginlik baş verib.
Oxu.Az baku.ws-ə istinadən xəbər verir ki, görüş 1:1 hesablı heç-heçə ilə yekunlaşıb. Hər iki qol ikinci hissənin sonlarında vurulub. 74-cü dəqiqədə qonaq komandanın futbolçusu Viktor İqbekoyi hesabı açsa da, uzatma dəqiqələrində meydan sahiblərinin kapitanı Cavid Hüseynov penaltidən bərabərlik qolunu vurub.
Penalti epizodunda “Zirə”nin baş məşqçisi Ayxan Abbasov və futbolçular etiraz etsələr də, qərar dəyişməyib. Bununla da hər iki komanda çempionatda ilk heç-heçəsini edib. “Zirə” isə ilk dəfə xal itirib.
Ancaq daha sonra vəziyyətə müdaxilə edən polislə baş məşqçi arasında, həmçinin futbolçularla münaqişə yaranıb. Polislərdən birinin Ayxan Abbasovu kobud şəkildə itələməsi futbolçuların daha da qəzəblənməsinə səbəb olub.


















A.M.
www.oxu.az
"
"“Qəbələ” “Zirə”ni sınağa çəkdiXəbər verdiyimiz kimi, Azərbaycan Premyer Liqasında IV tura bu gün keçirilmiş 2 oyunla start verilib.
Oxu.Az-ın Report-a istinadla məlumatına görə, turun açılış oyununda “İnter” və ”Kəpəz"" komandaları üz-üzə gəlib. Qarşılaşma “İnter”in3:2 hesablı qələbəsi ilə yekunlaşıb. 
Günün digər oyununda “Qəbələ” “Zirə”ni sınağa çəkib. Görüş 1:1 hesablı heç-heçə ilə yekunlaşıb. Hər iki qol ikinci hissənin sonlarında vurulub. 74-cü dəqiqədə qonaq komandanın futbolçusu Viktor İqbekoyi hesabı açsa da, uzatma dəqiqələrində meydan sahiblərinin kapitanı Cavid Hüseynov penaltidən bərabərlik qolunu vurub. Penalti epizodunda “Zirə”nin baş məşqçisi Ayxan Abbasov və futbolçular etiraz etsələr də, qərar dəyişməyib. Bununla da hər iki komanda çempionatda ilk heç-heçəsini edib. “Zirə” isə ilk dəfə xal itirib.
Tura sentyabrın 10-da keçiriləcək “Sumqayıt”- “Neftçi” matçı ilə yekun vurulacaq. “Qarabağ”ın “Səbail”lə görüşü isə təxirə salınıb.
A.S.
www.oxu.az
 
 
"
"Azərbaycanın yeniyetmə güləşçiləri dünya çempiotında daha 4 medal qazandıYunanıstanın paytaxtı Afinada keçirilən yeniyetmələr arasında dünya çempiotında Azərbaycan güləşçiləri daha 4 medal qazanıb.
Oxu.Az-ın Report-a istinadla məlumatına görə, sərbəst güləşçilərin 5 çəki dərəcəsi üzrə final görüşləri bu gün keçirilib.
Onlardan 4-ü Azərbaycan pəhləvanlarınının iştirakı ilə olub. 42 kq çəki dərəcəsində mübarizə aparan Əlihəsən Əmirli həlledici qarşılaşmada özbəkistanlı Umidjon Jalolovu 1:0 hesabı ilə yenərək, qızıl medala sahib olub. Əvəzində Mahir Məmmədzadə (50 kq) finalda rusiyalı Fyodor Boltuyevə 7:9, Turan Bayramov (58 kq) yaponiyalı Ryuto Sakakiyə 2:3, Davud İbrahimov (69 kq) isə ABŞ təmsilçisi Uilyam Frensis Levana 1:3 hesabı ilə uduzaraq, gümüş medalla kifayətlənib.
Bu gün daha 5 çəki dərəcəsində qüvvəsini sınayan Azərbaycan güləşçilərindən heç biri finala yüksələ bilməyib. Əvvəlki yarış günlərində yunan-Roma güləşçiləri 1 qızıl, 2 gümüş, qadın güləşçilər 1 qızıl, 1 bürünc medala yiyələnib.
A.S.
www.oxu.az
 
"
"“Kəpəz”in 65 metrdən qol vuran futbolçusu: Uzaqdan zərbə endirmək üçün fürsət axtarırdımAzərbaycan Premyer Liqasının IV turunun açılış matçında “İnter”ə 2:3 hesabı ilə məğlub olan “Kəpəz”in futbolçusu Kərim Diniyev jurnalistlərin suallarını cavablandırıb.
Oxu.Az Report-a istinadla xəbər verir ki, 24 yaşlı yarımmüdafiəçi 65 metrdən vurduğu qolu da şərh edib.
-Əvvəlcə oyun barədə fikirlərinizi bildirərdiniz...
- Oyuna pis başladıq. Gözləmədiyimiz halda, ilk 32 dəqiqədən sonra 0:3 hesabı ilə geri düşdük. Standart vəziyyətlərdən sadə qollar buraxdıq. Sonra toparlanmağı bacardıq, 2 qol vurduq. İkinci hissədə tempi artırmalıydıq, amma bacarmadıq. Geri dönüş edə bilmədik.
-Məğlub olsanız da, 65 metrdən gözəl qol vurdunuz...
- Oyun başlayandan fikri verirdim ki, rəqib qapıçı Orxan Sadıqlı çox irəli çıxır. Uzaqdan zərbə endirmək üçün fürsət axtarırdım. Vurdum, qol oldu.
-Bu qol sizə əlavə motivasiya verəcək?
- Belə qollar tez-tez olmur. Qəbul etmək lazımdır, hər oyun vursam, girməz. İldə bir dəfə olan qoldur. Niyyətim qapı idi. Çünki tez-tez qabağa çıxdığını görürdüm. Anı gözləyirdim.
-Bildiyimiz qədər məşqlərdə də bu cür zərbələr vurursunuz...
- Pis çıxmasın, normal zərbəm var. Çalışıram vuram. Bu gün alındı.
-Məşqlər zamanı öz qapıçınıza belə qol vurmusunuz?
- Bu məsafədən vurmamışam.
-Bütün standart vəziyyətlərdə qapıya zərbə endirirdiniz. Bu, Sadıqlının boyunun balaca olması ilə əlaqədardır?
- Komandaya xeyir verəcək zərbə vurmağa çalışırdım.
-Bu, mövsümün qolu ola bilər?
- Hələlik danışmaq tezdir. Qarşıda 24 tur var.
-Daha sonra cərimə zərbəsindən də qapını nişan aldınız. Bu, qolun verdiyi inam idi?
- Belə də demək olar. Qoldan sonra inam gəlmişdi. O da pis alınmadı, təhlükəli oldu.
-Fasilədən sonra baş məşqçi bu cür zərbələri təkrarlamağınıza dair göstəriş verdi?
- Nəinki bu oyunda, bütün matçlara uzaqdan zərbə vurmağı tapşırır. Düzdür, bu məsafədən söyləmir. Deyir ki, nisbətən yaxından qapını yoxla.
-Dörd turdan sonra 1 xalınız var...
- Vəziyyət yaxşı deyil. Oyun sarıdan problemimiz yoxdur. Üstün oynadıq. Sadəcə, qol vəziyyətlərindən istifadə edə bilmədik. Həmçinin sürəti artırmağı bacarmadıq. İnşallah, düzələcək, yaxşı olacaq.
A.S.
www.oxu.az
 
"
"Azərbaycan çempionatında fantastik qol: Meydanın mərkəzindən – VİDEOBu gün futbol üzrə Azərbaycan Premyer Liqasında növbəti tura start verilib.
Oxu.Az Bizimyol.info-ya istinadla xəbər verir ki, ilk görüş “İnter”lə “Kəpəz” arasında keçirilib.
Bakıda baş tutan qarşılaşmada sevinən tərəf meydan sahibləri olub. Belə ki, qapılara 5 top vurulan matçda “İnter” minimal hesabla qalib gəlib.
Oyuna gəldikdə isə qonaqların meydan sahiblərinin qapısına uzaq məsafədən vurduğu qol yaddaqalan olub.
“Kəpəzin”in futbolçusu Kərim Diniyev görüşün 37-ci dəqiqəsində meydanın özlərinə aid hissəsindən topu birbaşa qapıya göndərib.
“İnter” – “Kəpəz” 3:2

A.S.
www.oxu.az
 
"
"Şahin Diniyev: Bizdə oyunun taleyini dəyişəcək futbolçu yoxdur“Belə oyundan sonra danışmaq çox çətindir. Komanda yeni formalaşıb. Yayda komandaya 15 yeni futbolçu qoşulub. Birinci dəstədən, əvəzedicidən komandaya cəlb olunan futbolçu çoxdur. Onların uyğunlaşması üçün vaxt lazımdır”.
Oxu.Az Report-a istinadla xəbər verir ki, bunu Azərbaycan Premyer Liqasının IV turunda səfərdə “İnter”ə 2:3 hesabı ilə uduzan “Kəpəz”in baş məşqçisi Şahin Diniyev deyib.
51 yaşlı mütəxəssis oyundan sonra jurnalistlərin suallarını da cavablandırıb:
- Təəssüf ki, əldə etdiyimiz fürsətlərdən istifadə edə bilmədik. Ancaq heç nədən qollar buraxdıq. Əvvəl də dediyim kimi, bizdə oyunun taleyini dəyişəcək oyunçu yoxdur. İlk 3 oyundan fərqli olaraq, bu matçda qol fürsətləri yarada bildik. İnanıram ki, bu komandanı ayağa qaldıra biləcəyik. Hələ heç nə bitməyib. Keçən mövsümə də pis başlamışdıq. Ancaq sonradan özümüzə gəldik. Heç nəyə baxmayaraq, “Kəpəz”ə sonuncu pillə yaraşmır. Məncə, bu gün məğlubiyyətə layiq deyildik.
Azər Məmmədovu əvəz etdikdən sonra oyunu tribunadan izlədi...
- Onu əvəzləməyimə səbəb heç də zəif oyunu deyildi. İki qol buraxdıqdan sonra hücumameyilli oyunçu buraxmalı idim. Buna görə, Azəri əvəzlədim.
-İkinci hissədə referi Əliyar Ağayev sizə yaxınlaşıb xəbərdarlıq etdi. Sonra isə gülərək oradan uzaqlaşdı. Aranızda hansı dialoq yaşandı?
- Heç vaxt qaydaları pozmuram. Həmin vəziyyətdə də ciddi bir şey olmamışdı. Sadəcə, xəbərdarlıq etdi. Oyun zamanı bir qədər emosional ola bilərəm. Lakin heç vaxt kimisə təhqir etmirəm.
A.S.
www.oxu.az
 
"
"Portuqaliya çempionatında qeyri-adi qol vurulub – VİDEOFutbol üzrə Portuqaliya çempionatında V turun ""Benfika"" - ""Portimonense"" matçında qeyri-adi qol vurulub.
Oxu.Az Report-a istinadən xəbər verir ki, meydan sahiblərinin müdafiəçisi Andre Almeyda sağ cinahdan inanılmaz dəqiqliklə gözəl zərbə ilə qələbə topuna imza atıb - 2:1.
Bununla da xallarını 13-ə çatdıran ""Benfika"" turnir cədvəlində 2-ci pilləyə yüksəlib.  

 

 
E.C.
www.oxu.az
"
"Futbol üzrə Azərbaycan Premyer Liqasında IV tura start verilirBu gün futbol üzrə Azərbaycan Premyer Liqasında IV tura start veriləcək.
Oxu.Az Report-a istinadən xəbər verir ki, ilk oyun günündə iki matç baş tutacaq.
Əslində, IV tura sentyabrın 8-də start verilməli idi. Lakin Peşəkar Futbol Liqası (PFL) “Qarabağ” və “Kəpəz” klublarının müraciətləri əsasında təqvimə dəyişiklik edib. Ağdam təmsilçisi Çempionlar Liqasının qrup mərhələsi çərçivəsində ""Çelsi"" ilə İngiltərədə keçirəcəyi ilk tur matçına daha yaxşı hazırlaşmaq məqsədilə ""Səbail”lə oyunun başqa tarixə keçirilməsini istəyib. Bunu və qarşı tərəfin razılıq məktubunu nəzərə alan PFL görüşü sentyabrın 8-dən dekabrın 8-nə ertələyib.
“Kəpəz” isə ev oyunlarını keçirdiyi Gəncə şəhər stadionunda təmir işlərinin yekunlaşmadığını əsas gətirərək, “İnter”lə ev matçının səfər qarşılaşması kimi qeydə alınmasını xahiş edib. Bütün bunları və ""İnter""in razılıq məktubunu nəzərə alan PFL görüşün sentyabrın 9-da “İnter Arena”da təşkilinə qərar verib. IV turda meydan sahibi “İnter”, hər iki klubun iştirakı ilə ikinci dövrənin matçında meydan sahibi kimi “Kəpəz” təsdiqlənib.
Həftənin açılış matçı mövsümə istədiyi kimi başlaya bilməyən “İnter”lə sonuncu pillədə qərarlaşan “Kəpəz” arasında olacaq. Meydan sahibləri ilk 3 turda 1 dəfə qalib gəlib, 2 dəfə uduzduqları halda, qonaqların gücü yalnız “Kəpəz”lə qolsuz heç-heçə etməyə çatıb.
Son 8 oyunda qonaq tərəf qələbə qazana bilməyib. “İnter” son 13 matçda 1 dəfə uduzub. Ümumiyyətlə, paytaxt təmsilçisi gəncəlilərə qarşı keçirdiyi 26 matçdan 15-də qalib gəlib, 5 dəfə yenilib.
Günün digər matçında isə “Qəbələ” “Zirə”ni qəbul edəcək. Mövsümə ardıcıl 3 qələbə ilə başlayan qonaqlar 9 xalla 1-ci pillədə qərarlaşıblar. Meydan sahibləri isə yalnız səfərdə “Qarabağ”a uduzmaqla, 3-cü sıradadırlar.
Bu kollektivlər son 5 oyunda “Zirə”yə qalib gələ bilməyib. Üstəlik, “Qəbələ” son 6 matçdır meydanı qolsuz tərk etmir. Son iki görüşdə isə heç-heçə qeydə alınıb. “Qırmızı-qaralar” qəsəbə komandası ilə qarşılaşdığı 8 oyundan 3-də 3 xal əldə etdiyi halda, 2 dəfə uduzub.
Azərbaycan Premyer Liqası
IV tur
9 sentyabr
17:00. “İnter” – “Kəpəz”
Hakimlər: Əliyar Ağayev, Zeynal Zeynalov, Rza Məmmədov, Orxan Məmmədov
AFFA nümayəndəsi: Arif Fərəcov
Hakim-inspektor: Asim Xudiyev
“İnter Arena”
9 sentyabr (şənbə)
20:30. “Qəbələ” – “Zirə”
Hakimlər: Ömər Paşayev, Namiq Hüseynov, Vüqar Bayramov, Rauf Cabbarov
AFFA nümayəndəsi: Rauf Əmirov
Hakim-inspektor: Vüsal Əliyev
Qəbələ şəhər stadionu (CBC Sport/canlı)
E.Ə.
www.oxu.az
"
"“Qarabağ” – “Roma” matçına ilk iki gündə satılan biletlərin sayı açıqlandı“Qarabağ” Çempionlar Liqasının qrup mərhələsinin ilk ev oyununda qarşılaşacağı “Roma” ilə matçın bilet satışı davam edir. 
Oxu.Az-a verilən məlumata görə, ötən günə olan son nəticələrə əsasən, 12500 bilet satılıb.
Satışın ilk günündə bu rəqəm 3000-ə bərabər idi.
Qeyd edək ki, “Qarabağ” - “Roma” matçı sentyabrın 27-si, saat 20:00-da start götürəcək.
Biletlərin qiymətləri
VIP – 50 AZN
Kateqoriya 1 – 20 AZN
Kateqoriya 2 – 10 AZN
Kateqoriya 3 – 5 AZN
Kateqoriya 4 – 2 AZN
E.Ə.
www.oxu.az
"
"Livanda ölən azərbaycanlı idmançının cənazəsi Naxçıvana gətirilirAzərbaycan vətəndaşı Xəzər İntiqam oğlu Əliyevin cənazəsi sentyabrın 8-də “Türk Hava Yolları”nın Beyrut-İstanbul-Naxçıvan reysi ilə Azərbaycana yola salınıb.
Bu barədə Oxu.Az-a Azərbaycan XİN-in mətbuat xidmətindən məlumat verilib. 
Bildirilib ki, Azərbaycan Respublikasının Livandakı səfirliyinin Konsulluq münasibətlərinə dair Vyana konvensiyasına uyğun olaraq atdığı addımlar, Livanın dövlət strukturları, vəkillər və mərhuma ilkin yardım göstərmiş xəstəxana ilə apardığı danışıqlar nəticəsində cənazənin Azərbaycana yola salınması təmin olunub.
Cənazəni mərhumun anası Həsənova Məlahət müşayiət edir. 
Qeyd edək ki, X.Əliyev Livanda yol-nəqliyyat hadisəsi nəticəsində həyatını itirib.  
S.B.
www.oxu.az
"
"“Qarabağ”ın polşalı futbolçusundan təqdirəlayiq addım“Çelsi”nin sabiq baş məşqçisi Avram Qrantın Bakıda “Qarabağ”ın polşalı müdafiəçisi Yakub Jezniçakla görüşməsinin səbəbi bəlli olub.
Oxu.Az qafqazinfo.az-a istinadən xəbər verir ki, Ağdam klubunun üzvü sabiq klubu “Legiya”nın azarkeşləri üçün məşhur mütəxəssisdən kömək istəyib. 
Polşa klubunun keçmiş oyunçusu “Legiya”nın “Əlil fanatlar” qrupunun 15 üzvünü Çempionlar Liqasının qrup mərhələsinin ilk turunda Londonda keçiriləcək “Çelsi” – “Qarabağ” oyununa dəvət edib.
Qrant da bu məsələ ilə bağlı Bakıya gəlib və Kuba ilə müzakirələr aparıb. 
Futbolçu özü də sosial şəbəkədə fanatlara təşəkkür edib: “Hamınıza təşəkkür edirəm. Məqsədim sizə dəstəyi davam etdirməkdir. Londona getməyə hazırıq. Sonuncu oyunumuz olmayacaq”.
www.oxu.az
"
"Arda Turanın menecerindən yekun açıqlamaArda Turanın meneceri Ahmet Bulut açıqlama verib.
Oxu.Az fanat.az-a istinadən xəbər verir ki, menecer müştərisi ilə bağlı İspaniya mətbuatının yaydığı məlumatı təkzib edib.
""Arda Turan ""Barselona""da qalacaq"", - deyə Ahmet Bulut Türkiyə mətbuatına qısa açıqlamasında bildirib.
Qeyd edək ki, bu gün İspaniya mətbuatı ""Barselona""nın Arda Turanı iki mövsümlük ""Qalatasaray""a icarəyə verdiyini iddia edib.
www.oxu.az
"
"AFFA Rusiya Futbol İttifaqına etiraz məktubu göndərdiAFFA Rusiya Futbol İttifaqına (RFS) etiraz məktubu göndərib. 
Oxu.Az xəbər verir ki, Milli Assosiasiyanın İnformasiya və İctimaiyyətlə Əlaqələr Departamentinin rəisi Mikayıl Nərimanoğlunun Report-a verdiyi məlumata görə, rəsmi etiraz Rusiya II Liqasının Mərkəz zonasında VIII turun ""Ararat"" - ""Ryazan"" oyunu zamanı Dağlıq Qarabağdakı separatçı rejimin ""bayrağ""ının nümayiş etdirilməsi ilə əlaqədar bildirilib. 
M.Nərimanoğlu deyib ki, məktubda fakt qəti şəkildə pislənilib və RFS-dən faktla əlaqədar tədbir görülməsi xahiş olunub. 
Qeyd edək ki, ermənilərə məxsus komandanın fanatları ""Ryazan""la oyun zamanı tribunada Ermənistan və qondarma qurumun bayraqlarını yanaşı asıblar. Halbuki, FİFA və UEFA-nın müəyyənləşdirdiyi qaydalara əsasən, oyunlar zamanı tanınmamış respublikaların bayraqlarının stadionlara keçirilməsi qadağandır.



E.Ə.
www.oxu.az
"
"Bakı Olimpiya Stadionu İsveçrədə təqdim olundu - VİDEO Bakı Olimpiya Stadionunun Çempionlar Liqası və Avropa Liqasında 2018-2019 mövsümünün final oyunlarına namizədliyi ilə əlaqədar hazırlanmış təqdimat kitablarının fotoları və videoçarxlar təqdim olunub.
Oxu.Az AFFA-nın rəsmi saytına istinadən xəbər verir ki, hər iki videoçarx fərqli sujet xətti ilə hazırlanıb.
Qeyd edək ki, sentybarın 5-də Bakı Olimpiya Stadionunun Çempionlar Liqası və Avropa Liqasında 2018-2019 mövsümünün final oyunlarına namizədliyi ilə əlaqədar hazırlanan xüsusi prezentasiya İsveçrənin Nyon şəhərindəki UEFA-nın mənzil-qərargahında AFFA prezidenti Rövnəq Abdullayev tərəfindən təqdim olunub. Görüşdə AFFA-nın vitse-prezidenti Elşad Nəsirov və baş katib Elxan Məmmədov iştirak ediblər.
Oyunların keçiriləcəyi stadionlarla bağlı UEFA İcraiyyə Komitəsinin qərarı bu il sentyabrın 21-də açıqlanacaq.










www.oxu.az
"
"Beynəlxalq Paralimpiya Komitəsinə yeni prezident seçilibBirləşmiş Ərəb Əmirliklərinin paytaxtı Abu Dabidə Beynəlxalq Paralimpiya Komitəsinə (IPC) prezident seçkisi keçirilib. 
Oxu.Az-ın məlumatına əsasən, bu barədə Report qurumun rəsmi “Twitter” səhifəsinə istinadən xəbər verir.
40 yaşlı funksioner bu postda 67 yaşlı britaniyalı Filip Kreyveni əvəzləyib. Namizədlər arasında kanadalı Patrik Jarvis, danimarkalı Yon Petersson və çinli Haydi Çjan da olub. Onlar müvafiq olaraq 12, 19 və 47 səs toplayıblar. Bunadək İPC-nin vitse-prezidenti olan E.Parsons isə 84 səs alıb.
Çin nümayəndə heyəti səsvermədən dərhal sonra etirazını bildirib. Onlar səsvermə zamanı səhvə yol verildiyini söyləsələr də, etiraz qəbul olunmayıb.
Qeyd edək ki, Filip Kreyven 2001-ci ildən quruma rəhbərlik edirdi. 
N.О.
www.oxu.az
"
"Yayın ən populyar klipləri açıqlandı“Google” yayın ən populyar 25 musiqi klipini açıqlayıb. 
Oxu.Az bu barədə xarici mətbuata istinadən xəbər verir.
“29 maydan 4 sentyabradək, son bir ildə paylaşılmış mahnıları baxış sayına görə sıraladıq”,-deyə məlumatda qeyd olunur. 
İlk pillədə Luis Fonsi və Deddi Yankinin “Despacito” klipi yerləşib. O, 3 milyard baxış toplayaraq, dünya rekordu qırıb.
İkinci sırada Ed Şiranın “Shape of You”, üçüncü sırada isə Malum kimi tanınan Xuan Luis Londonyo Arianın “Feliceslos 4” ifası yer alıb.
Top 25-ə Cey Balvin, Clean Bandit, Ceyson Derulo, Şakira, Bruno Mars, Enrike İqlesias və digər ifaçıların klipləri daxil olub.
Xatırladaq ki, “Despacito” mahnısının klipi “YouTube” tarixində ən çox baxılan video olub.
E.C.
www.oxu.az
"
"“Qarabağ” –“Roma” matçına nə qədər bilet satılıb?Ötən gün saat 17:00-dan etibarən “Qarabağ”ın Çempionlar Liqasının qrup mərhələsinin ilk ev oyununda qarşılaşacağı “Roma”yla matçın biletləri satışa çıxarılıb. 
“Qarabağ” FK-nın mətbuat xidmətindən Oxu.Az-a verilən məlumata görə, ilk gündə təxminən 3000 bilet satılıb. 
Qeyd edək ki, “Qarabağ” - “Roma” matçı sentyabrın 27-si, saat 20:00-da start götürəcək.
Biletlərin qiymətləri:
VIP – 50 AZN
Kateqoriya 1 – 20 AZN
Kateqoriya 2 – 10 AZN
Kateqoriya 3 – 5 AZN
Kateqoriya 4 – 2 AZN
Satış məntəqələri: 
Asan Xidmət Mərkəzləri
Heydər Əliyev Sarayının kassası
28 Mall
Gənclik Mall
Park Bulvar (Qarabağ FK Fanshop)
M.Rəsulzadə 3 (Azərb. k/t yaxınlığı)
Bül-bül prospekti, Nizami küç. (Nizami k/t yaxınlığı)
Üzeyir Hacıbəyov küç. 69x (Hökumət evinin arxası)
E.Ə.
www.oxu.az
"
"“Qarabağ”-“Roma” matçının biletləri satışdaSentyabrın 7-i saat 17:00-dan etibarən “Qarabağ”ın Çempionlar Liqasının qrup mərhələsinin ilk ev oyununda qarşılaşacağı “Roma” ilə matçın biletləri satışa çıxarılıb. 
Oxu.Az-ın məlumatına görə, ilk gündə təxminən 3000 bilet satılıb.
Azarkeşlər biletləri aşağıda qeyd olunan satış məntəqələrindən və onlayn olaraq iTicket.az saytından əldə edə bilərlər. Biletləri əldə edərkən şəxsiyyət vəsiqəsi təqdim olunmalıdır.
Satış məntəqələri:
Asan Xidmət Mərkəzləri
Heydər Əliyev Sarayının kassası
28 Mall
Gənclik Mall
Park Bulvar (Qarabağ FK Fanshop)
M.Rəsulzadə 3 (Azərbaycan k/t yaxınlığı)
Bülbül prospekti, Nizami küç. (Nizami k/t yaxınlığı)
Üzeyir Hacıbəyov küç.69x (Hökumət evinin arxası)
Biletlərin qiymətləri:
VIP – 50 AZN
Kateqoriya 1 – 20 AZN
Kateqoriya 2 – 10 AZN
Kateqoriya 3 – 5 AZN
Kateqoriya 4 – 2 AZN
Qeyd edək ki, “Qarabağ” - “Roma” matçı sentyabrın 27-si saat 20:00-da start götürəcək.
S.B.
www.oxu.az
"
"Azərbaycanın qadın güləşçisi dünya çempionu olubYunanıstanın paytaxtı Afinada yeniyetmə güləşçilərin Dünya çempionatı davam edir. 
Oxu.Az-ın məlumatına görə, yarışların üçüncü yarış günündə 38, 43, 49, 56 və 65 kq çəki dərəcələrində yeniyetmə qızlar mübarizəyə qoşulub. Güləşçilərimiz 4 çəkidə mübarizə aparıb.
38 kq-da mübarizə aparan Şahanə Nəzərova ilk görüşdə Yaponiya təmsilçisini 84 saniyədə, yarımfinalda isə Rusiya idmançısını 65 saniyədə tam üstünlüklə məğlub edərək finala yüksəlib. 
Həlledici görüşündə Mariya Tomişiçi vaxtından əvvəl üstələyən Nəzərova dünya çempionu olub.
Qeyd edək ki, Şahanə Nəzərova bir ay bundan əvvəl yeniyetmələrin Avropa çempionu adını qazanıb. 
S.B.
www.oxu.az
"
"Azərbaycanda Türkiyə Superliqasının oyunları canlı yayımlanacaq“CBC Sport” kanalı yeniliklə gündəmə gəlib.
Oxu.Az xəbər verir ki, kanal Türkiyə Superliqasının oyunlarını canlı yayımlayacaq.
Bu barədə “CBC Sport” kanalı özü məlumat yayıb.
“Böyük sevinc hissi ilə tamaşaçılarmıza, futbol ictimaiyyətinə, futbolu sevən hər kəsə bildirmək istəyirik ki, Türkiyə superliqasının oyunları tarixdə ilk dəfə Türkiyədən kənarda fəaliyyət göstərən və açıq yayımda olan kanal vasitəsi ilə yayımlanacaq. Bu ilkə “CBC Sport” imza atdı. Futbol qurmanları Türkiyə superliqasının oyunlarını bizimlə izləyib, o gərgin və gözəl, özünəməxsus mübarizədən zövq alacaqlar”.
E.Ə.
www.oxu.az
"
"""Qarabağ""ın yeni transferi: Çox güclü qrupda yer almışıq“Azərbaycanın ən güclü komandasına gəldiyim üçün xoşbəxtəm. Bu komandadan təklif gələndə təəccüblənmədim. Hətta “Qarabağ” “Rosenborq”u məğlub etdiyi vaxtdan yadımda qalıb"".
Oxu.Az-ın məlumatına görə, bunu “Qarabağ”ın yeni transferi Tarik Elyunussi deyib.
O bu gün Azərbaycana gələrək komandaya qoşulub.
T.Elyunussi bildirib ki, “Qarabağ”ın gücü bəllidir, bu mövsüm Azərbaycan futbol tarixində ilk dəfə Çempionlar Liqasında mübarizə aparacaq: ""Güclü qrupda yer almışıq. Buna baxmayaraq, əlimizdən gələni edəcəyik ki, “Qarabağ”ı layiqincə təmsil edək. Buna da inanıram. Komandanın son günlərdə hücumameyilli futbolçular transfer etdiyini bilirəm. Bu rəqabət ancaq komandanın xeyrinə olacaq, keyfiyyətin artmasına kömək edəcək. Mən də “Qarabağ”ın uğur qazanmasını üçün əlimdən gələnin ən yaxşısını etməyə çalışacağam”.
www.oxu.az
"
"“Qarabağ”-ın ÇL oyunlarına şəxsiyyət vəsiqəsi olmadan bilet ala bilməyəcəksiniz“Qarabağ” artıq Çempionlar Liqasının 2-ci turunda evdə “Roma”ya qarşı keçirəcəyi oyunun biletlərini satışa çıxarıb. 
Oxu.Az Qafqazinfo-ya istinadən xəbər verir ki, klubun rəsmi saytında verilən elanda azarkeşlərin bileti şəxsiyyət vəsiqəsi ilə ala biləcəyi qeyd edilib. 
Bu, sosial şəbəkələrdə müzakirə mövzusuna çevirilib. Ağdam klubunun mətbuat xidmətinin rəhbəri Nurlan İbrahimov məsələyə aydınlıq gətirib: “Bu “qara bazar”ın qarşısını almağa hesablanıb. Biletlərin üzərində onu alan adamın ad və familiyası yazılacaq. Üstəlik, bir şəxsiyyət vəsiqəsi ilə yalnız bir bilet almaq mümkündür. Əgər kimsə dostuna, qohumuna bilet almaq istəyirsə, onların vəsiqəsi ilə bizə müraciət edə bilər”.
Qeyd edək ki, “Qarabağ” – “Roma” oyunu sentyabrın 27-də, saat 20:00-da başlayacaq. 
E.Ə.
www.oxu.az
"
"Ronaldonun yarım milyon dollarlıq yeni avtomobili – FOTO""Real""ın futbolçusu Kriştianu Ronaldu özünə yeni avtomobil alıb.
Oxu.az qol.az-a istinadən xəbər verir ki,  portuqaliyalı hücumçu ""Ferrari F12 TDF"" markalı yeni avtomobilinin şəklini ""Instagram"" hesabında paylaşıb.
Avtomobilin texniki göstəricilərinə gəldikdə, 780 at gücünə, saatda 340 km sürətə malikdir. Bundan başqa, saatda 100 km-i 2.9 saniyəyə yığır.
Az sayda istehsal olunan bu modelin baza dəyəri isə 505 min dollardır.
C.İ.
www.oxu.az
"
"“Qarabağ”ın ÇL-dakı ev oyunlarına bilet satışı ilə bağlı – FAYDALI MƏLUMATLAROxu.Az “Qarabağ” futbol klubunun baş meneceri Asif Əsgərovun Çempionlar Liqasındakı (ÇL) ev oyunlarına bilet satışı və təşkilati məsələlərlə bağlı Report-a müsahibəsini təqdim edir.
- “Qarabağ”ın sentyabrın 27-də Bakı Olimpiya Stadionunda İtaliyanın “Roma” klubu ilə keçirəcəyi Çempionlar Liqasının qrup mərhələsinin II tur matçına bilet satışı necə təşkil olunacaq?
- Biletlər bu gündən iTicket saytı vasitəsilə onlayn, eləcə də, Bakı və Sumqayıtda ümumilikdə 18 məntəqədə satışa çıxarılacaq. Hər kəs şəxsiyyət vəsiqəsini təqdim etməklə bilet əldə edə bilər. Biletin üzərində şəxsin ad və soyadı yazılacaq. Bu, “qara bazar""ın qarşısını almaq və azarkeşlərin rahat şəkildə stadiona gəlmələri üçündür. ""Böyük beşlik"" çempionatlarında çıxış edən komandalarla oyunları daha çox insanın canlı izləmələri üçün Tofiq Bəhramov adına Respublika stadionunu Bakı Olimpiya Stadionuna dəyişdik.
- Hər bir azarkeşin stadiona şəxsiyyət vəsiqəsi ilə gəlməli olduğuna və hərəyə bir biletin satılmasının mümkünlüyünə dair şərt birmənalı qarşılanmır...
- Əvvəl deyirdilər ki, onlayn bilet yoxdur, təşkil etdik. Əvvəllər eyni yerə 2-3 biletin satıldığına dair söz-söhbətlər də var idi. Şəxsiyyət vəsiqəsi bütün bunların qarşısını almaq üçün tələb olunur. Bir şəxs bir neçə şəxsiyyət vəsiqəsi təqdim etməklə və həmin sənəddəki bilgilər qeyd olunduqdan sonra onların sayı qədər bilet ala bilər. Yaxud da internetə daxil olaraq, onlayn bilet almaq mümkündür. 
- Əvvəlki matçlarda holoqram yoxlanılmadığı üçün saxta bileti olan şəxslər tribunaya keçə bilirdi. Burada isə qarışıqlıq və mübahisələr müşahidə olunurdu. Belə hallara qarşı hansısa tədbir görüləcək?
- Bəli, barkod sistemi olacaq və bir biletlə yalnız bir adam içəri keçə biləcək. Həmçinin, sistem saxta biletləri oxumayacaq. Bu məsələlərdə polislə birgə işləyirik. Saxta bileti olanlarla bağlı onlar tərəfindən ölçü götürüləcək.
- Belə başa düşdük ki, I Avropa Oyunlarında və IV İslam Həmrəyliyi Oyunlarındakı sistem tətbiq ediləcək...
- Təhlükəsizliklə bağlı nəsə deməyim düzgün olmaz. Lakin oyunun təşkilatçılığı və azarkeşlərimizin rahatlığı üçün lazım olan işlər görüləcək. Başqa fikri olmayan hər bir azarkeşimizə qapımız açıqdır.
- Azarkeşlərə nələri tövsiyə edərdiniz? Məsələn, oyunun başlama saatından nə qədər əvvəl stadiona gəlsinlər?
- Birincisi, çox sağ olun ki, bu məsələni qaldırırsınız. Bütün mətbuatdan bu məsələdə kömək göstərmələrini xahiş edirəm. Bu, kütlənin təlimatlandırılması üçün çox vacib məsələdir. Azərbaycanda insanlar oyuna 10 dəqiqə, yarım saat qalmış gəlirlər. Belə olan halda isə böyük sıxlıqlar yaranır. Stadionun qapılarını ən azı 3 saat əvvəl açmağı planlaşdırırıq. Azarkeşlərdən matçın başlamasına 2 saat qalmış stadiona gəlmələrini xahiş edirik. Nə qədər tez gəlsələr, özlərinə də yaxşıdır. Hər şeyi son ana saxlamamaq lazımdır. Belə durumda yarana biləcək hansısa anlaşılmazlığı önləmiş olarıq.
- Ev oyunlarınızı keçirdiyiniz Tofiq Bəhramov adına Respublika stadionu ilə müqayisədə Bakı Olimpiya Stadionunun tutumu iki dəfə çoxdur. Matça hətta 40-50 min insan gəlsə belə, tribunalarda boşluqlar görünəcək və bu da birmənalı qarşılanmayacaq. Bu mənada, stadionu doldurmaq üçün hansı tədbirləri görməyi düşünürsünüzmü?
- Matça böyük kütlənin gələcəyinə əminik. İnsanlarımız “Qarabağ”ı sevirlər və böyük klublarla oyunlarda azarkeşlik etmək istəyirlər. Rəqibləri Tofiq Bəhramov adına Respublika stadionunda qəbul edəndə böyük tələbat vardı. “Stadion kiçikdir, niyə burada oynayırsınız?”, - deyə soruşurdular. Biz də Bakı Olimpiya Stadionuna keçdik ki, istəyənlərin hamısı gələ bilsin. Stadion dolmayandan sonra heç nə deyə bilmərəm. Amma bzi stadionun dolacağını gözləyirik. “Qarabağ”sevərlərin sayı o qədər az deyil ki, stadion dolmasın.
- Təbliğati baxımdan hansı işləri görməyi planlaşdırırsınız?
- Onu indi açıqlamayaq, lakin görəcəyimiz işlər var.
- Azarkeşlər üçün hansısa əyləncəli proqram nəzərdə tutulubmu?
- ÇL-nın proseduruna uyğun olaraq, stadion ətrafında bunları ev sahibi yox, UEFA-nın 8 baş sponsoru həyata keçirə bilər. Hazırda bütün fikrimiz sentyabrın 12-də “Çelsi”yə qarşı İngiltərədə oynayacağımız qarşılaşmaya yönəlib. Lakin Bakı Olimpiya Stadionunda təşkilati işlərlə də məşğuluq.
- Təşkilati işlərdən söz düşmüşkən, stadionun ot örtüyünün ev oyunlarına hazırlanma prosesi necə gedir? 
- Hazırda mütəxəssislər otun təmiri ilə məşğuldurlar. Onlar “Roma” ilə sentyabrın 27-də keçirəcəyimiz ilk ev oyununadək ot örtüyünün ideal vəziyyətdə olacağına dair bilgi veriblər. Prosesə Tofiq Bəhramov adına Respublika stadionunun ot örtüyünə qulluq edən ingiltərəli mütəxəssis Fil Şarplesi də cəlb etmişik. Məsələyə sırf “Qarabağ”ın oyunu baxımından yanaşmayın. Bu, dövlətimizin, Azərbaycan adının Avropada təmsil olunması deməkdir. ÇL-da çıxış edən 32 klubdan biri də “Qarabağ”dır. Komandanın adının yanına “Azərbaycan” yazılır. Ona görə də istər AFFA, istər Gənclər və İdman Nazirliyi, istərsə də digər qurumlar bizə dəstək verməyə hazırdırlar və dəstək verirlər də. 
E.Ə.
www.oxu.az
"
"Azərbaycan yenidən “qara siyahı”da – mundialdan kənar qala bilərAğırlıqqaldırma üzrə Azərbaycan millisi növbəti dəfə diskvalifikasiyaya məruz qala bilər.
Oxu.Az apasport.az-a istinadən xəbər verir ki, 9 yığma Anahaymda keçiriləcək mundialdan kənar qalmaq təhlükəsi ilə üzləşib.
Çoxsaylı dopinq qalmaqalı ilə üzləşən ölkələrlə bağlı qərarı Beynəlxalq Ağırlıqqaldırma Federasiyasının (İWF) İcraiyyə Komitəsi verəcək. İdman Arbitraj Məhkəməsinin də İWF-ə 9 ölkə ilə bağlı sərt qərar verməyi tövsiyə etməsi diskvalifikasiyanın qaçılmaz olduğu anlamına gəlir.
Azərbaycanla yanaşı, Rusiya, Qazaxıstan, Belarus, Çin, Moldova, Türkiyə, Ermənistan və Ukrayna dünya çempionatından kənar qala bilərlər. Yığmamızın bu siyahıya düşməsinə səbəb 5 dopinq-testin müsbət nəticələnməsidir.
Qeyd edək ki, Anahaymdakı dünya çempionatı noyabrın 27-dən dekabrın 5-dək keçiriləcək. 
www.oxu.az
"
"“Qarabağ” - “Roma” oyununun biletləri satışa çıxarılır – QİYMƏTFutbol üzrə UEFA Çempionlar Liqasının qrup mərhələsinin ikinci turu çərçivəsində keçiriləcək “Qarabağ” (Azərbaycan) – “Roma” (İtaliya) oyununun biletləri sentyabrın 8-dən satışa çıxarılacaq.
“Qarabağ” klubundan Oxu.Az-a bildirilib ki, biletlərin qiyməti 2-50 manat arasında dəyişir.
Azarkeşlər biletləri şəhərin kassalarından əldə edə bilərlər.
Qeyd edək ki, “Qarabağ” – “Roma” matçı sentyabrın 27-si, saat 20:00-da start götürəcək.
Biletlərin qiymətləri:
VIP - 50 AZN
Kateqoriya 1 - 20 AZN
Kateqoriya 2 - 10 AZN
Kateqoriya 3 - 5 AZN
Kateqoriya 4 - 2 AZN
A.M.
www.oxu.az
"
"Qurban Qurbanovun oğlu: “Qarabağ”a transferim xüsusi bir şey deyil“Qarabağ”ın U-19 komandası “Neftçi”dən Ağdam klubunun əsas komandasının baş məşqçisi Qurban Qurbanovun oğlu Musa Qurbanlını transfer etməklə diqqət çəkib. 
Oxu.Az Qafqazinfo-ya istinadən xəbər verir ki, UEFA Gənclər Liqasına qatılacaq Rəşad Sadıqovun məşqçilik etdiyi 19 yaşlıların iştirak ərizəsi artıq qitə futbol qurumuna təqdim edilib. 
Siyahıda adı olan Musa Qurbanlı açıqlama verərək atasının əsas komandasına baş məşqçilik etdiyi Ağdam klubuna transferindən danışıb: “Əslində, “Qarabağ”a transferim xüsusi bir şey deyil. Atamın qərarını gözləyirdim. U-19 komandasının baş məşqçisi Rəşad Sadıqovun təklifi və istəyi də rol oynadı. Razılıq da olunca “Qarabağ”a gəldim”.
Gənc  oyunçu UEFA Gənclər Liqasında oynamaq üçün “Qarabağ”a gəlmədiyini bildirib: “Mən sırf UEFA Gənclər Liqasında oynamaq üçün “Qarabağ”a gəlməmişəm. Sadəcə, inkişaf etmək üçün, daha irəli getmək üçün burdayam. Transfer ediləndə də məqsəd bu olmayıb. Gənclər Liqasında oynayacağım da dəqiq deyil. Sadəcə, adım siyahıda var. Əlbəttə ki, belə komandalara qarşı oynamaq böyük fəxrdir, təcrübədir. Şans qazansam, təbii ki, sevinəcəm”.
E.Ə.
www.oxu.az
"
"""Çelsi""nin 50 milyonluq ulduzu Türkiyə klubunda""Fənərbaxça"" ""Çelsi""nin futbolçusunu heyətinə qatmağa hazırlaşır.
Oxu.Az fanat.az-a istinadən xəbər verir ki, London klubunun baş məşqçisi Antonie Konte Dieqo Kostanı heyətdə görmək istəmir.
Avropanın aparıcı liqalarında transfer pəncərəsi artıq bağlanıb. Türkiyədə isə pəncərə sentyabrın 8-də bağlanacaq. İndiki halda ispan ulduz üçün ən yaxşı variantın Super Liqa olduğu bildirilir.
Uzun müddətdi hücumçu axtarışında olan ""Fənərbaxça"" da bu şansdan maksimum yararlanmaq niyyətindədir. İstanbul klubu ""Beşiktaş""ın istəyib, ancaq transfer edə bilmədiyi 28 yaşlı forvardı 1 illik icarəyə götürmək istədiyi deyilir. ""Çelsi""nin baş məşqçinin planlarına daxil olmayan Dieqo Kostanı Türkiyə klubuna icarəyə verməyə müsbət yanaşdığı deyilir.
Qeyd edək ki, Dieqo Kosta ""Çelsi""yə 2014-cü ildə ""Atletiko""dan 38 milyon avroya transfer olunub. Hazırda ""Transfermarkt"" ona 50 milyon avroya qiymət qoyub.
Onu da qeyd edək ki, ""Çelsi"" Çempionlar Liqasının qrup mərhələsində ""Qarabağ""ın rəqiblərindən biridir.
www.oxu.az
"
"""Çelsi"" Azərbaycana gələcək azarkeşlərinə endirim etdiLondonun ""Çelsi"" klubu Çempionlar Liqası çərçivəsində ""Qarabağ""la (Ağdam) Bakıda keçiriləcək səfər matçında komandanı dəstəkləyəcək azarkeşlərə maliyyə yardımı edəcək.
Oxu.Az Report-a istinadən xəbər verir ki, London klubu uçuş, transfer və bir gecə 4 ulduzlu hoteldə qalmağın daxil olduğu xidmət paketinin qiymətini aşağı salıb.
Bu cür paketin qiyməti 359 funt (təxminən 470.89 dollar - qeyd) təşkil edəcək.
Hazırda matçın biletinin neçəyə olacağı məlum deyil. Onların qiyməti paketin dəyərinə əlavə olunacaq.
""Qarabağ"" - ""Çelsi"" matçı 2017-ci il noyabrın 22-də keçiriləcək.
E.Ə.
www.oxu.az
"
"Azərbaycanın ağır atletika yığması Dünya çempionatına buraxılmayacaq?Azərbaycanın ağır atletika üzrə yığma komandası bir il müddətinə diskvalifiksiya olunacağı təqdirdə ABŞ-ın Anahaym şəhərində (Kaliforniya) keçiriləcək Dünya çempionatına buraxılmaya bilər.
Oxu.Az Report-a istinadən xəbər verir ki, Beynəlxalq Ağır Atletika Federasiyası (IWF) xüsusi komissiyasının idmançılarının adı üç və daha çox hallarda dopinqdən istifadədə keçən 9 ölkəyə qarşı başladığı araşdırmalar sona yetmək üzrədir.
“Üç nəfərdən ibarət komissiya IWF İcraiyyə Şurasının 3-dən 10-a qədər atletinin Pekin-2008 və London-2012 olimpiya oyunları üzrə nümunələri yenidən attestasiya zamanı müsbət nəticə verən 9 ölkənin cəzalandırılmasına dair təkliflərinin araşdırılması üçün yaradılıb. Komissiya bu həftəsonu Budapeştdə işi yekunlaşdırmmaq üçün görüş keçirməlidir. Onun hesabatı IWF İcraiyyə Şurasının 30 sentyabr – 1 oktyabrda Buxarestdə keçiriləcək növbədənkənar iclasına daxil ediləcək… Çox güman ki, doqquz ölkənin hər birinin dünya çempionatında iştirakına qadağa qoyulacaq”, — deyə “InsidetheGames” nəşri yazır.
Qeyd olunur ki, burada söhbət Qazaxıstan və Rusiya (Hər yığmada 10 müsbət dopinq nümunəsi), Belarus (7 müsbət nümunə), Azərbaycan (5), Ermənistan (4), Türkiyə, Ukrayna, Çin və Moldovadan (hər biri 3) gedir.
Bununla yanaşı, nəşrin məlumatına görə, söhbət doqquz ölkədən hər birinin 1 il müddətinə IWF-nin təşkilatçılığı ilə keçirilən bütün yarışlardan kənarlaşdırılmasından gedəcək.
A.S.
www.oxu.az
"
"DÇ-2018-in matçı yenidən oynanılacaq – HAKİM SƏHVİ + VİDEOBeynəlxalq Futbol Federasiyası (FİFA) DÇ-2018-in təsnifat mərhələsi çərçivəsində Cənubi Afrika Respublikası və Seneqal yığmaları arasındakı oyunun yenidən keçirilməsinə dair qərar qəbul edib.
Oxu.Az-ın xəbərinə görə, bu barədə təşkilatın rəsmi saytında məlumat verilir.
Görüş 12 noyabr 2016-cı il tarixdə keçirilib və CAR-ın 2:1 hesablı qələbəsi ilə yekunlaşıb. Cənubi afrikalılar matçda ilk qolu penalti zərbəsində vurublar. 
Bu səhv qərara görə qanalı Cozef Lemptinin hakimlik fəaliyyətinə ömürlük xitam verilib.

S.B.
www.oxu.az
"
"Azərbaycan güləşçisi Dünya çempionatının qızıl medalını qazanıbYunanıstanın paytaxtı Afinada yeniyetmə güləşçilərin Dünya çempionatı davam edir. 
Oxu.Az-ın məlumatına görə, ikinci yarış günündə yunan-Roma güləşi üzrə 42, 46, 69, 76 və 85 kq çəki dərəcələrində pəhləvanlar mübarizəyə qoşulub. 
42 kq çəki dərəcəsində mübarizə aparan Qurban Qurbanov İtaliya və Namibiyadan olan rəqiblərini mübarizədən kənarlaşdırdıqdan sonra yarımfinalda Rusiya idmançısına da qalib gəlib və çempionatın finalına vəsiqə qazanıb. Gərgin keçən həlledici görüşdə Ukrayna idmançısına qalib gələn Qurban Qurbanov Dünya çempionatının qızıl medalını qazanıb.
46 kq-da yarışan Nihad Məmmədli də Qırğızıstan, Türkiyə və Rusiyadan olan rəqibləri üzərində qələbə qazanaraq finala yüksəlib. Ancaq final görüşündə Ukrayna təmsilçisinə uduzan güləşçimiz gümüş medalla kifayətlənib. 
Beləliklə, yeniyetmələrin Dünya çempionatında yunan-Roma güləşçilərinin mübarizəsi başa çatıb. Yığma komandamız çempionatı 1 qızıl və 2 gümüş medalla başa vurub. 
S.B.
www.oxu.az
"
"Futbolçu ölkəsinin mundiala düşməməsini müsahibə zamanı öyrəndi – VİDEOÖzbəkistan millisinin müdafiəçisi Anzur İsmayılov DÇ-2018-in təsnifat mərhələsi çərçivəsində Cənubi Koreya ilə oyundan sonra, komandasının mundiala düşməməsini öyrənib. 
Oxu.Az-ın xəbərinə görə, İsmayılov əmin idi ki, onun ölkəsi üçüncü yeri tutub və mundialın əsas mərhələsində iştirak etmək şansını saxlayıb. Futbolçu bunun belə olmadığını öyrənəndə üzülüb.
Özbəkistan millisi A qrupunda dördüncü yeri tutub. Suriyalılar İranla matçda 1:2 hesabı ilə geri olarkən sonuncu dəqiqədə məğlubiyyətdən xilas olublar. Bu heç-heçə nəticəsində onlar Özbəkistan yığmasını əlavə göstəricilərdə qabaqlayaraq pley-off mərhələsində mübarizəni davam etdirmək hüququnu qazanıblar. A qrupundan DÇ-2018-ə birbaşa vəsiqəni İran və Cənubi Koreya milliləri əldə ediblər. 
“Deməli, indi hər şey çox pisdir. Mənə dedilər ki, matç 1:2 hesabı ilə yekunlaşıb. Bizim üçün hər şey bitdi. Bilmirəm. Bağışlayın, cavab verə bilmirəm”,  futbolçu müsahibəsində deyib.

S.B.
www.oxu.az
"
"AFFA İslamiadanın qalibini istefaya göndərdiAzərbaycanın futbol üzrə U-21 yığmasının baş məşqçisi Yaşar Vahabzadə istefaya göndərilib.
Oxu.Az-ın xəbərinə görə, Avro-2019-un təsnifat mərhələsi çərçivəsində İsrail (1:3) və İrlandiya (1:3) yığmalarından ardıcıl iki məğlubiyyətdən sonra Y.Vahabzadə və AFFA-nın baş katibi Elxan Məmmədov arasında görüş keçirilib.
Baş məşqçi oyunlar barədə hesabat verdikdən sonra, tərəflər müqaviləyə xitam verilməsi barədə qərara gəliblər.
Xatırladaq ki, Yaşar Vahabzadənin rəhbərliyi altında Azərbaycanın 23 yaşadək futbolçulardan ibarət milli komandası Bakı 2017 IV İslam Həmrəyliyi Oyunlarının qalib olub.
S.B.
www.oxu.az
"
"“Çelsi” “Qarabağ” azarkeşləri üçün nəzərdə tutulan sektorun biletlərini satışa çıxardıÇempionlar Liqasının qrup mərhələsinin I turu çərçivəsində İngiltərənin “Çelsi” və Azərbaycanın “Qarabağ” komandaları arasında Londonda keçiriləcək oyun üçün nəzərdə tutulan biletlər satılıb.
Oxu.Az-ın məlumatına görə, Report London klubunun rəsmi saytına istinadən xəbər verir ki, meydan sahibləri Ağdam təmsilçisinin azarkeşlərinə ayrılan sektora da biletləri satışa çıxarıb. Həmin biletlər 4 kateqoriyaya ayrılıb. 
Lakin qiyməti 495 funt sterlinq olan (ƏDV xaric) “Platinum” paketlər artıq tükənib. Əvəzində 395 funt sterlinqə “Gold”, 295 funt sterlinqə “Silver” və 195 funt sterlinqə “Zola” kateqoriyalı biletləri əldə etmək olar.
Qeyd edək ki, sentyabrın 12-də 41,631 tutuma malik “Stemford Bric” stadionunda keçiriləcək matç Bakı vaxtı ilə saat 22:45-də başlayacaq.
E.Ə.
www.oxu.az
"
"""Lester"" 14 saniyəlik məsuliyyətsizliyə görə 5 ay gözləyəcək“Lester” klubu maraqlı qadağa ilə üzləşib. 
Oxu.Az Apasport.az-a istinadən xəbər verir ki, “tülkülər” bir neçə saniyənin qurbanı olublar.
Belə ki, “transfer pənrəcəsi”nin son günündə 22 milyon funt-sterlinq müqabilində “Sportinq”dən Premyer Liqa təmsilçisinə keçən Adrien Silva yanvara qədər yeni komandasında debüt edə bilməyəcək. Buna səbəb “Lester” rəhbərliyinin “transfer pəncərəsi” bağlandıqdan cəmi 14 saniyə sonra 28 yaşlı oyunçunun adını sifariş etməsi olub. İngilislər qərarın dəyişməsi üçün FİFA-ya müraciət ünvanlasa da, ali futbol qurumu bunu qəbul etməyib.
Portuqaliya millisinin üzvü gələn ilin yanvarına qədər “Lester”in heyətində yalnız məşqlərdə iştirak edə biləcək.
E.Ə.
www.oxu.az
"
"UEFA ""Qarabağ""ı mükafatlandırdı – İki milyon avro“Qarabağ” klubu Çempionlar Liqasının (ÇL) “play-off” mərhələsində qazandığı qələbə ilə əlaqədar mükafat alıb.
Oxu.Az-ın AFFA-nın rəsmi saytına istinadən verdiyi məlumata görə, UEFA-nın ayırdığı 2 milyon avro bonus vəsait AFFA-nın vasitəsilə “Qarabağ” klubunun hesabına köçürülüb.
Qeyd edək ki, “Qarabağ” ÇL-nin “play-off” mərhələsində Danimarka təmsilçisi “Kopenhagen”i iki oyunun nəticəsinə əsasən üstələyərək (1:0, 1:2), turnirin qrupuna düşən ilk Azərbaycan klubu olub.
www.oxu.az
"
"Qurban Qurbanovun oğlu ""Çelsi""yə qarşı oynayacaq""Qarabağ"" klubunun UEFA Gənclər Liqası üçün sifariş ərizəsi açıqlanıb. 
Oxu.Az Report-a istinadən məlumat verir ki, iştirakçı siyahısında 40 oyunçunun adı göstərilib.
Bunlardan 4-ü qapıçı, 11-i müdafiəçi, 19-u yarımmüdafiəçi, 6-sı hücumçudur. Heyətdə 4 legioner yer alıb ki, onlardan 2-si Makedoniya, qalanları Gürcüstan və Ukraynadandır. Sifariş ərizəsində ""Neftçi""də çıxış etmiş futbolçular var ki, bunlardan biri də əsas komandanın baş məşqçisi Qurban Qurbanovun oğlu Musa Qurbanovdur.
Digər tərəfdən, sifariş ərizəsində komandanın baş məşqçisi kimi Rəşad Sadıqov yox, Aftandil Hacıyev göstərilib:
Qapıçılar: 1. Məmməd Hüseynov, 12. Nicat Mehbalıyev, 25. Rəhim Rəhimli, 26. Əfqan Fərruxlu
Müdafiəçilər: 2. Yusif Həsənov, 3. Rahid Ağazadə, 4. Əsgər Hüseynov, 5. Elçin Əsədov, 7. Turan Manafov, 14. İbrahim Huseynov (Gürcüstan), Oliver Stoymenovski (Makedoniya), Nihad Quliyev, Samir Ağakişiyev, Bəşir Ayralov, Aslan Bədəlzadə
Yarımmüdafiəçilər: 6. Əli Əliyev, 8. Nicat Süleymanov, 10. Famin Əliyev, 11. Zaur Fərzəliyev, 13. Davud Mahmudov, 15. Pilağa Mehdiyev, 16. İbrahim Qədirzadə, 17. Ülvi İbrahimov, 18. Süleyman Əhmədov, 19. Boyan Miovski (Makedoniya), Akif Hümbətzadə, 22. Taleh Rzayev, 24. Yaroslav Dede (Ukrayna), 29. Bilal Hüseynli, 30. Kənan Qasımov, 31. Nicat Quluzadə, 35. Tural Bayramov, 37. Nurlan Xəlilov, 38. Hüseyn Əhmədov
Hücumçular: 9. İbrahim Əliyev, 23. Nicat Məmmədov, 32. Xaqani Sadıxov, 33. Musa Qurbanlı, 34. Turan Vəlizadə, 40. Misir Rüstəmov
Baş məşqçi: Aftandil Hacıyev.
Qeyd edək ki, ""Qarabağ"" Gənclər Liqası ilk matçını sentyabrın 12-də İngiltərənin paytaxtı Londonda ""Çelsi""yə qarşı keçirəcək. Görüş Bakı vaxtı ilə saat 14:05-də başlanacaq. 
E.Ə.
www.oxu.az
"
"Utkin: “Ararat” bağlanır, amma “Qarabağ” yaşayır!""Bu, sadəcə olaraq, qəribə əhvalatdır: erməni ermənidən pul oğurlayıb. Mənim üçün bir yenilikdir”.
Oxu.Az Report-a istinadən xəbər verir ki, bunu Rusiyanın məşhur idman şərhçisi Vasili Utkin Moskvanın Erməni Gənclər Assosiasiyasının dəstəyi ilə təsis edilən ""Ararat” klubunun fəaliyyətini dayandıracağına münasibət bildirərkən deyib.
O, ""Sport FM"" radiosunun efirində çıxış edərkən, 2017-ci ilin martında təsis edilən klubun 5 ay sonra fəaliyyətini dayandırmasını rüsvayçılıq adlandırıb: ""II Divizionda Roman Pavlyuçenko və Marat İzmayılovla da normal çıxış etmək olardı. Nəticədə 20 milyon getdi. Başa düşürsünüz, onlar çoxları üçün önəmli olan ""söz” anlayışını rüsvay etdilər. Bu, nə qədər gülünc biabırçılıqdır”.
V.Utkin həmçinin şəxsi ""Twitter” hesabında da ""Ararat”ın fəaliyyətini dayandıracağına biganə qalmayıb. Bir müddət əvvəl ""Cənubi Qafqazda klubu qonşu ölkədən olan etnomimlə adlandırmaq kimi xoş ənənə var. Qarabağ, Ararat…”, - yazmaqla azərbaycanlıların da tənqidi ilə üzləşən şərhçi yenə ermənilərə söz atıb: ""Ararat” bağlanır, amma ""Qarabağ” yaşayır!”
Rusiyalı şərhçi ""Ararat”ın təsis edilməsi və süquta uğraması ilə bağlı ""Twitter"" hesabında sorğu da aparıb. O, izləyicilərinə ""Ararat”ın üzə çıxması və süqutu ilə əlaqədar kim daha çox gülməli görünür” sualı ilə müraciət edib. Səsvermədə iştirak edənlərin 37 faizi ""Ermənilərin Moskva diasporu” seçiminə üstünlük veriblər.
Qeyd edək ki, avqustun sonunda ""Ararat”ın prezidenti Valeri Ohanesyan səhhətindəki problemlə əlaqədar klubu tərk etdiyini açıqlayıb. Bundan sonra Moskva təmsilçisinin vitse-prezidenti Andranik Keropyan klubun büdcəsindən 20 milyon rublun (təxminən 400 min manat) yoxa çıxdığını və həmin məbləğin V.Ohanesyanın hesabına köçdüyünü bildirib. A.Keropyan bununla bağlı hüquq-mühafizə orqanlarına müraciət etdiklərini, klubun prezidentinin isə Gürcüstanda olduğunu söyləyib.
Xatırladaq ki, ""Ararat” Roman Pavlyuçenko, Yevgeni Aldonin, Aleksey Rebko, Marat İzmayılov, İqor Lebednko kimi tanınmış futbolçuları heyətinə cəlb etməklə diqqət mərkəzinə düşüb. Komandanın baş məşqçisi Aleksandr Qriqoryan sentyabrın 7-də Rusiya II Divizionunda son oyuna çıxacaqlarını və ""Ryazan""la keçirəcəkləri matçdan sonra fəaliyyətlərini dayandıracaqlarını bildirib. 
www.oxu.az
"
"Azərbaycan cüdoçuları reytinq siyahısında irəliləyiblərBeynəlxalq Cüdo Federasiyası yeni reytinq siyahısını açıqlayıb.
Oxu.Az Apasport-a istinadən məlumat verir ki, Macarıstanın paytaxtı Budapeştdə keçirilən dünya çempionatının yekununa əsasən müəyyənləşən siyahı Azərbaycan millisi üçün uğurlu alınıb.
Belə ki, komandamızın yarışa qatılan aparıcı idmançılarının əksəriyyəti mövqelərini yaxşılaşdırıblar. Mundialı bürünc medalla başa vuran İrina Kindzerska (+78 kq) 10 pillə irəliləyib. Reytinq xalını 2263-ə çatdıran cüdoçu 8-ci yerə yüksəlib.
Budapeştdən gümüş medalla qayıdan Rüstəm Orucov (73 kq) 2-ci pillədəki mövqeyini qoruyubsa, Orxan Səfərov 4 rəqibini qabaqlamaqla 2-ci yerə qalxıb. Mundialda 7-ci olan Məmmədəli Mehdiyev (90 kq) də 4 pillə irəliləyib. O, siyahıda 12-cidir.
Dünya çempionatında bürünc medal alan Elmar Qasımov (100 kq) 2, onun 3-cü yer uğrunda məğlub etdiyi Elxan Məmmədov 1 pillə yüksəlib. Onlar müvafiq olaraq, 3-cü və 2-cidir. Hidayət Heydərov (73 kq), Uşanqi Kokauri (+100 kq) və Aişə Qurbanlı (48 kq) isə mövqelərini qoruyublar. Onlar müvafiq olaraq, 5-ci, 21-ci və 35-ci yerdədirlər.
Millimizin digər üzvlərinə gəlincə, Rüfət İsmayılovla (81 kq) Tural Səfquliyev (+90 kq) hərəyə 3, Nicat Şıxəlizadə (66 kq) 4 pillə aşağı düşüb. İsmayılov 20-ci, Səfquliyev 16-cı və Şıxəlizadə 11-ci yerdə qərarlaşıb.
Dünya çempionatında cəmi 1 qələbə qazanan Nəzakət Əzizova (52 kq) isə hamıdan çox irəliləyib. O, 13 pillə yuxarı qalxmaqla, 43-cü yerə yüksəlib. Leyla Əliyeva (48 kq) da 1 rəqibini qabaqlamaqla, 53-cü yerə qalxıb. 
E.Ə.
www.oxu.az
"
"""Kopenhagen""in məşqçisi qovuldu - ""Qarabağ""a görəDanimarkanın ""Kopenhagen"" futbol klubu baş məşqçi Stole Solbakkenin əsas köməkçisi Brian Priske ilə yollarını ayırıb.
Oxu.Az xəbər verir ki, Report-un klubun rəsmi saytına istinadən verdiyi məlumata görə, 40 yaşlı mütəxəssislə bu ilin sonunadək qüvvədə olan müqaviləyə vaxtından əvvəl xitam verilib. 
Onu Yohan Lange əvəzləyib. Mikael Antonssona isə köməkçi-məşqçi vəzifəsi həvalə olunub.
Solbakken hazırkı vəziyyətdə ən düzgün qərarı verdiklərini bildirib. O, qərarın nəticələrlə yox, gündəlik məşqlərin məzmunu və Priskenin taktiki hazırlıqla bağlı qərarların qəbulunda öz üzərinə daha böyük məsuliyyət götürmək istəyi ilə əlaqədar qəbul olunduğunu açıqlayıb.
Lakin Danimarka mətbuatı məşqçilər heyətindəki dəyişikliyə Çempionlar Liqasında komandanın üzləşdiyi uğursuzluğu səbəb göstərib. ""Kopenhagen"" ""play-off"" mərhələsində iki oyunun yekununda (0:1, 2:1) ""Qarabağ""a uduzduqdan sonra mübarizəni Avropa Liqasında davam etdirəcək.
Qeyd edək ki, Mikael Antonsson həm də komandanın futbolçusudur. Brian Priske isə ""Kopenhagen""də 2016-cı ildən çalışırdı.
E.Ə.
www.oxu.az
"
"DÇ-2018: Türkiyədən vacib qələbə – VİDEO Futbol üzrə Türkiyə yığması DÇ-2018-in təsnifat mərhələsi çərçivəsində Xorvatiya komandasını minimal hesabla məğlub edib.
Oxu.Az-ın məlumatına görə, “Əskişəhər” stadionunda keçirilən qarşılaşma meydan sahiblərinin 1:0 hesablı qələbəsi ilə yekunlaşıb.
Matçda yeganə qolu 75-ci dəqiqədə Cenk Tosun vurub. 
I qrupunun digər oyununda İslandiya Ukraynanı (2:0), Finlandiya isə Kosovonu (0:1) məğlub edib.
Bu qələbədən sonra xallarını sayını 14-ə çatdıran Türkiyə qrupda Ukrayna ilə üçüncü və dördüncü yerləri bölüşdürür. 
Mirko Luçekonun yetirmələri Xorvatiya və İslandiya yığmalarından 2 xal geri qalırlar.
D qrupunda Avstriya yığması gözlənilmədən doğma meydanda Gürcüstanla bərabərliyə qalıb - 1:1.  Serbiya və Uels isə səfərdə müvafiq olaraq İrlandiya və Moldova komandalarını məğlub ediblər.
Gecənin ən böyük hesabı isə Lüksemburqda qeydə alınıb. Meydan sahibləri İspaniya yığmasına 0:8 hesabı ilə uduzublar. G qrupunun digər oyunlarında Makedoniya və Albaniya bərabərliyə qalıblar (1:1), İtaliya isə İsraildən üstün olub (1:0).

S.B.
www.oxu.az
"
"""Qarabağ""ın Azərbaycan Premyer Liqasındakı oyunu təxirə salınıb Peşəkar Futbol Liqası (PFL) Azərbaycan Premyer Liqasının IV turunun 2 oyunu ilə bağlı qəraq qəbul edib. 
Oxu.Az-ın  məlumatına görə, qərarlar ""Qarabağ"" və ""Kəpəz"" klublarının müraciəti əsasında çıxarılıb.
Ağdam təmsilçisi Çempionlar Liqasının qrup mərhələsi çərçivəsində ""Çelsi"" ilə İngiltərədə keçirəcəyi ilk tur matçına daha yaxşı hazırlaşmaq məqsədilə ""Səbail”lə matçın başqa tarixə keçirilməsini istəyib. Bunu və qarşı tərəfin razılıq məktubunu nəzərə alan PFL oyunu sentyabrın 8-dən dekabrın 8-nə təxirə salıb.
“Kəpəz” isə ev oyunlarını keçirdiyi Gəncə şəhər stadionunda təmir işlərinin yekunlaşmadığını əsas gətirərək “İnter”lə ev oyununun səfər qarşılaşması kimi qeydə alınmasını xahiş edib. Bütün bunları və ""İnter""in razılıq məktubunu nəzərə alan PFL görüşün sentyabrın 9-da “İnter Arena”da təşkilinə qərar verib. IV turda meydan sahibi “İnter”, hər iki klubun iştirakı ilə ikinci dövrənin matçında meydan sahibi kimi “Kəpəz” təsdiqlənib.
Beləliklə, Azərbaycan Premyer Liqasında IV turun oyun cədvəli belə müəyyənləşib:
9 sentyabr (şənbə)
20:30. “Qəbələ” – “Zirə”
Qəbələ şəhər stadionu, 20:30 (CBC Sport/canlı)
17:00. “İnter” – “Kəpəz”
“İnter Arena”
10 sentyabr (bazar)
19:00. “Sumqayıt” – “Neftçi”
Sumqayıt, “Kapital Bank Arena” (CBC Sport/canlı)  
L.Ə.
www.oxu.az 
"
"Hacı Əliyev və Məhəmmədrəsul Məcidova prezidentin fərdi təqaüdü verildiPrezident İlham Əliyev Azərbaycan Respublikası prezidentinin fərdi təqaüdünün verilməsi haqqında sərəncam imzalayıb.
Oxu.Az AZƏRTAC-a istinadən xəbər verir ki, sərəncamda qeyd olunur ki, Azərbaycan idmanının inkişafında böyük xidmətlərinə görə üçqat dünya çempionları Hacı Azər oğlu Əliyevə və Məhəmmədrəsul Yusupoviç Məcidova Azərbaycan Respublikası prezidentinin fərdi təqaüdü verilsin.
Nazirlər Kabinetinə sərəncamdan irəli gələn məsələləri həll etmək tapşırılır.
E.Ə.
www.oxu.az
"
"ECA mövsümün ən yaxşı klubunun adını açıqlayıbMadridin “Real” futbol klubu Avropa Klubları Assosiasiyası (ECA) tərəfindən 2016/2017 mövsümün ən yaxşı klubu seçilib.
Oxu.Az APA-ya istinadən xəbər verir ki, bu barədə kral klubunun rəsmi saytı məlumat verib.
Qeyd olunur ki, “Real” ardıcıl iki il olaraq qitənin ən yaxşısı seçilir.
Zinəddin Zidanın yetirmələri ötən mövsüm Çempionlar Liqası, Avropa Superkuboku və İspaniya çempionatının qalibi olublar. 
E.Ə.
www.oxu.az
"
"DÇ-2018-in seçmə mərhələsinin növbəti oyunları keçirilib – NƏTİCƏLƏRDÇ-2018-in seçmə mərhələsinin UEFA zonası üzrə növbəti oyunları keçirilib. 
Oxu.Az xəbər verir ki, hesabat günündə C, E və F qruplarında oyunlar baş tutub.
Yığmamız San-Marinonu 5:1 hesabı ilə məğlub etsə də, final mərhələsi şansı ilə vidalaşıb.
 
DÇ-2018-in seçmə mərhələsi 
C qrupu
VIII tur
4 sentyabr
Azərbaycan – San-Marino - 5:1
Qollar: Əfran İsmayılov, 20, 57, Araz Abdullayev, 25, Cevoli, 71 (öz qapısına), Rəşad Sadıqov, 81
Şimali İrlandiya – Çexiya - 2:0
Qollar: Evans, 28, Brunt, 41
Almaniya – Norveç - 6:0
Qollar: Özil, 10, Draksler, 17, Verner, 21, 40, Qoretzka, 50, Qomez, 79
E qrupu
VIII tur
4 sentyabr
Ermənistan – Danimarka - 1:4
Qollar: Koryan, 6 - Delani, 17, 83, 90+3, Eriksen, 29
Monteneqro – Rumıniya - 1:0
Qol: Yovetiç, 75
Polşa – Qazaxıstan - 3:0
Qol: Milik, 11, Qlik, 74, Levandovski, 86
F qrupu
VIII tur
4 sentyabr
Sloveniya – Litva - 4:0
Qollar: İliçiç, 25, 61, Vrbiç, 82, Birsa, 90 
Şotlandiya - Malta - 2:0
Qollar: Berra, 9, Qriffits, 49
İngiltərə - Slovakiya - 2:1
Qol: Dayer, 37, Reşford, 59 - Lobotka, 3
E.Ə.
www.oxu.az
"
"Prosineçki: Rəşad Sadıqov Azərbaycan futbolu üçün önəmli simadırFutbol üzrə Azərbaycan milli komandasının baş məşqçisi Robert Prosineçki 2018-ci il dünya çempionatının seçmə qrup matçında San Marino yığması üzərində 5:1 hesablı qələbədən sonra təşkil edilən mətbuat konfransına qatılıb.
Oxu.Az ""Report""-a istinadən xəbər verir ki, 48 yaşlı xorvatiyalı mütəxəssis əvvəlcə rəhbərlik etdiyi kollektivin cari tsikldəki üçüncü qələbəsi barədə danışıb.
- Bu qələbəni Qurban bayramına həsr edirik və Azərbaycan xalqını təbrik edirik. Oyuna nəzarət bizim əlimizdə idi. İki-üç qoldan sonra arxayınlaşmadı, hücumlarını davam etdirdi. Komandanın oyunundan razı qaldım. Məndə olan məlumata görə, Azərbaycan yığması ilk dəfə seçmə mərhələdə 5 qol vurdu.
- Millidə debüt edən Təmkin Xəlilzadənin oyunundan razı qaldınız?
- Bəli, onun çıxışı məni qane etdi.
- Qrupdakı hədəf nədir?
- Bizi iki oyun gözləyir. İlk növbədə Çexiyaya qarşı yaxşı oynamalıyıq. Almaniyaya gəlincə, gəlin özümüzü aldatmayaq. 
Dünyanın ən yaxşı millilərindən birinə qarşı oynayacağıq. Məqsəd həmin matçda özümüzü yaxşı tərəfdən göstərməkdir.
- Dmitri Nazarovun Norveçlə matçda bilərəkdən sarı vərəqə alaraq cəzalı duruma düşdüyünü düşünmürsünüz ki?
- Oyunçularıma heç vaxt göstəriş vermirəm ki, sarı vərəqə alıb, cəzalı duruma düşsün.
- Renat Dadaşov bu matçda əlinə düşən imkanı dəyərləndirə bilmədi. Növbəti görüşlərdə ona şans verəcəksiniz?
- Gəlin, tələsməyək. Renat hələ gəncdir. Onun Çexiya və Almaniyaya qarşı oynayıb-oynamayacağı barədə təlim-məşq toplanışından sonra qərar verəcəm.
- Rəşad Sadıqov qol vursa da, bugünkü oyunda da səhvləri oldu. Bu barədə nə deyə bilərsiniz?
- Rəşad kobud səhv etmədi. Bəlkə yüngül top itkiləri oldu. O, Azərbaycan futbolu üçün önəmli simadır. Fiziki cəhətdən hazır olsa, oynayacaq. Olmasa belə, həmişə millinin heyətində yer alacaq.
- Ruslan Abışov niyə hələ də etimadınızı qazana bilməyib?
- Razıyam, bəlkə də, onu da meydana daxil edə bilərdim. Lakin o, hazırda tam formasını yığmayıb. Gələcək matçlarda şans verəcəyəm.
- Ramil Şeydayevdən qol gözləyirdiniz?
- Ramil çox yaxşı oyun nümayiş etdirdi. Komanda üçün çalışan futbolçudur. Bir qol vursa, ayağı açılacaq. Onun oyunundan həzz alacağıq. İlk növbədə onun özünə görə qol vurmasını istəyirdim. Təəssüf ki, əlinə düşən imkandan yararlana bilmədi.
E.Ə.
www.oxu.az
"
"Rövnəq Abdullayev: Bu Azərbaycan millisi üçün rekord göstəricidirAFFA prezidenti Rövnəq Abdullayev Azərbaycan milli komandasının San Marinoya 5:1 hesabı ilə qalib gəldiyi 2018-ci il dünya çempionatının seçmə qrup matçından sonra jurnalistlərin suallarını cavablandırıb.
Oxu.Az ""Report""-a istinadən həmin müsahibəni təqdim edir:
- Yaxşı oynadılar. Meydanda yaxşı komanda var idi, yaxşı da hazırlaşmışdılar. Bu qələbə sayəsində komandamız Norveçlə oyundan sonra azarkeşləri sevindirdi.
- Milli komandanın 5 qol vurması sizin üçün gözlənilməz olmadı?
- Norveçə uduzandan sonra futbolçulara demişdim ki, 3-dən az qol vursanız, Azərbaycana gəlməyin. Məncə, 5 qol Azərbaycan millisi üçün rekord göstəricidir. Həm də ilk dəfə seçmə mərhələlərdə 10 xal topladıq. Bu da ikinci hadisədir. Növbəti mərhələ şanslarını itirsək də, qrupun sonuncusu da olmayacağıq.
- Qazonun durumu ilə bağlı nə deyə bilərsiniz?
- Deməzdim ki, bərbad idi. Bu istidə adam da yanır. Normal vəziyyətdədir. Hava sərinləyəndən sonra ot örtüyü də tam qaydasına düşəcək.
- Millinin çıxışı ürəyinizcə oldu, yoxsa daha yaxşı oyun gözləyirdiniz?
- Hamı istəyir ki, milli komanda irəli getsin. ""Qarabağ"" Çempionlar Liqasının qrupuna düşməklə bizi xeyli sevindirdi. İstərdik ki, milli komanda da yüksək səviyyədə oynasın. Biz də bundan ötrü əlimizdən gələni edir, həm klublara, həm də milliyə köməklik göstəririk. Çalışırıq ki, onlar da azarkeşləri sevindirsinlər.
- Buraxılan 1 qol ən böyük fərqli qalibiyyətə mane oldu. Buna üzülmədiniz?
- Gəlin, göydən yerə enək, ayağımızı yerə qoyaq. 
- Milli komanda 10 xal toplamaqla rekorda imza atdı.
- Gəlin, rekordlara çox da diqqət yönəltməyək. Normal bir şeydir. Futbolçuları çox da tərifləməyək. Çünki onlar orbitdən çıxdıqdan sonra özlərini yığa bilmirlər. Hələ qarşıda Slovakiya ilə çox ağır oyun var. Çalışıb burda nəticə göstərməliyik. Norveçlə oyuna motivasiyalı çıxmışdılar. Çox arxayın idik. Amma alınmadı. Ona görə də gəlin, gözləyək, seçmə mərhələ qurtarsın. Sonra da analiz edərik. Qarşıda 2020-ci il Avropa çempionatının seçmə mərhələsi var. 4 oyun Bakıda keçiriləcək. Çalışacağıq ki, necə olursa-olsun, komandamızı gücləndirək və final mərhələsində biz də iştirak edək. Ehtiyat heyətimiz böyükdür. İndiyədək skamyada bu qədər futbolçu oturmayıb. Onlar həm də cavandırlar. Bu, çox sevindirici haldır və bizə imkan verir ki, oyunlara motivasiya ilə çıxaq.
- Sizcə, AVRO-2020-yə millətlər Liqasından, yoxsa seçmə mərhələdən vəsiqə qazanmaq əlverişli olar?
- Hələlik səbətlər müəyyənləşsin, görək necə olar. 
E.Ə.
www.oxu.az
"
"İdmançımız ermənini məğlub etdi – VİDEOYunanıstanın paytaxtı Afinada yeniyetmə güləşçilərin Dünya çempionatı başlayıb.
Oxu.Az “Qafqazinfo”-ya istinadən xəbər verir ki, ilk yarış günündə yunan-Roma güləşi üzrə Azərbaycan təmsilçisi Zaur Əliyev finala çıxıb.
O, iki ardıcıl qələbədən sonra yarımfinalda Ermənistan təmsilçisini də məğlub edib.
Zaur Əliyev rəqibi Hayk Asatryana 10:2 hesabı ilə qalib gəlib.
Həlledici görüşdə idmançımızın rəqibi Yaponiya idmançısı olacaq.

E.Ə.
www.oxu.az
"
"DÇ-2018: Azərbaycan millisi San Marinonu darmadağın etdi – VİDEOBu gün DÇ-2018-in seçmə mərhələsinin Avropa zonasında C qrupunda növbəti oyunlar keçirilib. 
Oxu.Az xəbər verir ki, VIII tur çərçivəsində Azərbaycan millisi San Marino yığması ilə qarşılaşıb. 
Görüş dogma meydanda baş tutub.
Ardıcıl dörd məğlubiyyət alan Robert Prosineçkinin yetirmələri uğurlu çıxış edib. Oyunun 20-ci dəqiqəsində Əfran İsmayılov fərqlənib. Qarşılaşmanın 25-ci dəqiqəsində Araz Abdullayev hesabı 2:0-a çatdırıb. 57-ci dəqiqədə Əfran İsmayılov millimizin 3-cü qolunu vurub. 71-ci dəqiqədə rəqib Miçel Cevoninin avtoqolu ilə komandamız 4:0 önə keçib.
Daha sonra Palazzi 74-cü dəqiqədə fərqi azaldıb. Matçın 81-ci dəqiqədə Rəşad Sadıqov komandamızı növbəti dəfə hesabda irəli çıxarıb. (5:1)
 

E.Ə.
www.oxu.az
"
"Ramil Quliyev Avropada ayın atleti mükafatına layiq görülübHazırda Türkiyə millisini təmsil edən azərbaycanlı Ramil Quliyev Avropada ayın atleti mükafatına layiq görülüb. 
Oxu.Az-ın Report-a istinadən məlumatına görə, bu, Avropa Atletika İttifaqının internet saytında keçirilən sorğu nəticəsində müəyyənləşib.
Səsvermənin yekununda 27 yaşlı sprinter avqustun ən yaxşı atleti sayılıb.
Qeyd edək ki, Ramil Quliyev ötən ay Böyük Britaniyanın paytaxtı Londondakı dünya çempionatında 200 metr məsafəyə qaçışda Türkiyəyə kişilər arasında ilk qızıl medalı qazandıraraq tarixə düşüb. O, İngiltərənin Birmingem şəhərində təşkil olunmuş Brilliant Liqada da eyni məsafəyə qaçışda qızıl, Almaniyanın paytaxtı Berlindəki İSTAF Oyunlarında isə 100 metr məsafəyə qaçışda gümüş medala yiyələnib.  
S.B.
www.oxu.az
"
"DÇ-2018-də iştirak edəcək növbəti ölkənin adı məlum olduBelçika yığması DÇ-2018-in təsnifat mərhələsi çərçivəsində səfərdə Yunanıstan komandasına 2:1 hesabı ilə qalib gələrək mundialın final hissəsinə vəsiqəni təmin edib.
Oxu.Az-ın məlumatına görə, belçikalıların heyətində Yan Vertonqen (70-ci dəqiqə) və Romelu Lukaku (74) fərqlənib. Meydan sahiblərinin heyətinsə isə Zeka (73) adını tabloya yazdıra bilib. 
H qrupunda yer alan Belçika yığması ikinci pillədə qərarlaşan Bosniya və Herseqovinanı səkkiz xal qabaqlayır. Belçikalılar DÇ-2018-in final hissəsinə vəsiqəni vaxtından əvvəl qazanıblar. 
Bundan əvvəl Rusiya, Braziliya, İran, Yaponiya və Meksika milliləri də mundiala vəsiqəni təmin ediblər. 
A qrupunda Lüksemburq yığması fransızlarla bərabərliyə qalıb (0:0). Fransa yığması qrupa 17 xalla başçılıq edir. Lüksemburq komandası beşinci pillədə qərarlaşıb (5). 
B qrupunda Portuqaliya Macarıstan millisinə qalib gəlib (1:0), isveçrəlilər isə latviyalıları darmadağın ediblər (3:0). İsveçrə yığması 24 xalla qrup lideridir, portuqaliyalılar 21 xalla ikinci, macarlar isə 10 xalla üçüncüdürlər. Latviya yığması 3 xalla sonuncu - altıncı pillədə qərarlaşıb.
S.B.
www.oxu.az
"
"San Marino yığmasının baş məşqçisi: ""Biz Bakıdan yaxşı nəticə ilə qayıtmaq istəyirik""""Şimali İrlandiya ilə görüşün ilk 70 dəqiqəsində qol buraxmamağımız bizim üçün yaxşı göstəricidir. San Marinonun futbol baxımdan böyük perspektivi yoxdur. Əlimizdəki futbolçularla Azərbaycanla görüşdə yaxşı nəticə qazanmağa çalışacağıq"".
Oxu.Az Report-a istinadan xəbər verir ki, bunu San Marino milli komandasının baş məşqçisi Pyer Anjeli Manzaroli futbol üzrə 2018-ci il dünya çempionatının seçmə mərhələsində Azərbaycan yığmasına qarşı keçirəcəkləri oyunu şərh edərkən deyib.
Qırx səkkiz yaşlı mütəxəssis sentyabrın 4-də ""Bakcell Arena""da keçiriləcək matçdan əvvəl təşkil edilən mətbuat konfransında jurnalistlərin suallarını da cavablandırıb. O, bildirib ki, son dövrlərdə əldə olunan nəticələr Azərbaycanın futbol ölkəsi olmasının sübutudur:
""Azərbaycana qarşı böyük hörmətimiz var. Bilirik ki, Azərbaycan futbol ölkəsidir. Son vaxtlar əldə olunan nəticələr də bunun sübutudur. Lakin biz burdan yaxşı nəticə ilə qayıtmaq istəyirik. Sabahkı matç bir növ bizim üçün döyüş olacaq. Rəqibin heyətindəki itkilərdən xəbərdaram. Özüm də bu halla dəfələrlə üzləşmişəm. Ümid edirəm ki, Robert Prosineçki layiqli əvəzləyicilər tapacaq"".
Azərbaycan - San Marino oyunu saat 20:00-da başlayacaq.
www.oxu.az
 
"
"İtaliya Qran-Prisinin qalibi müəyyənləşdi“Mersedes” komandasının britaniyalı pilotu Luis Hamilton “Formula-1” İtaliya Qran-Prisinin qalibi olub.
Oxu.Az-ın TASS agentliyinə istinadən verdiyi məlumata görə, L. Hamiltonun komanda yoldaşı finlandiyalı Valtteri Bottas ikinci, “Ferrari” komandasının alman pilotu Sebastyan Fettel isə üçüncü yerin sahibi olub.
Yarışın növbəti mərhələsi 15-17 sentyabr tarixlərində Sinqapurda keçiriləcək.



A.M.
www.oxu.az
"
"Məhəmmədrəsul Məcidov üçqat dünya çempionu olduAlmaniyada kişi boksçular arasında keçirilən dünya çempionatına yekun vurulub.
Oxu.Az Apasport-a istinadən xəbər verir ki, Hamburq İdman Sarayında təşkil edilən mundialın son günündə 10 çəki dərəcəsində final görüşləri baş tutub.
Həlledici döyüşlərdə Azərbaycan millisinin lideri Məhəmmədrəsul Məcidov da rinqə çıxıb. +91 kq çəki dərəcəsində mübarizə aparan ikiqat dünya çempionumuz qazaxıstanlı Kamşibek Kunkabayevlə üz-üzə gəlib. Döyüş təmsilçimizin qələbəsi ilə yekunlaşıb. Məcidov 4:1 (29:28, 28:29, 29:28, 29:28, 29:28) hesabı ilə qalib gəlib.
O, bununla da 3-cü dəfə dünya çempionu tituluna yiyələnib. DÇ-2011 və DÇ-2013-də mundialın qızıl medalını qazanan boksçumuz növbəti qələbə ilə öz rekordunu da yeniləyib.
Beləliklə, 9 gün davam edən dünya çempionatını Azərbaycan millisi 2 medalla başa vurub. Məcidovdan öncə Kamran Şahsuvarlı (75 kq) adını mükafatçılar sırasına yazdırıb. Olimpiya mükafatçımız yarışı 3-cü pillədə başa vurub.
Qeyd edək ki, yığmamız Hamburqa 4 boksçu ilə yollanmışdı. Onlardan Lorenzo Sotomayor (64 kq) hakimlərin ədalətsizliyi səbəbindən mundialla vidalaşmışdı.
A.M.
www.oxu.az
 
"
"Cüdo üzrə Azərbaycan milli komandası Budapeşt mundialını dörd medalla başa vurduMacarıstanda keçirilən cüdo üzrə dünya çempionatında fərdi yarışlara yekun vurulub.
Azərbaycan milli komandası sentyabrın 2-də keçirilən fərdi yarışların sonuncu günündə aktivinə daha iki medal yazdırıb.
Oxu.Az xəbər verir ki, 100 kiloqram çəki dərəcəsində mübarizə aparan Elmar Qasımov dünya çempionatının bürünc medalını qazanıb. Elmar üçüncü yer uğrunda görüşdə digər cüdoçumuz Elxan Məmmədova qalib gəlib.
Qadınların yarışında ölkəmizi təmsil edən İrina Kindzerska (78 kq-dan yuxarı) dünya çempionatında yalnız bir görüşdə məğlub olaraq bürünc medala layiq görülüb.
Beləliklə cüdo üzrə Azərbaycan milli komandası Budapeşt mundialını 2 gümüş və 2 bürünc olmaqla, dörd medalla yekunlaşdırıb.
Xatırladaq ki, yarışların ilk günlərində idmançılarımız Orxan Səfərov və Rüstəm Orucov gümüş medal qazanıb.
Aktivində dörd medal olan Azərbaycan yığması dünya çempionatında komanda hesabında səkkizinci yeri tutub.
Macarıstandakı dünya çempionatında 134 ölkədən 794 cüdoçu mübarizə aparıb. Azərbaycan milli komandası çempionatda 17 idmançı ilə təmsil olunub.
www.oxu.az
"
"Azərbaycanın daha bir cüdoçusu dünya çempionatında bürünc medal qazanıb - YENİLƏNİBMacarıstanda keçirilən dünya çempionatında Azərbaycanın daha bir cüdoçusu bürünc medal qazanıb.
Oxu.Az-ın məlumatına görə, bürünc medal uğrunda təsəlliverici görüşdə Azərbaycan idmançısı İrina Kindzerska niderlandlı Tessie Savelkouls ilə qarşılaşıb. Niderland idmançısından üstün olan İ. Kinderadze rəqibi üzərində qələbə qazanıb.
Bu, Azərbaycan komandasının Macarıstanda keçirilən dünya çempionatında ikinci bürünc, ümumilikdə, dördüncü medalıdır.  
***
20:44
Azərbaycanın iki cüdoçusu - dünya və Avropa çempionu Elxan Məmmədov ilə Rio Olimpiya Oyunlarının gümüş mükafatçısı Elmar Qasımov Macarıstanın paytaxtı Budapeşt şəhərində keçirilən cüdo üzrə dünya çempionatında qarşılaşıb.
Oxu.Az xəbər verir ki, çəkisi 100 kiloqram olan kişilərin mübarizəsində bürünc medal uğrunda görüşdə Elmar Qasımov komanda yoldaşı olan rəqibini məğlub edib.
Bununla da o, Macarıstanda keçirilən dünya çempionatını üçüncü yerdə başa vurub.
www.oxu.az
"
"“Qarabağ” iştirak ərizəsini UEFA-ya təqdim edib – SİYAHIÇempionlar Liqasının qrup mərhələsində “Qarabağ”ın formasını geyinəcək futbolçuların adlarına aydınlıq gəlib. 
Oxu.Az-ın kluba istinadən məlumatına görə, Ağdam təmsilçisi iştirak ərizəsini UEFA-ya təqdim edib.
Baş məşqçi Qurban Qurbanov siyahıya 25 oyunçunun adını daxil edib. Bunlar arasında son anda transfer edilən Tarik Elyunussi, Pedro Enrike və Ramil Şeydayev də var.
Ümumilikdə 3 qapıçı, 8 müdafiəçi, 10 yarımmüdafiəçi və 4 hücumçu Azərbaycan çempionunun şərəfini qoruyacaq.
“Qarabağ”ın iştirak ərizəsi:
Qapıçılar: 1. Anton Kanibolotski, 12. Şahruddin Məhəmmədəliyev, 13. İbrahim Şehiç
Müdafiəçilər: 5. Maksim Medvedev, 14. Rəşad Sadıqov, 21. Arif Daşdəmirov, 25. Ansi Aqolli, 30. Abbas Hüseynov, 32. Elvin Yunuszadə, 52. Yakub Jezniçak, 55. Bədavi Hüseynov
Yarımmüdafiəçilər: 2. Qara Qarayev, 7. Rahid Əmirquliyev, 8. Miçel, 10. Pedro Enrike, 18. Tarik Elyunussi, 20. Riçard Almeyda, 22. Əfran İsmayılov, 77. Donald Gerye, 91. Coşqun Diniyev, 99. Dani Kintana
Hücumçular: 9. Dino Ndlovu, 11. Mahir Mədətov, 44. Ağabala Ramazanov, 90. Ramil Şeydayev
Qeyd edək ki, “Qarabağ” ÇL-in qrup mərhələsində “Çelsi”, “Atletiko” və “Roma” ilə mübarizə aparacaq. Ağdam klubu ilk görüşünü sentyabrın 12-də “Çelsi” ilə səfərdə keçirəcək.
S.B.
www.oxu.az
"
"Daha bir ölkə DÇ-2018-ə vəsiqəni təmin etdiFutbol üzrə Meksika yığması Rusiyada keçiriləcək 2018-ci il dünya çempionatına vəsiqəni təmin edib.
Oxu.Az-ın məlumatına görə, CONCANAF zonasında təsnifat mərhələsinin beşinci raundu çərçivəsində meksikalılar Panama komandasına qalib gəliblər.
Görüş sentyabrın 2-nə keçən gecə baş tutub və Meksikanın 1:0 hesablı qələbəsi ilə yekunlaşıb. Matçda yeganə qolu 53-cü dəqiqədə İrvinq Losano vurub.  
Qələbə sayəsində Meksika millisi xallarının sayını 17-ə çatdırıb. Bununla da, komanda ən azı üçüncü yeri özünə təmin edib.  
Meksika DÇ-2018-də iştirak edəcək beşinci ölkə olub. Meksikalılardan əlavə, mundialda meydan sahibi Rusiya, Braziliya, İran və Yaponiya yığmaları da iştirakı təmin ediblər.
 
DÇ-2018 iyun 14-dən iyulun 15-ə qədər Rusiyanın 11 şəhərində keçiriləcək.
S.B.
www.oxu.az
"
"Rəşad vurduğu avtoqol barədə: O qoladək nələrin baş verdiyini heç kim demirAzərbaycan milli komandasının və “Qarabağ”ın kapitanı Rəşad Sadıqov Norveç yığmasına səfərdə 0:2 hesabı ilə uduzduqları 2018-ci il dünya çempionatının seçmə qrup matçından sonra jurnalistlərin suallarını cavablandırıb.
Oxu.Az-ın Report-a istinadən məlumatına görə, 35 yaşlı müdafiəçi bildirib ki,  bu məğlubiyyətdən sonra danışmaq çox çətindir:
“Matça pis başlamamışdıq. Çox yaxşı çıxış etməsək də, rəqibə oynamaq imkanı vermir, meydanda boşluqlar buraxmırdıq. Oynamaq imkanı verdikdə isə norveçlilər hücumlarını uzaqdan zərbələrlə tamamlayırdılar. İlk hissədən sonra paltardəyişmə otağında söhbət oldu. Baş məşqçi Robert Prosineçki bizi motivasiya etdi. İkinci hissədə daha açıq futbol oynamağa başladıq. Bu tip rəqiblərlə açıq oynadıqda istər-istəməz müdafiədə və yarımmüdafiədə boşluqlar verirsən. İkinci hissədə rəqibə o qədər də təzyiq göstərə bilmədik. Nəticədə cərimə meydançamızın yaxınlığında boşluqlar yarandı. Bununla belə, fürsətlərdən daha yaxşı yararlansaydıq, buradan bəlkə də xalla ayrıla bilərdik. Rəqibin də qol imkanları var idi. Ümumilikdə oyun haqda nə isə deməkdə çətinlik çəkirəm”.
R.Sadıqovun sözlərinə görə, problem ondadır ki, biz yalnız son nöqtəyə baxırıq:
“Hamı deyir ki, avtoqol oldu. Amma o qoladək nələrin baş verdiyini demirik. Cərimə meydançasında topa həmlə edirdik. Hər şeyi daha detallı analiz etmək lazımdır. Təbii ki, rəqib hücumlara çıxırsa və bizi param-parça edirsə, son mövqedə bizik. Axırda daş bizim - ya mərkəz müdafiəçilərinin, ya da qapının başında çatlayır. Bu oyunda da elə alındı ki, mərkəz müdafiəçiləri ön planda oldu. Həmlə etmirsən, qapından qol keçir, həmlə edirsən, qapı ilə arandakı bir-iki metrlik məsafədə istər-istəməz ani texniki səhv qapına vurulan qolla nəticələnir. Ümumiyyətlə, millidən danışanda “Qarabağ”, “Qəbələ”, “Neftçi” və ya digər komandanın futbolçuları mövzusuna yer verməmək lazımdır. “Qarabağ”ın futbolçuları meydanda sonadək mübarizə apardılar. Amma ola bilsin, hardasa texniki səhvlər oldu. Nə isə alındı, nə isə alınmadı.
Bu gün milli komandanı tənqid ediriksə, bunu qəbul edirəm. Amma sırf “Qarabağ”ın futbolçularını ayırmağınızla razılaşmıram. Millidə olduğum vaxt mənə “Qarabağ”dan sual verəndə qəbul edə bilmirəm. Mən burada millinin futbolçusuyam. Nə səhv edirəmsə, bu forma altında edirəm. Sabah yaxşı oynadıqda bunu “Qarabağ”ın futbolçularının ayağına yazmağın tərəfdarı deyiləm. Yaxud nəticə olduqda “Qarabağ”ın futbolçuları çoxluq təşkil edirdi” fikirlərinə qarşıyam. Yaxşı da, pis də millinin futbolçularının ayağına yazılır. Biz “Qarabağ”dan əvvəl yığmanın futbolçularıyıq”.
S.B.
www.oxu.az
"
"Prosineçki Norveçə məğlubiyyətin səbəbini açıqladıBu gün bizim günümüz deyildi. Bir neçə şansımız olsa da, rəqib bizdən çox üstün idi. Ona görə də qələbəyə bizdən çox layiq idilər. 3 gündən sonra bizi növbəti oyun gözləyir. San Marino ilə matça hazırlaşacağıq"".
Oxu.Az-ın məlumatına görə, bu sözləri Azərbaycan milli komandasının baş məşqçisi Robert Prosineçki səfərdə Norveçə 0:2 hesabı ilə uduzduqları 2018-ci il dünya çempionatının seçmə qrup matçından sonra mətbuat konfransında deyib.
Baş məşqçinin sözlərinə görə, problem futbolçuların çoxlu sayda səhvlərə yol vermələri və asanlıqla topu itirmələri olub.
“Qolları penaltidən və avtoqolla buraxdıq. Bugünkü məğlubiyyətin səbəbi çoxlu səhvlər idi. Belə səhvləri Norveç kimi komanda bağışlamır. Bizim də qol şanslarımız var idi. Amma istədiyimiz oyunu komandam sərgiləyə bilmədi.
Rəqib bizdən üstün idi. Bunu qəbul etmək lazımdır. Norveç güclü komandadır. Bu rəqiblə asanlıqla oynaya bilmərik. Komandamda istək var idi. Lakin çoxlu səhvlər üzündən bunu 90 dəqiqə ərzində göstərə bilmədik”, - deyə Prosineçki bildirib.
S.B.
www.oxu.az
"
"Məhəmmədrəsul Məcidov finalda – FOTOAlmaniyanın Hamburq şəhərində keçirilən kişi boksçular arasında dünya çempionatında finalçıların adına aydınlıq gəlib. 
Oxu.Az-ın məlumatına görə, Azərbaycan millisinin boksçusu Məhəmmədrəsul Məcidov da adını həlledici döyüşə yazdırıb. 
+91 kq çəki dərəcəsində mübarizə aparan ikiqat dünya çempionumuz finala gedən yolda avstraliyalı Jozef Qudelli mübarizədən kənarlaşdırıb. O, 1/2 finalda rəqibini 4:1 (30:26, 29:28, 28:29, 29:28, 29:28) hesabı ilə məğlub edib. 
Məcidov sabah baş tutacaq həlledici görüşdə qazaxıstanlı Kamşibek Kunkabayevlə üz-üzə gələcək. 
Qeyd edək ki, yarışa 4 boksçu ilə qatılan komandamızın aktivində hələlik bir bürünc medal var. Mükafatı ölkəmizə Kamran Şahsuvarlı (75 kq) qazandırıb.











































   

S.B.
www.oxu.az
"
"DÇ-2018: Azərbaycandan növbəti uğursuzluq – VİDEORusiyada keçiriləcək 2018-ci il Dünya çempionatının təsnifat mərhələsinin oyunları davama edir.
Oxu.Az-ın məlumatına görə, C qrupunda yer alan Azərbaycan millisi səfərdə Norveç yığmasının qonağı olub.
“Ullevaal” stadionunda keçirilən qarşılaşma meydan sahiblərinin 2:0 hesabı ilə başa çatıb.
 
32-ci dəqiqədə Bədavi Hüseynov cərimə meydançasında Coşua Kinqə qarşı kobud oynayıb. Sonuncu təyin olunmuş penaltini qola çevirib. 
59-cu dəqiqədə isə kapitan Rəşad Sadıqov avtoqola imza ataraq hesab arasındakı fəri ikiyə çatdırıb.
Ardıcıl dördüncü məğlubiyyətdən sonra Azərbaycan millisi C qrupunda bir pillə geriləyərək beşinci yerdə qərarlaşıb.

S.B.
www.oxu.az
"
"UEFA “PSJ” klubuna qarşı araşdırmaya başladıUEFA Parisin “PSJ” klubuna qarşı araşdırmaya başlayıb.
Oxu.Az APA-ya istinadən xəbər verir ki, bu barədə qurumun rəsmi saytında bildirilir.
Məlumata əsasən, “PSJ” maliyyə “fair-play”ini pozmaqda şübhəli bilinir. “Yaxın aylarda İstintaq Palatası işlə əlaqəli bütün sənədləri hərtərəfli qiymətləndirmək üçün mütəmadi görüşlər keçirəcək”, məlumatda qeyd olunur.
Qeyd edək ki, yay “transfer pəncərəsi” zamanı ""Barselona”dan rekord məbləğə, 222 milyon avroya braziliyalı Neymarı transfer edən PSJ daha sonra “Monako”dan  Kilian Mbappeni icarə əsasında heyətinə qatıb. Maliyyə “fair play”-i layihəsi UEFA-nın icraiyyə komitəsi tərəfindən 2009-cu ildə təsdiqlənib.
www.oxu.az
"
"""Qarabağ""dan daha bir transfer bombası!Son Azərbaycan çempionu “Qarabağ” yay transfer pəncərəsinin son günündə üçüncü, ümumilikdə isə yeddinci transferini rəsmiləşdirib.
Oxu.Az yenicag.az-a istinadən xəbər verir ki, Ağdam klubu Norveç millisinin üzvü Tarik Elyunussini heyətinə qatıb. Hansı ki, Azərbaycan yığması DÇ-2018-in seçmə mərhələsi çərçivəsində bu dəqiqələrdə məhz səfərdə Norveçlə qarşılaşır və Tarik qarşılaşmanı ehtiyat oyunçular skamyasından izləyir.
Yunanıstanın “Olimpiakos” klubuna məxsus yarımmüdafiəçi bu mövsümü icarə əsasında “Qarabağ”da keçirəcək. Əsasən yarımmüdafiənin sol cinahında oynayan Elyunussi sağ cinah və hücum arxası mövqelərində də çıxış edir.
28 yaşlı futbolçu peşəkar karyerasına Norveçin “Fredrikştad” klubunda başlayıb, daha sonra Hollandiyanın “Hereneven”, Norveçin “Lillström” və “Rusenburq”, Almaniyanın “Hoffenhaym” kimi klublarında çıxış edib. Ötən ilin yayında isə futbolçu “Olimpiakos” klubuna transfer olunub.
Norveç milli komandasıyla 43 oyuna çıxan Tarik el Yunussi 9 qolla yadda qalıb.
www.oxu.az
"
"Azərbaycan millisinin Norveç sınağı – YENILƏNIBDÇ-2018-in seçmə mərhələsində keçiriləcək Norveç - Azərbaycan oyunu üçün heyətlər açıqlanıb.
Oxu.Az-ın UEFA-ya istinadən yaydığı xəbərə görə, komandalar meydana aşağıdakı tərkibdə çıxacaq:
Norveç: Rune Yarsteyn, Haytam Alisami, Yorgen Şelvik,  Hovard Nordtveyt, Coşua Kinq, Stefan Yohansen (k), Aleksander Serlot, Mohamed Elyunussi, Sander Berqe, Yunas Svensson, Mats Meller-Deli
Ehtiyat oyunçular: Sten Qrutrbust, Andre Hansen, Siqurd Rosted, Qustav Valsvik, Tarik Elyunussi, Anders Tronnsen, Omar Elabdellaui, Martin Linnes, Byorn Yansen, Birqer Melinq, Yo-İnqe Berqet
Azərbaycan: Kamran Ağayev, Qara Qarayev, Pavel Paşayev, Maksim Medvedev, Bədavi Hüseynov, Namiq Ələsgərov, Dmitri Nazarov, Rəşad Sadıqov (k), Cavid Hüseynov, Mahir Mədətov, Riçard Almeyda 
Ehtiyat oyunçular: Anar Nəzirov, Səlahət Ağayev, Məhəmməd Mirzəbəyov, Araz Abdullayev, Renat Dadaşov, Ruslan Qurbanov, Ramil Şeydayev, Ruslan Abışov, Təmkin Xəlilzadə, Rahid Əmirquliyev, Tərlan Quliyev, Əfran İsmayılov
09:43
Bu gün futbol üzrə Azərbaycan millisi 2018-ci il dünya çempionatının seçmə qrup mərhələsində növbəti oyununu keçirəcək. 
Oxu.Az-ın məlumatına görə, C qrupunda yer alan yığmamız səfərdə Norveç komandasının qonağı olacaq.
Oslonun “Ulleval” stadionunda keçiriləcək qarşılaşma Bakı vaxtı ilə saat 22:45-də başlayacaq.
İlk 6 turdan sonra qrupa 18 xalla Almaniya başçılıq edir. Şimali İrlandiya 13 xalla ikinci, Çexiya yığması isə 9 xalla üçüncüdür. 
7 xala malik olan Prosineçkinin yetirmələri dördüncü pillədə qərarlaşıblar. Komandamızdan 3 xal geri qalan Norveç beşinci, hesabında 0 xal olan San-Marino millisi isə sonuncudur.
Qeyd edək ki, bu görüşdən əlavə C qrupunda daha iki qarşılaşma baş tutacaq. Çexiya millisi qrup lideri Almaniyanı qəbul edəcək, Şimali İrlandiya isə autsayder San-Marinonun qonağı olacaq.
S.B.
www.oxu.az
"
"“Qarabağ” PAOK-un braziliyalı futbolçusunu transfer edibYay “transfer pəncərəsi”nin son günündə “Qarabağ” növbəti futbolçu transferini həyata keçirib.
Oxu.Az klubun rəsmi saytına istinadən verdiyi məlumata görə, Yunanıstanın PAOK klubunda çıxış edən Pedro Enrike bu mövsümü icarə əsasında Azərbaycan təmsilçisinin heyətində keçirəcək.
27 yaşlı futbolçu həm sol cinah yarımmüdafiəçisi, həm də hücumçu kimi çıxış edir.
Qeyd edək ki, daha öncə İsveçrənin “Sürix” klubunda da oynamış braziliyalı vinger 2016-cı ildə Fransanın “Renn” klubundan PAOK-a keçib. Braziliyalı oyunçu Saloniki klubunda 23 oyunda 6 qol vurub.
S.B.
www.oxu.az
"
"Runi sərxoş vəziyyətdə avtomobil sürdüyü üçün saxlanılıbİngiltərə yığmasının keçmiş kapitanı və “Everton” klubunun hücumçusu Ueyn Runi sərxoş vəziyyətdə avtomobil idarə etdiyi üçün saxlanılıb.
Oxu.Az-ın The Mirror nəşrinə istinadən xəbərinə görə, “Mançester Yunayted”in sabiq futbolçusu polis əməkdaşları tərəfində ötən gecə yaxalanıb.
Bildirilir ki, hücumçunu Çeşir qraflığı yaxınlığında saxlayıblar. Yoxlama zamanı onun içkili olduğu üzə çıxıb.
Xatırladaq ki, Ueyn Runi avqustun 23-də İngiltərə yığmasında çıxışını dayandırması barədə bəyan edib. Bundan sonra o, yalnızı “Everton”un uğurları üçün çalışacaq.
S.B.
www.oxu.az
"
"Hazard özünü 300 milyon avro dəyərində qiymətləndiribLondonun “Çelsi” klubu və Belçika yığmasının yarımmüdafiəçisi Eden Hazard braziliyalı Neymarın rekord transferini şərh edərkən özünə qiymət qoyub.
Oxu.Az-n xəbərinə görə, bu barədə Goal.com nəşri məlumat yayıb.
“Bilmirəm, bəlkə 300 milyon avro? Hər şey bazardan asılıdır. Neymar braziliyalıdır, yaxşı potensialı var, məndən bir yaş kiçikdir və “Barselona”da oynayıb. Transferin qiyməti müqavilə və bir sıra digər məsələlərdən asılıdır”, - Hazard bəyən edib.
26 yaşlı Eden Hazard “Çelsi” klubunda 2012-ci ildən oynayır. Cari mövsümdə futbolçu zədəyə görə hələ yaşıl meydana çıxmayıb. 
S.B.
www.oxu.az
"
"Ramil Şeydayev “Qarabağ”da“Qarabağ”ımız bu mövsüm üçün transfer çalışmalarını yekunlaşdırmaq üzrədir. 
Oxu.Az-ın məlumatına gör, Ağdam təmsilçiləri millimizin futbolçusu Ramil Şeydayevi heyətinə qatıb. 
Müqavilə ilə “Trabzonspor”a məxsus olan hücumçu 2017/18-ci illər mövsümünü icarə əsasında “Qarabağ”da keçirəcək.
21 yaşlı hücumçu “Zenit” Futbol Klubunun yetirməsi olub və peşəkar karyerasına bu klubda başlayıb. Ötən yayda “Trabzonspor”a transfer olunan Şeydayev qışda icarə əsasında Slovakiyanın “Jilina” klubuna keçib.
Qeyd edək ki, Şeydayev 2015-ci ildə 19 yaşlılar arasında keçirilən Avropa çempionatının 12 qolla bombardiri olub.
S.B.
www.oxu.az
"
"Kamran Şahsuvarlı DÇ-da bürünc medal qazanıbAlmaniyanın Hamburq şəhərində kişi boksçular arasında keçirilən dünya çempionatında yarımfinal mərhələsinə start verilib. 
Oxu.Az-ın məlumatına görə, bu mərhələnin ilk yarış günündə Azərbaycan millisinin üzvü Kamran Şahsuvarlı da rinqə çıxıb. 
75 kq çəki dərəcəsində mübarizə aparan Olimpiya mükafatçımız finala gedən yolda qazaxıstanlı Abilxan Amankulla qarşılaşıb. Döyüş Şahsuvarlı üçün uğurlu alınmayıb. O, 1:4 (28:29, 29:28, 27:30, 27:30, 28:29) hesabı ilə məğlub olub. 
Nəticədə boksçumuz mundialı bürünc medalla başa vurub. 
Qeyd edək ki, yığmamızın digər üzvü Məhəmmədrəsul Məcidov (+91 kq) yarımfinal döyüşünə sentyabrın 1-də çıxacaq. O, avstraliyalı Jozef Qudelli sınağa çəkəcək.
S.B.
www.oxu.az
"
"DÇ-2018: Avropa zonası üzrə təsnifat mərhələsində VII tura start verilibFutbol üzrə 2018-ci il dünya çempionatının Avropa zonası üzrə seçmə qrup mərhələsində VII tura start verilib.
Oxu.Az-ın Report-a istinadən məlumatına görə, ilk oyun günündə A, B və H qruplarında ümumilikdə 9 görüş keçirilib.
Bu oyunlarda qapılara ümumilikdə 37 qol vurulub. 
Mərkəzi qarşılaşmada Fransa Hollandiyanı 4 cavabsız qolla üstələyib. Portuqaliya da Farer adalarını 4 top fərqi ilə yenib. Qalib komandanın heyətində Kriştianu Ronaldu het-trik edib. Belçika isə Cəbəllütariqin qapısından 9 cavabsız top keçirib. Gecənin sensasiyası isə Lüksemburqun Belarusu yenməsi olub.
A qrupu
Fransa – Hollandiya - 4:0
Qollar: Antuan Qrizmann, 14. Tomas Lemar, 73; 88. Kilian Mbappe, 90+1
Bolqarıstan - İsveç - 3:2
Qollar: Stanislav Manolev, 12. Georgi Kostadinov, 33. İvaylo Qoçev, 79 - Mikael Lustiq, 29. Markus Berq, 44
Yerinə yetirilməyən penalti: Emil Forsberq, 16 (İsveç)
Lüksemburq – Belarus - 1:0
Qol: Daniel Da Mota, 60
Xal durumu: Fransa - 16, İsveç - 13, Bolqarıstan - 12, Hollandiya - 10, Belarus - 5, Lüksemburq - 4
B qrupu
Macarıstan - Latviya - 3:1
Qollar: Tamaş Kadar, 6. Adam Solay, 26. Balaj Cucak, 68 - Gints Freymanis, 40
İsveçrə - Andorra - 3:0
Qollar: Haris Seferoviç, 43; 63. Ştefan Lixştayner, 67
Portuqaliya – Farer adaları - 5:1
Qollar: Kriştianu Ronaldu, 3; 29-penalti ilə; 65. Sölvi Vatnhamar, 58. Nelson Oliveyra, 84 - Roqvi Baldvinsson, 38
Xal durumu: İsveçrə - 21, Portuqaliya - 18, Macarıstan - 10, Farer adaları - 5, Andorra - 4, Latviya - 3
H qrupu
Yunanıstan – Estoniya - 0:0
Kipr – Bosniya və Herseqovina - 3:2
Qollar: Dmitris Kristofi, 65. Vinsent Laban, 67. Pyeros Sotiryu, 76 - Tom Şunyiç, 33. Edin Vişça, 44
Belçika - Cəbəllütariq - 9:0
Qollar: Dris Mertens, 16. Tomas Mönyö, 18; 61; 67. Romelu Lukaku, 21; 38; 84-penalti ilə. Aksel Vitsel, 27. Eden Azar, 45
Qırmızı vərəqə: Aksel Vitsel, 40 - Erin Barnett, 82
Xal durumu: Belçika - 19, Yunanıstan - 13, Bosniya və Herseqovina - 11, Kipr - 10, Estoniya - 5, Cəbəllütariq - 0.
S.B.
www.oxu.az
"
"Azərbaycan Norveçlə oyuna bu heyətlə çıxacaqFutbol üzrə Azərbaycan milli komandasının Norveç yığması ilə səfərdə keçirəcəyi 2018-ci il dünya çempionatının seçmə qrup matçı üçün heyəti açıqlanıb.
Oxu.Az-ın Report-a istinadən məlumatına görə, baş məşqçi Robert Prosineçki Şimali İrlandiya ilə keçirilən oyunla müqayisədə 11-likdə 2 dəyişiklik edəcəyini bildirib.
Prosineçki Namiq Ələsgərov və Mahir Mədətova şans verəcəyini söyləyib: 
“Onlar Ramil Şeydayev və Əfran İsmayılovu əvəzləyəcəklər”.
Beləliklə, start heyətdə bu futbolçular olacaqlar: Kamran Ağayev, Pavel Paşayev, Bədavi Hüseynov, Rəşad Sadıqov, Maksim Medvedev, Qara Qarayev, Riçard Almeyda, Namiq Ələsgərov, Cavid Hüseynov, Dmitri Nazarov və Mahir Mədətov.
Qeyd edək ki, sentyabrın 1-də Oslodakı “Ullevaal” stadionunda keçiriləcək Norveç - Azərbaycan matçı Bakı vaxtı ilə saat 22:45-də başlanacaq.
S.B.
www.oxu.az
"
"PSJ-dən ikinci “transfer bombası” PSJ klubu “Monako”dan Kilian Mbappenin keçidini rəsmən elan edib. 
Oxu.Az-ın xəbərinə görə, 18 yaşlı futbolçu 2018-ci ilin iyun ayına qədər və sonradan satınalma şərti ilə icarəyə götürülüb. 
İcarə müddəti başa çatdıqdan sonra Mbappe ilə 2022-ci ilə qədər müqavilə imzalanacaq. 
Hücumçuya görə PSJ “Monako”ya 180 milyon avro ödəyəcək. Bununla da, Mbappe tarixin ikinci ən bahalı futbolçusu olacaq.
Bundan əvvəl Paris təmsilçisi “Barselona”dan Neymarı 222 milyon avroya transfer edib. 
S.B.
www.oxu.az
"
"“Qarabağ” braziliyalı futbolçunu heyətinə qatdıÖlkəmizi Çempionlar Liqasında təmsil edən “Qarabağ” növbəti transferini rəsmiləşdirib.
Oxu.Az xəbər verir ki, Ağdam təmsilçisi PAOK-un braziliyalı hücumçusu Pedro Enrikeni heyətinə qatıb.
Klublar arasında uzun müddətdir aparılan danışıqlar, nəhayət ki, müsbət nəticələnib.
Razılığa əsasən, birillik icarəyə götürülən futbolçu özünü doğrulda bilsə, “Qarabağ” onu gələn il 2 və ya 2,5 milyon avroya birdəfəlik transfer etmək hüququna malik olacaq.
Qeyd edək ki, Pedro Enrike Konzen Medina da Silva PAOK-a keçən il “Renn” klubundan keçib. Braziliyalı hücumçu ötən mövsüm Yunanıstan klubunun heyətində 26 matçda 6 qol, 5 məhsuldar ötürmə ilə yadda qalıb.
S.B.
www.oxu.az
"
"FİDE yeni reytinq cədvəlini açıqladıBeynəlxalq Şahmat Federasiyası (FİDE) yeni reytinq cədvəlini açıqlayıb.
Oxu.Az apasport.az-a istinadən məlumat verir ki, sentyabr üçün müəyyənləşən kişi şahmatçıların “Top-100”-ündə Azərbaycanın 4 qrossmeysteri yer alıb.
Millimizin aparıcı üzvləri arasında ən yaxşı nəticə yenə Şəhriyar Məmmədyarova məxsusdur. Təmsilçimiz ötən ayla müqayisədə həm yerini, həm də xalını qoruyub. Avqustda oyun keçirməyən Məmmədyarov yenə 2797 xalla 6-cıdır.
Teymur Rəcəbov isə rəqiblərinin geriləməsi səbəbindən irəliləyib. Qrossmeysterimiz 19-cu pilləyə yüksəlib. O, 2742 xala malikdir.
Rauf Məmmədovun (2678) da mövqeyi dəyişməz qalıb. Şahmatçımız yeni siyahıda da 63-cüdür.
Məmmədyarov, Rəcəbov və Məmmədovdan fərqli olaraq, Qədir Hüseynov “100-lüy”ü tərk edib, milliləşdirilmiş legionerimiz Arkadi Naydic geriləyib. Latviya əsilli qrossmeyster 7 rəqibini özündən irəli buraxıb. Onun 2702 reytinq xalı var.
Siyahıya isə yenə Maqnus Karlsen başçılıq edir. Norveçli şahmatçı 2827 xala malikdir. İkinci yeri Maksim Vaşye-Laqrav (2804, Fransa), üçüncü pilləni isə Vladimir Kramnik (Rusiya, 2803) tutur.
Qadınların “Top-100”-ünə isə yığmamızın 2 üzvü düşüb. Günay Məmmədzadə (2393) 70-ci, Gülnar Məmmədova (2384) 84-cüdür. Bu siyahıda 2670 xalla çinli Yifan Hou birincidir. 
www.oxu.az
"
"“Qarabağ” Ramil Şeydayevi istəyir - Rəsmi açıqlama“Qarabağ” Azərbaycan millisinin üzvü Ramil Şeydayevi heyətə qatmaq fikrindədir.
Oxu.Az qafqazinfo.az-a istinadən xəbər verir ki, Ağdam klubunun rəhbərliyi bununla bağlı hücumçunun məxsus olduğu “Trabzonspor” klubuna müraciət edib. 
“Qarabağ” Ramili Trabzon təmsilçisindən icarəyə götürəcək. Məlumatı “Trabzonspor”un vitse-prezidenti Ahmet Çubukçu da təsdiqləyib: “Bəli, “Qarabağ” Ramili bizdən istədi. Hazırda danışıqlar gedir. Klubumuzun prezidenti “Qarabağ” rəhbərliyi ilə görüşür”.
www.oxu.az
"
"Meyiti morqda qalan idmançımızın dostu danışdı: Anası sanki ""başını itirib""Cəsədi 4 gündür Livanda morqda qalan mərhum idmançımız Xəzər Əliyevin ölümü barədə təfərrüatlar məlum olub.
Oxu.Az xəbər verir ki, Big.az-a mərhumun yaxın dostu, yığma komandanın oyunçusu, taekvandoçu Nicat Fərəcov bildirib ki, X.Əliyev kiçik mübahisənin qurbanı olub: ""Xəzər bədbəxt hadisə baş verən gün bir başqa dostumuzla kluba gedib. Onlar klubdan çıxarkən içkili olub, taksiyə əyləşərkən sürücü ilə mübahisə ediblər. Sürücü mübahisə edərək onları magistral yolda düşürmək istəyib. Lakin Xəzər avtomobildən düşmək istəməyib. Nəticədə onlar arasında dava düşüb və sürücü Xəzərə yumruq atıb. Xəzər də ona yumruq atıb, qapını açıb, qaçmaq istəyərkən qəza baş verib. Həmin taksi fəaliyyəti göstərən avtomobil körpüdən aşaraq yanıb. Xəzər xəstəxanaya çatdırılanda sağ olub, ölməyib. 4 saat yaşayıb. Həkimlər onu əməliyyat edib, 8-9 litr qan vurublar. Amma onun həyatını xilas etmək mümkün olmayıb"".
Nicat Fərəcov bildirib ki, Xəzərin cəsədi hələ də morqdadır. Cəsədin götürülməsi üçün külli miqdarda pul tələb edilir: ""Xəzərin meyiti 4 gündür morqda qalıb. Nə səfirlik, nə konsulluq, kimə zəng ediriksə, deyirlər, gözləyin, pul istəyirlər. Elə asanlıqla danışırlar ki, elə bil 2-3 min manatdan söhbət gedir. Halbuki 12 min manat təkcə xəstəxanaya, 4-5 min manat meyiti göndərməyə, 6-7 min isə morqa (tabut, bilet) istəyirlər"".
N.Fərəcov onu da qeyd edib ki, mərhum idmançımızın ailəsi sözügedən məbləği ödəyə bilmir: ""Həmin pulu verməyə Xəzərin ailəsinin imkanı çatmır. Bala dərdinə görə yazıq anası sanki ""başını itirib"". Zəng edib telefonda mahnı oxuyur. Acınacaqlı vəziyyətdə qalmışıq. Səsimizə səs verən yoxdur. Xahiş edirik ki, Xəzərin meyitinin Azərbaycana gətirilməsində bizə kömək göstərilsin"".

















E.Ə.
www.oxu.az
"
"Rüstəm Orucov: Məğlubiyyətdə günahkar özüməmMacarıstanda keçirilən cüdo üzrə dünya çempionatının gümüş mükafatçısı Rüstəm Orucov final görüşündən sonra dsport.az saytına müsahibə verib. 
Oxu.Az həmin müsahibəni təqdim edir.
Millimizin liderlərindən olan cüdoçu həlledici görüşdə öz səhvinə görə uduzduğunu bildirib?
- Dünya çempionatında gümüş medal Rüstəm üçün nə deməkdi?
- Uşaqlıq arzumu yerinə yetirdim. Uşaqlıqda nə vaxtsa dünya çempionatında medal qazanmağı arzulamışam. Budapeştdəki gümüş medal arzumu həyata keçirdi. Əlbəttə, qızıl olsaydı, daha yaxşı alınardı. Bəlkə inanmayacaqsınız, amma yarışdan əvvəlki gecə gözümə yuxu getməyib. Çox həyəcanlı idim. Ən güclü idmançılar mənim qrupumda yer almışdı. Ona görə həyəcanlı idim. Yekunda çempiondan başqa fəxri kürsüdə yer alan bütün idmançılar mənim qrupumdan idi. Finala qədər görüşlər asan olmadı. Yaxşı hazırlıq keçmişdik, ona görə görüşləri yüksək səviyyədə keçirdik. 
- Yarımfinal görüşündə cənubi koreyalı Çanqrim An üzərində qələbəni xüsusi emosionallıqla qeyd etdin. Bunun səbəbi var?
- Əvvəlki iki görüşdə ona uduzmuşam. Buna görə çox sevinirdim. Qələbə məni finala çıxardı. Yarımfinaldan əvvəl ancaq qələbə haqqında düşünürdüm. Bu idmançıya növbəti məğlubiyyəti özümə bağışlamazdım.
- Bəlkə bütün diqqətini yarımfinala yönəltdiyin üçün finalda rəqibi məğlub etməyi bacarmadın?
- Mötəbər yarışda həmişə növbəti görüş haqqında düşünürük. Final görüşünə tam hazır idim. Sadəcə, alınmadı. Sonda rəqibin etdiyi fənd mübahisəlidi. Bununla belə təkrara baxandan sonra hakimin belə fəndə vazari xalı verməsində səhv görmürəm. Cüdoda qaydalar çox dəyişdi. İndi çox diqqətli olmaq lazımdı. Təkrarda gördüm ki, hakim bu fəndə xal verməklə səhv etməyib. Yəni xal vermək də olardı, verməmək də. Ona görə etiraz etmədim. Məğlubiyyətdə günahkar özüməm.
- Halbuki sən işlətdiyin fəndə görə hakim xal vermədi. Hər iki fənd bir-birinə çox oxşayırdı...
- Hakim cüdoçuların açıq mübarizəsinə şərait yaratdı. Sizinlə razıyam, bu fəndə görə xal vermək olardı. Bununla belə hakim xal vermədi, ona görə əlavə  vaxtda ""qızıl xal"" uğrunda mübarizə apardıq. Orada isə diqqətsizlik oldu və mən uduzdum. Qızıl medal qazana bilmədiyimə görə üzülürəm. Amma gümüş medal mənə təsəlli verir. 
- Avropa çempionu olmusan, olimpiada və dünya çempionatında gümüş medalın var. Növbəti hədəf nə olacaq?
- Gələn il dünya çempionatı Bakıda keçiriləcək. Ona görə Budapeştdə qazana bilmədiyim qızıl medalı Vətənimdə əldə etmək istərdim. Bakıda hakimlər də mənə qarşı belə səhvlərə yol verməzlər. Gələn il dünya çempionatında gümüşü qızıla çevirmək istəyirəm.
- Budapeştdə keçirilən dünya çempionatı davam edir. Azərbaycan komandasının aktivində 2 gümüş medal var. Qarşıdakı günlərdə cüdoçularımızdan nə gözləyirsən?
- Son mundialda komandamız medal qazanmayıb. Ona görə bu dəfə daha yaxşı nəticə əldə edəcəyimizə ümid böyükdü. İki gümüş medal son deyil. Qarşıdakı günlərdə komandamızın digər üzvləri var, onlara uğurlar arzu edirik. Azərbaycan himninin Budapeştdə səslənəcəyinə inanırıq.
E.Ə.
www.oxu.az
"
"“Qarabağ”ın yeni hədəfi: İran millisinin hücumçusu“Transfer pəncərəsi”nin son günündə fəallığını artıran “Qarabağ” hücum xəttini gücləndirməkdə israrlıdı. 
Oxu.Az apasport.az-a istinadən xəbər verir ki, Ağdam təmsilçisi bu ölkədə çıxış edən daha bir oyunçunun keçidini həll etmək niyyətindədi.
PAOK-un yarımmüdafiəçisi Pedro Enrikeni icarəyə götürməyə hazırlaşan Azərbaycan çempionu “Olimpiakos”un hücumçusu Kərim Ansarifard üçün də qarşı tərəflə danışıqlar aparır.
Klubunda əsas heyətə düşə bilməyən 27 yaşlı forvard özü də bu keçidin tərəfdarıdı. Çünki Ansarifard gələn il keçiriləcək dünya çempionatında İran millisinin düşərgəsinə hazır yollanmaq istəyir. “Qarabağ” Pedro kimi, onu da icarəyə götürmək niyyətindədi.
Qeyd edək ki, “Olimpiakos”a bu ilin yanvarında “Panionios”dan keçən Kərim Ansarifardın klubla müqavilə müddəti 2020-ci ilin yayına qədərdi.
www.oxu.az
"
"Messidən azyaşlı fanatına jest – VİDEODÇ-2018-in seçmə oyunlarında Argentina millisi Uruqvay ilə səfər oyunu keçirəcək.
Oxu.Az xarici mətbuata istinadən xəbər verir ki, avtobusdan hotelə daxil olan zaman Argentina millisinin və Barselonanın ulduz oyunçusu Messiyə şəkil çəkdirmək üçün azyaşlı azarkeş yaxınlaşmaq istəsə də, orada olan mühafizəçilər onun qarşısını alır. Bunu görə futbolçu mühafizəçilərdən uşağa icazə verməyi xahiş edir və onunla xatirə şəkli çəkdirir.
Xatırladaq ki, Uruqvay-Argentina qarşılaşması sentyabrın 1-i, Bakı vaxtı ilə saat 03:00-da baş tutacaq.

 
E.C.
www.oxu.az
"
"Konsul: Livanda yol qəzasında ölən azərbaycanlı idmançının anası Beyruta gələcəkAzərbaycanlı idmançı Xəzər Əliyevin Livanın paytaxtı Beyrutda yol qəzasında ölməsi ilə bağlı bəzi təfərrüatlar məlum olub.
Oxu.Az-ın məlumatına əsasən, Xəzər Əliyevin hazırda Beyrutda olan dostu APA-ya açıqlamasında bildirib ki, idmançı Beyruta istirahət məqsədilə səfər edib.
X. Əliyev gecə saatlarında dostları ilə birgə klubda əyləniblər. Səhərə yaxın taksi ilə qaldıqları ünvana qayıdarkən sürücü ilə mübahisələri düşüb. Sürücü onları 130-140 km/saat sürət həddi olan magistralda körpünün üstünə düşürüb.  
X. Əliyev avtomobildən düşərək yolu keçmək istəyərkən onu avtomobil vurub.
Ağır vəziyyətdə xəstəxanaya çatdırılan X. Əliyev dərhal əməliyyat olunub, 8-9 litr qan köçürülüb. Həkimlərin səyinə baxmayaraq, onu xilas etmək mümkün olmayıb. 
""Buna baxmayaraq, xəstəxana əməliyyat üçün 12 min ABŞ dolları tələb edir. Bundan başqa, meyitinin göndərilməsi üçün 6-7 min dollar da istəyiblər"", - deyə o bildirib .
X. Əliyevin dostu onu da əlavə edib ki, hadisəni törədən sürücü tutulub, faktla bağlı cinayət işi başlanıb.
Azərbaycanın Livandakı səfirliyinin konsulu Şahin Pənahov da məsələyə münasibət bildirib.
Ş. Pənahov APA-ya açıqlamasında deyib ki, azərbaycanlı idmançı Xəzər Əliyev dostu ilə gəzmək və ya işləmək məqsədi ilə  Beyruta gedib: “Hansı məqsədlə burada olması barədə dəqiq məlumat yoxdur. Avqustun 27-də onlar səhərə yaxın klubdan içkili vəziyyətdə çıxıblar. İki dostdan birini avtomobil vurub. Yaralı xəstəxanaya çatdırılıb. Təxminən səhər saat 6-dan 11-ə kimi üzərində əməliyyat keçirilib. Xəstəxanadan bildirildiyinə görə, ona 8 litrə yaxın qan vurulub. İndi xəstəxana əməliyyat üçün 12 min dollar pul tələb edir, pulun verilməyəcəyi təqdirdə meyiti verməyəcəyini bildirir”.
Konsul bildirib ki, onlar qəzanı törədən və onun qohumları ilə bu məsələ ilə bağlı görüşüblər: “Polisdə belə bir razılığa gəldik ki, onlardan şikayət edilməyəcək, əvəzində isə qarşı tərəf xəstəxana və meyitin Azərbaycan göndərilməsi xərcini üzərinə götürəcək. Polis bu məsələni həll etmək üçün 48 saat vaxt qoydu. Hadisə ilə bağlı istintaq da hələ davam edir. Lakin qarşı tərəf tələb edir ki, mərhumun anası şikayət etməyəcəyi ilə bağlı vəkalət göndərsin, yalnız bundan sonra xərcləri ödəməyə hazırdırlar. Anası ilə əlaqə saxlamışıq, anası bildirib ki, vəkalət göndərmir, özü Beyruta gələcək və şəxsən prosesdə iştirak edəcək. Biz hazırda anasını gözləyirik ki, qarşı tərəflərlə danışıqlar aparsın”.
N.O.
www.oxu.az
"
"AFFA prezidenti Norveç - Azərbaycan matçından danışdıAFFA prezidenti Rövnəq Abdullayev dünya çempionatının seçmə mərhələsi çərçivəsində keçiriləcək Norveç - Azərbaycan görüşü barədə danışıb. 
Oxu.Az xəbər verir ki, federasiya rəhbəri  dsport.az saytına açıqlamasında Azərbaycan millisinin bu oyuna xüsusi motivasiya ilə çıxacağını bildirib: ""Səfərdə oynamaq həmişə çətindir. Qrupdakı vəziyyətə gəlincə, nəzəri cəhətdən yüksək yerləri tutmaq şansımız var. Norveç ilk oyundan sonra bizə qarşı xüsusi hazırlaşacaq. Millimizdə də motivasiya var. Səfərdə müsbət nəticə xal sayımızı artıracaq. Ümumiyyətlə, cari seçmə mərhələdə yaxşı oyunlarımız çox oldu. Milli bu mövsüm pis oynamır, hər matçda, demək olar, sona qədər mübarizə aparır. Norveçdə də komandamızdan yaxşı oyun gözləyirik"".
E.Ə.
www.oxu.az
"
"Livanda ölən idmançımızla bağlı XİN-dən AÇIQLAMA“Azərbaycanın Livandakı Səfirliyinə istinadən bildiririk ki, Azərbaycan vətəndaşı, 06.02.1994-cü il təvəllüdlü Əliyev Xəzər İntiqam oğlunun iştirakı ilə Livanın Beyrut şəhərində, 28 avqust tarixində, səhər 5.30 radələrində yol-nəqliyyat hadisəsi baş verib. Hadisə nəticəsində yolun piyadalar üçün nəzərdə tutulmayan hissəsində Əliyev Xəzəri avtomobil vurub”.
Bu barədə Oxu.Az-a XİN-in mətbuat xidmətindən bildirilib. Əliyev Xəzər hadisəni törədən şəxsin iştirakı ilə təcili tibbi yardım xidməti vasitəsilə xəstəxanaya çatdırılıb və ona ilkin yardım göstərilməsinə baxmayaraq, həmin gün təqribən saat 11:00 radələrində vəfat edib. Mərhumun üzərində olan pasport sənədi əsasında Beyrut şəhər polisi Azərbaycan Respublikasının səfirliyi ilə əlaqə saxlayıb.
Dərhal səfirliyin konsulluq xidmətinin əməkdaşları xəstəxanaya gəlib, polis və tibb işçiləri ilə birlikdə cənazəyə baxış keçirilib və mərhumun şəxsiyyəti müəyyən edilib.
Səfirlik tərəfindən XİN-nin Konsulluq İdarəsinin təlimatı əsasında zəruri tədbirlər görülüb, ilk növbədə mərhumun ailəsinə məlumat verilib və faktla bağlı cinayət işi açılması təmin edilib.
Livanda olduğu müddətdə Əliyev Xəzər səfirlikdə konsulluq qeydiyyatında olmayıb. Onun səyahət sığortasının da olmadığı bildirilir. Xəstəxana göstərilən tibbi xidmətin müqabilində ödəməni tələb edir.
Digər ölkələrdə olduğu kimi, büdcə təşkilatları olan Azərbaycan Respublikasının xaricdəki diplomatik nümayəndəliklərinin büdcəsində bu kimi hallar üçün büdcə vəsaiti nəzərdə tutulmayıb.
Azərbaycan Respublikasının Livandakı səfirliyi Beyrut polisi, xəstəxana və hadisəni törədən şəxs və onun vəkili ilə təmasları davam etdirərək cənazənin Azərbaycana göndərilməsinin təmin edilməsinə çalışır.
XİN-nin Konsulluq İdarəsi məsələni diqqətdə saxlayır.
N.О.
www.oxu.az
"
"""Qarabağ""da yeni hücumçu - ""Sambaçı"" bu gün gəlirÖlkəmizi Çempionlar Liqasında təmsil edən ""Qarabağ"" növbəti transferini rəsmiləşdirməyə hazırlaşır.
Oxu.Az apasport.az-a istinadən xəbər verir ki, Ağdam təmsilçisi PAOK-un hücumçusu Pedro Enrike ilə anlaşıb.
Klublar arasında uzun müddətdir aparılan danışıqlar, nəhayət ki, müsbət nəticələnib.
PAOK 27 yaşlı ""sambaçı""nı satmağa çalışsa da, ""Qarabağ"" yunanlarla icarə məsələsində ortaq məxrəcə gəlib. Gün ərzində Pedronun keçidinin açıqlanması gözlənilir.
Razılığa əsasən, birillik icarəyə götürülən futbolçu özünü doğrulda bilsə, ""Qarabağ"" onu gələn il 2 və ya 2,5 milyon avroya birdəfəlik transfer etmək hüququna malik olacaq.
Qeyd edək ki, Pedro Enrike Konzen Medina da Silva PAOK-a keçən il ""Renn"" klubundan keçib. Braziliyalı hücumçu ötən mövsüm Yunanıstan klubunun heyətində 26 matçda 6 qol, 5 məhsuldar ötürmə ilə yadda qalıb.
www.oxu.az
"
"DÇ - 2018 seçmə qrup mərhələsində növbəti oyunlar başlayırBu gün Avropa zonası üzrə 2018-ci il dünya çempionatının seçmə qrup mərhələsində növbəti oyunlara start veriləcək. 
Oxu.Az-ın Report-a istinadən məlumatına görə, 31 avqust - 5 sentyabr tarixlərində ümumilikdə 54 matç baş tutacaq.
Azərbaycan milli komandası VII və VIII turlarda müvafiq olaraq Norveçlə Osloda, San Marino ilə Bakıda qarşılaşacaq. Yığmanın yer aldığı C qrupunda lider Almaniya əvvəlcə Çexiyanın qonağı olacaq, daha sonra Norveçi qəbul edəcək.
Digər qruplardakı qarşılaşmalara gəlincə, mundiala vəsiqə qazanmaq şansını çətinə salan Türkiyə millisi öncə Ukraynaya səfər edəcək, ardınca evdə Xorvatiya ilə üz-üzə gələcək.
Həmçinin Fransa – Hollandiya, Macarıstan – Portuqaliya və İspaniya – İtaliya oyunları da böyük maraq kəsb edir.
2018-ci il dünya çempionatının seçmə qrup mərhələsi
VII və VIII turlar
A qrupu
31 avqust
22:45. Fransa – Hollandiya
22:45. Bolqarıstan – İsveç
22:45. Lüksemburq – Belarus
3 sentyabr
20:00. Belarus – İsveç
20:00. Hollandiya – Bolqarıstan
22:45. Fransa - Lüksemburq
B qrupu
31 avqust
22:45. Macarıstan – Latviya
22:45. İsveçrə - Andorra
22:45. Portuqaliya – Farer adaları
3 sentyabr
19:00. Farer adaları – Andorra
22:45. Macarıstan – Portuqaliya
22:45. Latviya – İsveçrə
C qrupu
1 sentyabr
22:45. Çexiya – Almaniya
22:45. Norveç – Azərbaycan
22:45. San Marino – Şimali İrlandiya
4 sentyabr
20:00. Azərbaycan – San Marino
22:45. Almaniya – Norveç
22:45. Şimali İrlandiya - Çexiya
D qrupu
2 sentyabr
20:00. Gürcüstan – İrlandiya
20:00. Serbiya – Moldova
22:45. Uels – Avstriya
5 sentyabr
22:45. Avstriya – Gürcüstan
22:45. İrlandiya – Serbiya
22:45. Moldova – Uels
E qrupu
1 sentyabr
20:00. Qazaxıstan – Monteneqro
22:45. Danimarka – Polşa
22:45. Rumıniya – Ermənistan
4 sentyabr
20:00. Ermənistan – Danimarka
22:45. Monteneqro – Rumıniya
22:45. Rumıniya – Qazaxıstan
F qrupu
1 sentyabr
22:45. Litva – Şotlandiya
22:45. Malta – İngiltərə
22:45. Slovakiya – Sloveniya
4 sentyabr
22:45. İngiltərə - Slovakiya
22:45. Şotlandiya – Malta
22:45. Sloveniya – Litva
G qrupu
2 sentyabr
20:00. Albaniya – Lixtenşteyn
22:45. İspaniya – İtaliya
22:45. İsrail – Makedoniya
5 sentyabr
22:45. Makedoniya – Albaniya
22:45. Lixtenşteyn – İspaniya
22:45. İtaliya - İsrail
H qrupu
31 avqust
22:45. Yunanıstan – Estoniya
22:45. Kipr – Bosniya və Herseqovina
22:45. Belçika – Cəbəllütariq
3 sentyabr
20:00. Estoniya – Kipr
22:45. Yunanıstan – Belçika
22:45. Cəbəllütariq- Bonsiya və Herseqovina
İ qrupu
2 sentyabr
20:00. Finlandiya – İslandiya
22:45. Ukrayna – Türkiyə
22:45. Xorvatiya – Kosova
5 sentyabr
22:45. Kosova – Finlandiya
22:45. İslandiya – Ukrayna
22:45. Türkiyə - Xorvatiya
E.Ə.
www.oxu.az
"
"Livanda ölən idmançımızın meyiti üçün 20 min dollar istəyirlər – FOTOAzərbaycanlı idmançı Xəzər Əliyev Livanda qəza nəticəsində dünyasını dəyişib.
Oxu.Az Yenicag.az-a istinadən xəbər verir ki, bu barədə gənc idmançının dostları sosial şəbəkələrdə məlumat veriblər. İdmanın qarışıq döyüş sənəti olan MMA növü ilə məşğul olan X.Əliyev 3 gün əvvəl Beyrut şəhərində dünyasını dəyişsə də, onun meyitinin ölkəyə gətirilməsi problemə çevrilib.
Dostlarının verdiyi məlumata görə, nə hadisə baş verən ölkə, nə də Azərbaycanın oradakı diplomatik nümayəndəliyi məsələyə ciddi yanaşır: 
“Xəzərin meyiti 3 gündür ki, morqda qalıb. Hələ utanmaz-utanmaz 12 min dollar əməliyyat pulu, 7-8 min dollar da meyitin göndərilməsi üçün pul istəyirlər. Səlahiyyəti və imkanı olan şəxslərdən xahiş edirik, bu məsələdə yardımlarını əsirgəməsinlər”.
X.Əliyevin Naxçıvanın Şərur rayonundan olduğu, Ordubadda internatda böyüdüyü bildirilir.








S.B.
www.oxu.az
"
"UEFA-dan “Qarabağ”a – ŞAD XƏBƏRUEFA “Qarabağ”ın Çempionlar Liqasının qrup mərhələsindəki ev oyunlarının keçiriləcəyi stadionun dəyişdirilməsi ilə bağlı müraciətini müsbət cavablandırıb. 
Oxu.Az-ın məlumatına görə, bu barədə “Report”un sorğusuna cavab olaraq UEFA-nın Mətbuat xidmətindən deyilib. 
“Qarabağ”ın Çempionlar Liqasının qrup mərhələsindəki ev oyunlarını keçirəcəyi məkanın dəyişdirilməsi ilə bağlı göndərdiyi sorğuya baxılıb. Klubun bu mərhələdəki ev oyunlarını Tofiq Bəhramov adına Respublika Stadionunda deyil, Bakı Olimpiya Stadionunda keçirilməsinə qərar verilib”, - UEFA-dan bildirilib.
Qeyd edək ki, “Qarabağ” Çempionlar Liqasının qrup mərhələsi çərçivəsində ev oyunlarını sentyabrın 27-də İtaliyanın “Roma”, oktyabrın 18-də İspaniyanın “Atletiko”, noyabrın 22-də isə İngiltərənin “Çelsi” komandalarına qarşı keçirəcək.
S.B.
www.oxu.az
"
"Azərbaycan dünya çempionatında ikinci medalını qazandıMacarıstanın paytaxtı Budapeşt şəhərində cüdo üzrə dünya çempionatı davam edir.
Oxu.Az-ın xəbərinə görə, yarışların üçüncü günündə Azərbaycan yığması hesabına daha bir medal yazdırıb. 
73 kq çəki dərəcəsində yer alan Avropa çempionunuz Rüstəm Orucov yalnız finalda məğlub olaraq gümüş medalla kifayətlənib.
Həlledivi görüşdə Rüstəm komanda yoldaşı Hidayət Heydərova qalib gələn Soiçi Haşimotoya (Yaponiya) uduzub.
Qeyd edək ki, bu yığmamızın dünya çempionatında ikinci medalıdır. Bundan əvvəl, yarışın birinci günündə Orxan Səfərov da millinin hesabına gümüş medal yazdırmışdı.
S.B.
www.oxu.az
"
"Əfran İsmayılov prezidentin ona dediyi sözlərdən danışdı2018-ci il dünya çempionatının seçmə mərhələsində Norveç yığması ilə oyun üçün Osloya yola düşən Azərbaycan milli komandasının futbolçusu Əfran İsmayılov Report-a müsahibə verib.
Oxu.Az həmin müsahibəni təqdim edir.
- Sentyabrın 1-də keçirəcəyiniz səfər oyununda hansı nəticəyə ümid edirsiniz?
- Ağır oyuna gedirik. Şansımız az olsa da, maksimum nəticə qazanmaq üçün əlimizdən gələni edəcəyik. Qarşıda iki oyun var. İndi Norveçə gedirik, daha sonra Bakıda San Marino yığması ilə qarşılaşacağıq. Hər iki görüşə ciddi hazırlaşırıq. Bu qarşılaşmalardan 4 xal qazana bilsək, mənim üçün maksimum sayıla bilər. Çünki səfər oyunumuz çox ağırdır. Çalışacağıq ki, orada da 3 xal qazanaq. Lakin Osloda 1 xal da bizim üçün böyük nəticə sayıla bilər.
- “Qarabağ”ın Çempionlar Liqasının (ÇL) qrup mərhələsinə vəsiqə qazanması millinin düşərgəsində hiss olunur?
- Bəli, əhval-ruhiyyəyə də müsbət təsir göstərib. Baş məşqçimiz Robert Prosineçki sağ olsun, məşqdən qabaq iclasda “Qarabağ”ın bütün futbolçularını təbrik etdi. Bunun Azərbaycan futbolu üçün böyük uğur olduğunu qeyd etdi.
- Avqustun 24-də prezident İlham Əliyev “Qarabağ”ın kollektivini qəbul etdi. Bu görüşlə bağlı təəssüratlarınız necədir?
- Prezidentin qəbuluna düşmək bizim üçün böyük şərəfdir. Futbolçu üçün bundan böyük sevinc ola bilməz. Elə bir şəxsin yanına getmişik ki, bu, hamının arzusudur.
- Prezidentlə qısa dialoqunuz barədə nə deyə bilərsiniz?
- Bütün futbolçularla görüşə-görüşə gəldi. Mənə çatanda bir az söhbət etdi. Maraqlı dialoqumuz alındı. Dedi ki, sənə baxıram, izləyirəm, sürət və driblinqin var, amma topu arxada çox saxlama, tez oyna. Həqiqətən, mənim üçün çox sevindirici haldır. Prezidentlə görüşmək, onun əlini sıxıb, söhbət etmək futbolçu üçün unudulmaz hisslərdir. Onun bu cür ürəklə danışması mənə stimul verir.



(Bu zaman söhbətə milli komandanın qapıçısı Kamran Ağayev müdaxilə edir)
- Prezident hamını izləyir, hamını tanıyır. Azərbaycan xalqına demək istəyirəm ki, Əfrana inansınlar. Sosial şəbəkələrdə çox lazımsız şeylər yazırlar. Düzgün etmirlər. Bu, o Əfrandır ki, vurduğu qollar sayəsində ""Qarabağ"" avrokuboklarda mərhələlər adlayıb.
- Yığmanın heyətindəki futbolçuların durumu necədir?
- Başqa futbolçulardan biri budur (yanında dayanan Kamran Ağayevi işarə edir – red.). Klubundakı son oyununa görə çox tənqid edirlər. Məncə, Kamran hazırda 1 nömrəli qapıçıdır. Nə qədər səhv etsə də, yenə güclü qapıçıdır.
A.M.
www.oxu.az
"
"Cüdoçularımızdan qalibiyyət - VİDEO + YENİLƏNİBBudapeştdə keçirilən cüdo üzrə dünya çempionatında bu gün mübarizəyə qoşulan Azərbaycan idmançısı Hidayət Heydərov yarımfinal mərhələsinə yüksəlib.
Oxu.Az bildirir ki, 0, 1/8 finalda rumıniyalı Alexandru Raykunu, 1/4 finalda isə rusiyalı Denis Yartsevi ipponla yenib. 
O, son görüşündə zədələnsə də, görüşü qələbə ilə başa vurmağı bacarıb. Heydərov yarımfinalda yaponiyalı Soiçi Haşimoto ilə üz-üzə gələcək.
Rüstəm Orucov isə 1/8 finalda tacikistanlı Behruzi Xojazodanı cərimə xalları hesabına yenib.
14:54
Macarıstanın paytaxtı Budapeştdəki dünya çempionatında bu gün mübarizəyə qoşulan Azərbaycanın hər iki kişi cüdoçusu 1/8 finala yüksəlib. 
Oxu.Az xəbər verir ki, 1/16 finalda Rüstəm Orucov fransalı Pyer Dupranı vaza-ari xalı ilə üstələyib. Hidayət Heydərov isə rumıniyalı Alexandru Raykunu ipponla yenib.  
14:44
Macarıstanın paytaxtı Budapeşt şəhərində cüdo üzrə dünya çempionatı davam edir.
Oxu.Az Trend-ə istinadən xəbər verir ki, 73 kq çəki dərəcəsində mübarizə aparan Rüstəm Orucov 1/32 final mərhələsində kosovalı Akil Qyakova ilə qarşılaşıb.
Avropa çempionu R.Orucov ilk döyüşündə ipponla qələbə qazanaraq növbəti mərhələyə yüksəlib.
Bu mərhələdə yarışan digər təmsilçimiz Hidayət Heydərov da Mərakeş cüdoçusu Əhməd əl-Məziatiyə ipponla qalib gəlib.
Qeyd edək ki, hələlik yığmamıza yalnız Orxan Səfərov (60 kq) medal (gümüş) qazandırıb.

www.oxu.az
"
"UEFA nümayəndələri “Qarabağ” üçün Bakıya gəlirUEFA “Qarabağ”ın Çempionlar Liqasının qrupunda ev oyunlarını Bakı Olimpiya Stadionunda (BOS) keçirmək istəyi ilə əlaqədar bu idman arenasında yoxlama aparacaq.
Oxu.Az qol.az-a istinadən xəbər verir ki, Ağdam klubunun müraciətinə cavab olaraq, qitənin ali futbol qurumu yaxın günlərdə Bakıya öz nümayəndələrini göndərəcək.
Onlar BOS-un Çempionlar Liqasının qrup matçlarını qəbul edib-etməməyə nə dərəcədə hazır olduğunu yoxlayacaqlar. Məhz bundan sonra UEFA “Qarabağ”ın müraciəti ilə bağlı qərar verəcək.
Qeyd edək ki, konkret bu məsələyə görə UEFA nümayəndələrinin Bakıya səfərinin vaxtı hələ bilinmir. Amma sentyabrın 11-də qitənin ali futbol qurumunun başqa ekspertlərinin “Avro-2020”-nin final mərhələsi ilə əlaqədar Azərbaycana əvvəlcədən nəzərdə tutulan səfəri olacaq. Səfər zamanı onlar Olimpiya Stadionu ilə növbəti dəfə tanış olacaq, özlərinin təklif və tövsiyələrini bildirəcəklər. İstisna deyil ki, məhz elə həmin nümayəndələr BOS-un ÇL-nin oyununu qəbul etməyə hazır olub-olmaması ilə bağlı UEFA-ya rəylərini bildirsinlər.
Xatırladaq ki, Çempionlar Liqasının qrup mərhələsində “Qarabağ” Bakıda ilk oyununu sentyabrın 27-da “Roma”ya qarşı keçirəcək. Ağdam klubu bu matç da daxil olmaqla, rəqiblərini Olimpiya Stadionunda qəbul etmək üçün UEFA-ya müraciət edib.
E.Ə.
www.oxu.az
"
"""Qarabağ""da Olimpiya Stadionu ilə bağlı müəmma""Qarabağ""ın Çempionlar Liqasında ev oyunlarını Bakı Olimpiya Stadionunda keçirəcəyi hələ dəqiqləşməyib.
Oxu.Az bildirir ki, bu barədə azvision.az-a ""Qarabağ"" futbol klubunun mətbuat xidmətinin rəhbəri Nurlan İbrahimov bildirib.
Onun sözlərinə görə, yayılan məlumatlar ehtimaldan ibarətdir. Klub rəsmisi bildirib ki, bunun üçün UEFA-dan gələn xüsusi qrup rəy verməlidir. Hazırda bu təklif dəyərləndirilmə mərhələsindədir.
Qeyd edək ki, Bakı Olimpiya Stadionun tamaşaçı tutumu 68 min 870 nəfərdir.
""Qarabağ"" ilk ev oyununda ""Roma"" klubunu qəbul edəcək. Bu görüş sentyabrın 27-də keçiriləcək. Digər ev oyunları isə oktyabrın 18-də ""Atletiko"" və noyabrın 22-də ""Çelsi"" ilə olacaq.
A.M.
www.oxu.az
"
"Millimizin formasında yenilik – FOTOMillimizin oyun formasına Azərbaycan bayrağı əlavə edilib.
Oxu.Az Trend-ə istinadən xəbər verir ki, komandamızın formasına - futbolkanın arxa yuxarı hissəsinə kiçik ölçüdə Azərbaycan bayrağı əlavə edilib.
Millimizin səfər və üçüncü oyun dəsti Norveçin ev dəstinin rəngləri ilə uyğun olmadığı üçün futbolçularımız Norveçə qarşı ev dəstində oynayacaqlar.
Yığmamızın San Marinoya qarşı da ev dəstində oynayacağı bildirilir.








E.Ə.
www.oxu.az
"
"Arda Turanın əvəzinə Məsud Özil - Transfer iddiası“Barselona”və Türkiyə millisinin üzvü Arda Turan barədə yeni iddia irəli sürülüb.
Oxu.Az İspaniyanın “Mundo Deportivo” nəşrinə istinadən xəbər verir ki, İngiltərənin “Arsenal” klubu türk yarımmüdafiəçi üçün yeni təklif irəli sürüb.
İddiaya görə, “Topçu”ların baş məşqçisi Arda Turanın əvəzinə “katalonlar”a başqa bir türk futbolçu, Məsud Özili təklif edib.
Qeyd edək ki, “Barselona”nın baş məşqçisi Ernesto Valverde Ardanı heyətdə görmək istəmir.
Digər bir iddiaya görə, Arda Turan yaxın günlərdə Fransanın “Monako” klubuna transfer olunacaq.
www.oxu.az
"
"DÇ - 2017 – Üç cüdoçumuz tatamiyə çıxırMacarıstanın paytaxtı Budapeştdə keçirilən dünya çempionatında mübarizəyə daha  4 cüdoçumuz qoşulur.
Oxu.Az xəbər verir ki, kişi və qadın cüdoçuların hər biri mübarizəyə 1/32 final mərhələsindən başlayacaq.
Kişi cüdoçulardan 73 kq çəki dərəcəsində Avropa çempionları Hidayət Heydərov ilə Rüstəm Orucov yarışacaq. Qadınlardan isə Səkinə Zayirova və İçinxorlo Munxtsedev qüvvəsini sınayacaq.
73 kq
1/32 final. Hidayət Heydərov - Ahmed əl-Meziati (Mərakeş)
1/32 final. Rüstəm Orucov - Akil Qyakova (Kosova) / Xavyer Ramires (İspaniya) cütünün qalibi
57 kq
1/32 final. Səkinə Zayirova - Viktoriya Mayorosova (Slovakiya)
1/32 final. İçinxorlo Munxtsedev - Xayone Ekuisoayn (İspaniya)
İlk görüşlər Bakı vaxtı ilə saat 12:00-da, yarımfinal, təsəlliverici və final qarşılaşmaları saat 18:00-da başlayacaq.
Qeyd edək ki, hələlik Azərbaycan yığmasından Orxan Səfərov (60 kq) gümüş medal qazanıb.
www.oxu.az
"
"Boks üzrə dünya çempionu məşq zamanı ölübDünya Boks Federasiyası versiyası üzrə yarım yüngül çəkidə dünya çempionu olan fransalı Anjelik Düşman məşq zamanı ölüb.
Oxu.Az Report-a istinadən xəbər verir ki, 26 yaşlı idmançı Tüir bələdiyyəsində yerləşən boks klubunda məşq zamanı özünü pis hiss edib.
Qıza ürək masajı edilib və o, xəstəxanaya aparılıb. Lakin boksçunun həyatını xilas etmək mümkün olmayıb. Ona təxmini olaraq ağciyər arteriyalarının emboliyası diaqnozu qoyulub.
Anjelik Düşman boks üzrə dünya çempionu titulunu bu ilin mayında qazanıb.
N.O.
www.oxu.az
"
"Həkimlər Makqreqora qadağa qoydularNevadanın atletika komissiyası irlandiyalı döyüşçü Konor Makqreqora 60 gün ərzində peşəkar rinqdə və məşqlərdə döyüşə çıxmağı qadağan ediblər.
Oxu.Az-ın The Sun nəşrinə istinadən xəbərinə görə, həkimlər belə bir qərarı Makqreqorun Floyd Meyuezerlə döyüşündən sonra veriblər. Döyüş ərzində irlandiyalı 152 zərbə buraxıb. Tibbi müayinənin nəticələrinə əsasən, Meyuezerə heç bir qadağa qoyulmayıb.
Bununla da, Makqreqor 2017-ci ilin noyabr ayına qədər rinqə çıxa bilməyəcək. Nəşrin məlumatına görə, irlandiyalı yalnız 2018-ci ilin əvvəllərində döyüş biləcək.
29 yaşlı irlandiyalı və 40 yaşlı amerikalı arasında döyüş avqustun 27-də Las-Veqasda keçirilib. Makqreqor 10-cu raundda texniki nokauta düşüb.
Meyuezer döyüşə görə 300 milyon, Makqreqor isə 100 milyon dollara yaxın pul qazanıb.
S.B.
www.oxu.az
"
"İkiqat dünya çempionumuz yarımfinala vəsiqə qazandı – YENİLƏNİBAlmaniyanın Hamburq şəhərində keçirilən kişi boksçular arasında dünya çempionatında 1/4 final mərhələsi başa çatıb. Mərhələnin son döyüşündə Azərbaycan millisinin lideri Məhəmmədrəsul Məcidov gücünü yoxlayıb.
Boks Federasiyasından Oxu.Az-a verilən məlumata görə, +91 kq çəki dərəcəsində rinqə çıxan ikiqat dünya çempionumuz Camili-Dini Aboudo-Moindze (Fransa) ilə üz-üzə gəlib. Görüş boksçumuzun 3:2 (27:30, 30:27, 28:29, 30:27, 29:28) hesablı qələbəsi ilə yekunlaşıb. O, yarımfinala yüksəlməklə, ən azı bürünc medalı da təmin edib.
Bu, təmsilçilərimizin Hamburqda təmin etdiyi ikinci mükafat olub. Məcidovdan öncə Kamran Şahsuvarlı (75 kq) da 1/4 final döyüşünü qələbə ilə başa vurub. Onların qazanacağı medalın əyarı isə növbəti döyüşlərdən sonra dəqiqləşəcək.
Məcidov sentyabrın 1-də keçiriləcək 1/2 finalda avstraliyalı Jozef Qudelli sınağa çəkəcək.
29.08.2017 09:33
Almaniyanın Hamburq şəhərində kişi boksçular arasında keçirilən dünya çempionatında 1/8 final mərhələsinə yekun vurulub. Mərhələnin son günündə Azərbaycan millisinin 2 boksçusu da rinqə çıxıb.
Oxu.Az xəbər verir ki, onlardan biri - Məhəmmədrəsul Məcidov (+91 kq) mundialda növbəti qələbəsini qazanıb. İkiqat dünya çempionumuz iordaniyalı Hüseyn İşayşi məğlub edib - 5:0 (30:27, 30:26, 30:27, 30:27, 30:27).
Məcidov 1/4 finalda Camili-Dini Aboudo-Moindze (Fransa) ilə üz-üzə gələcək. Döyüş avqustun 29-da olacaq.
Dünya çempionumuzdan fərqli olaraq, Pərviz Bağırov yarışla vidalaşıb. 69 kq çəki dərəcəsində mübarizə aparan boksçumuz 1/8 finalda Tuvşinbat Byambaya (Monqolustan) 1:4 (28:29, 27:30, 29:28, 27:30, 27:30) hesabı ilə məğlub olub.  
www.oxu.az
"
"“Qarabağ”ın Çempionlar Liqasındakı ev oyunları ilə bağlı – XOŞ SÜRPRİZ“Qarabağ”ın Çempionlar Liqasında ev oyunlarını keçirəcəyi stadion dəqiqləşib. 
Oxu.Az-ın Apasport.az-a istinadən məlumatına görə, tarixində ilk dəfə qitənin ən mötəbər klub turnirində çıxış edəcək Ağdam təmsilçisi rəqiblərini Bakı Olimpiya Stadionunda qəbul edəcək.
Artıq bununla bağlı UEFA ilə razılıq əldə olunub. “Qarabağ”ın Çempionlar Liqasının finalını qəbul etməyə namizəd olan arenada ilk matçı isə sentyabrın 27-də baş tutacaq. Qurban Qurbanovun yetirmələri həmin gün “Roma”nı sınağa çəkəcəklər.
Oktyabrın 18-də “Atletiko” və noyabrın 22-də “Çelsi” ilə görüşlər də ölkənin ən böyük stadionunda oynanılacaq.
Qeyd edək ki, Bakı Olimpiya Stadionun tamaşaçı tutumu 69 min 870 nəfərdir. “Qarabağ” isə bunadək ev oyunlarını Tofiq Bəhramov adına Respublika stadionunda keçirirdi. 
S.B.
www.oxu.az
"
"Məşhur italyan klubu Bakıda öz formasını təqdim etdi – FOTOİtaliyanın “Napoli” klubu rəsmi Instagram səhifəsində Bakıdan foto paylaşıb.
“Bizim yeni formamız və möhtəşəm “Alov qüllələri”. Yeri gəlmişkən, bilirsiniz ki, Bakı və Napoli qardaş şəhərlərdir?”, - fotoya şərhdə yazılıb. 
Qeyd edək ki, Çempionlar Liqasının 2017/2018 mövsümünün qrup mərhələsində Napoli klubu  F qrupunda “Şaxtyor” (Ukrayna), “Mançester Siti” (İngiltərə) və “Feyenord” (Hollandiya) komandaları ilə mübarizə aparacaq.



S.B.
www.oxu.az
"
"Boksçumuz dünya çempionatının yarımfinalında – FOTOAlmaniyanın Hamburq şəhərində keçirilən kişi boksçular arasında dünya çempionatında 1/4 final mərhələsinə start verilib. Günün ilk sessiyasında Azərbaycan millisinin 1 üzvü qüvvəsini sınayıb.
Boks Federasiyasından Oxu.Az-a verilən məlumata görə, 75 kq çəki dərəcəsində rinqə çıxan Kamran Şahsuvarlı kolumbiyalı Xorxe Vivas Palasiosla üz-üzə gəlib. Döyüş 3:2 (27:30, 29:28, 29:28, 28:29, 29:28) hesabı ilə Olimpiya mükafatçımızın xeyrinə başa çatıb. O, yarımfinala yüksəlməklə, özü üçün ən azı bürünc medalı da təmin edib.
Şahsuvarlı avqustun 31-də baş tutacaq 1/2 finalda qazaxıstanlı Abilxan Amankulla qarşılaşacaq.
Qeyd edək ki, günün ikinci sessiyada dünya çempionumuz Məhəmmədrəsul Məcidov (+91 kq) da rinqə çıxacaq. O, yarımfinala vəsiqə üçün Camili-Dini Aboudo-Moindze (Fransa) ilə döyüşəcək.

















S.B.
www.oxu.az
"
"Avropada mövsümün ən yaxşı qolu seçildi – VİDEOİtaliyanın “Yuventus” klubunun hücumçusu Mario Mancukiçini Çempionlar Liqasının finalında “Real”a vurduğu qol Avropada 2016/17 mövsümünün ən yaxşı qolu seçilib.
Oxu.Az-ın xəbərinə görə, bu barədə Avropa Futbol Assosiasiyalarının İttifaqının (UEFA) rəsmi saytında yerləşdirilən məlumatda bildirilir.
Xorvatiyalı futbolçunun qolu azarkeşlər arasında keçirilən sorğuda 26 faiz səs toplayıb. 
İkinci yerə 25 faiz səslə “Fənərbaxça”nın oyunçusu Mussa Sounun “Mançester Yunayted”lə oyununda vurduğu qol, üçüncü isə “Real”ın yarımmüdafiəçisi Kasemironun “Napoli”nin qapısından keçirdiyi qol (20 faiz) layiq görülüb.

S.B.
www.oxu.az
"
"Zabit Səmədov: Növbəti görüşümü Bakıda keçirmək istəyirəm – VİDEOAzərbaycanlı K-1 döyüşçüsü Zabit Səmədov Çeçenistan Respublikasının paytaxtı Qroznıda hollandiyalı Errol Tsimmerman üzərində inamlı qələbə qazanıb. 
Oxu.Az xəbər verir ki, tanınmış idmançımız döyüşdən sonra dsport.az saytına müsahibə verib.
- Hollandiyalı rəqiblə görüşdə qələbə qazanmaqla revanş aldınız. 2008-ci ildə Avropa Qran-Prisinin finalında hakimlər qələbəni Hollandiya idmançısına vermişdi. Demək olar ki, revanş baş tutdu?
- 9 il əvvəl fərqli döyüş olmuşdu. Əminliklə deyirəm ki, o vaxt uduzmadım. Sadəcə, hakimlər qələbəni rəqibə verdi. Biz etiraz etsək də, xeyrimizə olmadı. Halbuki görüşü yüksək səviyyədə keçirmişdim. Ona görə əsas məqsədimiz qalib gəlmək idi. Son illər ancaq revanş haqqında düşünürdüm.
- Errol Tsimmerman indi və 9 il əvvəl... Hansı görüşdə daha güclü idi?
- İndi daha güclü idi. Məndən 20 kq ağır olması nəticəyə təsirsiz ötüşmədi. Üstəlik, məndən cavandır. Ona görə çətin görüş oldu. Xal hesabına sonda qalib elan olundum. Fürsətdən istifadə edərək, mənə dəstək olan bütün insanlara təşəkkür edirəm.
- Zabit Səmədovun növbəti görüşü nə vaxt olacaq?
- Hazırda istirahət barədə düşünürəm. İki həftə dincəlmək istərdim. Ardınca növbəti görüşlər barədə müzakirələr olacaq. Menecerimin sözlərinə görə, Türkiyə, BƏƏ-də turnirlərdə iştirak variantları var. Amma növbəti görüşümü Bakıda keçirmək istəyirəm. Doğma azarkeşlərimiz üçün darıxmışam.
- Görüşün Azərbaycanda təşkil olunması üçün nə lazımdı?
- Müəyyən insanlar kömək edəcəyini bildirib. Hazırda dəqiq fikir söyləmək düzgün olmaz. Lakin Bakıda güclü idmançıların iştirakı ilə turnirin keçirilməsi müzakirə olunur. Bakıda çıxış etmək həmişə xoşdur.
- Yenidən əslən mərakeşli Badr Hariylə rinqdə görüşünüz gözlənilirmi?
- Badr Hariylə son dəfə görüşümüz zamanı bir sıra məsələlərdən danışdıq. Amma görüş barədə söhbət olmadı. Hazırda hər ikimiz ""Ahmat"" klubunun üzvüyük. Badr Hari kimi güclü idmançılardan təkliflər var. 
- Adətən, müəyyən yaşdan sonra idmançılar döyüşməyin çətin olduğunu söyləyir. Son görüşün çətin olduğunu söylədiniz. Bunun yaşla əlaqəsi var?
- İdmançının yaşı artdıqca təcrübəsi çoxalır. Daha çox məşq etmək lazımdır. Son görüşdə rəqib məni yaxşı öyrənmişdi. Ona görə çətin oldu. Nə vaxt yorğunluq hiss etsəm, açıq söylərəm. Hazırda gücüm var, ona görə karyeramı davam etdirəcəm.

E.Ə.
www.oxu.az
"
"“Qarabağ”la oyuna biletlərin qiyməti: 61 manatdan 194 manata kimiİtaliyanın “Roma” klubu Çempionlar Liqasının qrup mərhələsində keçirəcəyi ev oyunlarının biletlərini bu gündən satışa çıxarıb.
Oxu.Az apasport.az-a istinadən xəbər verir ki, “canavarlar” “Qarabağ”la görüş üçün də biletlərin qiymətini açıqlayıblar.
“Roma”nın Azərbaycan çempionu ilə matçına ən ucuz bilet 30 (təxminən 61 manat), ən baha bilet isə 95 avroyadır (təxminən 194 manat). Müqayisə üçün qeyd edək ki, “Roma”nın “Atletiko” və “Çelsi” ilə oyunlarının biletləri 40-115 avro (təxminən 82-234 manat) dəyərindədir. 
Qadınlara, 14 yaşdan aşağı uşaqlara və 65 yaşdan yuxarı şəxslərə biletlərin qiymətində güzəşt nəzərdə tutulub.
Qeyd edək ki, “Qarabağ” dekabrın 5-də “Roma”nın qonağı olacaq. 
www.oxu.az
"
"Londona getmək istəyən “Qarabağ” azarkeşlərinə şad xəbər – ASANLAŞDIBöyük Britaniyanın Azərbaycandakı Viza Müraciət Mərkəzi “Çelsi” - “Qarabağ” futbol qarşılaşmasını izləmək istəyən Azərbaycan vətəndaşları üçün əlavə viza görüşü vaxtları müəyyən edib.
Oxu.Az xəbər verir ki, bu barədə APA-ya Böyük Britaniyanın Azərbaycandakı səfirliyindən məlumat verilib.
Bildirilir ki, viza almaq istəyənlər avqustun 29, 30 və 31-də əlavə görüş vaxtlarından yararlana bilərlər.
Qeyd edək ki, Çempionlar Liqasının qrup mərhələsinin I turu çərçivəsində sentyabrın 12-də Londonda “Çelsi” - “Qarabağ” oyunu keçiriləcək.
A.M.
www.oxu.az
"
"""Atletiko"" - ""Qarabağ"" oyununun keçiriləcəyi stadionda problem — VİDEOFutbol üzrə Çempionlar Liqasının qrup mərhələsində “Qarabağ” klubunun rəqibi olan İspaniya “Atletiko”sunun yeni inşa edilən stadionunda problem aşkarlanıb.
Oxu.Az-ın Report-a istinadən verdiyi məlumata görə, tikintisi yekunlaşmaq üzrə olan ""Estadio Metropolitano""nun damı güclü qasırğadan sonra su keçirməyə başlayıb. Səbəb dam örtüyündə aparılan işlərin başa çatdırılmamasıdır.
Madrid təmsilçi rəsmi “Twitter” səhifəsi vasitəsilə azarkeşlərə müraciət edərək, onları sakit olmağa səsləyib: “Biz hələ damın quraşdırılması ilə məşğuluq. Arxayın olun, sentyabrın 16-da hər şey ideal olacaq”.
“Atletiko” ""Estadio Metropolitano""da ilk oyununu sentyabrın 16-da İspaniya La Liqasının IV turu çərçivəsində “Malaqa”ya qarşı keçirəcək. Madriddəki 68 min nəfərlik arenada ilk ÇL matçı sentyabrın 27-də ""Atletiko"" ilə ""Çelsi"" arasında olacaq. Daha sonra həmin stadionda ""Qarabağ"" oynayacaq. Bu, 31 oktyabra təsadüf edəcək.
Qeyd edək ki, ""Estadio Metropolitano"" 2018/2019 mövsümündə Çempionlar Liqasının final matçının keçirilməsi uğrunda mübarizədə Bakı Olimpiya Stadionunun yeganə rəqibidir. Bununla bağlı yekun qərar sentyabrın 21-də açıqlanacaq.

İ.F.
www.oxu.az
"
"Üç cüdoçumuz dünya çempionatında mübarizəni dayandırdı – YENİLƏNİBMacarıstanın paytaxtı Budapeştdə keçirilən dünya çempionatında bu gün tatamiyə çıxan Azərbaycanın hər üç cüdoçusu mübarizəni dayandırıb. 
Oxu.Az-ın Report-a istinadən məlumatına görə, qadınların yarışında Nəzakət Əzizova (52 kq) 1/16 finalda kosovalı Distria Krasniqiyə 1 dəqiqə 16 saniyəyə boğucu fəndlə uduzub. Bu, Əzizovanın ikinci görüşünə təsadüf edib. 
Eyni çəkidəki digər qadın cüdoçu Buyanxişiq Purevsuren və kişilərin yarışında isə 66 kq çəkidə çıxış edən Nicat Şıxəlizadə isə 1/32 finala təsadüf edən ilk görüşdəcə yeniliblər. 
Qeyd edək ki, ilk yarış günündə 60 kq çəki dərəcəsində mübarizə aparan Orxan Səfərov yalnız finalda yaponiyalı dünya və Asiya çempionu Naohişa Takatoya məğlub olaraq gümüş medal qazanıb. 48 kq çəki dərəcəsindəki Azərbaycanın qadın cüdoçuları Leyla  Əliyeva və Bazarraqça Erdenebat isə ilk görüşdə uduzaraq mübarizəni dayandırıblar.
11:24
Macarıstanın paytaxtı Budapeştdə cüdo üzrə dünya çempionatı davam edir.
Oxu.Az xəbər verir ki, yarışın ikinci günündə Azərbaycan millisinin daha üç üzvü mübarizəyə qoşulacaq.
Kişilər
66 kq
Yığmamızın üzvü Nicat Şıxəlizadə mundiala 1/32 finaldan başlayacaq. Komandamızın bu çəkidəki lideri ilk cəhdində qazaxıstanlı Eldos Jumaxanovla (Qazaxıstan) üz-üzə gələcək.  
Qadınlar
52 kq
Bu çəki dərəcəsində yığmamız iki idmançı ilə təmsil olunur. Mundiala 1/32 finaldan başlayacaq Buyanxişiq Purevsuren ilk görüşündə Natalya Kuzyutina (Rusiya) ilə güləşəcək.
Purevsuren kimi, Nəzakət Əzizovanın da Budapeştdə debütü 1/32 finala təsadüf edəcək. Həmyerlimiz İkram Sukate (Mərakeş) ilə qarşılaşacaq.
Qeyd edək ki, Azərbaycan yığması dünya çempionatının ilk gününü gümüş medalla başa vurub. Komandamızın heyətində Orxan Səfərov (60 kq) ikinci yeri tutub.
www.oxu.az
"
"Azərbaycanlı idmançıları hoteldən qovdular – TƏFƏRRÜATTürkiyənin Antaliya şəhərinə yollanan bir qrup azərbaycanlı dincəlmək istədikləri “Sirene Belek” hotelindən qovulublar.
Oxu.Az xəbər verir ki, bu barədə yenicag.az-a sözügedən məkanda hadisənin şahidi olan turist xəbər verib. Onun sözlərinə görə, qovulanlar arasında bir sıra idmançılar da var.
Qovulanlar arasında MMA döyüş növü ilə məşğul olan Gündüz Nəbiyev, universal döyüş növü üzrə dünya çempionu Sənan Dünyamalıyev, kikboksçu Orxan Məlikov və güləşçi Turxan Qurbanov da olub. Ümumilikdə, 15 nəfərdən ibarət olan qrupa Şəmkir rayon İcra Hakimiyyətinin məsul işçilərindən birinin oğlunun rəhbərlik etdiyi deyilir.
Həmin şəxslərin hoteldən qovulmasına gəlincə, buna onların otel ərazisində özlərini ədəbsiz aparmaları səbəb olub. Bu ədəbsizliyə hovuz kənarında dincələn turistləri suya tullamaq, “Sirene”nın barında qadınlara sataşmaq və s. kimi davranışlar daxildir. Ailəvi istirahət məkanı olan “Sirene Belek”-də idmançılarımızın özlərini son dərəcədə “sərbəst” aparmaları hotel sakinlərindən tutmuş heyətə kimi hamının canını boğazına yığıb. İki gündə çoxsaylı şikayətə səbəb olduqlarından rəhbərlik azərbaycanlıların istirahətini yarımçıq kəsərək, qrupu qapının ağzında qoyub.
Məlumatı Antaliyanın Belek bölgəsində yerləşən “Sirene Belek” otelindən də təsdiqləyiblər:
“Bəli, belə bir hadisə baş verib. Buna görə də çox məyusuq. Nəticədə məcbur qalıb, həmin şəxsləri oteldən uzaqlaşdırdıq. Buna səbəb isə qeyd etdiyiniz qonaqların uyğunsuz hərəkətləridir. Xüsusən də hovuz başında, ailələrin olduğu yerlərdə içkili halda turistlərə sataşıblar”, deyə otel nümayəndəsi bildirib.
Maraq üçün qeyd edək ki, ədəbsiz davranışları ilə diqqət çəkən şəxslər arasında olan Sənan Dünyamalıyev 2010-cu ildə Bakı Ağır Cinayətlər Məhkəməsində Cinayət Məcəlləsinin 221-ci (xuliqanlıq) maddəsi ilə mühakimə olunub. İttiham olunan şəxsə şərti cəza təyin edilib və o, məhkəmə zalından azadlığa buraxılıb. Lakin bundan 5 il sonra S.Dünyamalıyev “Kral” şadlıq sarayının yaxınlığında baş verən “razborka” ilə gündəmə gəlib. O, həmin vaxt “Neftçi” təlim-məşq mərkəzində tələbələri ilə məşq edən Şəhriyar Abbasova mane olublar. Sonuncu iradını bildirdikdə, Sənan Dünyamalıyev Şəhriyar Abbasovu “Kral” şadlıq sarayının qarşısına “razborka”ya çağırıb.
“Söhbət” zamanı Sənan Dünyamalıyev gəldikləri avtomobildən “Vinçester” tipli tüfəngi götürərək, havaya atəş açıb. Mübahisənin davamında isə Şəhriyar Abbasovun tələbəsi Ramil Vəliyevə sağ bud nahiyəsindən bıçaqla xəsarət yetirilib. Sənan Dünyamalıyev daha sonra könüllü olaraq, Nərimanov Rayon Polis İdarəsinin 16-cı bölməsinə gəlib və hadisə zamanı istifadə etdiyi ov tüfəngini təhvil verib.
O, Cinayət Məcəlləsinin 221.3-cü (xuliqanlıq) və 127.2.3-cü (ümumi təhlükəli üsulla və ya xuliqanlıq niyyəti ilə sağlamlığa az ağır zərər vurma) maddələri ilə ittiham edilib.
Törətdiyi cinayət əməlinə görə Sənan Dünyamalıyev 1 il 5 ay 15 gün müddətinə azadlıqdan məhrum edilib.
www.oxu.az
"
"AFFA “Qarabağ”ı cərimələdiBu gün AFFA-nın İntizam Komitəsinin iclası keçirilib.
Oxu.Az-ın APA-ya istinadən verdiyi məlumana görə, yığıncaqda Azərbaycan Premyer Liqasının III turunda baş verənlər müzakirə olunub.
“Neftçi” – “Kəpəz” matçında 4 futbolçusu sarı vərəqə ilə cəzalanan meydan sahibləri 800 manat cərimə olunub.
“İnter” – “Səbail” matçının 63-cü dəqiqəsində meydan sahiblərini azlıqda qoyan Tərlan Quliyevin ikinci sarı vərəqə alaraq meydandan kənarlaşdırılması 1 oyunluq cəza ilə nəticələnib. Paytaxt klubu 200 manat ziyana düşüb.
“Qarabağ” – “Qəbələ” matçının 69-cu dəqiqəsində meydan sahiblərinin azarkeşləri tərəfindən meydançaya kənar əşyalar atıldığı üçün Ağdam klubu 1600 manat cərimələnib.
A.M.
www.oxu.az
 
"
"Üçqat dünya çempionumuz mükafatlandırıldı - FOTOXəbər verdiyimiz kimi, güləşçilərimiz dünya çempionatından vətənə medallarla qayıdıblar.
Ən sevindirici hadisə isə sərbəst güləş üzrə milli komandanın üzvü, olimpiya mükafatçışı Hacı Əliyevin 3-cü dəfə dünya çempionu olması və tarix yazmasıdır.
Üçqat dünya çempionu kimi vətənə qayıdan Hacı Əliyev “ARTPAK MMC”-nin kollektivi ilə görüşüb.
Görüş səmimi söhbətlə davam etdirilib. Şirkət rəhbərliyi idmançımızı növbəti zəfər üçün təbrik edib və öz mükafatını təqdim edib.
Görüşdə sərbəst güləş üzrə milli komandanın baş məşqçisi Firdovsi Umudov da iştirak edib.











www.oxu.az
"
"“Barselona”nın yeni ulduzu təqdimatda biabır oldu - VİDEO
“Barselona” Usman Dembelenin təqdimat mərasimini keçirdi.
Oxu.Az Eurosport-a istinadən xəbər verir ki, gənc hücumçunu görmək üçün stadiona 17 min azərkeş toplaşıb. Topu çiləmək istəyən Dembele bunu cəmi 2 dəfə edə bilir. Sonradan topu başı üzərindən atmaq istəsə də, bunu da bacarmır.
20 yaşlı fransız hücumçu 105 milyon avro qarşılığında “Borussiya D”-dan “Barselona”-ya keçərək, Neymardan sonra dünyanın ən bahalı ikinci futbolçusu olub.

 


 
E.C.
www.oxu.az

"
"Dünyanın ikinci ən güclü qadın tennisçisi Şarapovanı ağlatdı - VİDEORusiyalı tennisçi Mariya Şarapova rumıniyalı rəqibi, dünyanın ikinci ən güclü qadın tennisçisi Simon Halepi məğlub etdikdən sonra ağlayıb.
Oxu.Az-ın Lenta-ya istinadən verdiyi məlumata görə, rusiyalı idmançı rəqibini ""Böyük dəbilqə"" turnirinin birinci mərhələsi sayılan US Open-də udub.
Matçın sonunda tribunalarda toplaşan azarkeşlər tennisçini ayaq üstdə alqışlayıb. M.Şarapova hisslərinə hakim ola bilmədiyindən ağlayıb.
Qarşılaşma üç setdə 6:4, 4:6, 6:3 hesabları ilə yekunlaşıb.
İkinci raundda rusiyalı tennisçinin rəqibi macarıstanlı Timey Baboş olacaq.

İ.F.
www.oxu.az
"
"“Qarabağ” braziliyalı futbolçunu icarəyə götürürÇempionlar Liqasının qrup mərhələsində iştirak edəcək “Qarabağ” klubu heyətini gücləndirir.
Oxu.Az-ın “Qafqazinfo”ya istinadən məlumatına görə, Ağdam təmsilçisi Yunanıstanın PAOK klubunun yarımmüdafiəçisi Pedro Enrike Konzeni icarəyə götürməyə hazırlaşır.
Yaxın günlərdə tərəflər arasında müqavilənin imzalanacağı gözlənilir.
PAOK klubunun idman direktoru Lubos Miçel məlumatı təsdiqləyib. O bildirib ki, hələlik razılıq əldə olunmasa da, danışıqlar gedir.
Qeyd edək ki, daha öncə “Sürix” klubunda da oynamış braziliyalı yarımmüdafiəçi 2016-cı ildə “Renn” klubundan PAOK-a keçib. O, yunan klubunda 23 oyunda 6 qol vurub.
S.B.
www.oxu.az
"
"Orxan Səfərov dünya çempionatında gümüş medal qazanıbMacarıstanın paytaxtı Budapeşt şəhərində cüdo üzrə dünya çempionatına start verilib. 
Oxu.Az-ın məlumatına görə, yarışın ilk günü milli komandamız aktivinə ilk medalı yazdırıb.
60 kq çəki dərəcəsində ölkəmizi təmsil edən Orxan Səfərov yalnız finalda uduzaraq gümüş mükafata layiq görülüb.
26 yaşlı idmançımız həlledici görüşdə yaponiyalı dünya və Asiya çempionu Naohişa Takotaya məğlub olub. 
S.B.
www.oxu.az
"
"Hacı Əliyev: Olimpiya çempionu olmaq istəyirəm“Bu qələbə təkcə mənim əziyyətim deyil, bütün yığma komandanın zəhmətidir”. 
Oxu.Az Report-a istinadən xəbər verir ki, bunu Fransanın paytaxtı Parisdə qızıl medal və Azərbaycanın sərbəst güləş tarixində ilk üçqat dünya çempionu adını qazanan Hacı Əliyev deyib.
Uğur qazanmasında rolu olan hər kəsə təşəkkür edən 26 yaşlı idmançı növbəti yarışlarda 61 deyil, 65 kq çəki dərəcəsində mübarizə aparacağını söyləyib: “Cənab Prezidentimizin idmançılara qayğısının nəticəsidir ki, bu gün nailiyyətlər var. Həm yığma komandanın məşqçiləri, həm də şəxsi məşqçilərimin hər birinə təşəkkürümü bildirirəm. Üzərimdə kimin əməyi varsa, halal etsin. Bu, tək mənim deyil, bütün Azərbaycan xalqının qələbəsidir. Komandamızda medal az idi. İstəyirdim ki, həm komandamızda qızıl medal olsun, həm özüm üçün bir tarix yazım, həm də komandamızda bir az ruh yüksəkliyi yaradım. Şükür Allaha, bunu bacardım. Çox sevinirəm ki, üçüncü dəfə bu qələbəni qazanmışam. Olimpiya çempionu olmaq istəyirəm. Ancaq qarşıda yenə Avropa və dünya çempionatları, yarışlarımız çox olacaq. İnşallah, hazırlaşacam və bir çəki yuxarıda çıxış edəcəm. Olimpiya oyunlarında 65 kq çəki dərəcəsində çıxış etməliyəm. Nə qədər ki idmanda varam, böyük uğurlar qazanmaq üçün əlimdən gələni edəcəyəm"".
H.Əliyev dünya çempionatına yaxşı hazırlıq prosesi keçdiklərini söyləyib. O, qarşıya qoyduğu məqsədə çatmaq üçün çox çalışdığını deyib: ""Dünya çempionatında zəif rəqib yoxdur. Hər biri güclüdür və hərəsinə qarşı taktika fərqli olur. Rəqiblərimin hamısını tanıyıram. Çəkimdə dünya və olimpiya çempionları vardı. Sevinirəm ki, üçüncü dəfə dünya çempionu oldum. Qarşıma qoyduğum vəzifənin öhdəsindən gəldim. Rusiya millisinin 3 üzvü finalda olsa da, qızıl medal qazana bilmədilər. Fikrimcə, bizim qızıl medal əldə etməyimiz onlardan daha yaxşı hazırlıqlı olmağımızla bağlıdır. Daha yaxşı hazırlıq prosesi keçməyimizin nəticəsidir ki, bizdə qızıl medal oldu, onlarda isə yox”.
Üçqat dünya çempionu “Qarabağ” klubunu Çempionlar Liqasının (ÇL) qrup mərhələsinə vəsiqə qazanması münasibətilə təbrik edib: “Biz dünya çempionatında olarkən “Qarabağ” ÇL-nin qrup mərhələsinə vəsiqə qazandı və bütün xalqımızı, o cümlədən bizi sevindirdi. Fürsətdən istifadə edərək “Qarabağ” klubuna da uğurlar arzulayıram. Azərbaycanımıza belə gözəl qələbələr yaraşır və inşallah, bu qələbələr çox olar"".
Qeyd edək ki, Hacı Əliyev 2016-cı il Rio-de-Janeyro Yay Olimpiya Oyunlarının bürünc medalçısıdır.
E.Ə.
www.oxu.az
"
"Məşhur məşqçi Bakıda - FOTOMəşhur məşqçi Avraam Qrant Bakıda səfərdədir.
Oxu.Az xəbər verir ki, bu barədə “Qarabağ” klubunun müdafiəçisi Yakub Rzejniçak öz sosial hesabında paylaşım edib.

Yakub Rzejniçak “böyük məşqçi ilə möhtəşəm görüş” şərhini yazaraq, tezliklə yeni layihə həştəqlərini paylaşıb.
Qeyd edək ki, A.Qrant müxtəlif vaxtlarda ölkəsində bir neçə klubu, İsrail milli komandasını, eləcə də,  2007-2011-ci illər aralığında İngiltərədə “Çelsi”, “Portsmut”, “Vest Hem Yunayted” klublarını çalışdırıb. Onun sonuncu iş yeri Qana millisi olub.
Onun rəhbərliyi altında ""Çelsi"" 2008-ci ildə Çempionlar Liqasının finalçısı olub.
www.oxu.az
"
"Meksikalı qapıçıdan möhtəşəm qurtarış - VİDEOMeksikanın “Krus Asul” futbol klubunun qapıçısı Xose de Xesus “Monterey” ilə milli çempionat çərçivəsində keçirilən oyun zamanı 10 saniyəyə 4 seyv edib.
Oxu.Az-ın Lenta-ya istinadən verdiyi məlumata görə, bu, oyunun 67-ci dəqiqəsində baş verib. Belə ki, rəqibin hücumu zamanı qapıçı 4 dəfə, müdafiəçi isə bir dəfə qolun qarşısını alıblar. Oyun 1:1 hesabı ilə yekunlaşıb.
“Monterey” 17 xalla turner cədvəlinə başçılıq edib, aktivində 11 xal olan isə altıncı yerdədir.

İ.F. 
www.oxu.az
"
"Azərbaycan millisinin Norveç və San Marino ilə oyunlarına təyinatlar açıqlanıbAzərbaycan milli komandasının Norveç və San Marino yığmaları ilə keçirəcəyi futbol üzrə 2018-ci il dünya çempionatının seçmə qrup matçlarına bütün təyinatlar açıqlanıb.
Oxu.Az-ın Report-a istinadən verdiyi məlumata görə, ilk qarşılaşmanı polşalı, növbəti görüşü isə monteneqrolu hakimlər briqadası idarə edəcəklər.
Norveç – Azərbaycan
Baş hakim: Daniel Stefanski
Baş hakimin köməkçiləri: Robert Marcin Boniek, Dawid Golis
Dördüncü hakim: Bartosz Frankowski
(Hakimlər Poşadandır)
Hakim-inspektor: Jones Peter (İngiltərə)
Komissar: Nicolae Camelia (Rumıniya)
Azərbaycan – San Marino
Baş hakim: Nikola Dabanovic
Baş hakimin köməkçiləri: Milutin Djukic, Jovica Tatar
Dördüncü hakim: Pavle Radovanovic
(Hakimlər Monteneqrodandır)
Hakim-inspektor: Kaj Ostergaard (Danimarka)
Komissar: Oljas Abrayev (Qazaxıstan)
Qeyd edək ki, Azərbaycan millisi Norveçlə sentyabrın 1-də Osloda, San Marino ilə sentyabrın 4-də Bakıda üz-üzə gələcək.
İ.F.
www.oxu.az
"
"Firdovsi Umudov:  O güləşçilər haqqında ölçü götürüləcək – FOTOFransanın paytaxtı Paris şəhərində keçirilən güləş üzrə dünya çempionatında 1 qızıl və 1 bürünc medal qazanan sərbəst güləş yığmamız ötən gecə Vətənə qayıdıb.
Azərbaycan Güləş Federasiyasından Oxu.Az-a verilən məlumata görə, hava limanında təşkil olunan qarşılanma mərasimində KİV nümayəndələrinin suallarını cavablandıran yığma komandanın baş məşqçisi Firdovsi Umudov Hacı Əliyevin qazandığı qələbənin möhtəşəmliyinə diqqət çəkdi və bu qələbənin gələcək nəsillər üçün örnək olduğunu bildirdi: “7 çəki dərəcəsində mübarizəyə qoşulduq. Medal ümidlərimizdən biri Cəmaləddin Məhəmmədov heyətdə yer almamışdı. 7 çəki dərəcəsində 4 nəfər medal uğrunda mübarizə apardı. Bildiyiniz kimi, komandanın tərkibində 57 və 70 kq çəki dərəcələrində gənclərə də üstünlük vermişdik. Ancaq o güləşçilərdən gözlədiyimiz nəticəni ala bilmədik. Gələcəkdə yəqin ki, onlar haqqında ölçü götürüləcək, komandanın heyətinə bir daha baxılacaq. Ümumilikdə, qazanılan bu qələbələr münasibətilə hər birinizi, xalqımızı təbrik edirəm. Hacı Əliyevin qazandığı bu fenomen qələbə doğrudan da möhtəşəm qələbədir. Hacı özü 26 yaşındadır və bu müddət ərzində üç dəfə dünya çempionu olub. Heç nəyə baxmayaraq biz yüksək hazırlıq prosesi keçmişdik. Orada da hər görüşdən sonra analizlər aparırdıq.
Bu gün Hacı tarix yazdı və gələcək nəsillər üçün böyük bir örnəkdir, böyük bir məktəbdir. Yığma komandanın baş məşqçisi kimi mən komandanın tərkibində Hacı kimi güləşçiləri çox görmək istəyirəm. Ona da inanırıq ki, gələcəkdə belə idmançıları çox görəcəyik. Çünki hər bir Dünya çempionatı, Olimpiya Oyunlarından sonra güləşə axın böyük olur və gələcəkdə Hacılarımız daha çox olacaq. Bu, Hacının 61 kq çəki dərəcəsində sonuncu yarışı idi. Hədəfimiz Tokio Yay Olimpiya Oyunlarıdır. Hacı Əliyev o yarışa 65 kq çəki dərəcəsində hazırlaşacaq.”
Rusiyanın qızıl medal qazana bilmədiyi çempionatda Azərbaycanın qızıl medala sahib olmasını ölkəmizdə ən yüksək səviyyədə idmana və idmançılara göstərilən diqqət və qayğının nəticəsi kimi qiymətləndirən baş məşqçi bu nəticənin il ərzində keçilən yaxşı hazırlıq prosesinin sayəsində olduğunu qeyd etdi: “Rusiya kimi tanınmış güləş məktəbi qızıl medal qazana bilmədi. Ancaq Azərbaycan güləş məktəbi öz sözünü dedi və qızıl medal qazandı. Bu nailiyyətin qazanılması başlıca olaraq dövlətimizin, şəxsən dövlət başçımız cənab İlham Əliyevin idmana və idmançılara qayğısının nəticəsidir. Federasiya rəhbərliyi, başda Federasiya Prezidenti cənab Fazil Məmmədov, I vitse-prezident Namiq Əliyev daim bizim yanımızdadır. Həm Azərbaycan Güləş Federasiyası rəhbərliyi, həm də dövlətimizin göstərdiyi diqqət və qayğının nəticəsidir ki, bu gün güləşçilərimiz uğurlu nəticə qazanıb.
Gedəndə də müsahibə verərkən mən demişdim ki, sürprizlər gözlənilir. Bu sürprizlərdən biri də Hacı Əliyevin üçüncü dəfə dünya çempionu olması, komandada öz sözünü deməsi oldu. Xetaq Qazyumovdan sonra Aslanbek Alborovun Dünya çempionatında bürünc medal qazanması artıq komandada irəliləyişin olmasından xəbər verir. Komandada ilk növbədə nizam-intizam olmalıdır. Hazırlıq prosesinə düzgün mövqedən baxılmalıdır.
Komandada qızıl medala ümidimiz vardı. İlin əvvəlindən Kislovodskda, Dağıstanda və Bakıda təlim-məşq toplanışları keçdik. Yoxlama turnirlərində iştirak etdik. Dünya Kubokunda qazandığımız nəticə və bütün bunların fonunda Dünya çempionatında uğurlu nəticə qazanacağımıza inanırdıq. Hazırlıq prosesinin yaxşı keçməsinin nəticəsiydi ki, Hacı Əliyev 5 görüşdə rəqiblərinə cəmi 2 xal verdi. Bütün rəqiblərini böyük üstünlüklə məğlub etdi.”
Qazanılan qələbənin artıq tarix olduğunu bildirən Firdovsi Umudov eyforiyaya qapılmamağın vacibliyini vurğuladı: “Hacı Əliyev özü istəyərək 61 kq-da mübarizə apardı. O istəyirdi ki, finalda Xinçeqaşvili ilə görüşsün. Ancaq belə alındı ki, gürcü idmançı yarımfinalda Rusiya təmsilçisinə uduzdu. Finalda isə, Hacı Rusiya təmsilçisini 7:1 hesabı ilə məğlub etdi, sona 30 saniyə qalmış isə rəqibin kürəyini yerə sıxdı və təmiz qələbə qazandı. Artıq bu qələbə keçmişdə qaldı, eyforiyaya qapılmaq olmaz. Qələbəni qazandıq, artıq dünəndə qaldı. Biz ancaq irəliyə baxmalıyıq.
Biz çox qürur hissi keçirdik ki, Fransanın paytaxtı Parisdə bayrağımız yüksəldi, himnimiz səsləndi. Bilirsiniz ki, orada erməni diasporası çoxluq təşkil edir. Onların içərisində bizim himnimizin səslənməsi, bayrağımızın yüksəlməsi bizi qürurlandırdı. Orada yaşayan azərbaycanlılarımız da bizə arenada böyük dəstək göstərdi.  Bundan sonrakı hədəfimiz Tokio Yay Olimpiya Oyunlarıdır. Hazırlığımızı davam etdirib orada da yüksək nailiyyətlər qazanmağa çalışacağıq.”
Firdovsi Umudov komandanın tərkibinə yenidən baxılacağını, heyətdə gənclərə, yeniyetmələrə daha çox üstünlük veriləcəyini bildirdi: “Komandanın tərkibinə yenidən baxılacaq, gənclərə, yeniyetmələrə daha çox üstünlük veriləcək. Çünki bu günün yeniyetmələri gələcəyin Olimpiya çempionları, mükafatçılarıdır. Hər zaman qeyd etdiyim kimi, biz hər birimiz dövlətimizin əsgərləriyik, iştirak etdiyimiz hər bir yarışda ölkəmizin idman şərəfini qorumağa borcluyuq. Hər zaman bunun üçün çalışmışıq, bu yolda bundan sonra da var-qüvvəmizi əsirgəməyəcəyik.”



A.M.
www.oxu.az
"
"Qurban Qurbanov prezidentlə görüşündən danışdı – VİDEOAzərbaycan tarixində ilk dəfə futbol üzrə Çempionlar Liqasının (ÇL) qrup mərhələsinə vəsiqə qazanan “Qarabağ” komandasının baş məşqçisi Qurban Qurbanov müsahibə verib.
Oxu.Az Report-a istinadən həmin müsahibəni təqdim edir.
- “Qarabağ” ÇL-nin qrup mərhələsində İngiltərənin “Çelsi”, İspaniyanın “Atletiko” və İtaliyanın “Roma” klubları ilə qarşılaşacaq. Rəqiblərinizi necə dəyərləndirərdiniz?
- Burada dəyərləndiriləsi bir şey yoxdur, hamısı tanış rəqiblərdir. 3 ən güclü çempionatın təmsilçilərinə qarşı oynayacağıq. Bu kollektivlərin oyunlarını dəfələrlə izləmişik. Bilmirəm ki, ayrı-ayrılıqda hansını digərindən üstün sayım. Madrid “Atletiko”su son 4 ildə 2 dəfə ÇL-nin finalında oynayıb. “Çelsi” və “Roma” da məlumdur. Hər üçü güclü klubdur. Düşünürəm ki, Azərbaycan futbolunu sevdirmək, marağı artırmaq baxımından əlimizə çox böyük şans düşüb. Bu cür klubların Bakıya gəlməsi və “Qarabağ”ın İngiltərə, İspaniya və İtaliyada səfər oyunlarında iştirakı təbliğat baxımından faydalıdır. Elə indidən xarici mediada klubumuz haqda yazılar dərc olunur. “Qarabağ”ın məcburi köçkün komanda olduğu, torpaqların işğal edildiyi vurğulanır. Ümumən, bizim üçün çox böyük uğur oldu.
- Püşkdən öncə “Qarabağ”la eyni qrupa düşməsini arzuladığınız klub vardı?
- Açığı, məndə heç vaxt belə fikir olmayıb. Püşkü gözləmişəm. Çünki istənilən komanda ilə düşə bilərik. Heç vaxt hansısa komandanın düşüb-düşməməsini istəməmişəm.
- Prezident İlham Əliyev avqustun 24-də “Qarabağ”ın kollektivi ilə görüşündə Sizin oyunlar zamanı təmkinli davrandığınızı xüsusi qeyd etdi. Ümumiyyətlə, bu qəbul barədə təəssüratlarınız necədir?
- Çox xoş oldu. Hamı cənab Prezidentin Azərbaycan futbolunu nə qədər izlədiyini, maraqlandığını bir daha gördü və hiss etdi. Elə məni götürək: Prezidentlə ilk dəfə Avropa Liqasının III təsnifat mərhələsində Finlandiya “Honka”sını 2:1 hesabı ilə məğlub edib, “play-off”a düşəndən sonra telefon danışığımız oldu. Həmçinin, 2004-cü ilin dekabrında Avropa Liqasının qrup mərhələsində İtaliya “İnter”i ilə məlum oyundan sonra o, bizi qəbul etdi. İndi də bizimlə görüşdü. Deməli, daim oyunlarımızı izləyir və bizlərə qayğı göstərir. Belə olan halda, biz daha da məsuliyyətli olmaq, işimizə çox vaxt ayırmaq üçün çalışmalıyıq. Bunu etməliyik ki, pillə-pillə irəliləyə bilək. “Qarabağ” olaraq, üzərimizə düşən vəzifəni yerinə yetirməyə çalışmalıyıq. Təkcə azarkeşlərin və medianın deyil, prezidentin də oyunlarımızı izləməsi bizə əlavə motivasiya verir, bizi daha da məsuliyyətli edir.
- “Qarabağ”da nail olduğunuz uğurlar və qarşıya qoyduğunuz məqsədlər bəllidir. Bəs şəxsi hədəfiniz nədir: Milli komandada və ya xaricdə baş məşqçi kimi çalışmaq istəyiniz varmı?
- Heç bir şəxsi hədəfim yoxdur. Məqsədim harada olsam, ölkəmizə layiqincə qulluq etməkdir. Vətənin borcunu verməliyik. “Qarabağ”dayamsa, bura ən məsuliyyətli yerdir. Əvvəllər də qeyd etmişəm ki, əsgərlərimizin gecəsi-gündüzü yoxdur. Əsgərlərimiz çox əziyyət çəkir. Adicə aprel döyüşlərində nə qədər oğullarımız dünyalarını dəyişdilər, azyaşlı uşaqlarımız yetim qaldılar. Bizim isə şəraitimiz çox yaxşıdır. Rahat yaşayır, gəzir, istirahət edirik. Hədəfim işimi layiqincə yetirməkdir.
- ÇL-nin qrup mərhələsinə vəsiqə qazanan “Qarabağ”ın təmsil etdiyi Ağdama səfəri gözlənilirmi?
- Özünüz də görürsünüz, qrafik çox sıxdır. Əvvəllər dəfələrlə şərait və imkan olub, getmişik də. Bu gün heç bir söz deyə bilmərəm. Hər şey göz qabağındadır. Futbolçuların durumunu görürsünüz. Ailələrinin yanına gedib, normal istirahət edə bilmirlər. Ona görə də qarşımıza qoyulan belə bir məsələ yoxdur.

A.M.
www.oxu.az
 
"
"Azərbaycan Boks Federasiyası dünya çempionatında hakim özbaşınalığına etiraz edibAzərbaycan Boks Federasiyası Almaniyanın Hamburq şəhərində keçirilən dünya çempionatında yığmanın üzvü Lorentso Sotomayorun hakim haqsızlığı nəticəsində məğlubiyyəti ilə əlaqədar rəsmi qaydada şikayət verib.
Oxu.Az-ın Report-a istinadən məlumatına görə, bu barədə Rusiya Boks Federasiyasının baş katibi Umar Kremlev TASS-a bildirib.
O deyib ki, 1/8 finalda rusiyalı Pyotr Xomukovla kolumbiyalı Xorxe Vivas Palasiosun döyüşünü idarə edən ədalət təmsilçiləri də səhvə yol verdikləri üçün dünya çempionatından kənarlaşdırılmalıdırlar. U.Kremlev P.Xomukovun uduzduğu görüşlə əlaqədar şikayət verdikərini söyləyib: ""Biz etiraz verdik və hakimləri kənarlaşdırmağı tələb edirik. Bunu belə qoymaq olmaz, əsl hakim özbaşınalığıdır. Azərbaycanın da hakimlərlə bağlı etirazı var”.
Qeyd edək ki, 64 kq çəki dərəcəsində mübarizə aparan Lorentso Sotomayor 1/8 final mərhələsində misirli Eslam Muhamedlə qarşılaşmada üstün tərəf olsa da, ədalət təmsilçiləri qələbəni rəqibə veriblər. Nəticədə Azərbaycan boksçusu hakimlərin səhvi səbəbindən mundialla vidalaşmaq məcburiyyətində qalib.
Avqustun 25-də start götürən dünya çempionatı sentyabrın 2-dək davam edəcək.
N.О.
www.oxu.az
"
"""Beşiktaş"" təklif göndərdi, ""Qarabağ"" ""yox"" dediTürkiyənin ""Beşiktaş” klubu sentyabrın 2-də Bakıda yoxlama oyunu keçirmək üçün ""Qarabağ”a təklif göndərib.
Oxu.Az fanat.az-a istinadən xəbər verir ki, Türkiyə çempionu DÇ-2018-in seçmə matçları ilə əlaqədar daxili çempionatda yaranacaq fasilə zamanı Bakıda hər iki komandanın iştirakı ilə yoldaşlıq matçı keçirmək istəyib. Bu oyun həm də ""qara qartal”ın Azərbaycandakı çoxsaylı azarkeşlərinə hədiyyə olacaqmış.
Amma Ağdam klubunun Çempionlar Liqasının qrup mərhələsinə vəsiqə qazanması səbəbindən iş yükünün çoxalması, eləcə də, futbolçuların əksəriyyətinin milli komandalarının düşərgəsində olması ilə əlaqədar ""Qarabağ” bu təklifə mənfi cavab verib.
""Qarabağ”ın direktoru Əmrah Çəlikəl qol.az-a açıqlamasında məlumatı təsdiqləyib.
www.oxu.az
"
"“Real Madrid”dən yeni rekordİspaniya ""Real Madrid""i Avropanın ""Top-5"" futbol çempionatları arasında ardıcıl 70 matçda qol vuran ilk komanda olub.
Oxu.Az Report-a istinadən xəbər verir ki, ""kral klubu""nu rekorda yarımmüdafiəçi Marko Asensio qovuşdurub. O, ""Valensiya"" ilə La Liqa qarşılaşmasının 10-cu dəqiqəsində fərqlənib. Görüş 2:2 hesabı ilə yekunlaşıb.
Qeyd edək ki, ""Real Madrid"" sonuncu dəfə 26 aprel 2016-cı ildə İngiltərənin ""Mançester Siti"" komandası ilə Çempionlar Liqasının yarımfinal oyununda meydanı qolsuz tərk edib. Həmin görüş qolsuz yekunlaşıb.
A.M.
www.oxu.az
"
"Sotomayor dünya çempionatı ilə vidalaşdıAlmaniyanın Hamburq şəhərində keçirilən dünya çempionatında Azərbaycan millisinin boksçusu Lorenzo Sotomayorun məğlubiyyətinə hakim haqsızlığı səbəb olub.
Boks Federasiyasından Oxu.Az-a verilən məlumata görə, bu, 64 kq çəki dərəcəsində rinqə çıxan Olimpiya mükafatçımızın 1/8 final mərhələsindəki döyüşünə təsadüf edib.
Belə ki, Sotomayor misirli Eslam Muhamedlə qarşılaşmada üstün tərəf olsa da, ədalət təmsilçiləri qələbəni rəqibə veriblər. Nəticədə boksçumuz hakimlərin səhvi səbəbindən mundialla vidalaşmaq məcburiyyətində qalib.
Qeyd edək ki, Sotomayor 2:3 (28:29, 28:29, 30:27, 27:30, 30:27) hesabı ilə məğlub olub.
E.Ə.
www.oxu.az
"
"Ramil Quliyev Berlində medal qazandıTürkiyə atletika tarixinin ilk dünya çempionu olan azərbaycanlı Ramil Quliyev Berlində keçirilən ISTAF Oyunlarında gümüş medal qazanıb.
Oxu.Az Report-a istinadən xəbər verir ki, atlet kişilər arasında 100 metr məsafəyə qaçış üzrə yarışı 10.09 saniyəlik nəticə ilə ikinci sırada tamamlayıb.
Müsabiqəni yamaykalı Julian Forte (9.91) qazanıb. Böyük britaniyalı Adam Gemili isə 10.10 saniyəlik nəticə ilə 3-cü olub.
E.Ə.
www.oxu.az
"
"Kamran Ağayevdən debüt oyununda kobud səhv – VİDEOAzərbaycan yığmasının qapıçısı Kamran Ağayev yeni klubu Çexiyanın “Mlada Moleslav”  komandasında ilk oyununa çıxıb.
Oxu.Az-ın xəbərinə görə, K.Ağayevin komandası səfərdə “Slaviya”ya 0:4 hesabı ilə uduzub.
Buraxılan hər qolda qapıçının müəyyən səhvləri olub. Üçüncü qolda isə Kamran Ağayev kobud səhvə yol verib.
Öz komanda yoldaşından ötürmə alan qapıçı topu ayağının altından buraxıb.
Qeyd edək ki, “Mlada Boleslav” Çexiya çempionatında ilk beş turdan sonra cəmi 1 xal qazanaraq turnir cədvəlinin sonuncu pillələrində qərarlaşıb.

S.B.
www.oxu.az
"
"Kamran Şahsuvarlı boks üzrə dünya çempionatına qələbə ilə başlayıbAlmaniyanın Hamburq şəhərində kişi boksçular arasında dünya çempionatı davam edir.
Oxu.Az Report-a istinadən xəbər verir ki, mundialın 3-cü günündə Azərbaycan millisinin 2 üzvü mübarizəyə qoşulub.
75 kq çəki dərəcəsində rinqə çıxan Kamran Şahsuvarlı 1/8 final çərçivəsində keçirilən döyüşdə Maks Van der Pasla (Hollandiya) üz-üzə gəlib. Gərgin keçən görüş Olimpiya mükafatçımızın qələbəsi ilə başa çatıb. Şahsuvarlı rəqibini 3:2 (28:29, 29:28, 30:37, 30:27, 29:28) hesabı ilə məğlub edib.
O, 1/4 finalda kolumbiyalı Xorxe Vivas Palasiosla qüvvəsini sınayacaq. Döyüş avqustun 29-da baş tutacaq.
Şahsuvarlıdan fərqli, Lorenzo Sotomayorun debütü uğurlu alınmayıb. 64 kq çəki dərəcəsində mübarizə aparan təmsilçimiz 1/8 final səddini keçə bilməyib. O, çətin keçən görüşdə misirli Eslam Muhamedə 2:3 (28:29, 28:29, 30:27, 27:30, 30:27) hesabı ilə məğlub olub.
İ.F.
www.oxu.az
"
"Hemilton Belçika Qran-prisinin qalibi olub“Mercedes” komandasının pilotu Lüis Hamilton Belçika Qran-Prisinin qalibi olub. 
Oxu.Az-ın məlumatına görə, britaniyalı pilotun karyerası ərzində 58-ci, mpvsümdə isə 5-ci qələbəsidir.
İkinci yerə “Ferrari” komandasının alman pilotu Sebastyan Fettel çıxıb.
“Red Bull Racing” komandasının pilotu Daniel Rikkardo isə üçüncü olub.
 
Növbəti Qran-pri mərhələsi sentyabrın 1-dən 3-dək İtaliyada keçiriləcək.
S.B.
www.oxu.az
"
"Velosipedçilərin ölkə turu başladı – VİDEOİsmayıllı rayonunun Qalacıq kəndindən olan bir qrup velosipdeçi ölkə turuna start veriblər. 
Oxu.Az Avtosfer.az-a istinadən xəbər verir ki, onlar tur çərçivəsində İsmayıllı Qəbələ, Oğuz şəki rayonlarını keçməklə artıq 170 kilometr yol qət edən idmançılar ümumilikdə 250 kilometr yol qət edəcəklər. 
Bu səfərin məqsədi isə ölkəmizdə velosipede olan maraqı artırmaqdır. 
Tura rəhbərliyi Əli İmamverdiyev adlı həvəskar velospedçi edir.

S.B.
www.oxu.az
"
"“Əsrin döyüşü”:  Meyuezer Makqreqora qalib gəldi – VİDEOAmerikalı boksçu Floyd Meyuezer irlandiyalı Konor Makqreqora qalib gəlib.
Oxu.Az-ın məlumatına görə, döyüş Las-Veqas şəhərində (Nevada ştatı, ABŞ) birinci orta çəki dərəcəsi (69 kiloqrama qədər) çərçivəsində baş tutub.
Hakim döyüşü onuncu raundda saxlayıb. Meyuezer texniki nokautla qələbə qazanıb.
Bu döyüşə görə Meyuezerə 100 milyon dollar, Makqreqora isə 30 milyon dollar veriləcək. Bu məbləği idmançılar döyüşün nəticəsindən asılı olmayaraq alacaqlar. Buraya qələbəyə görə bonuslar, həmçinin bilet satışından və canlı yayımdan əldə edilən məbləğin faizləri (pay-per-view) daxil edilməyib.
Qeyd edək ki, 40 yaşlı Meyuezer professional rinqdə keçirdiyi bütün 50 döyüşdən qalib ayrılıb. Sonuncu döyüşünü o, 2015-ci ilin sentyabr ayında keçirib.
29 yaşlı Makqreqorun hesabında isə MMA-da 24 döyüş var. İrlandiyalı 21 dəfə qələbə qazanıb, üç dəfə məğlub olub. Boksda isə bu Makqreqorun ilk döyüşü idi.


S.B.
www.oxu.az
"
"""Qarabağ"" ardıcıl üçüncü qələbəsini qazandı  Ağdamın ""Qarabağ"" klubu Azərbaycan çempionatında adrıcıl üçüncü qələbəsini qazanıb.
Oxu.Az qol.az-a istinadən xəbər verir ki, ""Qəbələ"" ""Qarabağ""ın qonağı olub.
Bu matçda da 3 xalı meydan sahibləri qazanıb - 2:1. “Azersun Arena”-da baş tutan oyunda ev sahiblərin qollarını Mahir Mədətov və Markos Madera vurub. ""Qəbələ"" buna ancaq  Steven Monrozuz qolu ilə cavab verib.
İ.F.
www.oxu.az
"
"Qurban Qurbanov: Bu uğuru şişirtmək lazım deyil, biz, sadəcə, öz işimizi görürükOna iş yerində hoca deyirlər. Hər halda mən şef, bəy, müəllim kimi müraciətlər eşitmədim. ""Hocaya deyək, sonra. Hoca bir azdan məşqə başlayacaq. Hocam gəlsin...""
Müsahibə üçün danışdığımız vaxtda görüşmək alınmadı. Bir az oturub gözlədik, bir az gəzişib. Qurban Qurbanov qapıdan tək çıxdı. Və iki-üç addım qalmış, ciddi-zabitəli ifadəsinin yerini təbəssüm tutdu. Kim deyir, Qurban gülmür? Kim deyir, Qurban ağlamır? Uzaq şimal ölkəsində qələbə fiti çalınar-çalınmaz, ağladığını görmədinizmi?
 
Haradansa ağlıma gəldi ki, deyəsən, ""Qarabağ""ı qələbəyə aparan bu yorğun adamın yuxusuna, dincliyinə haram qatdıq. Nə gizlədim, öz adıma deyirəm: bir az da narahat oldum. Təbriklərimizə ""çox sağ olun"" deyib, İxtiyarın qarasınca danışır. Bizim ""APAsport""un rəhbəri İxtiyar Əsgərovu deyirəm. Ki, oturub rahat danışmaq üçün vaxtım, dincliyim olmasa da, əl çəkmədi, mən də keçə bilmədim.
 
Hə, Qurban Qurbanov o qədər məşğul, gərgin idi, hətta söhbətimizi də stadionda ayaq üstə etdik. Qurbanovun ""bizim uşaqlar"" dediyi yetirmələri məşqin başlanmağını gözləməkdə, hoca APA-nın suallarını cavablandırmaqda olsun...
Oxu.Az müsahibəni sizə təgdim edir. 
Birinci hissə. Diktofona düşməyənlər:
""Çox yorğunam. Yolda olduğumuz gün ümumiyyətlə, yatmamışam. Hər halda, xoş yorğunluqdur, ona görə bunu şikayətlənmək kimi başa düşməyin. Birinci dəfə deyil ki... Ən gərgin günümüz bu dəfə oldu. Ən xoş da elə bunu saymaq olar"".
* * *
Təriflə ehtiyac görməyən adam...
- Bütün ölkə ""Qarabağ""dan və şəxsən sizdən danışır. Mətbuatı, sosial şəbəkələri izləyə bilirsinizmi? Yoxsa yaxınlarınız, köməkçiləriniz məlumat verir?
- Sosial şəbəkələrdən, ümumiyyətlə, istifadə etmirəm. Son vaxtlara qədər ""iPhone"" işlədirdim, ondan da imtina etdim. Çünki vaxtımı həddən artıq alırdı. İndi adi telefonla danışıram. Bilirsiniz ki, bu telefonların da imkanları məhduddur. Ona görə sosial şəbəkələrdən uzaq düşmüşəm. Hətta çalışıram, uşaqları da belə yerlərdən uzaqlaşdırım. Amma görürəm, tam mümkün deyil. Heç kimdən də soruşmuram ki, mənim haqqımda nə yazırlar, nə deyirlər? Sadəcə, futboldan kənar olan dost-tanışımla oturub çörək yeyəndə deyirlər, filan yerdə filan yazını oxudum. Bəzən internet saytlarında yazılanları oxuyuram. Bilirsiniz, əslində belə tərifli yazılara ehtiyac görmürəm. Biz nə etmişik ki, bu qədər yazılsın?
- Bu, həqiqi təvazökarlıqdır?
- Əlbəttə. Mənə inanmağınızı istəyirəm. Bu, bizim işimizdir. Biz sadəcə, öz işimizi görürük. Və bilirəm, məşğul olduğumuz elə bir işdir ki, sabah bir məğlubiyyətdə hamısı yox olacaq. Hamısı. Bütün fikirlər, inanmaqlar... Ona görə bunun tərəfdarıyam: futbolçular haqqında onları yoldan çıxarmamaq şərti ilə nə isə yazılsın. Elə futbolçular var, tam peşəkardır, onlara təsir etməz. Elələri də var, cavandırlar, gəncdirlər, ...
- ...ulduz xəstəliyinə tutularlar...
- Yox, yox, belə də demək istəməzdim. Ümumiyyətlə, bu ifadəni işlətmirəm. Bir müsahibəmdən sonra ""ulduz xəstəliyi"" ifadəsini işlətmişdilər. Demişdim, çox insan şan-şöhrətə, pula tab gətirmədi. Fikrimi də təkcə idmançılara, futbolçulara aid etməmişdim. Tarixə baxsaq, şan-şöhrət çox sərkərdələri, zəngin, güclü insanları yoldan çıxarıb.
- Futbolçu kimi populyarlıq yaşamısınız. Özü də təkcə Azərbaycanda yox, Rusiyada da. Voronej klubunda oynayanda sizi tanıyanların sayı daha da artdı. Həyat təcrübənizin az olduğu vaxtlarda şöhrəti necə yaşayırdınız?
- Bəli, o dövrdə populyarlığı hiss etmişəm. İnsanıq və bunu danmıram da: özündənrazılıq olub. Amma mənim bir üstün cəhətim də olub ki, heç vaxt məşqdən qalmamışam. Potensialıma, bacarığıma baxanda o qədər də güclü futbolçu olmamışam. Nə etmişəmsə, işgüzarlığımın hesabına olub. İnsan futbolu daha çox 27-28 yaşında anlayır. O vaxt ""Neftçi""yə gəldim, güclü kollektivin arasında düşdüm. Sonra Rusiyaya getdim və 25-26 yaşında məndə futbol bacarığı formalaşmağa başladı.
- Uşaq futbolu məktəbini keçməmisiniz, görünür, bunun təsiri olub...
- Uşaq futbolu məktəbini keçməməyimin bunda yüz faiz rolu olub. Hər kəsin güclü və zəif tərəfləri olur. Kimsə topla yaxşı davrana bilir, kimsə də gücün və sürətin hesabına oynayır. Bir də indiki dövrlə o vaxtkı dövrü eyni tutmaq olmaz. O vaxt nə internet, nə sosial şəbəkələr vardı. Bu dövrə düşsəydim, bəlkə mənim də fikrim başqa yerlərə gedərdi. Yenə deyirəm, istəmərəm, mənim haqqımda bu qədər yazılsın. Azərkeşdirlər, sağ olsunlar, bizimlə bir oldular. Bununla da məsələ qurtarmalıdır. Çünki işimiz bununla bitmir. Qarşıda bizi görün necə oyunlar gözləyir? Ona görə də tərif haqqında düşünəsi vaxtımız yoxdur. İdmandır, uğurlu günlərimiz də olacaq, uğursuz günlərimiz də. Hissə qapılmaq lazım deyil.
""Bu uğuru çox şişirtmək lazım deyil...""
- Deyirsiniz, bir məğlubiyyətdə o xoş fikirlər, o inamlar yox olacaq. Futbol tamaşaçısının sevgisi bu qədərmi etibarsızdır?
- Yox, dediyim qətiyyən belə anlaşılmasın. Dəfələrlə şahidi olmuşuq ki, uduzanda bizi alqışlayanların sayı daha çox olub. Bu hər yerdə belədir: məğlubiyyət olanda əks fikirlər mütləq şəkildə yazılır. Bu, mənim haqqımda da olub, digərləri haqqında da. Hətta bir nəfər əks fikir yazsa, istər-istəməz ona qoşulanlar, fikirlərini dəyişənlər olur. Dünyanın hər yerində belədir. Məsələn, Türkiyədə. Belə şeylər həddindən artıq çoxdur. İstədiyim odur, uduzanda da, udanda da bir yerdə olaq. Gənc ölkəyik, futbolumuz Avropa ilə, onların çempionatı ilə yanaşı qoyulası deyil. Hər an bir yerdə olmalıyıq ki, onlara çata bilək. Bura gələn komanda görməməlidir ki, mənim komandam, yaxud ""Qəbələ"", ""Neftçi"", digərləri məğlub olanda azərkeş oyunun sonunu gözləmir, durub stadiondan gedir. Bu, mənə pis təsir edir. Kənar ölkə gəlib görür ki, bizim birliyimiz zəifdir. Sona kimi bir olanda bizə qarşı düşüncə dəyişir, pozitiv fikirlər yaranır. ""Uddum yaxşıdır, uduzdum pisdir"" düşüncəsini istəmirəm. Ümumiyyətlə, mən stabil həyatı, stabil işi xoşlayıram. Ona görə bu uğuru çox şişirtmək lazım deyil.
- Nə vaxt əmin oldunuz ki, ""Qarabağ"" Çempionlar Liqasının qrupuna düşəcək?  
- Bir şeyə əminəm: işimizi daha da yaxşılaşdırmalıyıq. Və bir şeyə də əminəm ki, futbolçuların potensialını daha çox üzə çıxara bilərəm. Çempionlar Liqasının qrupuna düşməyimizə əvvəldən əminliyim ola bilməzdi. Bizim güclü bildiyimiz komandalar Avropa Liqasının, Çempionlar Liqasının qrupuna düşə bilməyiblər. Futbolda əminlik ola bilməz. Sadəcə, inanıram, möhkəm inanıram ki, daha yaxşı çalışsaq, bundan da böyük uğurlar qazana bilərik. Stabil oyun olan yerdə nəticə də olur. Qayda belədir: uğura görə arxayınlıq qətiyyən olmaz!
- İnsanlar sizi soyuqqanlı biri kimi tanıyırlar. Hətta oyunun başa çatması haqqında hakim fiti çalınanda ağlamağınız çoxlarına qəribə gəlmişdi. Yazırdılar ki, Qurbanı da ağlayan gördük...
- Yazırdılar ki, Qurban yalandan ağlayır? (Gülür).
 
Fasilə.
Hakim fitinin səsi. 
İkinci hissə başlayır...
- Yox, qətiyyən. Bu, insanların sizə xoş münasibətinin göstəricisi idi. Mən bilmək istəyirəm: soyuqqanlı olmaq xarakter məsələsidir, yoxsa bu keyfiyyəti insanda peşə gərginliyi formalaşdırır?
- Bəlkə sizin özünüzdə də belə olub: elə bir yerdə gözünüz yaşarıb, elə yerdə özünüzü saxlaya bilməmisiniz ki, kənardan baxsam, sizin niyə ağladığınızı anlaya bilmərəm. Bunun səbəbini sizdən soruşsam da, izah edə bilməzsiniz. O cümlədən, mən də dəqiq deyə bilmərəm, niyə ağladım. Sadəcə, emosiyalara çox qapıldım. Oyun haqqında həddən artıq çox düşünmüşdüm. Telefonuma həddindən artıq mesajlar gəlirdi: ""Hamımız sizi gözləyirik"", ""Azərbaycan sizinlədir"" və s. İstər-istəməz bu fikirlər beynimdə qalırdı və oyun vaxtı məsuliyyəti hiss edirdim.
- Bu mesajlar, gözləməklər əlavə məsuliyyətdən başqa, həm də adamın yorulmağı, gərginliyi deməkdir...
- Yüz faiz. Adamın gərginliyi daha çoxalır. Ümumən, normal haldır ki, təkcə futbolda yox, digər peşələrdə də uğur qazananda insan kövrəlir. Soyuqqanlılıq məsələsinə bir də qayıdaq. Böyük mənada düşünürəm, hər bir rəhbər öz əməkdaşlarından daha sərbəst, rahat olmalıdır ki, onlar da baxıb rahat olsunlar. Mən gərginliyimi göstərsəm, oyunçular da çox narahat olacaqlar və bu, ümumi işimizə təsir edəcək.
- Uşaq futbolu məktəbini keçməməyin fəsadları nə olur?
- Bilirsiniz ki, mən Zaqatalanın Tala kəndində doğulmuşam. Kənd yerində belə şərait olmur, ona görə də mən uşaq futbolu görməmişəm. Məktəb stadionunda özümüz yığışıb futbol oynayırdıq. Hətta topumuz da olmurdu. Köhnə voleybol toplarının içində klyonka, köhnə parçalar yığıb oynayırdıq. Səkkizinci sinifdən sonra ""Daşqın"" komandasına məşqlərə getməyə başladım. Müəllimim Şaban Şirdanovun futbola gəlməyimdə böyük rolu olub. ""Daşqın"" komandasında təcrübəli futbolçulardan çox şey öyrəndim. 
- İndi burdan o günlər necə görünür?
- Çox yaxşı. Kiçik bir kənddən çıxmışam və geridə qalan günləri tez-tez xatırlayıram. O qədər insan var ki, uşaqlığı kasıbçılıqla keçib, amma 30-40 ildən sonra zənginlər sırasında olub. Mən də hansı çətinliklərdən keçib bu səviyyəyə çatdığımı yaxşı bilirəm. Əlbəttə, bütün bunlara görə, Allaha şükür edirəm. Vaxt olub, belə şeyləri xəyal etməzdim, amma mənə qismət olub. Həm də çalışıram, qazandıqlarımı gözümdə çox böyütməyim, sadə, təvazökar olum.
- Bir dəfə demişdiniz ki, tələbə olmağı arzu edirdim, qismət olmadı...
- Bəli, universitetə qəbul olub tələbə olmaq istəmişəm. Özü də yaxşı tələbə. Amma qismət olmadı. Və indi bu haqda danışmaq gecdir.
- 33 yaşında futbolçu karyerasını bitirmisiniz. Hərçənd, sizin yaşınız üçün bunu danışmaq tezdir, amma yenə soruşum: məşqçilik üçün də yaş məhdudiyyəti varmı?
- Mütləq şəkildə. Futbolçu kimi meydandan vaxtında uzaqlaşdım. Hiss edirdim, əvvəlki oyunumu oynaya bilmirəm, gücüm əvvəlki deyil. Zədələrim çox idi. Məncə, məşqçilikdən də tam zamanında uzaqlaşmaq lazımdır.
- Səhv etmirəmsə, Voronejdə sizin haqqınızda təqvim çap olunub. Bunu necə xatırlayırsınız?
- Tək mənim yox, bütün futbolçuların şəkli olan təqvim çap olunmuşdu. Mən komandaya qoşulan ili Super Liqaya çıxdıq. Xatırlayıram ki, ona görə bu cür təqvim buraxılmışdı.
- Kəndinizdə sonuncu dəfə nə vaxt olmusunuz?
- Anamın yasında.
-  Qardaşınız demişdi, oyundan sonra danışanda ananızdan da danışmısınız...
- Hə, belə bir söhbət oldu. Amma gəlin bu haqda danışmayaq. Olarmı?
- Oyunçu kimi meydana çıxmaq arzunuz olurmu?
- Yox. Hər şeyə real baxmaq lazımdır. Mümkünsüz şeyə meyl göstərmirəm. Hərdən məşqlərdə oynayıb, yola verirəm. (Gülür).
- Püşkatmadan sonra qrupu dəyərləndirmişdiniz. Amma yenə də fikirlərinizi bilmək istərdik, rəqibləriniz, qrup mərhələsi barədə nə düşünüsünüz?
- Nə deyim. Rəqiblərimizi hamı tanıyır, gücləri də məlumdur. Püşkə münasibət bildirəndə də demişdim, hər üç rəqibimiz - ""Çelsi"", ""Atletiko"" və ""Roma"" Avropanın ən güclü çempionatlarını təmsil edir. Qrup mərhələsi bizim üçün yaxşı bir təcrübə olacaq. Azarkeşlərimizi, ölkəmizi sevindirmək üçün əlimizdən gələni etməyə çalışacağıq.
- Hamı transfer tələb edir. Bu, qrup oyunlarına qədər gözlənilirmi?
- Daha çox qrupa düşməyi tələb edirdilər. Allaha şükürlər olsun ki, uşaqlarla buna nail olduq. Həqiqətən böyük əziyyət çəkdilər. Mənim ilk məqsədim kollektivi qoruyub-saxlamaq, düşüncələrində yaxşılığa doğru dəyişiklik yaratmaq olmalıdır. Qaldı transferlərə, dəfələrlə demişəm: bəli, istəyirik, axtarırıq. Qrup oyunlarına görə yox, ümumiyyətlə, komandaya bir neçə futbolçunun cəlb olunmasını istəyirik. Düşdükcə, imkan olduqca, istifadə edirik. Hazırda bir neçə futbolçu ilə danışıqlar aparılır. Alınarsa, dəvət edəcəyik. Alınamsa da, öz cavanlarımız var, onlarla davam edəcəyik.
- Sonuncu oyundan sonra fikirlər səsləndi ki, Qurban Qurbanova xaricdən dəvətlər olacaq. Nə düşünürsünüz bu haqda?
- Olmayan bir şey haqqında fikir bildirmirəm. Qısa cavab versək, təkliflər olmayıb. Olmağı haqqında da düşünmürəm. Hətta təkliflər olsa, necə rəftar edəcəyim, hansı qərarı verəcəyim haqqında da düşünmürəm.
Əsas vaxta əlavə:  
- Məşhurluğunuzdan istifadə edib xahişlə üstünüzə gələnlər olurmu? Qonşular, qohumlar, doğmalar...
- Olur. Amma adımdan, mövqeyimdən istifadə etmək xoşuma gəlmir. Heç bəyənmədiyim bir şeydir. ""Sizə Qurban zəng edir, bu işi düzəldin..."". Qəti xoşlamıram. Kiminsə yanına getmək də istəmirəm ki, mənə görə bu işi düzəlt. Çox utanıram və belə şeyi bacarmıram. O qabiliyyət məndə yoxdur. Dost-qardaş da xarakterimi bilir. Buna görə, o dərəcədə zənglər olmur. Zəng etməyə, deməyə ehtiyac yoxdur, əgər gücüm çatırsa, köməyə ehtiyacı olan adamın əlindən özüm tutacağam.
- Sizi imkanlı adam sayırlar?
- Şükürlər olsun ki, bu gün bizim üçün hər bir şərait yaradılıb. Ailəmizi dolandırırıq, yaxınlarımıza, dostlarımıza az da olsa kömək edə bilirik. Bu bizim üçün böyük şeydir. Naşükür insan deyiləm, milyonçu olmaq niyyətim də yoxdur. Vacib olan düzgün yaşamağı bacarmaqdır. Bir dəfə müsahibəmdə də demişəm: insan təkcə bu günü üçün yaşayırsa, əlbəttə, çox şeyi itirə bilər. Amma sabahını da düşünürsə, həyatda stabil olursa, çətinliklər çox olmayacaq.
P.S. Soruşası, danışılası söz çox, vaxt az. Ayrılmaq zamanıdır. Tor ""hasar""ın o üzündən isə ""Qarabağ""lıların ayaq tappıltısı və topa vurulan zərbələrin səsi eşidilir. Topunuz yüngül olsun...
www.oxu.az
"
"“Zirə” “Sumqayıt” oyunun nəticəsi bəlli oldu – VİDEOBu gün Azərbaycan Premyer Liqasında 3-cü tura yekun vurulacaq. 
Oxu.Az Qafqazinfo-ya istinadən xəbər verir ki, turun ilk matçı “Zirə” ilə “Sumqayıt” arasında baş tutub. Oyun 3:1 hesabı ilə “Zirə”nin qələbəsi ilə bitib.
  
26 avqust
Azərbaycan Premyer Liqası, 3-ci tur
 
18:00. “Zirə” - “Sumqayıt” 3:1
Qollar: Riçard Qadze, 52, Vüsal İsgəndərli, 61, 78 - Jozef Bum (avtoqol), 88
Hakimlər: Ömər Paşayev, Namiq Hüseynov, Cavanşir Yusifov, Rəvan Həmzəzadə
Zirə İdman Kompleksinin stadionu

www.oxu.az
"
"“Qarabağ”da “transfer bombaları” gözlənilir“Yay transfer “pəncərə”si avqustun 31-də bağlanacaq. Hazırda “Qarabağ” futbol klubu heyətinə yeni futbolçuların transfer edilməsi istiqamətində danışıqlar aparılır”.
Oxu.Az-ın məlumatına görə, bunu Modern.az-a açıqlamasında “Qarabağ” Futbol Klubunun mətbuat xidmətinin rəhbəri Nurlan İbrahimov deyib.
Klub rəsmisi bildirib ki, sentyabrın 12-də “Çelsi” ilə keçiriləcək oyuna qədər “Qarabağ”ın heyətinə yeni futbolçuların transfer olunacağı gözlənilir.
“Hesab edirəm ki, transfer olunacaq futbolçunun və onun komandasının adını çəkməz düzgün deyil. Çünki danışıqlar klub və futbolçu ilə fərdi qaydada həyata keçirilir.  Hazırda bir neçə tanınmış futbolçu ilə danışıqlar aparılır. Danışıqlar nəticəsində asılı olaraq, “Qarabağ” heyətinə 1-2 futbolçu daxil edə bilər”.
Qeyd edək ki, C qrupunda yer alan “Qarabağ”ın ilk oyunu sentyabrın 12-də “Çelsi”yə qarşı olacaq. Qrupun sonuncu oyunu isə dekabrın 5-də İtaliyanın paytaxtında keçiriləcək.
S.B.
www.oxu.az
"
"“Qarabağ”ın futbolçuları C qrupunun simvolik heyətində – FOTOÇempionlar Liqasında bütün qruplar üçün simvolik heyətlər müəyyənləşdirilib. 
Oxu.Az futbolpress.az-a istinadən xəbər verir ki, “Squawka”nın hazırladığı “11-lik”lərdə hər qrupun 4 komandasından 2-3 futbolçuya yer verilib.
Azərbaycanı turnirdə təmsil edən “Qarabağ”ın yer aldığı C qrupunun simvolik heyətinə Ağdam klubunun da iki futbolçusu daxil edilib. Söhbət Maksim Medvedev və Miçeldən gedir.
C qrupunun simvolik heyəti belədir:
Yan Oblak (“Atletiko”), Maksim Medvedev (“Qarabağ”), Dieqo Qodin (“Atletiko”), Kostas Manolas (“Roma”), Markos Alonso (“Çelsi”), Nqolo Kante (“Çelsi”), Miçel (“Qarabağ”), Raca Nainqqolan (“Roma”), Antuan Qrizmann (“Atletiko”), Edin Ceko (“Roma”), Eden Azar (“Çelsi”).



S.B.
www.oxu.az
"
"Hakerlər Messini “Real”a “transfer” etdilərNaməlum hakerlər “Real”ın Facebook və Twitter hesablarını sındıraraq “Barselona”nın argentinalı hücumçusu Lionel Messinin Madrid klubuna “transferi” barədə məlumat yerləşdiriblər.
Oxu.Az-ın xəbərinə görə, bu barədə şənbə günü, avqustun 26-da, Goal.com nəşri məlumat verir.
Sosial şəbəkələrdə “Xoş gəlmisən Messi” yazıları yerləşdirilib. Paylaşımlara argentinalının “kral” klubunun qapısına vurduğu qollardan biri də əlavə edilib. 
Hücuma görə məsuliyyəti öz üzərinə OurMine haker qrupu götürüb.
S.B.
www.oxu.az
"
"26 yaşlı üçqat dünya çempionumuz: O, həm güləşir, həm də oxuyur – VİDEO + FOTOÖtən gün Azərbaycan güləşçisi Hacı Əliyev Parisdə keçirilən dünya çempionatında qızıl medal qazanaraq rekorda imza atıb. Güləşçimiz müstəqil Azərbaycan tarixində 3 qat dünya çempionu olan ilk güləşçi kimi adını tarixə yazdıra bilib. Hacı bundan əvvəl 2014-cü ildə Daşкənddə, 2015-ci isə ildə Las-Veqasda keçirilən Dünya Çempionatının qalibi olub.
Oxu.Az azvision.az-a istinadən xəbər verir ki, Hacı Azər oğlu Əliyev 21 aprel 1991-ci ildə Naxçıvan şəhərində anadan olub. 1997-2008-ci illərdə Naxçıvan şəhərində yerləşən 12 nömrəli tam orta məktəbdə təhsil alan Hacı Əliyev 2008-2012-ci illərdə Azərbaycan Dövlət Bədən Tərbiyəsi və İdman Akademiyasında (ADBTDİ) ali təhsil alıb. Güləş müəllimi olan atası Hacının böyük idmanda olmasını istəyib. Hacı Əliyev 1999-cu ildə böyük qardaşı Yaşar Əliyevlə birlikdə sərbəst güləşlə məşğul olmağa başlayıb. Ailədə ilk böyük uğuru elə qardaşı qazanıb.

Yaşar Əliyev 2013-cü ildə Avropa Çempionatında bürünc medal qazanıb. Hacı isə ilk uğurunu 2008-ci ildə Türkiyədə yeniyetmələr arasında keçirilən ""Qələbə Kuboku"" turnirində qazanıb. O, həmin yarışın bürünc medalçısı olub. Bundan sonra Hacı yeniyetmələr arasında Avropa Çempionatının və gənclər arasında Azərbaycan Çempionatının gümüş medalını qazanıb. Həmçinin ölkə daxilində keçirilən müxtəlif yarışlarda birinci olub. 18 yaşında (2009-cu ildə) Azərbaycan Kubokuna sahib olan Hacı Əliyev yığmaya dəvət olunub. Bundan sonra bir sıra yarışlarda uğur qazanıb.
2014-cü ilin Avropa çempionu olan Hacı Əliyev 2015-ci ildə I Avropa Oyunlarının və 2016-cı ildə XXXI Yay Olimpiya Oyunlarının bürünc medalçısı olub.

Bu uğurlardan sonra Hacı 2015-ci ildə ""Tərəqqi"" medalı, 2016-cı ildə isə ""Azərbaycan Respublikası Prezidentinin"" Fəxri diplomu ilə təltif edilib. O, həmçinin 2014, 2015 və 2016-cı illərdə Gənclər və İdman Nazirliyinin təsis etdiyi ""İlin ən yaxşıları"" mükafatına layiq görülüb.

Hacı Əliyev güləşlə yanaşı pianoda ifa edir, məlahətli səsilə xalq mahnılarını oxumağı bacarır.

2014-cü ildə ailə həyatı quran güləşçinin Aişə adında qız övladı var.

www.oxu.az
"
"Azərbaycan I divizionunun oyunları ARB-də - KANALDAN AÇIQLAMAAzərbaycan I divizionunun oyunları ARB kanalı vasitəsi ilə yayımlanmayacaq.
ARB Media Qrupun Strateji inkişaf, Marketinq və Media Direktoru İsmayıl Həsənov Oxu.Az-a bildirib ki, bu barədə mətbuatda yayılan məlumatlar əsassızdır.
“Ölkəmizdə 2  idman kanalı var və onlarda öz sahələri üzrə kifayət qədər uğurlu iş aparırlar. Yayılan məlumatlar tamami ilə yanlışdır. ARB Media Qrup olaraq  I divizionunun oyunlarının yayımı ilə bağlı nə AFFA ilə, nədə ki, PFL-ilə heç bir danışıq aparmamışıq. İdman oyunlarının yayımı nə bizim yayım konsepsiyamıza uyğundur, nə ki, hazırki texniki imkanlarımıza. Yaxın gələcək üçündə bu kimi planlarımız yoxdur. ARB TV olaraq yeni mövsümdə də xəbər, veriliş, serial, film və s. bunu kimi teleməhsullar ilə tamaşaçılarımızın qarşısına gələcəyik”.
www.oxu.az
 
"
"DÇ-2017: Daha 4 sərbəst güləşçimiz yarışa çıxırFransanın paytaxtı Paris şəhərində güləş üzrə dünya çempionatı davam edir.
Oxu.Az Güləş Federasiyasının saytına istinadən xəbər verir ki, son yarış günündə 65, 70, 74 və 97 kq çəki dərəcələrində sərbəst güləşçilər mübarizəyə qoşulur.
65 kq
1/16 final - Ağahüseyn Mustafayev - Lxanqarma Narmandaks (Monqolustan) (D xalçası)
70 kq
1/16 final - Yuhi Fujinami (Yaponiya) - Hacımurad Ömərov (A xalçası)
74 kq
1/16 final - Qalimjan Usserbayev (Qazaxıstan) - Cəbrayıl Həsənov (A xalçası)
97 kq
1/16 final - Riza Yıldırım (Türkiyə) - Aslanbek Alborov (D xalçası)
Xatılradaq ki, sərbəst güləşçilərin ilk yarış günündə  61 kq-da mübarizə aparan Hacı Əliyev qızıl medal və Azərbaycan sərbəst güləş tarixində ilk üçqat dünya çempionu adını qazanıb.
www.oxu.az
 
"
"“Zirə” “Sumqayıt”a, “Qarabağ” “Qəbələ”yə qarşı Bu gün Azərbaycan Prenyer Liqasında III tura yekun vurulacaq.
Oxu.Az apasport.az-a istinadən məlumata görə, turun ikinci günündə 2 qarşılaşma baş tutacaq.
Günün ilk matçı Zirədə keçiriləcək. Çempionatın lideri olan eyniadlı komanda “Sumqayıt”ı qəbul edəcək.
Ayxan Abbasovun yetirmələri mövqeyini qorumaq üçün qalib gəlməyə çalışacaq. Sumqayıtlılar isə xal hesabında rəqibinə çatmaq üçün mübarizə aparacaq.
Turun mərkəzi qarşılaşması Suraxanıda keçiriləcək. Liderin şərikləri “Qarabağ”la “Qəbələ” münasibətlərini aydınlaşdıracaq.
Fasiləyə öndə yollanmaq üçün mübarizə aparacaq komandalar turu itkisiz keçməyə çalışacaq. Ötən mövsümün qızıl və gümüş mükafatçısı olan rəqiblər millinin oyunları ilə əlaqədar yaranacaq fasiləyə müsbət əhval-ruhiyyədə yollanmaq üçün uğurlu nəticə qazanmalıdı.
Azərbaycan Premyer Liqası
III tur
26 avqust (şənbə)
18:00. “Zirə” – “Sumqayıt”
Hakimlər: Ömər Paşayev, Namiq Hüseynov, Cavanşir Yusifov, Rəvan Həmzəzadə
AFFA nümayəndəsi: Abas Hüseynov
Hakim-inspektor: Məhəmməd Məmmədov
Zirə İdman Kompleksinin stadionu
20:30. “Qarabağ” – “Qəbələ”
Hakimlər: Fariz Yusifov, Yaşar Abbasov, Vaqif Musayev, Rauf Cabbarov
AFFA nümayəndəsi: Şaiq Həmidov
Hakim-inspektor: Əli Hüseynov
“Azersun Arena”




1.


Zirə


2


2


0


0


5 - 1


6




2.


Qarabağ


2


2


0


0


4 - 1


6




3.


Qəbələ


2


2


0


0


3 - 1


6




4.


İnter


3


1


0


2


2 - 3


3




5.


Sumqayıt


2


1


0


1


2 - 2


3




6.


Səbail


3


1


0


2


2 - 3


3




7.


Neftçi


3


0


1


2


1 - 4


1




8.


Kəpəz


3


0


1


2


1 - 5


1




www.oxu.az
"
"Üç qat dünya çempionumuzdan vəd: Hədəfim 2020-ci ildə Olimpiya çempionu olmaqdırÜçüncü dəfə dünya çempionu oldum. Sevincimin həddi-hüdudu yoxdur. İlk dəfə bu ada 2014-cü ildə, ikinci dəfə isə 2015-ci ildə layiq görülmüşəm. Məni dəstəkləyən bütün insanlara təşəkkür edirəm.
Oxu.Az xəbər verir ki, bu fikirləri üçqat dünya çempionu Hacı Əliyev AZƏRTAC-a müsahibəsində söyləyib.
Hacı Əliyev deyib: “Üçüncü dəfə dünya çempionu olmağımda təkcə özümün deyil, məşqçilərimin, ailəmin də böyük əziyyəti olub. 26 yaşım var, karyeram hələ qabaqdadır. Növbəti hədəfim 2020-ci ildə Olimpiya çempionu olmaqdır. Bu, mənim ən böyük arzumdur”.
Güləş üzrə dünya çempionatına gələndə bilirdik ki, üzərimizə böyük məsuliyyət düşür. Biz çempionata gələndə qarşımıza məqsəd qoymuşduq ki, Azərbaycanın idman ölkəsi olduğunu bir daha sübut edək. Hacı Əliyevin qələbəsi bütün xalqımızın qələbəsidir.
Bu fikirləri sərbəst güləş üzrə yığma komandamızın baş məşqçisi Firdovsi Umudov deyib.
“Ard-arda sevinc hissləri yaşayırıq. “Qarabağ” futbol klubumuz çempionlar liqasına vəsiqə qazandı. Ardınca bu qələbə. “Qarabağ”ın qələbəsi bizə stimul verdi. Prezident İlham Əliyevin futbolçularımızla görüşünə baxdıq. Dövlətimizin başçısının söylədikləri bizi daha da ruhlandırdı. Azərbaycan Prezidentinə idmançılara göstərdiyi diqqət və qayğıya görə minnətdarıq”, - deyə F.Umudov bildirib.

www.oxu.az
 
"
"“Neftçi” yenə qələbəyə həsrət qaldıBu gün, avqustun 25-də, Azərbaycan Premyer Liqasının 3-cü turunun növbəti oyun keçirilib.
Oxu.Az-ın məlumatına görə, “Neftçi” “Bakcell” Arenada Gəncənin “Kəpəz” klubunu qəbul edib.
İlk iki turda məğlub olan komandaların görüşündə qol vurulmayıb. 
Matç 0:0 hesabı ilə başa çatıb.
Tura sabah keçiriləcək daha iki matçla yekun vurulacaq.
Turnir cədvəli:




1.


Zirə (Bakı)


2


2


0


0


5 - 1


6




2.


Qarabağ (Ağdam)


2


2


0


0


4 - 1


6




3.


Qəbələ


2


2


0


0


3 - 1


6




4.


İnter (Bakı)


3


1


0


2


2 - 3


3




5.


Sumqayıt


2


1


0


1


2 - 2


3




6.


Səbail (Bakı)


3


1


0


2


2 - 3


3




7.


Neftçi (Bakı)


3


0


1


2


1 - 4


1




8.


Kəpəz (Gəncə)


3


0


1


2


1 - 5


1




S.B.
www.oxu.az
"
"Güləş tarixində ilk – Üçqat dünya çempionumuz oldu + VİDEOFransanın paytaxtı Parisdəki dünya çempionatında sərbəst güləş üzrə Azərbaycan yığmasının üzvü Hacı Əliyev bütün rəqiblərinə qalib gələrək qızıl medal qazanıb.
Oxu.Az-ın məlumatına görə, 61 kq çəkidə mübarizə aparan həmyerlimiz 1/16 final mərhləsində Alibek Osmonovu (Qırğızıstan) 8:0, 1/8 finalda Rinya Nakamuranı (Yaponiya) 10:1, 1/4 finalda Mikola Bolotnjuku (Slovakiya) - 10:0, yarımfinalda isə Yovlis Bonne Rodrigezi (Kuba) - 10:0 hesabı ilə məğlub edib.
Həlledici görüşdə rusiyalı Hacımurad Rəşidovla qarşılaşan H.Əliyev rəqibinə tuşe ilə qalib gələrək üçqat dünya çempionu adını qazanıb.
Bununla da, Hacı Əliyev müasir Azərbaycan tarixində indiyə qədər üç dəfə dünya çempionu adını qazanan ilk güləşçi kimi tarixə düşüb.

S.B.
www.oxu.az
"
"“Qarabağ”dan xəbərdarlıq – Məhkəməyə veriləcəklər“Qarabağ” klubu loqodan istifadə ilə bağlı bəyanat yayıb.
Oxu.Az klubun rəsmi saytına istinadən xəbər verir ki, bəyanatda aşağıdakılar qeyd olunub:
““Qarabağ” FK-nın Azərbaycan futbol tarixində görünməmiş uğura imza ataraq Çempionlar Liqasının qrup mərhələsinə yüksələrək bütün ölkədə böyük sevincə səbəb olmuşdur. İnsanların kütləvi şəkildə öz sevinclərini müxtəlif şəkildə göstərməsini məmnuniyyətlə qarşılayır və buna səbəb olmağın qürurunu ifadə edirik.
Amma çox təəssüf edirik ki, bəzi şirkətlər xalqın ümumi sevgisindən öz ticari maraqları üçün istifadə edərək “Qarabağ”ın adından, loqotipindən yararlanırlar. Bildirmək istəyirik ki, “Qarabağ” FK loqo və brendindən istifadə etmək hüququ sadəcə klubun sponsoru “Azersun Holdinq”ə məxsusdur. Klub loqosu və brendindən icazəsiz olaraq reklam xarakteri paylaşımlar, bildirişlərə qarşı hüquqi prosedur başladılacaqdır”.
S.B.
www.oxu.az
"
"“Çelsi”nin baş məşqçisi: “Qarabağ” səfəri ən çətin olacaqBizim qrup çox çətindir. Amma belə turnirlərdə hər cür vəziyyətə hazır olmaq lazımdı. 
Oxu.Az Sport24.az-a istinadən xəbər verir ki, bu fikirləri “Qarabağ”ın Çempionlar Liqasının (ÇL) qrup mərhələsində rəqibi olan “Çelsi”nin baş məşqçisi Antonio Konte bu gün Londonda keçirdiyi mətbuat konfransında bildirib. 
Məlum olduğu kimi, bu iki komanda “Atletiko” və “Roma” ilə birgə ÇL-in qrupunda C qrupunda yer alıb. 
İtaliyalı mütəxəssis qrup haqda indidən birmənalı fikir söyləyə bilməyib: 
“İndidən demək çətindir ki, yaxşı, yoxsa pis qrupdur. Vacib olan qrupda yaxşı oynamaq lazımdır”.
Konte milli komandasının baş məşqçisi kimi ölkəmizə 2 il öncə səfər edərək yığmamıza Bakı Olimpiya Stadionunda rəsmi oyunda 3:1 hesabı ilə qalib gəlib. İtaliyalı çalışdırıcı həmin dövrü belə xatırlayıb:
““Qarabağ” səfəri ən çətin olacaq. Avropa çempionatının seçmə mərhələsində Azərbaycana qarşı oynamışam. İtaliya millisi ilə Bakıya getmişdik. Çox uzun səyahət oldu. Amma bu vəziyyətlə barışmalıyıq. Əlimizdən gələnin ən yaxşısını edəcəyik”.
S.B.
www.oxu.az
"
"“İnter” ilk qələbəsini qazandı – VİDEOAzərbaycan Premyer Liqasında III tura start verilib.
Oxu.Az-ın məlumatına görə, turun açılış oyununda “İnter” “Səbail” klubunu qəbul edib. 
“İnter Arena”da baş tutan paytaxt derbisində meydan sahibləri minimal hesablı qələbəyə seviniblər.
Matçda yeganə qolu dördüncü dəqiqədə Nizami Hacıyev vurub. Qarşılaşmanın 63-cü dəqiqəsindən etibarən  “İnter” oyunu azlıqda davam etdirməli olub. Tərlan Quliyev qırmızı vərəqə ilə cəzalandırılıb.
Qeyd edək ki, bu “İnter”in yeni mövsümdə ilk qələbəsidir.

S.B.
www.oxu.az
"
"“Barselona” 20 yaşlı futbolçu üçün 105 milyon avro ödədiFransalı hücumçu Usman Dembele Dortmundun “Borussiya” klubundan “Barselona”ya transfer olunub.
Oxu.Az-ın xəbərinə görə, bu barədə kataloniya klubunun rəsmi saytında məlumat verilir.
20 yaşlı futbolçu ilə beş illik müqavilə imzalanıb. Bazar ertəsi oyunçu tibbi müayinədən keçəndən sonra komandaya təqdim ediləcək. Transferin məbləği 105 milyon avro təşkil edib.
Ötən mövsüm Dembele “Borussiya”nın heyətində 49 oyuna çıxıb, 10 qol vurub və 21 məhsuldar ötürmə ilə yadda qalıb.
S.B.
www.oxu.az
"
"Azərbaycan güləşçisi Hacı Əliyev dünya çempionatında finala yüksəldiFransanın paytaxtı Parisdəki dünya çempionatında bu gün sərbəst güləşçilərin mübarizəsi başlayıb. 
Oxu.az Report-a istinadən xəbər verir ki, beşinci yarış günündə 57 kq, 61 kq, 86 kq və 125 kq çəki dərəcələrində görüşlər keçirilir.
Azərbaycan bu çəkilərdən 3-də təmsil olunur. 61 kq çəkidə mübarizə aparan ikiqat dünya çempionu, 2016-cı il Rio-de-Janeyro Yay Olimpiya Oyunlarının bürünc medalçısı Hacı Əliyev ardıcıl olaraq bütün rəqiblərini mübarizədən kənarlaşdırıb və finala yüksəlib. Finala qədər o, Qırğızıstan, Yaponiya, Slovakiya və Kuba güləşçilərini tam üstünlüklə məğlub edib. Həlledici görüşdə Əliyevin rəqibi rusiyalı Hacımurad Rəşidov olacaq.
86 kq çəkidə yer alan Aleksandr Qostiyev bürünc medal uğrunda mübarizə aparacaq. O, qırğızıstanlı və gürcüstanlı rəqiblərini mübarizədən kənarlaşdırdıqdan sonra iranlı rəqibinə uduzub. Lakin Qostiyev yenildiyi pəhləvanın finala yüksəlməsi səbəbindən təsəlliverici görüşlərə qatılıb. Bu mərhələdə Azərbaycan təmsilçisi moldovalı güləşçini də məğlub edib. Bürünc medal görüşündə onun rəqibi rusiyalı Vladislav Valiev olacaq.
57 kq çəkidəki Mahir Əmiraslanov isə elə ilk görüşdəcə uduzaraq mübarizəni dayandırıb.
57 kq 
1/16 final. Nodirjon Safarov (Özbəkistan) - Mahir Əmiraslanov - 7:6
61 kq 
FİNAL. Hacımurad Rəşidov (Rusiya) - Hacı Əliyev
1/2 final. Hacı Əliyev - Yovlis Bonne Rodrigez (Kuba) - 10:0
1/4 final. Hacı Əliyev - Mikola Bolotnjuk (Slovakiya) - 10:0
1/8 final. Rinya Nakamura (Yaponiya) - Hacı Əliyev - 1:10
1/16 final. Alibek Osmonov (Qırğızıstan) - Hacı Əliyev - 0:8
86 kq
Bürünc medal görüşü. Aleksandr Qostiyev - Vladislav Valiev (Rusiya) 
Təsəlliverici görüş. Piotr Yanulov (Moldova) - Aleksandr Qostiyev - 2:5
1/4 final. Hassan Aliazam Yazdaniçarati (İran) - Aleksandr Qostiyev - 10:0
1/8 final. Aleksandr Qostiyev - Davit Xutsişvili (Gürcüstan) - 4:0
1/16 final. Baktyiar Karagul Uulu (Qırğızıstan) - Aleksandr Qostiyev - 0:10
Qeyd edək ki, bürünc medal və final qarşllaşmaları Bakı vaxtı ilə saat 21:00-da başlanacaq. 
 
C.İ.
www.oxu.az
"
"Nazim Babayevdən böyük uğurAzərbaycan atleti Nazim Babayev Tayvanda təşkil olunan tələbələrin 29-cu Dünya Yay Universiadasının qalibi adını qazanıb.
Oxu.Az apasport.az-a istinadən xəbər verir ki, həmyerlimiz üçtəkanla uzunluğa tullanma yarışının qızıl medalına layiq görülüb. 
O, 17,01 m nəticə göstərməklə bütün rəqiblərini arxada qoyub. Babayev ən yaxın izləyicisini 4 sm qabaqlayıb.
Bununla da, Azərbaycan millisinin Universiadada qazandığı medalların sayı 8-ə çatıb. İdmançılarımız hələlik 1 qızıl, 1 gümüş və 4 bürünc mükafata yiyələniblər. 
E.Ə.
www.oxu.az
"
"""Atletiko Madrid""in baş məşqçisindən etiraf: Çətin olacaq“Roma” və “Çelsi” ilə yanaşı, bizim də qrupdan çıxmaq şansımız çox ola bilər. Amma Azərbaycan səfəri hamı üçün çətin keçəcək”.
Oxu.Az apasport.az-a istinadən xəbər verir ki, bu sözləri “Atletiko”nun baş məşqçisi Dieqo Simeone deyib.
Argentinalı mütəxəssisin çalışdırdığı komanda Çempionlar Liqasının qrup mərhələsində “Çelsi”, “Roma” və “Qarabağ”la qarşılaşacaq.
 Klubun saytına açıqlama verən Simeone püşkü dəyərləndirib. Azərbaycan səfərinin çətin keçəcəyini deyən təcrübəli məşqçi qrupdakı digər komandaları da tərifləyib: “Çelsi” ötən mövsümü əla keçirmiş komandadır. Çox yaxşı futbolçuları və baş məşqçisi var. O, daim özünü inkişaf etdirir, həmişə güclü rəqabət yaradır. “Roma” da sözünü demiş komandadır. Onlar çox yaxşı futbol oynayırlar və fantastik məşqçiyə sahibdirlər. Bu qrupda olduğumuz üçün şadıq”.
Qeyd edək ki, “Atletiko”nun “Qarabağ”la ilk oyunu oktyabrın 18-də Bakıda, növbəti görüşü isə həmin ayın 31-də Madriddə baş tutacaq.
www.oxu.az
"
"Avropa Liqası - 2016/17-nin  ən yaxşı oyunçusu müəyyən edildiUEFA ötən sezonun nəticələrinə əsasən, Avropa Liqasının ən yaxşı oyunçusunun adını açıqlayıb.
Oxu.Az championat-a istinadən xəbər verir ki, bu ada “Mançester Yunayted”in yarımmüdafiəçisi Pol Poqba layiq görülüb.
Mükafat Monakoda Avropa Liqası - 2017/18-in qrup mərhələsinin püşkatmasından sonra futbolçuya təqdim edilib.
Poqba Avropa Liqasının ötən sezonunun final matçında “Ayaks”ın qapısına vurulan qollardan (2:0) birinin müəllifidir. 
N.O.
www.oxu.az
"
"""Atena""nın tutmayan reklamı - FOTO  “Qarabağ”ın Çempionlar Liqasında uğurlu çıxışı digər sahələrin də canlanmasına səbəb olub.
Oxu.Az yenicag.az-a istinadən xəbər verir ki, bir sıra şirkət və firmalar sosial şəbəkələrdə Ağdam klubu ilə bağlı reklam xarakterli paylaşımlar etməklə müştərilərin rəğbətini qazanmağa çalışırlar.

Bunlardan biri də süd və süd məhsulları istehsalı ilə məşğul olan “Atena” şirkətidir. Məsələ burasındadır ki, sözügedən şirkətin reklam sahəsinə nəzarət edən başbilənləri öz “Facebook” səhifəsində inək şəkili ilə “südüm sizə halal olsun” cümləsini qazandığı zəfərə görə “Qarabağ”a həsr ediblər. “Atena”nın bu addımı heç də birmənalı qarşılanmayıb. Reklamı “biabırçılıq” adlandıranlar da var.
Belə məqamlarda düşüncəli addım atılsaydı, bəlkə də, reklam daha uğurlu alınardı. Hər halda şirkət rəhbərliyi də bilməlidir ki, o uğuru qazananlar inək yox, ana südü ilə böyüyüblər. Yox, əgər “Atena”nın rəhbərliyinə qazandığı uğura görə, “inəyin südü sənə halal olsun” deyilibsə, bu, başqa məsələ…
www.oxu.az
"
"Taekvondoçumuz Universiadada medal qazandıTaybeydə keçirilən XXIX Yay Universiadasında Azərbaycan komandası daha bir medal qazanıb. 
Oxu.Az Report-a istinadən xəbər verir ki, taekvondoçu Məhəmməd Məmmədov (63 kq) bürünc medala sahib olub.
Məmmədov ardıcıl olaraq, meksikalı Edqar Porras Reyesi (21:5), honq-konqlu Tay Tin Vinqi (29:9) və braziliyalı Venilton Torres Teyşeyranı (24-12) yensə də, yarımfinalda iranlı Mirhaşem Hosseyniyə (9:19) uduzub.
Azərbaycanın daha bir taekvondoçusu Payam Qobadi Oğaz (87 kq) 1/4 finalda uduzaraq, medalsız qalıb. Olimpiya mükafatçısı Patimat Abakarova (49 kq) isə ilk döyüşdəcə yenilib və yarışla erkən vidalaşıb.
Beləliklə, Azərbaycan taekvondoçuları Universiadanı 1 qızıl, 1 gümüş və 3 bürünc medalla başa vurub. Daha əvvəl Milad Beigi Harçeqani (80 kq) qızıl, Ayxan Tağızadə (68 kq) gümüş, Səid Quliyev (74 kq) və Radik İsayev (+87 kq) bürünc medala yiyələnib. Eyni zamanda, cüdoçulardan Zelim Kotsoyev (100 kq) fəxri kürsünün birinci pilləsinə yüksəldiyi halda, Firudin Dadaşov (90 kq) bürünc medala sahib olub.
E.Ə.
www.oxu.az
"
"Türkiyənin Azərbaycandakı Səfirliyi: Bu uğur Türkiyəni qürurlandırdıTürkiyənin Azərbaycandakı Səfirliyi “Qarabağ” klubunu Çempionlar Liqasının qrup mərhələsinə adlaması münasibətilə təbrik edib.
Oxu.Az-ın məlumatına görə, səfirlik ""Facebok""da paylaşım edərək yazıb: “​UEFA Çempionlar Liqasının qrup mərhələsinə ilk vəsiqə qazanan Azərbaycanın “Qarabağ” futbol komandasını bu tarixi müvəffəqiyyəti münasibətilə səmimi qəlbdən təbrik edir, gələcəkdə uğurlar arzu edirik. Bu uğur Can Azərbaycan kimi, Türkiyəni də qürurlandırdı”.

Qeyd edək ki, “Qarabağ” Azərbaycan futbolu tarixində ilk dəfə olaraq UEFA Çempionlar Liqasının qrup mərhələsinə vəsiqə qazanıb.
E.Ə.
www.oxu.az
 
"
"Ramil Quliyev “Fənərbaxça”nın stadionunu coşdurdu – VİDEOAvropa Liqasının ""play-off"" mərhələsinin cavab matçı çərçivəsində keçirilən “Fənərbaxça” – “Vardar” matçını izləyənlər arasında Ramil Quliyev də olub.
Oxu.az yenicag.az-a istinadən xəbər verir ki, Türkiyə millisinin və “Fənərbaxça”nın azərbaycanlı atleti qarşılaşmanın start fitindən öncə “Şükrü Saracoğlu” stadionuna gəlib.
Bu zaman yerli azarkeşlər atletika üzrə dünya çempionunu coşqu ilə qarşılayıblar.

www.oxu.az
"
"Avroliqanın püşkü atıldı – ""Qarabağ""ın keçmiş rəqibləri eyni qrupdaAvropa Liqasında 2017-2018 mövsümü üçün qrup mərhələsinin püşkatma mərasimi başa çatıb.
Oxu.Az xəbər verir ki, Monakoda təşkil olunmuş püşkatma nəticəsində 48 komanda 12 qrupa bölünüb.
Qrupların tərkibi:
A qrupu: ""Vilyarreal"" (İspaniya), ""Makkabi"" (Təl-Əviv, İsrail), ""Astana"" (Qazaxıstan), ""Slaviya"" (Praqa, Çexiya);
B qrupu: ""Dinamo"" (Kiyev, Ukrayna), ""Yanq Boyz"" (İsveçrə), ""Partizan"" (Serbiya), ""Skenderbeu"" (Albaniya);
C qrupu: ""Braqa"" (Portuqaliya), ""Lüdoqorets"" (Bolqarıstan), ""Hoffenhaym"" (Almaniya), ""Başakşehir"" (Türkiyə);
D qrupu: ""Milan"" (İtaliya), ""Austriya"" (Avstriya), ""Riyeka"" (Xorvatiya), AEK (Afina Yunanıstan);
E qrupu: ""Lion"" (Fransa), ""Everton"" (İngiltərə), ""Atalanta"" (İtaliya), ""Apollon"" (Kipr);
F qrupu: ""Kopenhagen"" (Danimarka), ""Lokomotiv"" (Moskva, Rusiya), ""Şerif"" (Moldova), ""Zlin"" (Çexiya);
G qrupu: ""Viktoriya"" (Plzen, Çexiya), ""Styaua"" (Rumıniya), ""Hapoel"" (Beer-Şeva, İsrail), ""Luqano"" (İsveçrə);
H qrupu: ""Arsenal"" (İngiltərə), BATE (Belarus), ""Köln"" (Almaniya), ""Srvena Zvezda"" (Serbiya);
İ qrupu: ""Zalsburq"" (Avstriya), ""Marsel"" (Fransa), ""Setubal"" (Portuqaliya), ""Konyaspor"" (Türkiyə);
J qrupu: ""Atletik"" (Yunanıstan), ""Herta"" (Almaniya), ""Zarya"" (Luqansk, Ukrayna), ""Ostersun"" (İsveç);
K qrupu: ""Latsio"" (İtaliya), ""Nitsa"" (Fransa), ""Sulte Varegem"" (Belçika), ""Vitess"" (Hollandiya);
L qrupu: ""Zenit"" (Rusiya), ""Real Sosyedad"" (İspaniya), ""Rusenborq"" (Norveç), ""Vardar"" (Makedoniya);
 Qeyd edək ki, ilk turun oyunları sentyabrın 14-də olacaq.
www.oxu.az
"
"Mövlud Çavuşoğlu “Qarabağ”ı təbrik etdi – FOTOTürkiyənin xarici işlər naziri Mövlud Çavuşoğlu “Qarabağ” klubunu Çempionlar Liqasının qrup mərhələsinə adlaması münasibətilə təbrik edib.
Oxu.Az-ın məlumatına görə, Çavuşoğlu ürək sözlərini “Twitter”səhifəsində yazıb: “Qardaş Azərbaycanın uğuru bizi də qürurlandırdı. Çempionlar Liqasının qrup mərhələsinə vəsiqə qazanaraq, tarix yazan “Qarabağ” futbol komandasını təbrik edirik”.



Qeyd edək ki, “Qarabağ” Azərbaycan futbolu tarixində ilk dəfə olaraq UEFA Çempionlar Liqasının qrup mərhələsinə vəsiqə qazanıb.
E.Ə.
www.oxu.az
"
"Rövnəq Abdullayev Beynəlxalq Cüdo Federasiyasına təyinat aldıAvqustun 25-də Macarıstanın paytaxtı Budapeşt şəhərində Beynəlxalq Cüdo Federasiyasının konqresi keçirilib. Konqresdə dünya cüdo təşkilatına üzv olan bütün milli federasiyaların rəhbərləri, tanınmış idman xadimləri iştirak ediblər.
Oxu.Az xəbər verir ki, əvvəlcə Beynəlxalq Cüdo Federasiyasının prezidenti cənab Marius Vizer çıxış edərək son vaxtlar görülən işlərin, keçirilən mühüm tədbirlərin əhəmiyyətini xüsusi vurğulayıb. 
Sonra dünya cüdo təşkilatının baş katibi Jan Roje son 4 illik hesabatı konqres iştirakçılarının diqqətinə çatdırıb.
Marius Vizer növbəti 4 il müddətinə prezident seçkilərinə yeganə namizəd olduğundan səsvermə açıq keçirilib və o, yekdilliklə yenidən Beynəlxalq Cüdo Federasiyasının prezidenti seçilib.
Daha sonra İcraiyyə Komitəsinin növbəti 4 il müddətinə yeni tərkibini müəyyənləşdirmək üçün seçkilər keçirilib. Azərbaycan Cüdo Federasiyasının prezidenti Rövnəq Abdullayev Beynəlxalq Cüdo Federasiyasın İcraiyyə Komitəsinin üzvü seçilib.
E.Ə.
www.oxu.az
"
"“Qarabağ” hörmət ediləsi rəqibdi” – Françesko Tottiİtaliya futbolunun və ""Roma""nın əfsanəsi Françesko Totti Çempionlar Liqasının qrup mərhələsinin püşkünü dəyərləndirib.
Oxu.Az apasport.az-a istinadən xəbər verir ki, yayda futbolçu karyerasını bitirən sabiq milli üzvü ""canavarlar""ın ""Çelsi"", ""Atletiko"" və ""Qarabağ""la eyni qrupa düşməsindən danışıb. 
Hazırda ""Roma"" rəsmisi kimi fəaliyyət göstərən Totti bütün rəqiblərə hörmətlə yanaşdıqlarını qeyd edib: ""Bilirik ki, ""Çelsi"", ""Atletiko"" və ""Qarabağ"" hörmət ediləsi rəqiblərdi. Biz həmişə rəqiblərə qarşı bu cür davranmışıq. Ancaq ""Roma"" ilə oyunlar onlar üçün uğursuz alına bilər"".
Qeyd edək ki, ""Qarabağ"" pley-offda Danimarkanın ""Kopenhagen"" klubunu mübarizədən kənarlaşdıraraq, Çempionlar Liqasının qrup mərhələsində oynamaq hüququ qazanıb.
www.oxu.az
"
"""Qarabağ"" bu stadionlarda top qovacaq UEFA “Qarabağ” klubunun Çempionlar Liqasının qrup mərhələsində oynayacağı stadionların adlarını açıqlayıb.
Oxu.Az uefa.com-a istinadən xəbər verir ki, “Qarabağ” sentyabrın 27-də  Romada ""Olimpiko"" stadionunda meydana çıxacaq.
“Atletiko Madrid” isə rəqiblərini  yeni ""Estadio Metropolitano"" stadionunda qonaq edəcək.
“Çelsi” futbol klubunun da stadionu dəyişməz qalıb. “Qarabağ” ""Stemford Bric""də qonaq olacaq.
“Qarabağ” isə ev oyunlarını Tofiq Bəhramov adına Respublika stadionunda keçirəcək.
 
"
"""Qarabağ"" Olimpiya stadionunda oynayacaqmı? – KLUBDAN AÇIQLAMAÇempionlar liqasının qrup mərhələsində mübarizə aparacaq “Qarabağ” klubunun oyunlarını keçirəcəyi stadion dəyişməyəcək.
Bu barədə Oxu.Az-a “Qarabağ” klubunun mətbuat xidmətinin rəhbəri Nurlan İbrahimov məlumat verib.
Klub rəsmisi bildirib ki, ev oyunlarının hamısı Tofiq Bəhramov adına Respublika stadionunda baş tutacaq.
Nurlan İbrahimovun sözlərinə görə, “Qarabağ”ın 19 yaşlılardan ibarət komandası isə ev oyunlarını Suraxanıda, “Azərsun Arena”da keçirəcək.
Qeyd edək ki, “Qarabağ” Çempionlar Liqasının qrup mərhələsində “Çelsi”, “Atletiko Madrid” və “Roma” klubları ilə birlikdə mübarizə aparacaq.
www.oxu.az
"
"“Atletiko”dan “Qarabağ” paylaşımı – FOTOUEFA Çempionlar Liqasının qrup mərhələsində “Qarabağ”ın rəqibi olan İspaniyanın “Atletiko” klubu “ağdamlılar”la bağlı paylaşım edib.
Oxu.Az  xəbər verir ki, “Atletiko” klubu “Qarabağ”ın fotosunu paylaşıb.
İspaniya təmsilçisi şəklin üzərinə “Tarix yaradan “Qarabağ!” yazıb.



E.Ə.
www.oxu.az
"
"DÇ-2017: Sərbəst güləşçilər mübarizəyə başlayırParis şəhərində güləş üzrə dünya çempionatı davam edir.
Oxu.Az xəbər verir ki, bu gün döşək üzərinə 57, 61, 86 və 125 kq çəki dərəcələrində  sərbəst güləşçilərimiz  çıxır.
57 kq
1/16 final - Nodirjon Safarov (Özbəkistan) - Mahir Əmiraslanov
61 kq
1/16 final - Alibek Osmonov (Qırğızıstan) - Hacı Əliyev
86 kq
1/16 final - Baktyiar Karagul Uulu (Qırğızıstan) - Aleksandr Qostiyev
Xatırladaq ki, dünya çempionatında yığmamıza hələlik yeganə - bürünc medalı yunan-roma güləşçimiz Elvin Mürsəliyev (80 kq) qazandırıb.
www.oxu.az
"
"Prezidentdən kapitana təşəkkür: Sağ ol, Rəşad, çox sağ ol! - VİDEO""Biz bu diqqət və qayğını daim hiss edirik. O qədər olur, oyundan qayıdanda aramızda söhbət edirik ki, görəsən, bu qələbədən sonra cənab Prezidentin diqqətini cəlb edə bildikmi? Sizinlə görüşmək bizim üçün bir stimuldur. Çox sağ olun ki, bizi qəbul etdiniz"".
Oxu.Az qafqazinfo.az-a istinadən xəbər verir ki, bu sözləri prezident İlham Əliyevlə görüşdə ""Qarabağ"" komandasının kapitanı Rəşad Sadıqov deyib.
O, göstərilən diqqət və qayğıya görə dövlət başçısına minnətdarlıq edib: ""İnter”ə məğlub olandan sonra sizin bizi qəbul etməyiniz, həqiqətən də, bizim üçün bir stimul idi. Biz o təcrübə ilə, belə məğlubiyyətlə ilk dəfə idi qarşılaşırdıq, bir növ sınmışdıq. Amma Sizinlə görüş bizim üçün böyük ruh yüksəkliyi oldu və qayıtdıq, üç gün sonra çempionatda vacib oyunda qələbə qazandıq, həmin il yenə çempion olduq, Avroliqa qrupuna düşdük. Həmin qələbə bu yolda irəli atılan addımlardan biri oldu.
Biz Sizə dərin minnətdarlığımızı bildiririk. Fikrimi sözlərlə tam çatdıra bilmirəm. Təşəkkür edirəm"".
Prezident isə  Rəşad Sadıqova maraqlı cavab verib: ""Mən də görürdüm ki, siz, doğrudan da, bu işə çox ürəklə yanaşırsınız. Biri var hansısa işə formal yanaşasan, biri də var ürəklə. Siz indi nəinki qələbə qazanmaq istəyirsiniz, - hər bir insan, hər bir oyunçu, idmançı qələbə qazanmaq istəyir, - siz xalqı sevindirmək istəyirsiniz. Bax, mən sizdə bunu görürəm. Siz qələbəyə sevinəndə, elə bil ki, xalqımızı sevindirmək üçün sevinirsiniz. Ona görə mən bunu çox yüksək qiymətləndirirəm, səni də oyunçu kimi çox qiymətləndirirəm. Sən hələ çox oynamalısan. Mən bilirəm ki, sən veteransan, amma sən bütün ""Qarabağ""a da, milli komandaya da güc verirsən, onu bil. Sən çox gözəl oyunçusan. Sən, demək olar ki, səhv buraxmırsan. Sağ ol, Rəşad, çox sağ ol"".

www.oxu.az
"
"""Rəqiblərin adlarını eşidəndə adam həyəcanlanır"" - ""Qarabağ"" rəsmisi“Türkiyədəki qardaşlarımıza səslənirəm, hamısına təşəkkür edirəm. Avrokuboklardakı səfər oyunlarında bizi dəstəksiz qoymurlar”.
Oxu.Az apasport.az-a istinadən xəbər verir ki, bu sözləri “Qarabağ”ın baş meneceri Asif Əsgərov deyib.
Çempionlar Liqasının qrup mərhələsinin dünən baş tutan püşkatma mərasimindən sonra Əsgərov Türkiyənin Anadolu Agentliyinə açıqlama verib.
 O, “Qarabağ”ın ölkə xaricindəki bütün oyunlarında türkiyəli və azərbaycanlıların qardaşlığını gördüklərini, Çempionlar Liqasının qrup mərhələsində də dəstək gözlədiklərini bildirib: “Kopenhagen”lə səfər matçına da çoxlu türkiyəli qardaşımız gəlmişdi. “İki dövlət, bir millət” olduğumuzu hər yerdə sübut edirik. Qrupdakı böyük oyunlarımızda da onlardan dəstək gözləyirik. Sağ olsunlar, bu vaxta qədər bizi dəstəkləyiblər. Qarşıdakı 3 görüşdə də bunu davam etdirəcəklərinə inanıram. İnşallah, biz də onları sevindirməyə çalışacağıq”.
Əsgərov “Qarabağ”ın uğuruna toxunaraq, Azərbaycan futbol tarixinə düşdükləri üçün şad olduğunu qeyd edib: “Hədəfimiz Çempionlar Liqasının qrup mərhələsinə vəsiqə qazanmaq idi. Hazırda bunun sevincini yaşayırıq. Qrupda “Atletiko”, “Çelsi” və “Roma” ilə qarşılaşacağıq. Bu komandaların adlarını eşidəndə adam həyəcanlanır. Bacardığımız qədər Azərbaycanı, klubumuzu daha yaxşı yerlərə aparmağa çalışacağıq”.
“Qarabağ” rəsmisi söhbət əsnasında Türkiyənin Çempionlar Liqasındakı təmsilçisi “Beşiktaş”a uğur arzulayıb.  
www.oxu.az
"
"Avropa Liqasında qrup mərhələsinin püşkü atılırBu gün Avropa Liqasında qrup mərhələsinin püşkü atılacaq.
Oxu.Az apasport.az-a istinadən xəbər verir ki, tədbir Monakoda təşkil olunacaq.
Bakı vaxtı ilə saat 15:00-da başlayacaq mərasimdə 48 komanda iştirak edəcək. Bu 48 komanda 12 qrupa bölünəcək.
Püşkdən öncə komandalar reytinqinə görə 4 səbətə bölünüb. Türkiyə təmsilçiləri “Başakşəhər” və “Konyaspor” sonuncu səbətdə qərarlaşıb.
Avropa Liqası
Qrup mərhələsi
I səbət
“Zenit” (Rusiya)
“Arsenal” (İngiltərə)
“Lion” (Fransa)
“Dinamo” (Ukrayna)
“Vilyarreal” (İspaniya)
“Atletik” (İspaniya)
“Latsio” (İtaliya)
“Milan” (İtaliya)
“Viktorita” (Çexiya)
“Zalsburq” (Avstriya)
“Kopenhagen” (Danimarka)
“Braqa” (Portuqaliya)
II səbət
“Styaua” (Rumıniya)
“Lüdoqorets” (Bolqarıstan)
BATE (Belarus)
“Everton” (İngiltərə)
“Yanq Boyz” (İsveçrə)
“Marsel” (Fransa)
“Real Sosyedad” (İspaniya)
“Makkabi” (Təl-Əviv, İsrail)
“Lokomotiv” (Rusiya)
“Austriya” (Avstriya)
“Herta” (Almaniya)
“Nitsa” (Fransa)
III səbət
“Astana” (Qazaxıstan)
“Partizan” (Serbiya)
“Hoffenhaym” (Almaniya)
“Köln” (Almaniya)
“Riyeka” (Xorvatiya)
“Gimaraynş” (Portuqaliya)
“Atalanta” (İtaliya)
“Zulte Varegem” (Belçika)
“Zarya” (Ukrayna)
“Rusenborq” (Norveç)
“Şerif” (Moldova)
“Hapoel” (İsrail)
IV səbət
“Apollon” (Kipr)
“Başakşəhər” (Türkiyə)
“Konyaspor” (Türkiyə)
“Vitess” (Hollandiya)
“Slaviya” (Çexiya)
“Srvena Zvezda” (Serbiya)
“Skënderbeu” (Albaniya)
“Zlín” (Çexiya)
AEK (Yunanıstan)
“Luqano” (İsveçrə)
“Vardar” (Makedoniya)
“Ostersun” (İsveç)
www.oxu.az
"
"Boksçularımızın dünya çempionatında rəqibləri məlum olduAlmaniyanın Hamburq şəhərində keçiriləcək boks üzrə dünya çempionatının püşkü atılıb.
Azərbaycan Boks Federasiyasından Oxu.Az-a verilən məlumata görə, 75 ölkədən 243 idmançının qatılacağı mundialda Azərbaycan yığmasının üzvlərinin də ilk rəqibləri məlum olub.
Millimizin heyətində 1 boksçumuz 1/16, digərləri 1/8 finaldan yarışa qoşulacaqlar.
26 avqust
1/16 final. Məhəmmədrəsul Məcidov (+91 kq) – Kumar Satiş (Hindistan)
27 avqust
1/8 final. Lorenzo Sotomayor (64 kq) – Eslam Muhamed (Misir)/Nurlan Kobaşev (Qırğızıstan)
1/8 final. Kamran Şahsuvarlı (75 kq) – Maks Van der Pas (Niderland)/Lester Martines (Qvatemala)
28 avqust
1/8 final. Pərviz Bağırov (69 kq) – Damian Kivior (Polşa)/Tuvşinbat Byamba (Monqolustan)
Qeyd edək ki, yarışda avqustun 25-28-də ilkin döyüşlər baş tutacaq. Hamburq İdman Sarayında təşkil olunacaq çempionatda avqustun 29-da 1/4 final mərhələsinin görüşləri keçiriləcək. Ardınca 1 gün istirahət edəcək boksçular yarımfinal qarşılaşmalarına çıxacaqlar. Bu görüşlər avqustun 31-nə və sentyabrın 1-nə təsadüf edəcək. Yarışın son günündə – sentyabrın 2-də isə qaliblərin adları bilinəcək.
E.Ə.
www.oxu.az
"
"Avstriya və Kipr irəlilədi, Azərbaycan mövqeyində qaldı – UEFA reytinqiAvropa Liqasının ""play-off"" mərhələsinin cavab oyunlarından sonra UEFA reytinqi açıqlanıb.
Oxu.Az apasport.az-a istinadən məlumat verir ki, keçirilən 22 matç bəzi dəyişikliklərə səbəb olub.
Avstriya Yunanıstanı 12-ci pillədən sıxışdırıb. Kipr isə İsrail və Polşanı arxada qoyub. Ada təmsilçisi artıq 18-ci sıradadır.
İsveç 25-ci yeri Bolqarıstandan, Moldova 34-cü yeri Macarıstanın əlindən alıb.
Azərbaycan isə 22-ci pillədə qalıb. Ölkəmizin cari mövsümdəki qazancı 3,875-dir. “Qarabağ” hamıdan çox - 2,125, “İnter” 0,750, “Zirə” 0,625, “Qəbələ” 0,375 xal əldə edib.
Son 5 mövsümə əsasən hesablanan reytinq xalımız 18,625-dir. Azərbaycan izləyicisi Şotlandiyanı 1,000 xal qabaqlayır. Ölkəmiz Rumıniyadan 0,025 xal geridədir.
Qeyd edək ki, Avropanın 55 ölkəsindən 23-ü üçün qitə kubokları başa çatıbsa, 32-si mübarizəni davam etdirir. Bu siyahıya isə İspaniya başçılıq edir – 90,284 xal.




yer


Ölkə


13/14


14/15


15/16


16/17


17/18


Cəmi


komand




1


İspaniya


23.000


20.214


23.928


20.142


3.000


90.284


7/ 7




2


Almaniya


14.714


15.857


16.428


14.571


1.857


63.427


6/ 7




3


İngiltərə


16.785


13.571


14.250


14.928


3.642


63.176


7/ 7




4


İtaliya


14.166


19.000


11.500


14.250


3.000


61.916


6/ 6




5


Fransa


8.500


10.916


11.083


14.416


2.166


47.081


5/ 6




6


Rusiya


10.416


9.666


11.500


9.200


3.400


44.182


4/ 5




7


Portuqaliya


9.916


9.083


10.500


8.083


3.166


40.748


5/ 6




8


Belçika


6.400


9.600


7.400


12.500


1.200


37.100


2/ 5




9


Ukrayna


7.833


10.000


9.800


5.500


1.800


34.933


3/ 5




10


Türkiyə 


6.700


6.000


6.600


9.700


1.600


30.600


3/ 5




11


Hollandiya


5.916


6.083


5.750


9.100


1.700


28.549


2/ 5




12


Avstriya


7.800


4.125


3.800


7.375


3.500


26.600


2/ 4




13


Yunanıstan


6.100


6.200


5.400


5.800


3.100


26.600


2/ 5




14


Çexiya


8.000


3.875


7.300


5.500


1.300


25.975


3/ 5




15


İsveçrə


7.200


6.900


5.300


4.300


1.300


25.000


3/ 5




16


Xorvatiya


4.375


6.875


4.500


5.125


3.875


24.750


1/ 4




17


Danimarka


3.800


2.900


5.500


8.500


3.500


24.200


1/ 4




18


Kipr


2.750


3.300


3.000


5.500


5.750


20.300


2/ 4




19


İsrail


5.750


1.375


2.250


6.750


4.125


20.250


2/ 4




20


Polşa


3.125


4.750


5.500


3.875


2.875


20.125


4




21


Rumıniya


6.875


5.125


2.250


3.300


1.100


18.650


1/ 5




22


AZƏRBAYCAN


2.500


3.625


4.375


4.250


3.875


18.625


1/ 4




23


Şotlandiya


3.250


4.000


3.000


4.375


3.000


17.625


1/ 4




24


Belarus


1.750


5.500


5.125


3.000


2.250


17.625


1/ 4




25


İsveç


3.200


3.900


4.750


2.750


2.875


17.475


1/ 4




26


Bolqarıstan


5.625


4.250


1.000


4.250


2.250


17.375


1/ 4




27


Norveç


2.600


2.200


7.250


1.375


3.000


16.425


1/ 4




28


Qazaxıstan


3.125


3.375


4.625


2.750


2.250


16.125


1/ 4




29


Serbiya


2.500


2.750


4.250


2.875


2.625


15.000


2/ 4




30


Sloveniya


2.625


4.000


1.000


2.250


3.875


13.750


1/ 4




31


Lixtenşteyn


1.000


2.500


5.000


2.500


2.000


13.000


1




32


Slovakiya


1.625


2.750


3.750


2.125


1.875


12.125


4




33


İslandiya


2.500


2.500


1.125


1.000


1.125


8.250


4




34


Moldova


3.375


1.750


1.250


0.875


1.000


8.250


1/ 4




35


Macarıstan


0.875


2.125


1.625


1.875


1.625


8.125


4




36


Albaniya


2.000


0.875


2.125


0.875


1.625


7.500


1/ 4




37


Makedoniya


0.500


1.125


1.500


1.250


2.875


7.250


1/ 4




38


Finlandiya


0.500


2.400


1.000


1.750


1.250


6.900


4




39


İrlandiya


0.250


2.000


0.700


2.625


1.125


6.700


4




40


Bosniya H.


1.500


1.750


1.500


0.500


1.375


6.625


4




41


Latviya


1.625


0.250


1.625


1.375


0.750


5.625


4




42


Estoniya


1.000


1.500


1.000


1.375


0.625


5.500


4




43


Litva


1.250


0.500


0.750


0.500


2.375


5.375


4




44


Monteneqro


1.250


0.750


1.000


0.875


1.125


5.000


4




45


Gürcüstan


1.875


1.250


0.625


1.125


0.125


5.000


4




46


Ermənistan


1.125


0.375


1.625


1.125


0.625


4.875


4




47


Malta


0.875


0.125


0.875


1.250


1.375


4.500


4




48


Lüksemburq


1.500


0.500


0.750


0.750


0.875


4.375


4




49


Ş.İrlandiya


0.875


1.375


0.750


0.500


0.750


4.250


4




50


Uels


0.750


0.125


1.500


1.000


0.500


3.875


4




51


Farer adaları


0.875


1.375


0.375


0.375


0.750


3.750


4




52


Cəbəllütariq


0.000


0.250


0.750


1.500


0.500


3.000


3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


0.000


2




Qeyd: Komanda sütununda “/” işarəsindən öndə mübarizəni davam etdirən komandaların sayı göstərilib.
www.oxu.az
"
"Azərbaycan Premyer Liqasında III tura start veriləcəkBu gün futbol üzrə Azərbaycan Premyer Liqasında III tura start veriləcək.
Oxu.Az-ın Report-a istinadla məlumatına görə, ilk oyun günündə iki görüş keçiriləcək.
Həftənin açılış matçı ötən mövsümün bürünc mükafatçısı “İnter”lə debütant “Səbail” arasında olacaq. Zaur Svanadzenin rəhbərlik etdiyi kollektiv yeni çempioanta “Qəbələ” (1:2) və “Qarabağ”a (0:1) məğlubiyyətlə başlayıb ki, bu da başa düşüləndir. Sözügedən komandalar sonuncu marafonu ilk pillədə başa vurmaqla yanaşı, “ağ-göylər” kimi heyət və maddi baxımdan problem yaşamırlar.
Elitanın ən gənc komandası isə artıq öz məharətini göstərməyi bacarıb. Azərbaycanın ən qocaman klubu “Neftçi”ni məğlub edən (1:0) paytaxt təmsilçisi ilk turda “Zirə”yə uduzub (1:2).
Müstəqilliyin ilk illərində mükafatlar uğrunda yarışmalarda bir-birlərinə rəqib olan “Neftçi” ilə “Kəpəz” son dönəmlərdə fərqli qrafik cızmaqdadırlar. Hər iki kollektiv mövsümə yenilgi ilə başlayıb. “Ağ-qaralar” “Səbail”lə bərabər, “Qarabağ”a məğlub olub (1:3). Gəncə təmsilçisi isə “Sumqayıt” (0:1) və “Zirə” ilə bacarmayıb (0:3).
Uğursuz startın fonunda “Neftçi”nin baş məşqçisi Elxan Abdullayev istefa verdiyi üçün komandanı “Kəpəz”lə görüşə Elşad Əhmədov çıxaracaq. “Bakcell Arena”da baş tutacaq duel bu kollektivlərin milli çempionatlar tarixində 48-ci oyunu olacaq. Əvvəlki görüşlərdən 21-də bakılılar, 18-də gəncəlilər 3 xala seviniblər. “Neftçi” son 3 oyunda əzəli rəqibinə qalib gələ bilməmklə yanaşı, qol da vurmağı bacarmayıb.
Azərbaycan Premyer Liqası
III tur
25 avqust (cümə)
18:00. “İnter” – “Səbail”
Hakimlər: İnqilab Məmmədov, Nahid Əliyev, Rahil Ramazanov, Ramil Diniyev
AFFA nümayəndəsi: Sakin Məmmədzadə
Hakim-inspektor: Fazil Mürşüdov
“İnter Arena”
20:30. “Neftçi” – “Kəpəz”
Hakimlər: Orxan Məmmədov, Vüqar Bayramov, Mehman Mahmudov, Rəhim Həsənov
AFFA nümayəndəsi: Rauf Hüseynli
Hakim-inspektor: Kərim Ağayev
A.S.
www.oxu.az
 
"
"Siqurddsondan Avropa Liqasında fantastik qol – VİDEOİngiltərənin “Everton” klubu Avropa Liqasının pley-off mərhələsinin cavab qarşılaşmasında səfərdə Xorvatiyanın “Hayduk” komandasının qonağı olub.
Oxu.Az-ın məlumatına görə, “Polyud” stadionunda keçirilən qarşılaşma 1:1 hesabı ilə başa çatıb.
Meydan sahiblərinin heyətində Yosip Radoşeviç fərqlənib, “Everton”un bərabərlik qolunu isə Qilfi Tor Siqurddson vurub. İslandiyalı ikinci hissənin ilk dəqiqəsində təxminən 50 metr məsafədən gözəl zərbə ilə topu qapıdan keçirib.
Matçın 65-ci dəqiqəsində “Hayduk”un hücumçusu Səid Əhməd 11-metrlik zərbəni dəqiq yeriə yetirə bilməyib.
İlk oyunda 2:0 hesabı ilə qələbə qazanan “Everton” Avropa Liqasının qrup mərhələsinə vəsiqəni təmin edib.
Xatırladaq ki, “Everton” Siqurddsonu ötən həftə “Suonsi”dən rekord 45 milyon funt sterlinqə alıb.

S.B.
www.oxu.az
"
"Avropa Liqası: “Fənərbaxça”dan gözlənilməz nəticəFutbol üzrə Avropa Liqasında pley-off mərhələsinə yekun vurulub.
Oxu.Az-ın məlumatına görə, 22 komanda turnirin qrup mərhələsinə vəsiqəni təmin edib. 
Gözlənilməz nəticələrdən biri Türkiyədə qeyd alınıb. Belə ki, “Fənərbaxça” klubu doğma meydanda Makedoniyanın “Vardar” kollektivinə 1:2 hesabı ilə uduzaraq mübarizəni dayandırıb.
Qeyd edək ki, Avropa Liqasının qrup mərhələsinin püşkatması avqustun 25-də keçiriləcək.
AEK (Kipr) - “Viktoriya” (Çexiya) - 0:0
İlk oyun - 1:3
“Dinamo” (Kiyev, Ukrayna) - “Maritimo” (Portuqaliya) - 3:1
İlk oyun – 0:0
“Ostersun” (İsveç) - PAOK (Yunanıstan) - 2:0
İlk oyun – 1:3
“Şerif” (Moldova) - “Legiya” (Polşa) - 0:0
İlk oyun – 1:1
“Aleksandriya” (Ukrayna) - BATE (Belarus) - 1:2
İlk oyun – 1:1
“Zalsburq” (Avstriya) - “Vitorul (Rumıniya) - 4:0
İlk oyun – 3:1
“Makkabi” (Təl-Əviv, İsrail) - “Altax” (Avstriya) - 2:2
İlk oyun – 1:0
 
“Zenit” (Rusiya) – “Utrext” (Hollandiya) - 2:0
İlk oyun – 0:1
“Fənərbaxça” (Türkiyə) - “Vardar” (Makedoniya) - 1:2
İlk oyun – 0:2
 
“Suduva” (Litva) - “Ludoqorets” (Bolqarıstan) - 0:0
İlk oyun – 0:2
 
“Skenderbeu” (Albaniya) -  “Dinamo” (Zaqreb, Xorvatiya) - 0:0
İlk oyun – 1:1
 
“Midtyulland” (Danimarka) - “Apollon” (Kipr) - 1:1
İlk oyun – 2:3
 
AEK (Yunanıstan) - “Brügge” (Belçika) - 3:0
İlk oyun - 0:0
 
“Videoton” (Macarıstan) - “Partizan” (Serbiya) - 0:4
İlk oyun – 0:0
 
“Braqa” (Portuqaliya) - “Hafnarfyordur” (İslandiya) - 3:2
İlk oyun – 2:1
“Marsel” (Fransa) - “Domjale” (Sloveniya) - 3:0
İlk oyun – 1:1
“Atletik” (Bilbao, İspaniya) - “Panatinaikos” (Yunanıstan) - 1:0
İlk oyun – 3:2
“Rusenborq” (Norveç) - “Ayaks” (Hollandiya) - 3:2
İlk oyun – 1:0
 
“Şkendiya” (Makedoniya) - “Milan” (İtaliya) - 0:1
İlk oyun – 0:6
 
“Hayduk” (Xorvatiya) - “Everton (İngiltərə) - 1:1
İlk oyun – 0:2
“Srvena Zvezda” (Serbiya) - “Krasnodar” (Rusiya) - 2:1
İlk oyun – 2:3
“Austriya” (Avstriya) - “Osiyek” (Xorvatiya) - 0:1
İlk oyun – 2:1
S.B.
www.oxu.az
"
"“Roma”nın baş məşqçisi “Qarabağ”la bağlı fikirlərini bildiribİtaliyanın “Roma” klubunun baş məşqçisi Eusebio Di Françesko Çempionlar Liqasında düşdükləri qrupu dəyərləndirib.
Oxu.Az-ın “Report”a istinadən məlumatına görə, 48 yaşlı mütəxəssis İngiltərənin “Çelsi” və İspaniyanın “Atletiko” komandaları kimi önəmli rəqiblərlə qarşılaşacaqlarını bildirib.
Bununla yanaşı, Di Françesko “Qarabağ”ı kənarda saxlamağı düzgün saymayıb:
“Bu komandanı da qiymətləndirməmək olmaz. Hər zaman bütün rəqiblərə hörmətlə yanaşmalıyıq. Biz qrup mərhələsinə tam hazırıq”.
S.B.
www.oxu.az
"
"Bakıya ilk “Roma” gələcək – OYUNLARIN TƏQVİMİ“Qarabağ”ın Çempionlar Liqasının qrup mərhələsindəki oyunlarının vaxtı müəyyənləşib.
Oxu.Az xəbər verir ki, Ağdam təmsilçisi ilk olaraq səfərdə “Çelsi” ilə qarşılaşacaq. Oyun 12 sentyabrda baş tutacaq. “Qarabağ” ilk ev oyununu isə  sentyabrın 27-də İtaliyanın “Roma” klubuna qarşı keçirəcək.
“Qarabağ”ın oyun cədvəlini təqdim edirik:
12 sentyabr
“Çelsi” –“Qarabağ”  
27 sentyabr
“Qarabağ”– “Roma”
18 oktyabr
“Qarabağ”– “Atletiko Madrid”
31 oktyabr
“Atletiko Madrid”– “Qarabağ” 
22 noyabr
 “Qarabağ”– “Çelsi” 
5 dekabr
“Roma”–“Qarabağ”
Qeyd edək ki, ""Qarabağ""ın ev oyunları saat 20:00-da başlayacaq.
S.B.
www.oxu.az
"
"Qurban Qurbanov püşkatmanın nəticələrini şərh etdiZəif komandaların olmadığı bir turnirin püşkatmasını şərh etmək çox çətindir.
Oxu.Az-ın məlumatına görə, bu sözləri “Qarabağ” futbol klubunun baş məşqçisi Qurban Qurbanov azerisport.com saytına Çempionlar Liqasının qrup mərhələsinin püşkatmasının nəticələrini şərh edərkən deyib.
“Bizə beş ən güclü futbol ölkəsindən üçünün komandaları düşdü. Hesab edirəm ki, “Çelsi”, “Atletiko” və “Roma”nın əlavə təqdimata ehtiyacı yoxdur. Onlarla oyunlar bizim üçün böyük təcrübə olacaq, komandamıza kömək edəcək.  Hazırda mənim bütün fikirlərim ölkə çempionatındakı “Qəbələ”yə qarşı növbəti oyuna yönəlib. Onları məğlub edək, sonra oturub Çempionlar Liqasındakı rəqiblərimiz barədə məlumat toplayacam”, - baş məşqçi deyib.     
S.B.
www.oxu.az
"
"“Qarabağ” azarkeşlərinə – MÜRACİƏTXəbər verdiyimiz kimi, Çempionlar Liqasının püşkatma mərasimi keçirilib. Azərbaycanın “Qarabağ” klubu C qrupunda  İngiltərənin “Çelsi”, İspaniyanın “Atletiko” və İtaliyanın “Roma” klubları ilə mübarizə aparacaq. 
Oxu.Az-ın məlumatına görə, klub rəsmi Facebook səhifəsində azarkeşlərinə müraciət edərək qarşılaşacağı rəqiblərin sosial şəbəkələrdəki hesablarında təhqirlərə yol verməməyi xahiş edib.
“Xahiş edirik ki, rəqiblərimizin sosial şəbəkə hesablarında etik normalardan kənara çıxmayaq, öz əxlaq və mədəniyyətimizlə örnək olaq. 
Daha öncə rəqiblər öz sosial şəbəkə hesablarından Azərbaycana girişi qadağan etmişdilər, indi isə qitənin ən güclü klublarının xatirələrində neqativ qalmayaq. Anlayışınız üçün təşəkkür edirik”.
S.B.
www.oxu.az
"
"Ronaldo yenə Messini qabaqladıBu gün, avqustun 24-də, Monakoda keçirilən tədbirdə 2016/2017 mövsümünün ən yaxşı futbolçularının adı açıqlanıb.
Oxu.Az-ın məlumatına görə, ötən il olduğu kimi, ən yaxşı oyunçu adına Madridin “Real” klubunun hücumçusu Kriştiano Ronaldo layiq görülüb.
Ronalda komandası ilə birlikdə ötən mövsüm Çempionlar Liqasının və İspaniya çempionatının qalibi olub. Portuqaliyalı futbolçu Çl-də ümumilikdə 11 qol vurub.
 
Kriştiano “Barselona”nın futbolçusu Lionel Messi və “Yuventus”un kapitanı Canluici Buffonla mübarizədə qabaqlayıb.
Ən yaxşı qapıçı adına Canluici Buffon (“Yuventus”), müdafiəçi adına Serxio Ramos (“Real”), yarımmüdafiəçi adına isə Luka Modriç (“Real”) layiq görülüb.
S.B.
www.oxu.az
"
"“Qarabağ”ın Çempionlar Liqasındakı – RƏQİBLƏRİ + FOTOBu gün Monakoda Çempionlar Liqasının qrup mərhələsinin püşkatma mərasimi keçirilib.
Oxu.Az-ın məlumatına görə, əsas raundda iştirak edəcək 32 komanda 8 qrupa bölünüb.
Tarixdə ilk dəfə Azərbaycanı mötəbər turnirdə təmsil edəcək “Qarabağ” klubu C qrupunda İngiltərənin “Çelsi”, İspaniyanın “Atletiko” və İtaliyanın “Roma” klubları ilə birgə yer alıb.
A qrupu
“Benfika” (Portuqaliya)
“Mançester Yunayted” (İngiltərə)
“Bazel” (İsveçrə)
MOİK (Rusiya)
B qrupu 
“Bavariya” (Almaniya) 
“PSJ” (Fransa)
“Anderlext” (Belçika)
“Seltik” (Şotlandiya)
C qrupu
“Çelsi” (İngiltərə)
“Atletiko” (İspaniya)
“Roma” (İtaliya)
“Qarabağ” (Azərbaycan)
D qrupu
“Yuventus” (İtaliya) 
“Barselona” (İspaniya)
“Olimpiakos” (Yunanıstan)
“Sportinq” (Portuqaliya)
E qrupu
“Spartak” Moskva (Rusiya)
“Sevilya” (İspaniya)
“Liverpul” (İngiltərə)
“Maribor” (Sloveniya)
F qrupu
“Şaxtyor” (Ukrayna)
“Mançester Siti” (İngiltərə)
“Napoli” (İtaliya)
“Feyenord” (Hollandiya)
G qrupu
“Monako” (Fransa)
“Porto” (Portuqaliya)
“Beşiktaş” (Türkiyə)
“Leypsiq” (Almaniya)
H qrupu
“Real” (İspaniya)
“Borussiya” Dortmund (Almaniya)
“Tottenhem” (İngiltərə)
APOEL (Kipr)
Oyun cədvəli
1-ci tur – 12/13 Sentyabr
2-ci tur – 26/27 Sentyabr 
3-cü tur – 17/18 Oktyabr 
4-cü tur – 31 Oktyabr/1 Noyabr
5-ci tur – 21/22 Noyabr 
6-cı tur – 5/6 Dekabr



S.B.
www.oxu.az
"
"Tanınmış məşqçi: Əfranı qaralamaq yox, ona ürək-dirək vermək lazımdır“Kimin kimdən xoşu gəlmirsə, bu onun öz işidir. Ancaq Əfran çox güclü futbolçudur”. 
Oxu.Az-ın məlumatına görə, bu sözləri Sputnik Azərbaycan-a açıqlamasında millinin keçmiş baş məşqçisi Ağasəlim Mircavadov deyib.
Son vaxtlar həm mətbuatda, həm də sosial şəbəkələrdə Əfran İsmayılov əleyhinə gedən yazılardan xəbərdar olduğunu deyən Mircavadov, jurnalistlərdən Əfrana ürək-dirək olmasını xahiş edib: 
“Əfran haqda mənfi yazanlar istəyirlər ki, o hər oyun əla performans göstərsin. Ancaq bu futboldur. Hərdən səhvlər də olur. Normal qarşılamaq lazımdır”.
“Əfran futbol savadına görə üstün səviyyəli oyunçudur. Ona görə də, mən jurnalistlərdən xahiş edirəm ki, Əfranı qaralamaq yox, ona ürək-dirək vermək lazımdır. Səhv harada olur? Səhv işləyən adamda olur. Əfran da üzərində çox işləyir. Arada səhvlər olmasını adi qarşılamaq lazımdır” - Mircavadov vurğulayıb.
S.B.
www.oxu.az
"
"Vasili Utkin: ""Qarabağ""a görə çox həyəcan keçirdik""Azərbaycanlılara qarşı münasibətim yaxşıdır"".
Oxu.Az xəbər verir ki, bunu  Report-un Rusiya bürosuna eksklüziv müsahibəsində Rusiyanın məşhur idman şərhçisi Vasili Utkin deyib.
O, ""Kopenhagen"" - ""Qarabağ"" oyununun böyük hissəsini izləyə bildiyini və matçın nəticəsinə sevindiyini qeyd edib.
""Həmin vaxt ""Sport FM"" radiosunun efirində idim, MOİK - ""Yanq Boyz"" görüşünü şərh edirdik. Haradasa oyunun 25-ci dəqiqəsindən etibarən monitorlardan birinə ""Qarabağ""ın oyununu çıxardılar və qolların necə vurulduğunu gördüm. Həmkarımla ""Qarabağ""a görə həyəcanlanırdıq. Bunlar səs yazısı kimi qeydə alınıb, istəyən internetdə tapıb dinləyə bilər"", - V.Utkin deyib.
Qarabağ haqqında qalmaqala səbəb olan ""Twitter"" paylaşımı ilə bağlı vəziyyəti şərh edən şərhçi təcrübəsinə əsaslanaraq bəzi Azərbaycan KİV-lərinin fikirləri təhrif etməyə alışdığını deyib.
""Mənim heç bir ərazi, ölkə, şəhərlə işim yoxdur. İnsanlarla münasibətim var və bu mənada, azərbaycanlılara qarşı münasibətim yaxşıdır"", - o bildirib.
Onun sözlərinə görə, sosial şəbəkələrdə abunəçilərinin sayı çoxdur və buna görə də hər yazılanı cavablandıra bilmir.
""Kiminsə nəyəsə qəzəblənməsi və ya nədənsə inciməsi vecimə deyil. Kiminsə qəlbinə dəymək, kimisə təhqir etmək niyyətim olmayıb. Kimsə təhqir etdiyimi düşünürsə, qoy məhkəməyə baş vursun. Çünki təhqir hüquqi anlayışdır. Belə də ki, internet azad məkandır və hər kəsin fikrini bildirmək hüququ var"", - V.Utkin deyib.
www,oxu.az
"
"Ötən mövsümün ən yaxşı futbolçusu kim olacaq? Bu gün Avropanın ən yaxşı futbolçusunun adı açıqlanacaq.
Oxu.Az-ın apasport.az-a istinadən verdiyi məlumata görə, Çempionlar Liqasının püşkatma mərasiminin keçiriləcəyi Monakoda həm də ötən mövsümün ən yaxşı oyunçusu müəyyənləşəcək.
Tədbir Bakı vaxtı ilə saat 20:00-da başlayacaq.
Mükafatı qazanmağa 3 namizəd var. Bunlar Madrid “Real”ının hücumçusu Kriştianu Ronaldo, “Barselona”nın futbolçusu Lionel Messi və “Yuventus”un kapitanı Canluici Buffondur.
Messi və Ronaldo indiyə qədər hərəyə 2 dəfə bu nominasiyada qalib olduqları halda, Buffon ilk uğurunu qazana bilər. 
Qeyd edək ki, ötən il Avropanın ən yaxşı oyunçusu Kriştianu Ronaldo seçilib.
www.oxu.az
"
"“Qarabağ” futbolçularından İlham Əliyevə hədiyyə – FOTO + YENİLƏNİBPrezident İlham Əliyev bu gün “Qarabağ” futbol klubunun heyətini qəbul edib.
Oxu.Az xəbər verir ki, klubun prezidenti Tahir Gözəl klub adından ölkə başçısına xatirə hədiyyəsi təqdim edib. 
Prezidentə “Qarabağ”ın 10 nömrəli forması, eləcə də, üzərində futbolçuların avtoqrafı olan top hədiyyə olunub.
Qeyd edək ki, ölkə başçısı 3 il əvvəl də “Qarabağ”ın heyətini qəbul etmişdi. Həmin görüşdə də dövlət başçısına 10 nömrəli forma hədiyyə olunub.















































15:35
Azərbaycan Respublikasının prezidenti İlham Əliyev avqustun 24-də “Qarabağ” futbol klubunun heyətini qəbul edib.
Oxu.Az xəbər verir ki, məlumatı Azərbaycan prezidentinin mətbuat xidməti yayıb. 
E.Ə.
www.oxu.az
"
"Astan Şahverdiyev: ""Qarabağ""ın qələbəsi məni maraqlandırmırMillət vəkili Astan Şahverdiyev ""Qarabağ FK""-nın qələbəsi ilə bağlı münasibət bildirib.
Oxu.Az xəbər verir ki, A24.az-ın əməkdaşı ilə söhbətində millət vəkili ""Qarabağ FK"" ilə maraqlanmadığını deyib: ""Moskvadan həmin oyunu izləyirdim. Orada klub haqqında çox gözəl ifadələr səsləndirilirdi. Çox sevindirici bir haldır ki, Qarabağ Futbol Klubu Çempionlar Liqasının qrup mərhələsinə düşüb. Bu, bütöv Azərbaycanın qələbəsidir. Lakin bir futbol klubu kimi ""Qarabağ"" məni maraqlandırmır. O zaman çox sevinərik ki, torpaq kimi qaytarılar. Bu, artıq bayram olar.""
Qeyd edək ki, “Qarabağ” FK”  ötən gün Azərbaycan klubları arasında ilk dəfə Çempionlar Liqasının qrup mərhələsinə vəsiqə qazanıb.
E.Ə.
www.oxu.az
"
"8 pillə irəli: “Qarabağ” “Milan”ı da arxada qoyduÇempionlar Liqasının ""play-off"" mərhələsindən sonra klubların UEFA reytinqi açıqlanıb.
Oxu.Az-ın  apasport.az-a istinadən verdiyi məlumata görə, son 5 mövsümün nəticələrinin əksini tapdığı siyahıda Azərbaycan təmsilçiləri də var.
Ölkəmizin ən yaxşısı “Qarabağ”dır. Danimarka “Kopenhagen”ini keçən Ağdam klubu xal hesabını 18,500-ə çatdırıb.
Söhbət yeni hesablama metodu ilə yığılan xallardan gedir. 2018-ci ilin yayına qədər olan dövrdə klub reytinqi köhnə, sonrakı vaxtda isə yeni prinsiplə hesablanacaq. Lakin indiki mövsümün nəticələri qarşıdakı illərdə istifadə olunacaq. Bu üzdən elə indiki reytinq də yeni metodla hesablanır. Düzdür, bəzi mənbələr hələ də köhnə qayda ilə hesablama aparır.
Lakin yeni üsulla hesablamada 18,500 xalı olan Ağdam təmsilçisi Avropada 67-cidir. Bir həftə əvvəl 75-ci olan “Qarabağ” 8 pillə irəliləyib.
 Qurban Qurbanovun yetirmələri “Betis”, “Real-Sosyedad”, BATE, “Trabzonspor”, “Yanq Boyz”, “Milan”, Zaqreb “Dinamo”su və “Slovan”ı arxada qoyub.
 Qeyd edək ki, digər Azərbaycan klublarından “Qəbələ” (5,250 xal) 173-cü, “Neftçi”, “Kəpəz”, “Xəzər Lənkəran”, “İnter” və “Zirə” (hamısı 3,725) 241-ci pillədə qərarlaşıb.
www.oxu.az
"
"Qurban Qurbanov: Əgər başqa klubdan təklif gəlsə...Ötən gün Danimarkanın “Kopenhagen” komandası ilə cavab oyununa çıxan və ilk dəfə Azərbaycandan Çempionlar Liqasının qrup mərhələsinə düşən “Qarabağ” futbol klubunun baş məşqçisi Qurban Qurbanov təəssüratlarını bölüşüb.
Oxu.Az teleqraf.com-a istinadən həmin müsahibəni təqdim edir.
- Qurban müəllim, adınız dillər əzbəri olub. Əvvəla, təbrik edirik…
- Təbriklərə mən də qoşuluram. Bütün Azərbaycan xalqını təbrik edirəm. “Qarabağ”ın qələbəsi Azərbaycanın qalibiyyətidir.
- Bu oyundan sonra hansı hissləri yaşayırsınız? Nə deyə bilərsiniz?
- Hisslərimi sözlə ifadə etmək çətindir. Dünəndən bunu bacara bilməmişəm. Bir söz deyə bilərəm ki, sevinirəm... Bu, çox vacib oyun idi, çox vacib qələbə idi. Bu, Azərbaycan tarixində bir ilk idi. Azərbaycan futbolunun inkişafı naminə böyük addım atıldı.
- İlk hissədə komandamıza qol vurmaq üçün nə mane oldu? Yaxud nə çatışmadı?
- Futbol elə bir oyundur ki, hər gördüyün həyəcanlı epizod qolla nəticələnmir. Mən buna çatışmazlıq desəm, düzgün olmaz. Birinci hissədə bir az zəif oyun oldu. Amma oyunçularımız özlərini tez toparladılar.
- Fasilədə hansı taktiki tapşırıqlar verdiniz?
- Fasilədə bəzi oyunçulara əlavə tapşırıqlar verildi. Çox yox, kiçik dəyişikliklər etdik. Amma ümumən, komandanı daha diqqətli olmağa çağırdım. Topa və qapımıza sahib çıxmağı tələb etdim. Şükürlər olsun Allaha, oyun ümumən pis alınmadı.
- Mahir Mədətovun keçən oyundakı qolunun qələbədə danılmaz rolu oldu…
- Ümumiyyətlə, hər oyunçunun hər oyunda üzərinə xüsusi vəzifə qoyulur. Bir oyunda Mahir qol vurur, digərində Dino, başqa bir oyunda Qarayev... Futbol elə oyundur ki, bəzən bircə qol hər şeyi həll edir. Bakıdakı oyunda vurulmuş qol bu oyuna da təsir göstərdi. Birincisi, bizə ruh yüksəkliyi verdi, ikincisi “1-2” hesabı ilə Çempionlar Liqasına düşməyimizə səbəb oldu.
- Rəqibin üçüncü qolu vurmaq təhlükəsi böyük idimi?
- Təhlükə vardı. Çünki “Kopenhagen” öz meydanında oynayırdı. Çox istəkli idilər... Şansları da yüksək idi. Ələlxüsus, taktiki hücum vəziyyətlərində bu təhlükə daha çox idi. Amma biz çalışdıq və bunun qarşısını aldıq.
- Sizcə, oyunçulara kömək olan əsas amil nə oldu?
- Futbolçuların oyunda xüsusi diqqətli oynamaları əsas amil idi. Cərimə meydançasından neçə oyunçu gəlirdisə, bizim əsas məqsədimiz onların hər birinə nəzarət etmək və onlara imkan verməmək idi. Bu mənada, oyunçularımız öz vəzifələrinin öhdəsindən layiqincə gələ bildilər.
- Rəqib komandanın güclü azarkeş təzyiqi haqda nə deyə bilərsiniz?
- Azarkeş təzyiqi güclü idi. Amma ilk dəfə deyildi, biz belə güclü rəqib meydançasında və azarkeş qarşısında oynayırdıq… Dəfələrlə belə çevrədə oynamışıq.
Əlbəttə, oyuna azarkeş təsiri də olur. Oyunçularımız bu basqını hiss edirdilər. Amma biz sırf oyuna köklənməyə çalışırdıq.
- Matç öncəsi oyunçulara son sözünüz nə olmuşdu?
- İnanın ki, xatırlamıram... Çünki bir az emosional və həyəcanlı idik. Futbolçuları dəfələrlə diqqətli olmağa, oyunun içində olmağa və idarəetməni itirməməyə çağırırdım. Oyundan öncə tapşırıq verəndə ancaq nəzarəti əldən buraxmamağı tapşırırdım.
- Yaxşı, oyun bitdikdən sonra oyunçulara ilk olaraq nə dediniz?
- Bu, ümumiyyətlə, yadımda deyil. (Gülür). Onu bilirəm ki, sevincdən qəhər məni boğdu, göz yaşlarına tutuldum. Əlbəttə, oyunçuları təbrik edə bildim…
- Çempionlar Liqasının qrupunda hansı komandalarla qarşılaşmaq istərdiniz?
- Düzü, bu, istəklə deyil. Liqaya düşən bütün komandalar güclüdür. “Qarabağ” da ən güclülərdəndir. İnşallah, uyğun oyun qurmağa çalışacağıq.
- Qurban müəllim, bu qələbə ilə bir məşqçi olaraq diqqətə çıxdınız. Başqa klublardan təklif almaq ehtimalı böyükdür. Nə vaxtsa hansısa kluba müsbət cavab verə bilərsiz?
- Bəlkə, bu gün bir az istirahət edək?.. Biz hər zaman bacardığımız qədər çalışırıq ki, “Qarabağ”ın uğurları artsın. Azərbaycan irəliləsin!
- Amma azarkeşlərin, sosial şəbəkənin minlərlə istifadəçilərinin narahatlığı var ki, Qurban Qurbanov bundan sonra “Qarabağ”dan gedə bilər.
- Yox, elə bir fikrim yoxdur. Ümumiyyətlə, heç vaxt olmayıb. İndiyə qədər “Qarabağ”la olmuşam, bundan sonra da başqa fikrə düşməyəcəm...
www.oxu.az
"
"ABŞ-ın Azərbaycandakı səfirliyi “Qarabağ”ı təbrik etdiABŞ-ın Azərbaycandakı səfirliyi “Qarabağ”ı Çempionlar Liqasının qrup mərhələsinə yüksələn ilk Azərbaycan klubu olması münasibətilə təbrik edib.
 Oxu.Az APA-ya istinadən xəbər verir ki, bu barədə səfirliyin “Facebook” səhifəsində yer alan açıqlamada deyilir. “Bu, böyük nailiyyətdir! ABŞ səfirliyi “Qarabağ”a gələcək oyunlarda uğurlar arzulayır”, - deyə açıqlamada bildirilir.
Xatırladaq ki, “Qarabağ” ötən gün Danimarkanın “Kopenhagen” komandası ilə cavab qarşılaşmasında 2:1 uduzsa da, daha əvvəl Bakıdakı görüşdə 1:0 hesabı ilə qələbə qazandığı üçün Çempionlar Liqasının qrup mərhələsinə düşüb.
www.oxu.az
"
"Qara Qarayevdən oyunsonrası paylaşım - VİDEO“Qarabağ”ın futbolçusu Qara Qarayev maraqlı paylaşıb edib.
Oxu.Az qol.az-a istinadən xəbər verir ki, milli komamdamızın da üzvü olan 25 yaşlı yarımmüdafiəçi Çempionlar Liqasının ""play-off"" mərhələsinin ""Kopenhagen""lə cavab oyunu bitən kimi komandanın düşərgəsində yaşanan sevincli anların görüntülərini yayıb.
Həmin görüntüləri təqdim edirik:

www.oxu.az
"
"Türkiyəli şərhçidən ""Qarabağ""a tərif - VİDEOTürkiyə telekanallarında “Qarabağ” hekayəsi davam edir.
Oxu.Az xəbər verir ki, ötən gecə klubumuzun Çempionlar liqasına düşməsi qardaş Türkiyədə də səs-küyə səbəb olub.
Verilişlərin birində məşhur şərhçi Əli Ece “Qarabağ”dan və Azərbaycan futbolundan ağızdolusu danışıb.
Oxu.Az həmin görüntüləri təqdim edir:

www.oxu.az
"
"Qurbandan rekord - Simeoneni “taxtdan saldı”UEFA Çempionlar Liqasının cari mövsümündə iştirak edən klublarda ən uzun müddət çalışan məşqçilərin siyahısını açıqlayıb. ""Arsenal""ın ÇL-dən kənarda qalması ilə 20 ildən sonra ilk dəfə turnirdə çıxış etməyən Arsen Venger siyahıda yer almayıb.
Oxu.Az qafqazinfo.az-a istinadən xəbər verir ki, ÇL-in qrup mərhələsində iştirak edəcək 32 klub arasında rekord ""Qarabağ""ın çalışdırıcısı Qurban Qurbanova məxsusdur. Ağdam klubunun baş məşqçisi “Atletiko”nu çalışdıran Dieqo Simeoneni geridə qoyub. Argentinalı mütəxəssis 2011-ci ildən Madrid təmsilçisini çalışdırır. Qurbanov isə 2008-ci ildən ""Qarabağ""ın ""sükanı arxası""ndadır. 3-cü yerdə “Tottenhem”in çalışdırıcısı Maurisio Poçettinodur. Poçettino həmyerlisi Simeonedən 3 il geri qalır.
İlk altı pilləni təqdim edirik:
Qurban Qurbanov (Qarabağ) - 4 avqust 2008-ci il 
Dieqo Simeone (Atletiko) - 23 dekabr 2011-ci il
Maurisio Poçettino (Tottenhem) - 27 may, 2014-cü il
Leonardo Jardim (Monako) - 10 iyun, 2014-cü il
Massimiliano Alleqri (Yuventus) - 16 iyul, 2014-cü il
Maurisio Sarri (Napoli) - 12 iyun, 2015-ci il
www.oxu.az
"
"Tanınmış aparıcı “Qarabağ” vədinə xilaf çıxdıHər kəsin həyəcanla gözlədiyi “Kopenhagen” -“Qarabağ” qarşılaşmasından əvvəl azarkeşlər maraqlı jestlər edib, komandamızın qələbəsilə bağlı vədlər verirdilər.
Onlardan biri də tanınmış aktrisa, teleaparıcı Mələk Heydərova idi. O bildirmişdi ki, “Qarabağ” udsa, ərə gedəcək.
Oyundan sonra hamı ona bu sualı ünvanladı: Vədinə əməl edəcəkmi?
Oxu.Az xəbər verir ki, M.Heydərova mətbuat.az-a açıqlamasında bildirib ki, sevdiyi yoxdur, ancaq dünəndən xeyli insan ona evlənmək təklifi edib: “Dünəndən bütün Bakı mənə evlilik təklifi edir. Ancaq içində bir fərlisi yoxdur. Hələ baxıram, kim xoşuma gəlsə, ürəkli olsa, yaxşı addım atsa, ən bahalı brilliant alsa, ona da gedəcəm.”
www.oxu.az
"
"Oyundan sonra anamı xatırladıq - Qurban Qurbanovun qardaşı - VİDEOÖtən gecə Danimarkanın “Kopenhagen” klubunu mübarizədən kənarlaşdıraraq, qrup mərhələsinə vəsiqə qazanan “Qarabağ” səhər saatlarında Bakıya qayıdıb.
Oxu.Az yenicag.az-a istinadən  xəbər verir ki, Ağdam klubunu qarşılayanlar arasında “Zaqatala” klubunun prezidenti, Qurban Qurbanovun qardaşı Musa Qurbanov da var idi.
Jurnalistlərin suallarını cavablandıran veteran futbolçu “Qarabağ”ın tarixi zəfərini şərh edib. Bundan başqa, o, matçdan sonra qardaşı ilə emosional telefon danışığından da söz açıb. Qardaşlar söhbət zamanı analarını xatırlayaraq, kövrəliblər.
Qeyd edək ki, Qurbanovların anası Güləbatın xanım bu ilin aprelində dünyasını dəyişib.

www.oxu.az
"
"Azad Rəhimov: ""Qarabağ""ın qələbəsi Azərbaycan futbolu tarixində yeni bir səhifə oldu""Qarabağ"" futbol klubunun qələbəsi Azərbaycan futbolu tarixində yeni bir səhifə oldu.
Oxu.Az xəbər verir ki, bunu Trend-ə gənclər və idman naziri Azad Rəhimov deyib.
A.Rəhimov vurğulayıb ki, Azərbaycanın əzəli torpağı olan Qarabağın adını öz klublarında yaşatmaqla bərabər, futbolçularımız bu klubun adını tarixə də yaza bildilər: “Dünən minlərlə insan qələbə sevincini bölüşmək üçün bir araya gəldi. Mən bütün komandamıza bizə bu qürur hissini yaşatdıqlarına görə təşəkkür edirəm, onları ürəkdən təbrik edirəm və yeni qələbələr arzulayıram”.
Qeyd edək ki, ötən gün ""Qarabağ"" səfərdə ""Kopenhagen"" komandasına 2:1 hesabı ilə məğlub olsa da, Bakıda ilk oyunda qazanılmış minimal qələbə sayəsində Azərbaycan futbolu tarixində ilk dəfə Çempionlar Liqasının qrup mərhələsinə vəsiqə qazanıb.
www.oxu.az
"
"Rövnəq Abdullayev “Qarabağ” haqqında: Bu, böyük tarixin ilk sətirləridir“Qarabağ”ın qazandığı bu tarixi uğurun şahidi olduğumuz üçün çox sevincliyik”. 
Oxu.Az xəbər verir ki, bu sözləri AFFA-nın prezidenti Rövnəq Abdullayev deyib.
Qurum rəhbəri “Qarabağ”ın Çempionlar Liqasının qrup mərhələsinə vəsiqə qazanması ilə bağlı fikirlərini assosiasiyanın rəsmi saytına açıqlayıb: “Bu nailiyyət Azərbaycan futbolunda yazılmaqda olan böyük tarixin ilk sətirləridir. “Qarabağ” uğura doğru səbirlə, addım-addım irəlilədi və nəhayət, hər birimizin arzuladığımız sevinci bizə yaşatmağı bacardı. Azərbaycan futbolunda bir ilkə imza atan “Qarabağ” Futbol Klubunun rəhbərliyini, məşqçilərini, inzibati heyətini, futbolçularını və təbii ki, bütün oyunlarda komandaya inanan, dəstəyini əsirgəməyən azarkeşləri bu zəfər münasibətilə təbrik edirəm. Azərbaycan futbol ictimaiyyəti adından “Qarabağ”a Çempionlar Liqasının qrup mərhələsində uğurlar arzulayıram”.
E.Ə.
www.oxu.az
"
"Rəşad Sadıqov: Fasilədə Qurban Qurbanov dedi ki...“Kopenhagen”i sıradan çıxararaq Çempionlar Liqasında qrup mərhələsinə yüksələn “Qarabağ” bu gün səhər saatlarında Bakıya çatıb.
Oxu.Az futbol11.az-a istinadən xəbər verir ki, komandanı hava limanında xeyli azarkeş və jurnalist qarşılayıb. Komandanın kapitanı Rəşad Sadıqov  matçla bağlı sualları cavablandırıb:
- Çətin oyun oldu. Rəqib son dəqiqəyə kimi əlindən gələni etdi ki, mərhələni adlasın. Təcrübəli komandadır. Son ana kimi mübariz apardıq. Sevinirik ki, mərhələ adlayan tərəf biz olduq.
- Bütün azarkeşlər səhərə kimi yatmayıb, qələbəni bayram edib. Onlara nə sözünüz var?
- Hamıya təşəkkür edirəm. Hər kəs bunu istəyirdi. Neçə illərdir buna doğru gedirdik. Çox sevinirik ki, bu il istəyimizə çatdıq. Yadınızdadır, ötən mövsüm ÇL-i necə üzücü şəkildə tərk etdik. Bu il də hazırlıq dövründə məğlubiyyətlərimiz olurdu. Hətta insanlarda bizə qarşı inamsızlıq da yaranmışdı. Amma ilk gündən nəyəsə nail olmaq üçün nə əziyyət çəkəcəyimizi bilirdik. Düşündüyümüz transferlər alınmadı. Qurban müəllimi bir daha təbrik edirəm. Transfersiz, bu qədər çətinliklərə baxmayaraq, hansı ki, çoxlu zədəlilərimiz oldu, milliyə xeyli futbolçu cəlb edildi, xeyli ağır proseslərdən keçdik.
Bəzi şeylər var ki, kənardan görünmür. Dünənki matçda Qurban müəllim bir neçə dəfə oyun sistemini dəyişdi. Belə qarşılaşmalarda nəyisə dəyişmək böyük riskdir. İlk yarıda məğlub olmağımıza baxmayaraq, fasilədə bizə çox yaxşı çıxış etdiyimizi bildirdi. Bizə mərhələni keçəcəyimizi və inandığını dedi. Bütün xalqımızı təbrik edirəm. “Qarabağ” təkcə bizim yox, xalqın komandasıdır. Hansı komandanı təmsil etdiyimizi bilirik, son damla qanımıza görə mübarizə apardıq ki, arzumuza çataq.
- Bu gün püşk atılacaq. Qarşılaşmaq istədiyiniz rəqib varmı?
- İndiyə kimi püşkdə xüsusi istədiyimiz komanda olmayıb, heç kimdən çəkinməmişik.
- “İnter”lə 3 il əvvəlki matçda Zelinkanın səhvindən sonra demişdiniz ki, “bir də əlimizə bu cür şans düşəcək, ya yox, bilmirəm”. Dünən qələbədən sonra nə düşünürdünüz?
- Yolda çox şey haqqında danışmışıq. 5 saat biz də yatmamışıq. “Rusenborq”la səfərdə 0:0 hesablı heç-heçədən sonra bizi təbrik edirdilər.  Amma bu gün ÇL-in qruplarındayıq.Növbəti mövsüm reqlamentdə dəyişikliklər ediləcək, belə olan halda vəsiqə qazanmaq da çox çətin olacaq. Başa düşürdük ki, belə fürsəti bir də əldə etməyə bilərik. Əlimizdən gələni etdik ki, bu il istəyimizə nail olaq.
www.oxu.az
"
"""Qarabağ""ın qələbəsi erməniləri qəzəbləndirdi – FOTO""Qarabağ"" klubunun Azərbaycan futbolu tarixində ilk dəfə olaraq UEFA Çempionlar Liqasının qrup mərhələsinə vəsiqə qazanması erməniləri qəzəbləndirib.
Oxu.Az xəbər verir ki, UEFA, Çempionlar Liqası oyunundan sonra rəsmi “Facebook” səhifəsində “Qarabağ”ın oyundan sonra çəkilən fotosunu paylaşaraq təbrik edib. 
Erməni izləyicilər komandamızın qələbəsini əks etdirən fotoya “Qəzəb ifadələri” qoyublar. 
Qeyd edək ki, tarixdə ilk dəfə Azərbaycan komandası Çempionlar Liqasının qrup mərhələsinə vəsiqə qazanıb.








E.Ə.
www.oxu.az
"
"Leyla Əliyeva da “Qarabağ”dan yazdıPrezident İlham Əliyevin böyük qızı, Heydər Əliyev Fondunun vitse-prezidenti Leyla Əliyeva “Qarabağ”ın tarixi qələbəsi münasibətilə paylaşım edib.
Oxu.Az xəbər verir ki, o, rəsmi “Instagram” səhifəsində “Təbriklər, “Qarabağ”! İrəli!” şərhini yazaraq komandanın heyətini təbrik edib və öz sevincini bölüşüb.




 

Təbriklər, ""Qarabağ""! Irəli! Поздравляем ""Карабах""! Только вперед!
Публикация от Official page of Leyla Aliyeva (@leyla999) Авг 23 2017 в 2:09 PDT




A.S.
www.oxu.az
 
"
"Gözlər Monakoda: “Qarabağ”ın rəqibləri müəyyənləşirBu gün Çempionlar Liqasının qrup mərhələsinin püşkatma mərasimi keçiriləcək.
Oxu.Az-ın məlumatına görə, əsas raundda iştirak edəcək 32 komanda 8 qrupa bölünəcək.
Monakoda təşkil olunacaq tədbir Bakı vaxtı ilə saat 20:00-da başlayacaq. İlk dəfə bu mərhələdə Azərbaycan da təmsil olunacaq.
Beşqat Azərbaycan çempionu “Qarabağ” qitənin ən güclü 32 komandası arasında yer aldığından, bugünkü tədbirdə rəqiblərini tanıyacaq. Artıq komandalar reytinqlərinə görə səbətlərə bölünüb.
İlk səbətdə 8 ən reytinqli çempionatın qalibi yer alıbsa, digər 24 klub öz əmsalına görə sıralanıb. Əsas mərhələnin debütantı “Qarabağ” sonuncu səbətdə yer alıb. Qurban Qurbanovun baş məşqçisi olduğu komandamız yüksək reytinqli rəqiblərlə eyni qrupa düşəcək.
Qeyd edək ki, Monakodakı püşkatma həm də Gənclər Liqasına şamil olunacaq. Rəşad Sadıqovun baş məşqçisi olduğu “Qarabağ”ın U-19 komandası da eyni rəqiblərlə bir qrupda çıxış edəcək.
 Çempionlar Liqası
Qrup mərhələsi
I səbət
“Real” (İspaniya)
“Bavariya” (Almaniya)
“Çelsi” (İngiltərə)
“Yuventus” (İtaliya)
“Benfika” (Portuqaliya)
“Monako” (Fransa)
“Spartak” Moskva
“Şaxtyor” (Ukrayna)
 II səbət
“Barselona” (İspaniya)
“Atletiko” (İspaniya)
PSJ (Fransa)
“Borussiya” (Dortmund, Almaniya)
“Sevilya” (İspaniya)
“Mançester Siti” (İngiltərə)
“Porto” (Portuqaliya)
“Mançester Yunayted” (İngiltərə)
 III səbət
“Napoli” (İtaliya)
“Tottenhem” (İngiltərə)
“Bazel” (İsveçrə)
“Olimpiakos” (Yunanıstan)
“Anderlext” (Belçika)
“Roma” (İtaliya)
“Beşiktaş” (Türkiyə)
“Liverpul” (İngiltərə)
IV səbət
“Seltik” (Şotlandiya)
“Qarabağ” (Azərbaycan)
APOEL (Kipr)
“Sportinq” (Portuqaliya)
MOİK (Rusiya)
“Feyenord” (Hollandiya)
“Maribor” (Sloveniya)
“Leypsiq” (Almaniya)
www.oxu.az
"
"Tarix yazanlar Bakıda – VİDEO + FOTOÖtən gün Azərbaycan futbolunda tarix yazan ""Qarabağ"" Vətənə qayıdıb.
Oxu.Az BAKU.WS-ə istinadən xəbər verir ki, turnirdəki təmsilçimiz “Qarabağ” həlledici qarşılaşmada ""Kopenhagen"" klubunu keçərək Çempionlar Liqasına vəsiqə qazanıb. Qurban Qurbanovun komandası artıq Bakıdadır. Təmsilçimizi minlərlə futbolsevər qarşılayıb. 
Qeyd edək ki, Ağdam klubu Bakıdakı ilk oyunda 1:0 hesablı qələbə qazandığından səfərə üstün yollanıb. “Qarabağ” növbəti dəfə tarix yazmaqla Çempionlar Liqasının qrup mərhələsinə yüksələn ilk Azərbaycan klubu kimi tarixə düşüb.
















































E.Ə.
www.oxu.az
"
"“NTV Spor” “Qarabağ”ı təbrik etdi - VİDEOTürkiyənin ""NTV Spor"" kanalı ""Qarabağ""ı Çempionlar Liqasının qrup mərhələsinə düşməsi münasibəti ilə təbrik edib.
Oxu.Az qol.az-a istinadən xəbər verir ki, telekanalın şərhçisi bu qələbəni Azərbaycan futbolu tarixində önəmli hadisə adlandırıb.

www.oxu.az
"
"Zidan “Real”la danışıqlar aparmadan müqavilə müddətini uzatdıMadrid “Real”ının baş məşqçisi Zinəddin Zidan klubla yeni sazişə imza atıb.
Oxu.Az Report-a istinadla xəbər verir ki, fransalı mütəxəssis klubdan düşünmək üçün ona vaxt verilməsini istəməyib. Bildirilir ki, çalışdırıcının məvacibi 4,35 milyon avrodan 8 mln. avroya qədər artırılıb.
Zidan komandanın sükanı arxasına 2016-ci ildə keçib. O, bu müddət ərzində klubla Çempionlar Liqasını (2 dəfə), həmçinin İspaniya çempionatını, UEFA Superkubokunu (2) və Klublararası Dünya Çempionatını (2) qazanıb.
A.S.
www.oxu.az
 
"
"“Monako” Mbappeni PSJ-yə satmağa razılaşdıPSJ “Monako”nun hücumçusu Kilina Mbappenin transferinin son detallarını razılaşdırıb və tezliklə sövdələşməni rəsmən elan edəcək.
Oxu.Az Report-a istinadla xəbər verir ki, monakolular parislilərin son təkliflərini qəbul ediblər və Kiliana görə 150 milyon avro və bir oyunçu almalıdırlar.
Maliyyə feyr-pleyini pozmamaq üçün Neymara görə 222 mln. avro ödəmiş “qırmızı-göylər” bir sıra futbolçularını satmalıdır. Klubu Serj Orye, Atem Ben-Arfa, Qjeqoj Krıxovyak, Qonsalu Quedeş, Lukas Moura, Yulian Draksler və Anhel Di Mariya tərk edə bilər.
Bundan əvvəl Mbappenin klub ilə beş illik müqavilənin şərtlərini razılaşdırdığı məlumat verilmişdi.
A.S.
www.oxu.az
 
"
"Qurban Qurbanov: Belə məğlubiyyətə sevindiyimi xatırlamıramBu uğuru təkcə biz yox, bütün Azərbaycan xalqı arzulayırdı. Hər kəsi tarixi nailiyyət münasibəti ilə təbrik edirəm. Deyiləcək çox söz yoxdur. Karyeramda belə bir məğlubiyyətə sevindiyimi xatırlamıram. Bu uğurun ölkəmizdə futbolun inkişafına bir qədər də təkan verəcəyini düşünürəm.
Oxu.Az-ın “Report”a istinadən məlumatına görə, bunu Çempionlar Liqasının “pley-off” mərhələsinin cavab matçında Danimarka təmsilçisi “Kopenhagen”ə 1:2 hesabı ilə uduzmaqla turnirin qrupuna vəsiqə qazanan “Qarabağ”ın baş məşqçisi Qurban Qurbanov “İdman Azərbaycan” telekanalına açıqlamasında deyib.
Qırx beş yaşlı mütəxəssis bildirib ki, hər şey onların düşündükləri kimi alınıb:
“Müdafiədə diqqətli olmalıydıq. Rəqib pressinq tətbiq edirdi, biz də bunun qarşısını almağa çalışırdıq. Rəqib evdə oynayırdı deyə, təzyiq göstərirdi. İstər-istəməz azarkeş dəstəyi sözünü deyir. İkinci hissədə daha soyuqqanlı oynadıq. Hər şey düşündüyümüz kimi alındı”.
Bakıda baş tutan ilk qarşılaşmada 1:0 hesabı ilə qalib gələn “Qarabağ”, rəqib meydanında 1:2 uduzsa da, səfər qolu sayəsində yoluna qitənin ən nüfuzlu klub turnirində davam edir.
S.B.
www.oxu.az
"
"Bakıda minlərlə insan “Qarabağ”a görə küçələrə çıxdı – VİDEO + FOTOXəbər verdiyimiz kimi, tarixdə ilk dəfə Azərbaycan komandası Çempionlar Liqasının qrup mərhələsinə vəsiqə qazanıb.
Oxu.Az-ın məlumatına görə, bu mötəbər hadisəni qeyd etmək üçün minlərlə insan Bakının küçələrinə çıxıb.
“Qarabağ”, “Qarabağ!” şüarlarını hər küçədə eşitmək olar.
Şəhərdə qələbə ruhu, bayram əhval-ruhiyyəsi hiss olunur.
Nəqliyyatın hərəkətində də bəzi problemlərin yarandığı bildirilir.






























S.B.
www.oxu.az
"
"“Qarabağ”ın potensial rəqibləri – SƏBƏTLƏR MÜƏYYƏNLƏŞDİÇempionlar Liqasının qrup mərhələsində mübarizə aparacaq 32 komandanın səbətləri bəlli olub.
Oxu.Az-ın məlumatına görə, tarixdə ilk dəfə Çempionlar Liqasının qrupunda yarışacaq Azərbaycan çempionu “Qarabağ” IV səbətdə yer alacaq.
I səbət
“Real” (İspaniya), “Bavariya” (Almaniya), “Çelsi” (İngiltərə), “Yuventus” (İtaliya), “Benfika” (Portuqaliya), “Monako” (Fransa), “Spartak” Moskva (Rusiya), “Şaxtyor” (Ukrayna);
II səbət
“Barselona” (İspaniya), “Atletiko” (İspaniya), PSJ (Fransa), “Borussiya” Dortmund (Almaniya), “Sevilya” (İspaniya), “Mançester Siti” (İngiltərə), “Porto” (Portuqaliya), “Mançester Yunayted” (İngiltərə);
III səbət
“Napoli” (İtaliya), “Tottenhem” (İngiltərə), “Bazel” (İsveçrə), “Olimpiakos” (Yunanıstan), “Anderlext” (Belçika), “Roma” (İtaliya), “Beşiktaş” (Türkiyə), “Liverpul” (İngiltərə);
 
IV səbət
“Seltik” (Şotlandiya), “Qarabağ” (Azərbaycan), APOEL (Kipr), “Sportinq” (Portuqaliya), MOİK (Rusiya), “Feyenord” (Hollandiya), “Maribor” (Sloveniya), “Leypsiq” (Almaniya).
Püşkatma mərasimi sabah Bakı vaxtı ilə saat 20:00-da Monakoda keçiriləcək.
S.B.
www.oxu.az
"
"Çempionlar Liqası: Gecənin nəticələriFutbol üzrə Çempionlar Liqasında pley-off mərhələsinin cavab oyunları keçirilib.
Oxu.Az-ın məlumatına görə, ikinci oyun günündə beş qarşılaşma keçirilib.
Xəbər verdiyimiz kimi, Azərbaycanın “Qarabağ” Danimarkanın “Kopenhagen” komandasına 2:1 hesabı ilə məğlub olsa da, səfərdə vurduğu qol sayəsində sevinən tərəf olub. “Qarabağ” Çempionlar Liqasının qrup mərhələsində iştirak edəcək ilk Azərbaycan komandası olacaq.
“Qarabağ”la yanaşı İngiltərənin “Liverpul”, Portuqaliyanın “Sportinq”, Rusiyanın MOİK və Kiprin APOEL  kollektivləri Çempionlar Liqasının qrup mərhələsinə vəsiqə qazanıblar.
“Kopenhagen” (Danimarka) - “Qarabağ” (Azərbaycan) - 2:1
İlk oyun - 0:1
“Slaviya” (Çexiya) - APOEL (Kipr) - 0:0
İlk oyun - 0:2
 
“Liverpul” (İngiltərə) - “Hoffenhaym” (Almaniya) - 4:2
İlk oyun - 2:1
“Styaua” (Rumıniya) - “Sportinq” (Portuqaliya) - 1:5
İlk oyun - 0:0
MOİK (Rusiya) - “Yanq Boyz” (İsveçrə) - 2:0
İlk oyun - 1:0
S.B.
www.oxu.az
"
"“Qarabağ” Çempionlar Liqasında! – TARİXDƏ İLK DƏFƏ + VİDEOAzərbaycanın “Qarabağ” klubu Çempionlar Liqasının qrup mərhələsinə vəsiqə qazanıb.
Oxu.Az-ın məlumatına görə, səfərdə Danimarkanın “Kopenhagen” komandasına qarşı cavab oyununda Qurban Qurbanovun yetirmələri məğlub olsalar da, vurulan qol sayəsində sərfəli nəticə əldə ediblər.
“Parken” stadionunda keçirilən qarşılaşma meydan sahiblərinin 2:1 hesablı qələbəsi ilə yekunlaşıb.
Hesabı 45-ci dəqiqədə Federikko Santander açıb. 63-cü dəqiqədə Dino Ndlovu “Qarabağ”ın tarixi qolunu vuraraq oyunda tarazlığı bərpa edib. Lakin bu qoldan cəmi 3 dəqiqə sonra Pavloviç yenidən “Kopenhagen”i hesabda irəli çıxarıb. Bundan artığına isə Danimarka klubunun gücü çatmayıb.
İlk oyunda Bakıda rəqibini 1:0 hesabı ilə məğlub edən “Qarabağ” klubu Azərbaycan futbol tarixində Çempionlar Liqasının qrup mərhələsinə vəsiqə qazanan ilk komanda olub.

S.B.
www.oxu.az
"
"Zabit Səmədov Zimmermandan revanş aldı – VİDEOAzərbaycanın peşəkar kikboksçusu Zabit Səmədov hollandiyalı idmançı Errol Zimmermanla döyüşdən qalib ayrılıb.
Oxu.Az-ın məlumatına görə, görüş Qroznıda Çeçenistanın birinci prezidenti Əhməd Kadırovun xatirəsinə həsr olunmuş peşəkar kikboksinq turniri çərçivəsində keçirilib.
Xatırladaq ki, Zabit Səmədov 2008-ci ildə Avropa Qran-Prisinin finalında Zimmermana məğlub olmuşdu.

S.B.
www.oxu.az
"
"“Qarabağ” “Kopenhagen”ə qarşı – START HEYƏTLƏRTarixində ilk dəfə Çempionlar Liqasının pley-off mərhələsində çıxış edən “Qarabağ” bu gün cavab oyununa çıxacaq. 
Oxu.Az-ın Apasport.az-a istinadən məlumatına görə, Azərbaycan çempionu səfərdə “Kopenhagen”lə qarşılaşacaq.
Danimarka təmsilçisi ilə Bakıdakı görüş Qurban Qurbanovun yetirmələrinin 1:0 hesablı qələbəsi ilə yekunlaşıb. Bu hesab cavab oyunu öncəsi “Qarabağ”ın Azərbaycan futbol tarixinə Çempionlar Liqasının qrup mərhələsindəki ilk komanda kimi düşmək şansını artırır. Belə ki, səfərdə istənilən hesablı heç-heçə, hətta minimal fərqli, amma qollu məğlubiyyət də təmsilçimizin lehinə olacaq.
Ağdam klubu Danimarkaya yüksək əhval-ruhiyyə ilə yollanıb. “Qarabağ” 19 il öncə 0:6 hesabı ilə uduzduğu Kopenhagendə tarix yazmağa köklənib.
Bu qarşılaşma Azərbaycan klublarının avrokuboklar tarixində 300-cü, Çempionlar Liqasında isə 60-cı sınağı olacaq.
“Kopenhagen”: 25. Robin Olsen, 3. Pyer Benqtsson, 6. Uilyam Kvist (k), 7. Benyamin Verbiç, 9. Federiko Santander, 11. Andriya Pavloviç, 16. Yan Qrequs, 17. Kasper Kusk, 20. Nikolay Boylesen, 22. Peter Ankersen, 27. Mixael Lüftner
Ehtiyat oyunçular: 1. Stefan Andersen, 8. Uroş Matiç, 14. Nikolay Tomsen, 15. Mikael Antonsson, 24. Yussef Tutu,  28. Pieros Sotiriu, 32. Danni Amankva
Baş məşqçi: Stole Solbakken 
“Qarabağ”: 13. İbrahim Şehiç, 2. Qara Qarayev, 5. Maksim Medvedev (k), 8. Miçel, 9. Dino Ndlovu, 11. Mahir Mədətov, 17. Donald Gerrye, 20. Riçard Almeyda, 25. Ansi Aqolli, 52. Yakub Jezniçak, 55. Bədavi Hüseynov
Ehtiyat oyunçular: 1. Anton Kanibolotski, 7. Rahid Əmirquliyev, 14. Rəşad Sadıqov, 22. Əfran İsmayılov, 30. Abbas Hüseynov, 32. Elvin Yunuszadə, 91. Coşqun Diniyev
Baş məşqçi: Qurban Qurbanov
S.B.
www.oxu.az
"
"“Qarabağ”ı gözləyən çılğın “Kopenhagen” azarkeşləri - FOTOBu gün ""Qarabağ""ımız Çempionlar Liqasının ""play-off"" mərhələsinin cavab matçında səfərdə Danimarkanın ""Kopenhagen"" klubunun qonağı olacaq. ""Parken"" stadionunda keçiriləcək qarşılaşma Bakı vaxtı ilə 22:45-də start götürəcək.
""Kopenhagen"" klubu möhtəşəm azarkeş dəstəyi ilə ev oyunlarında daha yaxşı nəticələr nümayiş etdirir. Xüsusilə, xanım azarkeşlər klubun doğma stadionunda keçirdiyi oyunlara maraq göstərir. 
Qitənin ən ali turnirində ""play-off""a vəsiqə qazanmaqla Azərbaycan futbolunda ilkə imza atan ""Qarabağ""ımız bu gün çılğın ""Kopenhagen"" azarkeşləri qarşısında mübarizəyə çıxacaq. 
İlk oyunda 1:0 hesabı ilə qalib gələn komandamız bu gün sərfəli nəticə qazanarsa, Çempionlar Liqasında qrup mərhələsinə yüksəlməklə ölkə futbolunda yeni bir səhifə açacaq.
22:45. “Kopenhagen” (Danimarka) - “Qarabağ” (Azərbaycan)
Baş hakim: Alberto Undiano Malyenko 
Köməkçi hakimlər: Roberto Alonso, Raul Kabanero
Dördüncü hakim: Dieqo Barbero Sevilla 
Kopenhagen. “Parken” stadionu
Oxu.az baku.ws-ə istinadən həmin fotoları təqdim edir:









































C.İ.
www.oxu.az
"
"Olimpiya Stadionu “Qarabağ”a söz verdi – FOTOXəbər verdiyimiz kimi, bu gün Azərbaycanın “Qarabağ” klubu Çempionlar Liqasının pley-off mərhələsi çərçivəsində tarixi oyuna çıxır.
Oxu.Az-ın məlumatına görə, sosial şəbəkələrdə oyunla bağlı maraqlı trend yayılıb. 
Belə ki, istifadəçilər “Qarabağ”ın qələbə qazanacağı təqdirdə kasıblara kömək edəcəkləri, pulsuz işlər və digər xeyirxah əməllər görəcəkləri barədə vədlər verirlər.
Maraqlı paylaşımlardan birini də rəsmi Facebook səhifəsində Bakı Olimpiya Stadionu edib:
“Söz veririk ki, əgər Qarabağ FK UEFA Çempionlar Liqasının qrup mərhələsinə vəsiqə qazansa, əlimizdən gələni edəcəyik ki, növbəti oyunlar Bakı Olimpiya Stadionunda olsun! Uğurlar, Qarabağ!”
Xatırladaq ki, “Kopenhagen”-“Qarabağ” matçı avqustun 23-də “Parken” stadionunda keçiriləcək. Matçını start fiti Bakı vaxtı ilə saat 22:45-də səslənəcək. Bakıda keçirilən ilk oyun “Qarabağ”ın 1:0 hesablı qələbəsi ilə yekunlaşıb.



S.B.
www.oxu.az
"
"Premyer Liqa: 3-cü turun oyun cədvəliAzərbaycan Premyer Liqasında 3-cü turun oyun cədvəli açıqlanıb.
Oxu.Az Trend-ə istinadən verdiyi məlumata görə, iki günü əhatə edəcək 3-cü turun bütün görüşləri “CBC Sport” kanalı vasitəsilə canlı yayımlanacaq.
25 avqust
“İnter” – “Səbail”
“İnter Arena”, 18:00
“Neftçi” – “Kəpəz”
“Bakcell Arena”, 20:30
26 avqust
“Zirə” – “Sumqayıt”
Zirə İdman Kompleksinin stadionu, 18:00
“Qarabağ” – “Qəbələ”
“Azersun Arena”, 20:30
İ.F.
www.oxu.az
"
"“Beşiktaş” prezidentinin azərbaycanlı sevgilisi - FOTOTürkiyənin “Beşiktaş” klubunun prezidenti Fikrət Orman sevgilisi ilə gündəmə gəlib.
Oxu.Az Yenicag.az-a istinadla xəbər verir ki, İstanbul klubunun rəhbəri əslən azərbaycanlı olan ukraynalı Ülviyyə Alekslə istirahət üçün əvvəlcə Bodruma, daha sonra isə Yunanıstana yollanıb.
Qeyd edək ki, Ülviyyə 4 ildir ki, İstanbula yaşayır. O, “Beşiktaş”a azarkeşlik etməklə tanınır. Yayılan məlumata görə, klub prezidenti sevgilisi Ülviyyəyə modelin adı yazılan 99 nömrəli forma da hədiyyə edib.











A.S.
www.oxu.az
 
 
"
"DÇ-2017: Qadın güləşçilərimiz də məğlub oldu – YENİLƏNİBFransanın paytaxtı Paris şəhərində güləş üzrə dünya çempionatı davam edir.
Oxu.Az Trend-iə istinadən xəbər verir ki, üçüncü yarış günündə 55, 58, 63 və 75 kq çəki dərəcələrində qadın güləşçilər mübarizəyə qoşulub.
55 kq
1/16 final - Nataliya Sinişin - İrina Kuraçkina (Belarus) 1:2
58 kq
1/4 final - Miçelle Kristina Fazzari (kanada) - İrina Netreba 11:0
1/8 final - İrina Netreba - Giedre Blekaityte (Litva) 8:4
63 kq
1/8 final - Elmira Qəmbərova - Yukako Kavai (Yaponiya) 2:8
1/16 final - Tayla Tuahine Ford (Yeni Zelandiya) - Elmira Qəmbərova 0:5
Xatırladaq ki, yunan-Roma güləşçilərinin yarışında Elvin Mürsəliyev (80 kq) yığmamıza bürünc - hələlik yeganə medalı qazandırıb.
11:23
Fransanın paytaxtı Paris şəhərində güləş üzrə dünya çempionatı davam edir.
Oxu.Az Trend-ə istinadən məlumat verir ki, üçüncü yarış günündə 55, 58, 63 və 75 kq çəki dərəcələrində qadın güləşçilər mübarizəyə qoşulur.
55 kq
1/16 final - Nataliya Sinişin - İrina Kuraçkina (Belarus)
58 kq
1/8 final - İrina Netreba - Giedre Blekaityte (Litva) / Ariadne Michelle Burkhart (Avstriya)
63 kq
1/16 final - Tayla Tuahine Ford (Yeni Zelandiya) - Elmira Qəmbərova
Xatırladaq ki, yunan-Roma güləşçilərinin yarışında Elvin Mürsəliyev (80 kq) yığmamıza bürünc - hələlik yeganə medalı qazandırıb.
İ.F.
www.oxu.az
"
"Runi İngiltərə yığmasında karyerasını bitirdi“Everton”un 31 yaşlı hücumçusu, İngiltərə yığmasının tarixində ən yaxşı bombardir Veyn Runi vacib bəyanat verib.
Bu barədə Oxu.Az “Life”a istinadla xəbər verir.
“İngiltərə yığmasında oynamaq mənim üçün xüsusən xoş idi. Komandada iştirak etmək üçün dəvət almaq mənim üçün hər dəfə böyük şərəf olub. Lakin hiss edirəm ki, artıq getmək vaxtı çatıb. Bu qərarı vermək mənim üçün çox çətin olub”, - deyə Runi etiraf edib.
Runi İngiltərə yığmasının tərkibində ilk dəfə 2003-cü ildə, hələ cəmi 17 yaşı olarkən çıxış edib. O, bu müddət ərzində 119 oyun keçirib və 53 qol vurub.
N.О.
www.oxu.az
"
"Taekvondoçumuz qızıl medal qazandıAzərbaycan taekvondoçusu Milad Beigi Harçeqani Taypeydə təşkil olunan 29-cu Yay Universiadasında qızıl medal qazanıb.
Oxu.Az-ın Report-a istinadla məlumatına görə, 80 kq çəki dərəcəsində çıxış edən 26 yaşlı idmançı mübarizəyə 1/16 final mərhələsindən başlayıb. 
O, əvvəlcə portuqaliyalı Jan Miçel Fernandesi 29:1, ardınca rusiyalı Boqdan Qreçkini 25:8, yaponiyalı Hidenori Ebatı 32:15 hesabı ilə yenib. Dünya çempionu yarımfinalda yerli taekvondoçu Vey Tinq Liuya 12:4 hesabı ilə qalib gəlib. Həlledici döyüşdə isə o, ispaniyalı Raul Martinez Qarsiyadan üstün olub - 6:3. 
Qeyd edək ki, bu, Azərbaycanın Universiadada 2-ci ""qızıl""ı, ümumilikdə isə 4-cü medalı olub. Ötən gün digər taekvondoçu Ayxan Tağızadə (68 kq) gümüş medala sahib olub. Daha əvvəl isə cüdoçulardan Zelim Kotsoyev (100 kq) qızıl, Firudin Dadaşov (90 kq) bürünc medal əldə edib. 
E.Ə.
www.oxu.az
"
"Şəhərdə sorğu: Sakinlər “Qarabağ”a inanır ? – VİDEOBu gün Çempionlar liqasının ""play-off"" mərhələsində “Qarabağ” klubu Danimarkada yerli “Kopenhagen”ə qarşı çətin cavab oyununa çıxacaq. 
Bəs, Bakı sakinləri necə, futbolçularımızın qələbəsinə inanır? Oxu.az baku.ws-ə istinadən paytaxt sakinləri arasında bununla bağlı aparılan sorğunu təqdim edir

C.İ.
www.oxu.az
"
"Prosineçki 25 futbolçuya dəvət göndərdi - SİYAHIAzərbaycan millisinin heyəti açıqlanıb.
Oxu.Az-ın məlumatına görə, DÇ-2018-in seçmə məthələsinin sentyabrdakı iki oyununa çağırılan futbolçular müəyyənləşib.
Baş məşqçi Robert Prosineçki qarşıdakı görüşlərə 25 futbolçu dəvət edib.
Bu oyunçular sentyabrın 1-də Oslo şəhərində Norveç, sentyabrın 4-də isə Bakıda San Marino ilə qarşılaşmalarda iştirak etmək şansı qazanıb.




AD, SOYAD


KLUB




Kamran Ağayev


Mlada (Çexiya)




Anar Nəzirov


Zirə




Səlahət Ağayev


Neftçi




Tərlan Quliyev


İnter




Bədavi Hüseynov


Qarabağ




Rəşad Sadıqov


Qarabağ




Maksim Medvedev


Qarabağ




Pavel Paşayev


Aleksandriya (Ukrayna)




Maqomed Mirzabekov


Neftçi




Ürfan Abbasov


Qəbələ




Ruslan Abışov


Neftçi




Rahid Əmirquliyev


Qarabağ




Qara Qarayev


Qarabağ




Dmitri Nazarov


Aue (Almaniya)




Təmkin Xəlilzadə


Zirə




Mahir Mədətov


Qarabağ




Cavid Hüseynov


Qəbələ




Araz Abdullayev


Anortosis (Kipr)




Əfran İsmayılov


Qarabağ




Riçard Almeyda


Qarabağ




Ağabala Ramazanov


Qarabağ




Ruslan Qurbanov


Qəbələ




Namik Ələskərov


Neftçi




Ramil Şeydayev


Jilina (Slovakiya)




Renat Dadaşov


Ayntraxt (Almaniya)





www.oxu.az
 
"
"“Barselona” “Liverpul”a dördüncü dəfə təklif göndərəcəkİspaniyanın “Barselona” klubu braziliyalı futbolçu Filippe Koutinyonun transferi üçün İngiltərə “Liverpul”una dördüncü dəfə təklif göndərəcək.
Oxu.Az report-a istinadən xəbər verir ki, kataloniyalılar 25 yaşlı hücumameyilli yarımmüdafiəçi üçün mersisaydlılara 138 milyon funt sterlinq ödəməyə hazırdırlar.
Bu məbləğin 101 milyonu dərhal, 37 milyonu isə bonus şəklində “Liverpul”un hesabına köçürüləcək.
Qeyd edək ki, “Barselona” sonuncu dəfə “Liverpul”a 118 milyon funt sterlinq təklif edib. 2013-cü ildə İtaliya “İnter”indən İngiltərə təmsilçisinə keçən Filippe Koutinyonun özü də “Barselona”ya transfer olunmaqda israrlıdır. 
E.Ə.
www.oxu.az
"
"Vüqar Həşimov Akademiyasında master-klass - FOTOVüqar Həşimov adına Şahmat Akademiyasında gənc şahmatçılar üçün ustad dərsi keçirilib. Beynəlxalq qrossmeyster Rəşad Babayevin keçirdiyi master-klassda 20-dək 8-14 yaşlı şahmatçı iştirak edib.
“Bunu onun xatirəsini yad etmək üçün edirəm”

“Onlar arasında Azərbaycan çempionları, Avropa, dünya mükafatçıları var, yəni ustad dərsində iştirak edənlər öz yaşıdları arasında sözlərini deyən şahmatçılardır”, - Rəşad Babayev deyir. Vüqar Həşimovun uşaqlıq dostu, həmçinin sparrinq-tərəfdaşı olan Rəşad 36 illik ömrünün 31-ni şahmata həsr edib. Beynəlxalq qrossmeysterin qənaətinə görə, mühazirədə öyrətdiklərini kitablardan da öyrənmək olar, lakin bu, o qədər də effektli olmaz: “Mənim mühazirəm təşəbbüsə aid idi. Bu, şahmatda böyük elementdir. Uşaqlar bu elementi sonra öz yarışlarında istifadə edirlər.  Bu da nəticə verir, şahmat sahəsi inkişaf edir. Bizim məqsədimiz öz təcrübəmizi gələcək nəsillərə ötürmək, gələcəyin Vüqarı, Teymuru, Şəhriyarının  inkişafına yardımçı olmaqdır. Bu, onlar üçün böyük addımdır. Onlar bu cür görüşlərdə yeni ideyalar öyrənir, inkişaf edirlər”.

Gələcək oyunlarda yaxşı nəticə əldə etmək 8 yaşlı İsmayıl Süleymanlının da arzusudur. Azyaşlı olmasına baxmayaraq, o, artıq 7 yaşlılar arasında keçirilən Azərbaycan çempionatının qalibi olub. Növbəti hədəfi 15 gün sonra Rumıniyada start götürəcək qitə birinciliyidir. Azyaşlı şahmatçı deyir ki, bu ustad dərsi onun üçün səmərəli olub: “Təşəbbüsü ələ almağı burada öyrəndim və bunu Rumıniyada tətbiq etməyə çalışacam. Kombinasiyalarda iki cütləşmiş piyadaların güclü olduğunu öyrəndim. Yəni qoşalaşmış piyada, adətən, zəif piyadalar sayılır, amma təşəbbüsdən istifadə edərək, bu cütlüyü gücləndirmək olar”.
“7-8 yaşlı qızı erməni ilə üzbəüz oturdanda, valideyn həyəcan hiss edir, bu da uşağa keçir”

Ustad dərslərində təkcə gənc şahmatçılarla onların müəllimləri iştirak etmir. Gələcəyin qrossmeysterinin necə yetişdiyini, lazım gələndə məsləhət və dəstəyi əsirgəməyəcək valideyn də bu mühazirənin dinləyicilərindəndir. Rasim Hüseynov 9 il əvvəl böyük qızını şahmatla məşğul olmağa yönəldib. Hazırda 14 yaşı olan Aydanın 6 yaşlı bacısı da ailədəki bu ənənəni davam etdirir. Ata deyir ki, uşaq şahmatında əsas fərqləndirici cəhət odur ki, uşaq diqqətli olmalıdır, dərəcəsindən asılı olaraq, gündə bir neçə saat məşq etməli, valideynlər isə dəstək verməklə yanaşı, onları acılamamalıdır.

Xüsusilə gənc şahmatçı prinsipial rəqiblə görüşəndə: “Təbii ki, 7-8 yaşlı qızı erməni ilə üzbəüz oturdanda, valideyn həyəcan hiss edir, bu da uşağa keçir. Qızım Abu-Dabidə dünya çempionatında olub. Hansı millətin nümayəndəsi qarşısında azərbaycanlı oturursa, bilir ki, mübarizə axıracan olacaq. Çünki uşaqlarımız heç-heçəyə oynamır, ancaq qələbə. Bizdə heç-heçə alındı. Bu, idmandır. Bu, bizim birinci qarşılaşmamız idi. Sonra Ulyavoskda  MDB ölkələri arasındakı turnirdə biz qonşularımızı darmadağın etdik”.
“Şahmatçılarda istedad var, lakin maliyyə dəstəyi çox vacib rol oynayır”

Mütəxəssislər deyir ki, azərbaycanlı valideyn uşaqlarını intelektual fəaliyyətlərə cəlb etməyə meyillidir.
Beynəlxalq dərəcəli idman ustası, yığma komandanın məşqçisi  Anar Allahverdiyev  əmindir ki, məhz buna görə şahmata gəlmək, onunla məşğul olmaq istəyənlərin sayı artır. Onun qənaətinə görə,  Azərbaycanda şahmat ənənələri qədimdir.

Elit şahmatda Azərbaycanın 3 nümayəndəsinin adı həkk olunub: mərhum Vüqar Həşimov, Teymur Rəcəbov və Şəhriyar Məmmədyarov. Bundan başqa, 2700 əmsal toplayan, yəni elit şahmatçılar sırasına yaxın bir neçə qrossmeysterimiz var: Eltac Səfərli, Rauf Məmmədov, Vasif Turalbəyli, Qədir Hüseynov.

12 yaşlı istər oğlan, istərsə də qız şahmatçılar arasında böyük potensiala malik olanlar var.  Ölkə rəhbərliyinin birbaşa dəstəyi ilə son 10 il ərzində  Azərbaycanda Dünya kuboku, Dünya Şahmat Olimpiadası, 2 dəfə Qran-Pri silsilə turnirləri, dünya yığmasının Azərbaycan komandası ilə qarşılaşması, qadınlar arasında iki dəfə super turnir, nəhayət, 4 il ardıcıl olaraq Şəmkirdə V.Həşimovun xatirəsinə memorial turnirlər təşkil olunub.
Müsahibimiz deyir ki, Vüqar Həşimov dünyasını dəyişəndən sonra komanda hesabında problemlər yaşanır: “Şahmatçılarda istedad var, lakin maliyyə dəstəyi çox vacib amildir. 1998-ci ildə Heydər Əliyev şahmatçılarımızla görüşlər keçirib. O, həmin dönəm şahmatçılara öz xeyir-duasını verib, maliyyə yardımının ayrılmasını təmin edib, bir sözlə, bizə dəstək verib. Maliyyə dəstəyi və potensial indi də Azərbaycanda şahmatçıların formalaşmasına şərait yaradıb. Bunu təkrarlamaq üçün uşaqların, məşqçi heyətin potensialını nəzərə almaq lazımdır. Maliyyə dəstəyi gücləndirilsə, biz daima Vüqarlar, Teymurlar, Şəhriyarlar “istehsal edə bilərik”.


“İstehsalat” hələlik ustad dərslərinin keçirilməsi ilə davam edir. Əməkdar idman ustası qeyd edir ki, hər mühazirə şahmatçı üçün bir pillə irəli getmək deməkdir. Uşaqlar belə görüşlərdən sonra daha həvəslə şahmatla məşğul olur, böyük zirvələrə can atır, öyrəndikləri yeni ideya və variantlar onlara başqa sahələrdə öz töhfələrini verməyə şərait yaradır, qrossmeyterlərlə ünsiyyət isə  inkişafa stimul verir. Master-klasslar uşaqların psixoloji vəziyyətinə təsirsiz ötüşmür, onların anlayışlarını artırır. Biz uşaq olanda belə master-klasslar yox idi”, - gülümsəyərək  Anar Allahverdiyev sözünü yekunlaşdırır.

“Vüqar dünya reytinqində altıncı olsa da, insanlıqda birinci yerdə idi”

2016-cı ilin oktyabrından fəaliyyət göstərən Vüqar Həşimov adına Şahmat Akademiyasında keçirilən bu master-klass sayca dördüncüdür. Akademiyanın təsisçici, mərhum qrossmeysterin atası Qasım Həşimov deyir ki, akademiyadakı mühazirələri dinləmək üçün Azərbaycanın dörd tərəfindən 8-14 yaşlı şahmatçılar dəvət olunur. Qədir Hüseynov, Sergey Karyakin və Şəhriyar Məmmədyarov  akademiyada olub və ustad dərsləri veriblər. Şəhriyar Məmmədyarov 14 yaşlılardan 8 şahmatçıya şahmat seansı verib. Bu ilin aprelində Dünya Şahmat Federasiyasının (FİDE) prezidenti Kirsan İlumjınov da akademiyaya baş çəkib: “Bizdə dərslərin səviyyəsi və keyfiyyəti yüksəkdir. 20-dən çox proqramımız  var ki, müəllimlərimiz onlardan istifadə edir. Şahmatın Azərbaycanda inkişafı, xüsusilə usta dərslərinin verilməsi Vüqarın arzusu olub. O, Gəncədə, Bakıda böyük əmək sərf edirdi. Şahmatçıların inkişafı üçün bu cür tədbirlərin keçirilməsi çox vacibdir”.
Tamamilə təmənnasız olan bu master-klassların məqsədi daha çox gənc şahmatçını cəlb etmək və onlara yeni biliklər aşılamaqdır. Bu bilikləri dünya şöhrətli şahmat ustalarının master-klassları ilə yanaşı, onların oyunlarını izləməklə mənimsəmək mümkündür. Gələn il Şəmkirdə V.Həşimovun xatirəsinə həsr olunmuş sayca 5-ci beynəlxalq turnirin keçirilməsi planlaşdırılır. Belə yarışları izləyən gənc şahmatçılar gələcəyin Vüqarlarına çevrilir.
İsmayıl Fətəliyev
Foto: Ehtiram Cəbi
www.oxu.az
"
"""Qarabağ"" - ""Qəbələ"" oyununun vaxtı açıqlandıAzərbaycan Premyer Liqasında III turun oyun cədvəli açıqlanıb. 
Oxu.Az-ın Peşəkar Futbol Liqasının rəsmi saytına istinadən verdiyi məlumata görə, turun əsas görüşü avqustun 26-da ""Qarabağ"" və ""Qəbələ"" komandaları arasında keçiriləcək. 
Qarşılaşma saat 20:30-da start götürəcək. 
Turun proqramı: 
25 avqust (cümə)
“İnter” – “Səbail”
“İnter Arena”, 18:00 (canlı, “CBC Sport”)
“Neftçi” – “Kəpəz”
“Bakcell Arena”, 20:30 (canlı, “CBC Sport”)
26 avqust (şənbə)
“Zirə” – “Sumqayıt”
Zirə İdman Kompleksinin stadionu, 18:00 (canlı, “CBC Sport”)
“Qarabağ” – “Qəbələ”
“Azersun Arena”, 20:30 (canlı, “CBC Sport”)
E.Ə.
www.oxu.az
"
"Nüfuzlu ""Football Times"" jurnalı ""Qarabağ""dan yazdıNüfuzlu ""Football Times"" jurnalı ""Qarabağ"" futbol komandası barədə geniş məqalə dərc edib.
Oxu.Az milli.az-a istinadən xəbər verir ki, yazıda ""Qarabağ""ın doğma şəhəri olan Ağdamın Dağlıq Qarabağ münaqişəsi zamanı erməni ordusu tərəfindən dağıdılıb, əhalisinin isə şəhəri tərk etdiyi deyilir. Məqalənin müəllifi Azərbaycan və İrlandiyanın xarici işlər üzrə məsləhətçisi Fuad Ələkbərovdur.
Məqalədə, həmçinin Qarabağın keçmiş baş məşqçisi və Azərbaycanın Milli Qəhrəmanı Allahverdi Bağırov barədə məlumat verilib. Ermənistanın Ağdamın böyük hisssəsini işğal etməsindən sonra ""Qarabağ""ın ev oyunlarını Bakıda keçirdiyini yazan yazar klubun doğma məkanda son matçını 1993-cü ildə ""İmarət"" stadionunda keçirdiyini, klubun azarkeşləri, Qurban Qurbanovun uğurları, futbolçu Rəşad Sadıqovun və Qara Qarayevin həyatı, Tomas Qoltsun ""Qarabağ"" qaçqın futbol komandası haqqında çəkdiyi ""On Aggregate"" (""Məcmu"") filmi barədə qeydlər edib.
Məqalənin orijinalını, ingilis dilində buradan oxuya bilərsiz.
http://www.planetfootball.com/in-depth/story-fk-qarabag-refugee-club-providing-hope-million/
www.oxu.az
"
"“Qarabağ” mərhələ keçsə – Potensial rəqiblərÇempionlar Liqasının qrup mərhələsinə vəsiqə qazanan komandaların yer alacağı səbətlər bəlli olub.
Oxu.Az apasport.az-a istinadən xəbər verir ki, əsas raundda iştirakı dəqiqləşən 27 komandadan yalnız “Seltik”in səbəti dəqiq deyil.
Pley-offu adlayan Şotlandiya çempionunun IV səbətdə yer alacağı gözlənilir. Lakin “Hoffenhaym”ı qəbul edəcək “Liverpul”un mərhələ keçməməsi qlazqoluları III səbətə göndərəcək. Çünki Almaniya təmsilçisi aşağı reytinqli olduğundan sonunculara qoşulacaq.
Bu gün baş tutacaq 5 dueldən yalnız Liverpuldakının qalibinin kimliyi hansı səbətdə yer almasına səbəb olacaq. Digər 4 cütdə isə mərhələ keçənin kimliyi rol oynamır. Bu cütlərin qalibi istənilən halda sonuncu səbətdə olacaq.
Azərbaycan çempionu “Qarabağ”ın “Kopenhagen”lə Danimarkadakı duelindən sonra mərhələ keçəcək komanda da IV səbətdə olacaq.
Qeyd edək ki, dünən mərhələ keçənlərdən “Sevilya” II, “Napoli” və “Olimpiakos” III, “Maribor” IV səbətə düşüb. “Seltik” isə İngiltərədəki matçı gözləyir.
Çempionlar Liqasının qrup mərhələsinin səbətləri
 I səbət
“Real”
“Bavariya”
“Çelsi”
“Yuventus”
“Benfika”
“Monako”
“Spartak” Moskva
“Şaxtyor”
II səbət
“Barselona”
“Atletiko”
PSJ
“Borussiya” Dortmund
“Sevilya”
“Mançester Siti”
“Porto”
“Mançester Yunayted”
III səbət
“Napoli”
“Tottenhem”
“Bazel”
“Olimpiakos”
“Anderlext”
“Roma”
“Beşiktaş”
“Liverpul” (İngiltərə) - “Hoffenhaym” (Almaniya) cütünün qalibi*
“Seltik”**
IV səbət
“Seltik”*
“Liverpul” (İngiltərə) - “Hoffenhaym” (Almaniya) cütünün qalibi**
“Kopenhagen” (Danimarka) - “Qarabağ” (Azərbaycan) cütünün qalibi
“Slaviya” (Çexiya) - APOEL (Kipr) cütünün qalibi
“Styaua” (Rumıniya) - “Sportinq” (Portuqaliya) cütünün qalibi
MOİK (Rusiya) - “Yanq Boyz” (İsveçrə) cütünün qalibi
“Feyenord”
“Maribor”
“Leypsiq”
Qeyd: Son iki səbətdə 9 iştirakçı göstərilib. Bunlardan ikisi üçün “Liverpil” mərhələ keçsə “*”, “Hoffenhyam” mərhələ keçsə “**” varinatı keçərli olacaq.
www.oxu.az
"
"Azərbaycan UEFA-nın reytinqində gerilədiAvrokubokların ""play-off"" mərhələsinin cavab qarşılaşmalarının ilk oyun günündən sonra UEFA reytinqi açıqlanıb. 
Oxu.Az Apasport.az-a istinadən xəbər verir ki, Çempionlar Liqasında keçirilən 5 görüş siyahıda bir sıra dəyişikliklərə səbəb olub.
Bu dəyişikliklər Azərbaycandan da yan ötməyib. Ölkəmiz 1 pillə geriləyib.
Buna Şotlandiyanın 4 addımlıq sıçrayışı səbəb olub. “Seltik”in Çempionlar Liqasının qrupuna düşməsi Böyük Britaniya təmsilçisini 22-ci sıraya qaldırıb. Belarus, Bolqarıstan və İsveç kimi geriləyən Azərbaycan isə 23-cü sıraya enib.
Cari mövsümdəki qazancımız 2,875-dir. “Qarabağ” hamıdan çox - 1,125, artıq mübarizəni dayandıran klublarımızdan “İnter” 0,750, “Zirə” 0,625, “Qəbələ” 0,375 xal əldə edib.
Son 5 mövsümə əsasən hesablanan reytinq xalımız 17,625-dir. Hazırda ölkəmiz 22-ci olan Şotlandiyadan yalnız əlavə göstəricilərdə geri qalır.
Bu gün Danimarkada “Kopenhagen”lə görüşəcək “Qarabağ” mərhələ adlasa, ən azı mövqeyimizi qaytarmaq mümkün olacaq. Qələbə və ya heç-heçə ilə keçiləcək mərhələ isə 21-ci yerə qədər irəliləmək üçün də yetərli ola bilər.
12-ci pilləyə yüksələn Yunanıstan Avstriya və Çexiyanın hərəsini 1 pillə geri salıb. Sloveniya isə Lixtenşteyni arxada qoyub.
Qeyd edək ki, siyahıya İspaniya başçılıq edir – 90,141 xal.




yer


Ölkə


13/14


14/15


15/16


16/17


17/18


Cəmi


komanda




1


İspaniya


23.000


20.214


23.928


20.142


2.857


90.141


7/ 7




2


Almaniya


14.714


15.857


16.428


14.571


1.857


63.427


6/ 7




3


İngiltərə


16.785


13.571


14.250


14.928


2.857


62.391


7/ 7




4


İtaliya


14.166


19.000


11.500


14.250


2.833


61.749


6/ 6




5


Fransa


8.500


10.916


11.083


14.416


2.000


46.915


5/ 6




6


Rusiya


10.416


9.666


11.500


9.200


2.200


42.982


5/ 5




7


Portuqaliya


9.916


9.083


10.500


8.083


2.166


39.748


6/ 6




8


Belçika


6.400


9.600


7.400


12.500


1.200


37.100


3/ 5




9


Ukrayna


7.833


10.000


9.800


5.500


1.600


34.733


4/ 5




10


Türkiyə


6.700


6.000


6.600


9.700


1.600


30.600


4/ 5




11


Hollandiya


5.916


6.083


5.750


9.100


1.700


28.549


4/ 5




12


Yunanıstan


6.100


6.200


5.400


5.800


2.900


26.400


4/ 5




13


Avstriya


7.800


4.125


3.800


7.375


3.125


26.225


3/ 4




14


Çexiya


8.000


3.875


7.300


5.500


1.100


25.775


3/ 5




15


İsveçrə


7.200


6.900


5.300


4.300


1.300


25.000


3/ 5




16


Xorvatiya


4.375


6.875


4.500


5.125


3.375


24.250


4/ 4




17


Danimarka


3.800


2.900


5.500


8.500


3.125


23.825


2/ 4




18


İsrail


5.750


1.375


2.250


6.750


4.000


20.125


2/ 4




19


Polşa


3.125


4.750


5.500


3.875


2.750


20.000


1/ 4




20


Kipr


2.750


3.300


3.000


5.500


4.375


18.925


3/ 4




21


Rumıniya


6.875


5.125


2.250


3.300


1.100


18.650


2/ 5




22


Şotlandiya


3.250


4.000


3.000


4.375


3.000


17.625


1/ 4




23


AZƏRBAYCAN


2.500


3.625


4.375


4.250


2.875


17.625


1/ 4




24


Belarus


1.750


5.500


5.125


3.000


2.000


17.375


1/ 4




25


Bolqarıstan


5.625


4.250


1.000


4.250


2.125


17.250


1/ 4




26


İsveç


3.200


3.900


4.750


2.750


2.625


17.225


1/ 4




27


Norveç


2.600


2.200


7.250


1.375


2.750


16.175


1/ 4




28


Qazaxıstan


3.125


3.375


4.625


2.750


2.250


16.125


1/ 4




29


Serbiya


2.500


2.750


4.250


2.875


2.125


14.500


2/ 4




30


Sloveniya


2.625


4.000


1.000


2.250


3.875


13.750


2/ 4




31


Lixtenşteyn


1.000


2.500


5.000


2.500


2.000


13.000


1




32


Slovakiya


1.625


2.750


3.750


2.125


1.875


12.125


4




33


İslandiya


2.500


2.500


1.125


1.000


1.125


8.250


1/ 4




34


Macarıstan


0.875


2.125


1.625


1.875


1.625


8.125


1/ 4




35


Moldova


3.375


1.750


1.250


0.875


0.875


8.125


1/ 4




36


Albaniya


2.000


0.875


2.125


0.875


1.500


7.375


1/ 4




37


Makedoniya


0.500


1.125


1.500


1.250


2.625


7.000


2/ 4




38


Finlandiya


0.500


2.400


1.000


1.750


1.250


6.900


4




39


İrlandiya


0.250


2.000


0.700


2.625


1.125


6.700


4




40


Bosniya H.


1.500


1.750


1.500


0.500


1.375


6.625


4




41


Latviya


1.625


0.250


1.625


1.375


0.750


5.625


4




42


Estoniya


1.000


1.500


1.000


1.375


0.625


5.500


4




43


Litva


1.250


0.500


0.750


0.500


2.250


5.250


1/ 4




44


Monteneqro


1.250


0.750


1.000


0.875


1.125


5.000


4




45


Gürcüstan


1.875


1.250


0.625


1.125


0.125


5.000


4




46


Ermənistan


1.125


0.375


1.625


1.125


0.625


4.875


4




47


Malta


0.875


0.125


0.875


1.250


1.375


4.500


4




48


Lüksemburq


1.500


0.500


0.750


0.750


0.875


4.375


4




49


Ş.İrlandiya


0.875


1.375


0.750


0.500


0.750


4.250


4




50


Uels


0.750


0.125


1.500


1.000


0.500


3.875


4




51


Farer adaları


0.875


1.375


0.375


0.375


0.750


3.750


4




52


Cəbəllütariq


0.000


0.250


0.750


1.500


0.500


3.000


3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


0.000


2




Qeyd: Komanda sütununda “/” işarəsindən öndə mübarizəni davam etdirən komandaların sayı göstərilib.
E.Ə.
www.oxu.az
"
"""Qarabağ"" Çempionlar Liqasında tarixi oyuna çıxacaqBu gün “Qarabağ” komandası futbol üzrə Çempionlar Liqasında (ÇL) tarixi oyuna çıxacaq. 
Oxu.Az xəbər verir ki, “Report”un məlumatına görə, Ağdam təmsilçisi qitənin ən nüfuzlu klub turnirində Danimarka ""Kopenhagen""i ilə “pley-off” mərhələsinin cavab matçında üz-üzə gələcək. 
Tarixində ilk dəfə ÇL-in “pley-off”una yüksələn, ardıcıl 4-cü dəfə Avropa Liqasının qrup mərhələsinə vəsiqəni təmin edən ölkə çempionu səfərdə lazımı nəticəni təmin etməklə, Azərbaycan futbolu adına ilkə imza atmış olacaq. 
Qurban Qurbanovun rəhbərlik etdiyi kollektiv ötən həftə Tofiq Bəhramov adına Respublika Stadionunda baş tutmuş qarşılaşmada Mahir Mədətovun 25-ci dəqiqədə vurduğu qolla qalib gələrək üstünlük əldə edib. İndi ÇL-in qrupuna düşmək üçün 1:2-dən başlayaraq istənilən minimal fərqli məğlubiyyət də Ağdam klubunun işinə yarayır. 
Çempionlar Liqası 
“Pley-off” mərhələsi, cavab oyunu 
23 avqust
22:45. “Kopenhagen” (Danimarka) - “Qarabağ” (Azərbaycan) 
Baş hakim: Alberto Undiano Malyenko 
Yan xətt hakimləri: Roberto Alonso Fernandes, Raul Kabanyero Martines 
Əlavə köməkçi hakimlər: Alexandro Xose Ernandes, Xose Mariya Sançes Martines 
Dördüncü hakim: Dieqo Barbero Sevilya (hakimlər briqadası İspaniyadandır) 
Hakim-inspektor: Alfredo Trentalanye (İtaliya) 
UEFA nümayəndəsi: Alan Makri (Şotlandiya) 
Kopenhagen. “Parken” stadionu 
İlk oyun – 0:1
E.Ə.
www.oxu.az
"
"Çempionlar Liqasında qrup mərhələsinə vəsiqə qazanan növbəti 5 komandaFutbol üzrə Çempionlar Liqasında pley-off mərhələsinin cavab oyunlarına start verilib.
Oxu.Az-ın məlumatına görə, ilk oyun günündə beş qarşılaşma keçirilib.
“Astana” (Qazaxıstan) - “Seltik” (Şotlandiya) - 4:3
Qollar: Kristoffer Ajer, 26-öz qapısına. Serikjan Mujikov, 48. Patrik Tvumasi, 49; 69 - Skott Sinkleyr, 34. Olivye Ntçam, 80. Li Qriffits, 90
İlk oyun - 0:5
“Maribor” (Sloveniya) - “Hapoel” (Beer-Şeva, İsrail) - 1:0
Qol: Mitya Viler, 15
İlk oyun - 1:2
“Riyeka” (Xorvatiya) - “Olimpiakos” (Yunanıstan) - 0:1
Qol: Marko Marin, 25
İlk oyun - 1:2
“Nitsa” (Fransa) - “Napoli” (İtaliya) - 0:2
Qollar: Xose Kalyexon, 48. Lorentso İnsinye, 89
İlk oyun - 0:2
“Sevilya” (İspaniya) - “Başakşehir” (Türkiyə) - 2:2
Qollar: Serxio Eskudero, 52. Vissam Ben Yedder, 75 - Elcero Elia, 17. Edin Vişça, 83
İlk oyun - 2:1
S.B.
www.oxu.az
"
"Azərbaycan dünya çempionatında ilk medalını qazandıFransanın paytaxtı Paris şəhərində güləş üzrə dünya çempionatı davam edir.
Azərbaycan Güləş Federasiyasından Oxu.Az-a verilən məlumata görə, ikinci yarış günündə 59, 66, 80 və 130 kq çəki dərəcəsində yunan-Roma güləşçiləri mübarizə aparıb. Güləşçilərimizdən Elvin Mürsəliyev bürünc medal qazanıb.
80 kq çəkidə mübarizə aparan Elvin Mürsəliyev ilk görüşdə Rusiya idmançısı, ikiqat Olimpiya çempionu Roman Vlasovu gərgin keçən qarşılaşmada məğlub edib. 1/8 finalda Polşa təmsilçisi Edqar Babayanı vaxtından əvvəl tam üstünlüklə mübarizədən kənarlaşdıran güləşçimiz növbəti görüşdə Mərakeş idmançısından üstün olub. 
Yarımfinalda Belarus təmsilçisi Radzik Kulieu ilə gərgin keçən qarşılaşmada hesab bərabər olsa da sonuncu xalı qazandığından qələbə rəqibə verilib. 
Elvin Mürsəliyev bürünc medal uğrunda görüşdə Bolqarıstan idmançısı Daniel Aleksandrovu üstələyərək bürünc medal qazanıb.  
S.B.
www.oxu.az
"
"“Barselona” Neymarı məhkəməyə verdiİspaniyanın “Barselona” klubu keçmiş futbolçusu Neymarı məhkəməyə verib.
Oxu.Az-ın məlumatına görə, bu barədə komandanın Twitter hesabında yerləşdirilən bəyanatda deyilir.
Kataloniya klubunun rəhbərliyi PSJ-nin hücumçusundan ona müqavilənin uzadılmasına görə ödənilən bonusun bir hissəsini qaytarmağı tələb edir. “Barselona” braziliyalıdan 8,5 milyon avro və bu məbləğin əlavə 10 faizini almaq niyyətindədir. 
Həmçinin bildirilir ki, əgər futbolçu bu məbləği ödəməsə, məsuliyyəti yeni klubu PSJ öz üzərinə götürməlidir.  
Xatırladaq ki, 2013-cü ildən “Barselona”da çıxış edən Neymar cari ilin avqustun 3-də 222 milyon avroya Fransanın PSJ klubuna transfer olunub. 
S.B.
www.oxu.az
"
"Qurban Qurbanov “Qarabağ”ın şansları barədə“Qarabağ”ın baş məşqçisi Qurban Qurbanov sabah Çempionlar Liqasının pley-off mərhələsi çərçivəsində Danimarkanın “Kopenhagen” klubuna qarşı oyundan gözləntiləri ilə bölüşüb.
Oxu.Az-ın məlumatına görə, baş məşqçi bildirib ki, cavab matçı daha çətin olacaq. 
“İlk dəqiqələrdən rəqib pressinq edəcək və bu oyunda daha çox güc sərf etməliyik. Rəqib azarkeşlərin dəstəyi ilə yaxşı nəticə qazanmağa çalışacaq, bunun qarşısını almaq üçün meydana çıxacağıq. Sabah bizi ağır oyun gözləyir. Şansımız var və bu şansdan maksimum istifadə etməyə çalışacağıq”, - Qurban Qurbanov deyib.
Xatırladaq ki, “Kopenhagen”-“Qarabağ” matçı avqustun 23-də “Parken” stadionunda keçiriləcək. Matçını start fiti Bakı vaxtı ilə saat 22:45-də səslənəcək. Bakıda keçirilən ilk oyun “Qarabağ”ın 1:0 hesablı qələbəsi ilə yekunlaşıb.
S.B.
www.oxu.az
"
"“Kopenhagen”in baş məşqçisi sabahkı oyunu şərh etdi“Avropa kuboklarında tarixə və təcrübəyə malik komandayıq. Yeni oyunçularımız olmasa da, sabah istəyimizə çata bilərik. “Vardar”la əvvəlki mərhələ oyunlarında da gördük ki, bu vacib vəzifənin öhdəsindən gələ bilərik”.
Oxu.Az-ın Sportnet.az-a istinadən məlumatına görə, bunu Danimarka “Kopenhagen”in baş məşqçisi Stole Solbakken “Qarabağ”la Çempionlar Liqasının “pley-off” mərhələsinin cavab görüşündən əvvəl keçirdiyi mətbuat konfransında deyib. 
49 yaşlı mütəxəssis bildirib ki, Azərbaycan təmsilçisi Makedoniya “Vardar”ı müqayisədə uzun müddətdir birgə oynayan futbolçulardan ibarətdir: 
“Onların milli komandada çıxış edən çoxlu oyunçusu var. Həmin futbolçular yaxşı çıxış edirlər. Məsələn, yarımmüdafiə xəttindəki 3 futbolçu 2 mövsümdür birgə oynayır. Müdafiə xəttindəki “4-lük” də fikrimcə, inamlı təsir bağışlayırlar. Amma birinci qoldan sonra hər şey əldən gedə bilər”.
“Kopenhagen” “Qarabağ”ı keçə bilməsə, mübarizəni Avropa Liqasının qrup mərhələsində davam etdirəcək. Lakin Solbakken hazırda yalnız Çempionlar Liqasının qrup mərhələsini düşündüklərini vurğulayıb: 
“Çempionlar Liqasının qrup mərhələsinə vəsiqə qazanmaq üçün hər şeyi edəcəyik. Bu, hazırda düşündüyümüz yeganə məsələdir. Çempionlar Liqasında bütün dövrlərin ən yaxşı komandası olmasaq da, son 6 həftədə oyun keyfiyyətimizi 30 faiz artırmışıq. Yeni oyunçular almasaq da, vəzifəmizin öhdəsindən gələ biləcəyimizi düşünürəm. Komandamız get-gedə artırır. Zədəsini bərpa edən yeni oyunçular fiziki hazırlıqlarını qaydasına saldıqdan sonra daha da yaxşı olacaqlar. Yaxın həftələrdə daha yaxşı kollektiv formalaşacaq”.
Qeyd edək ki, “Kopenhagen” “Qarabağ”la cavab görüşünü avqustun 23-də Danimarka paytaxtındakı “Parken” stadionunda keçirəcək. Oyun Bakı vaxtı ilə saat 22:45-də başlayacaq. Ötən həftə Bakıda təşkil olunmuş qarşılaşma Azərbaycan təmsilçisinin qələbəsi ilə yekunlaşıb - 1:0.  
S.B.
www.oxu.az
"
"Güləşçimiz ermənini döşəyə çıxmağa peşman etdi – VİDEOFransada keçirilən yunan-Roma güləşi üzrə dünya çempionatında 80 kq-da mübarizə aparan Azərbaycan idmançısı Elvin Mürsəliyev ilk görüşündə parlaq qələbə qazanıb.
Oxu.Az xəbər verir ki, o, əsl xarakter nümayiş etdirərək ikiqat Olimpiya (London 2012 və Rio-2016), ikiqat dünya və ikiqat Avropa çempionu, Rusiya güləşçisi Roman Vlasovu mübarizədən kənarlaşdırıb.
Beləliklə, E.Mürsəliyev 1/8 finala vəsiqə qazanıb. Bu mərhələdə o, Ermənistan güləşçisi Edqar Babayanı (8:0), 1/4 finalda isə mərakeşli Zied Ouqramanı məğlub edərək yarımfinala çıxıb.
Qeyd edək ki, yarımfinalda idmançımızın rəqibi Radzik Quliyev (Belarus) olacaq.

E.Ə.
www.oxu.az
 
"
"""Kopenhagen"" klubu ""Qarabağ""la oyundan əvvəl cəzalandıDanimarkanın ""Kopenhagen"" klubu ""Qarabağ""la keçirəcəyi Çempionlar Liqasının ""play-off"" mərhələsinin cavab görüşündən əvvəl cəzalanıb.
Oxu.Az xəbər verir ki, Report-un Danimarka Futbol İttifaqının (DBU) rəsmi saytına istinadən verdiyi məlumata görə, buna paytaxt təmsilçisi azarkeşlərinin Super Liqanın V turunda ""Brondbü"" ilə səfər oyunu zamanı törətdikləri iğtişaşlar səbəb olub.
Avqustun 6-da keçirilmiş matçın sonlarında onlar əvvəlcə stadion mühafizəçiləri, ardından polislərlə dalaşıblar. Fanatlar meydana, eləcə də, mühafizəçi və polislərə pirotexniki maddələr, yad əşyalar atıblar. Nəticədə baş hakim Anders Poulsen görüşü 18 dəqiqə dayandırıb.
DBU-nun İntizam Komitəsi ""Kopenhagen""in növbəti və ""Brondbü"" ilə ev oyununu azarkeşsiz keçirməsinə dair qərar verib. Mövsümün sonunadək analoji hallar təkrarlansa, daha bir ev oyununa paytaxt təmsilçisi azarkeşlərinin girişinə qadağa qoyulacaq. Bundan başqa, kluba 150 min kron cərimə kəsilib.
Qeyd edək ki, ""Kopenhagen"" ""Qarabağ""la cavab görüşünü avqustun 23-də Danimarka paytaxtındakı ""Parken"" stadionunda keçirəcək. Oyun Bakı vaxtı ilə saat 22:45-də başlanacaq. Ötən həftə Bakıda təşkil olunmuş qarşılaşma Azərbaycan təmsilçisinin qələbəsi ilə yekunlaşıb - 1:0.  
E.Ə.
www.oxu.az
"
"Məşqçi: Boks komandamız yaxşı formadadır""Komandamız yaxşı formadadır. İnanıram ki, Hamburqda lazımi nəticəni əldə edəcəyik"".
Boks Federasiyasından Oxu.Az-a verilən məlumata görə, bunu kişi boksçulardan ibarət Azərbaycan millisinin böyük məşqçisi Nəriman Abdullayev komandanın dünya çempionatına hazırlığını dəyərləndirərkən deyib.
O bildirib ki, yığmamız avqustun 25-dən sentyabrın 3-dək Almaniyanın Hamburq şəhərində təşkil olunacaq mundiala tam hazırdır: “Dünya çempionatı üçün nəzərdə tutulan hazırlığı yüksək səviyyədə bitirdik. 3 mərhələdən ibarət təlim-məşq toplanışı keçdik”.
Komandamız bu gün yarışın keçiriləcəyi Almaniyaya yollanıb. Dünya çempionatında ölkəmizin idman şərəfini Lorenzo Sotomayor (64 kq), Pərviz Bağırov (69 kq), Kamran Şahsuvarlı (75 kq) və Məhəmmədrəsul Məcidov (+91 kq) qoruyacaq.
N.Abdullayevin sözlərinə görə, Avropa çempionatına qatılacaq hər bir boksçu uğur qazanmaq gücündədir: “Hamburqda rinqə çıxacaq boksçularımız kifayət qədər təcrübəlidirlər. Onlar bir sıra mötəbər turnirlərdə özlərini yaxşı tərəfdən göstəriblər. Heyətdə yer alan boksçularımızdan Kamran Şahsuvarlı, Lorenzo Sotomayor və Məhəmmədrəsul Məcidov olimpiya oyunlarının, Pərviz Bağırov dünya çempionatının mükafatçısıdır. Bu səbəbdən də onlara ümidlər böyükdür. Yarışın Azərbaycan üçün uğurlu alınacağına inanıram. Amma boksçularımızın medala gedən yolunda püşkatma da rol oynayacaq”.
Böyük məşqçi sayca XIX dəfə keçiriləcək dünya çempionatının digərlərindən fərqlənəcəyini vurğulayıb. O bildirib ki, mundial iştirakçıları bu dəfə lisenziya ilə bəlli olduğundan hər bir döyüş gərgin keçəcək: “Bizim mübarizə aparacağımız çəki dərəcələrində də kifayət qədər titullu boksçular rinqə çıxacaqlar. Onlar arasında Rusiya və İngiltərə təmsilçilərini fərqləndirərdim. Amma qalib olmaq üçün hər birindən üstün olmalıyıq”.
Qeyd edək ki, Hamburqda 10 çəki dərəcəsinin hərəsində 28 nəfər olmaqla, ümumilikdə 280 boksçu mübarizə aparacaq. Hər çəki dərəcəsində 1 idmançı ev sahibi Almaniyanı təmsil edəcəksə, daha 1 yerə AİBA “wild card” verib. Digər 26 iştirakçı isə qitə çempionatları nəticəsinə əsasən bəlli olub.
Mundialda ən çox boksçu ilə Avropa təmsil olunacaq. “Köhnə qitə”dən hər çəki dərəcəsində 8 idmançı gücünü yoxlayacaq. Hamburqa Asiya və Amerika qitələrinin hərəsi hər çəkidə 6, Afrika 4 və Okeaniya 2 idmançı ilə gələcək.
www.oxu.az
"
"Taekvandoçumuz erməni rəqibini məğlub etdi – YENİLƏNİBAzərbaycan taekvondoçusu Ayxan Tağızadə Tayvanda təşkil edilən XXIX Yay Universiadasında gümüş medal qazanıb.
Oxu.Az Report-a istinadən məlumat verir ki, 68 kq çəki dərəcəsində dayanq üzərinə çıxan 21 yaşlı idmançı Fabio Mattelə (Fransa) 19:7, Yakob Barnettə (Böyük Britaniya) 17:9 və Xavier Perezə (İspaniya) isə 9:7 hesabı ilə qalıb gələrək yarımfinala yüksəlib.
Final uğrunda qarşılaşmada erməni rəqibi Sergey Vardazaryana (31:14) şans verməyən Tağızadə həlledici görüşdə rusiyalı Boris Krasnovla döyüşüb. O, 0:1 hesabı ilə uduzaraq Azərbaycana Universiadada üçüncü medalı qazandırıb. Daha əvvəl cüdoçulardan Zelim Kotsoyev (100 kq) qızıl, Firudin Dadaşov (90 kq) bürünc medal əldə edib.  
Qeyd edək ki, yığmanın digər üzvü Qaşım Maqomedov (54 kq) ilk rəqibi indoneziyalı Embrion Hidayətullaha (29:19) qalib gəlsə də, Avstraliya təmsilçisi Malkom Levisə uduzaraq (10:12) mübarizəni dayandırıb.
13:56
Tayvanda təşkil edilən 29-cu Yay Universiada Oyunlarında taekvando idman növü üzrə yarışlara start verilib.
Azərbaycan Taekvando Federasiyasından Oxu.Az-a verilən məlumata görə, milli yığma komandamızın da qatıldığı yarışın ilk günü iki taekvandoçumuz mübarizə aparıb.
Millinin üzvlərindən -68 kq çəki dərəcəsində dayanq üzərinə çıxan Ayxan Tağızadə fransız Fabio Mattelə 19:7, britaniyalı Ceykob Barnettə 17:9, Xavier Peresə (İspaniya) 9:7 hesabı ilə qalıb gələrək yarımfinala vəsiqə qazanıb.
Final uğrunda qarşılaşmada erməni rəqibi Sergey Vardazaryana (31:14) şans verməyən Ayxan finalda rusiyalı taekvandoçu Boris Krasnovla döyüşəcək.
Digər idmançımız Qaşım Maqomedov (-54 kq) isə ilk rəqibi Embrion Hidayətullaha (İndoneziya) 29:19 hesabı ilə qalib gəlsə də, Avstraliya təmsilçisi Malkom Levisə 10:12 hesabı ilə məğlub olaraq mübarizəni dayandırıb.
www.oxu.az
"
"""Qarabağ"" uğur qazansa, camaatı avtovağzala pulsuz aparacam - Oyun öncəsi andlar və vədlər - FOTO
Bu gün və sabah Çempionlar Liqasının ""play-off"" mərhələsinin cavab oyunları keçiriləcək. Ağdamın ""Qarabağ"" klubu sabah səfərdə Bakıda 1:0 hesabı ilə məğlub etdiyi ""Kopenhagen"" komandası ilə qarşılaşacaq. Sərfəli nəticə əldə etdiyi təqdirdə ""Qarabağ"" Azərbaycanın futbol tarixində Çempionlar Liqasının qrup mərhələsinə adlayan ilk komanda olacaq.
Ona görə də Azərbaycanda, demək olar ki, hər kəs səbirsizliklə komandamızın bu oyunda sərfəli nəticə əldə edəcəyini gözləyir. Bu səbəbdən Danimarkanın paytaxtı Kopenhagendə keçiriləcək oyuna maraq hədsiz böyükdür və ictimai yerlərdə, sosial şəbəkələrdə ən çox müzakirə olunan mövzulardan biridir.
Oxu.Az milli.az-a istinadən sosial şəbəkələrdə bununla bağlı yer alan yazıları təqdim edir. Məsələn, tanınmış idman şərhçilərindən biri Sənan Şəfizadə özünün ""Facebook"" profilində belə bir status yerləşdirib:



""Qarabağ"" Azərbaycan futbolu tarixində ən önəmli matça hazırlaşır. Qurban Qurbanovun komandası Çempionlar Liqasında qrup mərhələsinə vəsiqə qazanarsa, dostum Fərhad 1 həftə işə klubun formasında gedəcəyinə, taksi sürücüsü Hikmət dayı 5 gün məhəllədəki uşaqları məktəbə pulsuz aparacağına söz verib. Sizlər nə vəd verə bilər?""
Suala cavab olaraq statusa yazılmış şərhlərin bəziləri vətənpərvərlik, bəziləri isə məzəli olması baxımından diqqəti cəlb edir.  



 
Del Ya adlı xanım istifadəçi 5 uşağa ""Qarabağ""ın formasını almaq üçün pul verəcəyinə, Turan Qənbər Tağı ""Qarabağ""ın oyunlarına bileti olmayanlara, Müqəddəs Həmzə isə Azərbaycan-Çexiya oyununa 5 bilet hədiyə edəcəklərinə, Ceyhun Muradov bir nəfəri işə düzəldəcəyinə, Baqi Şəxməmmədov ""Qarabağ"" klubuna bir qutu Ağdam heyvası göndərəcəyinə söz veriblər.
 
 

 
Kamil İlqar Zeynalov hesab edir ki, ən yaxşısı ""Qarabağ""ın ev oyunlarına bilet almaq olardı. Əli İsmayılov yazıb ki, ""Xəzər-Lənkəran""ın azarkeşi olsa da, ""Qarabağ""ın uğurlarına sevinir və onunla fəxr edir. Kamil Mustafayev qeyd edib ki, ""Qarabağ""ın futbolçuları üçün 2 rükət hədiyyə namazı qılacaq. Şıxı Bayramlı yazıb ki, qrupun bütün oyunlarında ""Qarabağ""ın məğlubiyyətinə pul qoyacaq.

 
Kənan Hənifəyev ""Kopenhagen""in formasını alacağına söz verib. İlham Səmədov yazıb ki, ""Qarabağ"" mərhələni adlasa, ""Kopenhagen""ə başsağlığı verəcək.

Tərlan Əsədli yazıb ki, sosial şəbəkələrdə profilinə Sənan Şəfizadənin şəklini qoyacaq. Ruhulla Əliyevin sözlərinə görə, dostlarından biri deyib ki, ""Qarabağ"" qrup mərhələsinə vəsiqə qazansa, profilinə Samiraldonun şəklini qoyacaq.



 
Vüsal Məmmədov yazıb ki, əgər ""Qarabağ"" uğur qazansa, öz avtomobili ilə metronun ""Koroğlu"" stansiyasının qarşısından avtovağzala sərnişinləri bir həftə pulsuz daşıyacaq. Muxtar Mikayıllı bildirib ki, o, bibisi oğlunu 35 yaşına kimi ""Qarabağ""ın CAR-lı futbolçusu ""Ndlovu""nun adı ilə çağıracaq.



 
Bundan əlavə, FB-də profilinə ""Qarabağ""ın loqosunu, sayta isə ""Qarabağ""ın bannerini pulsuz qoyacaqlarını vəd edənlər də var. Statusa şərh yazanlar arasında vədlərin çoxu isə yemək-içmək - tort, çay, xəngəl, balıq, pivə qonaqlıqları ilə bağlıdır. 



Qeyd edək ki, ""Kopenhagen""-""Qarabağ"" matçı avqustun 23-də, Bakı vaxtı ilə saat 22:45-də başlayacaq. Komandamıza bu oyunda uğurlar diləyirik. Ümid edir və inanırıq ki, Azərbaycan, nəhayət, Çempionlar Liqasının daha yuxarı mərhələlərində təmsil olunacaq.
 
C.İ
www.oxu.az

"
"Norveç millisinin Azərbaycan və Almaniya ilə oyunlar üçün heyəti açıqlandı - SİYAHINorveç milli komandasının futbol üzrə 2018-ci il dünya çempionatının seçmə mərhələsində Azərbaycan və Almaniya yığmaları ilə görüşlər üçün heyəti açıqlanıb.
Oxu.Az-ın Report-a istinadla məlumatına görə, baş məşqçi Lars Laqerbek qarşıdakı oyunlara 24 oyunçu dəvət edib.
Onlardan 3-ü qapıçı, 8-i müdafiəçi, 9-u yarımmüdafiəçi, 4-ü hücumçudur.
Qapıçılar: Sten Mixael Qritebust (“Odense”, Danimarka), Andre Hansen (“Rusenborq”), Rune Yarsteyn (“Herta”, Almaniya).
Müdafiəçilər: Haytam Alisami (“Palermo”, İtaliya), Omar Elabdellaui (“Hall Siti”, İngiltərə), Birgir Melinq (“Rusenborq”), Hovard Nordtveyt (“Hoffenhaym”), Tore Reginiussen (“Rusenborq”), Yonas Svensson (“Rusenborq”), Yorgen Şelvik (“Rusenborq”), Qustav Valsvik (“Ayntraxt” Braunşveyq, Almaniya).
Yarımmüdafiəçilər: Sander Berge (“Genk”, Belçika), Jo İnge Berget (“Malmö”, İsveç), Mats Müller Deli (“Sankt-Pauli”, Almaniya), Mohamed Elyunussi (“Bazel”, İsveçrə), Stefan Yohansen (“Fulhem”, İngiltərə), Anders Konradsen (“Rusenborq”), Martin Linnes (“Qalatasaray”, Türkiyə), Ole Kristian Selnes (“Sent-Etyen”, Fransa), Anders Trondsen (“Rusenborq”).
Hücumçular: Alexander Sörlot (“Midtyulland”, Danimarka), Coşua Kinq (“Bornmut”, İngiltərə), Byörn Maars Yonsen (“Den Haq”, Hollandiya), Tarik Elyunussi (“Olimpiakos”, Yunanıstan).
Qeyd edək ki, Norveç millisi Azərbaycanla sentyabrın 1-də evdə, Almaniya ilə isə sentyabrın 4-də səfərdə üz-üzə gələcək.
A.S.
www.oxu.az
 
"
"""Qara Qartal"" Bakıya gəlirİstanbulun ""Beşiktaş"" futbol klubu Azərbaycana gələcək.
Oxu.Az-ın Trend-ə istinadən verdiyi məlumata görə, ""Beşiktaş"" gələn ilin mart ayında milli çempionatlara veriləcək fasilə ilə əlaqədar olaraq Azərbaycanda yoldaşlıq oyunu keçirməyi planlaşdırır.
Qeyd olunur ki, ölkəmizdə bir və ya 2 yoldaşlıq görüşü keçirməklə bağlı razılıq əldə olunarsa, ""qara qartallar"" 3 günlük Azərbaycana gələcək.
Hazırda ""Beşiktaş"" rəhbərliyinin Azərbaycan tərəfi ilə danışıqlar apardığı bildirilir.
Bundan başqa, İstanbul klubu yaxın vaxtlarda Bakıda idman mağazası açmağı planlaşdırır.
A.H.
www.oxu.az
"
"DÇ-2017: Yunan-Roma güləşçilərimizin ikinci cəhdiFransanın paytaxtı Paris şəhərində güləş üzrə dünya çempionatı davam edir.
Azərbaycan Güləş Federasiyasından Oxu.Az-a verilən məlumata görə, ikinci yarış günündə 59, 66, 80 və 130 kq çəki dərəcələrində yunan-Roma güləşçiləri mübarizə aparırlar.
59 kq
1/16 final - Maksim Kazarski (Belarus) - Taleh Məmmədov
66 kq
1/16 final - Kamran Məmmədov - Hansu Ryu (Koreya)
80 kq
1/16 final - Roman Vlasov (Rusiya) - Elvin Mürsəliyev
130 kq
1/8 final - M.Kuçmu (Ukrayna) / M.Knistautsa (Litva) - Sabah Şəriəti
Qeyd edək ki, ötən gün 71 kq çəki dərəcəsində mübarizə aparan Rəsul Çunayev, Həsən Əliyev (75 kq), İslam Abbasov (85 kq) və Orxan Nuriyev (98 kq) yarışları medalsız başa vurublar.
www.oxu.az
"
"“Qarabağ” KopenhagendəÇempionlar Liqasının ""play-off"" mərhələsinin cavab oyununda “Kopenhagen”lə qarşılaşacaq “Qarabağ” artıq oyunun keçiriləcəyi Danimarkadadır.
Oxu.Az apasport.az saytına istinadən məlumat verir ki, Ağdam təmsilçisi dünən Kopenhagen şəhərinə çatıb.
Əyalət klubu saat 17:50-də Bakı-Kopenhagen reysiylə Danimarkaya yollanıb. Komanda 5 saatlıq yol qət etdikdən sonra şimal ölkəsinin paytaxtına çatıb. “Qarabağ” qalacağı hotelə yerləşib.
Qeyd edək ki, “Qarabağ” Çempionlar Liqasının ""play-off"" mərhələsinin avqustun 23-də səfərdə keçiriləcək cavab matçında “Kopenhagen”in qonağı olacaq. Qarşılaşma Bakı vaxtı ilə saat 22:45-də start götürəcək.
A.H. 
www.oxu.az
"
"""Marca"" ""Qarabağ""dan üzr istədi - Mətn dəyişdirildiDünən İspaniyanın məşhur ""Marca"" nəşrinin ""Qarabağ"" haqqında yalan məlumat yaydığı haqqında xəbər vermişdik.
Nəşr Ağdam klubunu Qondarma Dağlıq Qarabağ Respublikasının ərazisi kimi təqdim etmişdi. 
Oxu.Az qafqazinfo.az-a istinadən xəbər verir ki, ""Marca"" artıq yaydığı yalan informasiyaya görə ""Qarabağ""dan üzr istəyib. Bu barədə klubdan məlumat verilib.
Nəşrdən kluba bildirilib ki, yazılan mətn artıq dəyişdirilib.



A.H.
www.oxu.az
"
"Bu gün futbol üzrə ÇL-in “pley-off” mərhələsinin ilk 5 cavab görüşü keçiriləcəkBu gün futbol üzrə Çempionlar Liqasının ""pley-off"" mərhələsinin ilk 5 cavab görüşü keçiriləcək.
Oxu.Az-ın Report-a istinadla məlumatına görə, Avropanın ən nüfuzlu klub turnirində qrup mərhələsinə ilk vəsiqənin sahibi Qazaxıstanda rəsmiləşəcək.
Paytaxt Astanada eyniadlı klub Şotlandiya ""Seltik""ini sınağa çəkəcək. Bu komandalar arasındakı ilk qarşılaşma ""Seltik""in 5:0 hesablı qələbəsi ilə yekunlaşıb. Bu səbəbdən, ""Astana""nın fərqi aradan qaldırması real deyil. Amma istənilən halda, Qazaxıstan çempionu ən azı Avropa Liqasının qrup mərhələsində iştirak hüququna yiyələnəcək.
Qalan 4 oyuna gəlincə, ilk dəfə Çempionlar Liqasında mübarizə aparan Türkiyənin ""Başakşehir"" klubunu İspaniyada ""Sevilya"" ilə çətin sınaq gözləyir. İstanbuldakı qarşılaşmada qonaqlar 2:1 hesabı ilə qalib gələrək, növbəti mərhələyə vəsiqəyə xeyli yaxınlaşıblar. İndi Türkiyə vitse-çempionları səfərdə ən azı 2 top vurmalıdırlar.
Çempionlar Liqası
""Pley-off"" mərhələsi, cavab görüşləri
22 avqust
19:30. ""Astana"" (Qazaxıstan) - ""Seltik"" (Şotlandiya)
""Astana Arena""
İlk oyun - 0:5
22:45. ""Maribor"" (Sloveniya) - ""Hapoel"" (Beer-Şeva, İsrail)
Maribor, ""Lyudski vrt"" stadionu
İlk oyun - 1:2
22:45. ""Riyeka"" (Xorvatiya) - ""Olimpiakos"" (Yunanıstan)
Riyeka, HNK stadionu
İlk oyun - 1:2
22:45. ""Nitsa"" (Fransa) - ""Napoli"" (İtaliya)
Nitsa stadionu
İlk oyun - 0:2
22:45. ""Sevilya"" (İspaniya) - ""Başakşehir"" (Türkiyə)
Sevilya, Ramon Sançes Pisxuan stadionu
İlk oyun - 2:1
Daha 5 cavab görüşü avqustun 23-də olacaq:
22:45. ""Slaviya"" (Praqa, Çexiya) - APOEL (Kipr)
Praqa, ""Eden Arena""
İlk oyun - 0:2
22:45. ""Kopenhagen"" (Danimarka) - ""Qarabağ"" (Azərbaycan)
Kopenhagen, ""Parken"" stadionu
İlk oyun - 0:1
22:45. ""Styaua"" (Rumıniya) - ""Sportinq"" (Portuqaliya)
Buxarest, ""Nasyonal"" stadionu
İlk oyun - 0:0
22:45. ""Liverpul"" (İngiltərə) - ""Hoffenhaym"" (Almaniya)
Liverpul, ""Enfild"" stadionu
İlk oyun - 2:1
22:45. MOİK (Moskva, Rusiya) - ""Yanq Boyz"" (İsveçrə)
Moskva, MOİK stadionu
İlk oyun - 1:0
A.S.
www.oxu.az
 
"
"Yelena İsinbayeva idmana qayıtmaq cəhdi barədə film çəkibŞüvüllə tullanmada ikiqat Olimpiya və üçqat dünya çempionu Yelena İsinbayeva qələbəyə inam barədə qısametrajlı filmə çəkilib.
Oxu.Az AZƏRTAC-a istinadla xəbər verir ki, idmançı həm də ilk rejissor işi olduğu bu filmdə ana olduqdan sonra böyük idmana qayıtmaq qərarından tutmuş rusiyalı yüngül atletlərin iştirak edə bilmədiyi “Rio-2016” Olimpiadasınadək hər bir həyəcanlı gününü yenidən yaşayıb.
Y.İsinbayeva bu filmi Oyunlara hazırlaşmağı barədə çəkilən sənədli xronika adlandırıb. Onun sözlərinə görə, müəlliflər filmi tamaşaçılara 2017-ci ilin sonunda – ABŞ-da və ya Çində keçirilən festivalların birində göstərmək niyyətindədirlər.
2014-cü ildə ana olan Y.İsinbayeva bir il sonra idman karyerasını bərpa etmək istəyini bildirib və “Rio-2016”ya hazırlaşmağa başlayıb. Lakin Beynəlxalq Yüngül Atletika Federasiyaları Assosiasiyası tərəfindən rusiyalı atletlərə yarışlarda iştiraka qoyulan qadağa nəticəsində idmançı qələbə imkanlarından məhrum olub.
Olimpiya Oyunları başa çatandan sonra Y.İsinbayeva böyük idmandan uzaqlaşdığını bəyan edib. Hazırda o, ikinci dəfə ana olmağa hazırlaşır.
www.oxu.az
"
"Məşhur nəşrdən ""Qarabağ""a qarşı təxribat – FOTOİspaniyanın məşhur ""Marca"" nəşri seperatçı bölgələri təmsil edən futbol komandaları haqqında məlumat hazırlayıb.
Oxu.Az yenicag.az-a istinadən xəbər verir ki, yazıda Azərbaycan təmsilçisi ""Qarabağ""a da yer verilib.
Belə ki, prineyli həmkarlarımız Ağdam klubunu Qondarma Dağlıq Qarabağ Respublikasının təmsilçisi kimi təqdim edib: ""Hazırda Moldova və Azərbaycan öz müstəqilliklərini birtərəfli elan etmiş ərazilərə qarşı mübarizə aparır. Moldova Dnestryanı, Azərbaycan isə Dağlıq Qarabağı özünə tabe etməyə çalışır. Maraqlıdır ki, bu bölgələri təmsil edən ""Şerif"" tabe olmadığı Moldova, ""Qarabağ"" da tabe olmadığı Azərbaycan çempionatlarında mübarizə aparırlar. Hər ikisi son ilin çempionlarıdır"".



E.Ə.
www.oxu.az
"
"Güləş məşqçiləri arasında qalmaqalSon günlərdə Azərbaycan güləşi ətrafında gedən problemlərə daha biri əlavə olunub. 
Oxu.Az Qafqazinfo-ya istinadən xəbər verir ki, bu dəfə problem yeniyetmələr komandasında baş verib. 
Belə ki, 63 kq çəki dərəcəsində güləşçi Cavadov Cavidanın şəxsi çalışdırıcısı Aydın Süleymanov sayta müraciət edərək yunan-Roma güləşi üzrə milli komandanın baş məşqçisi Bəhram Mürvətovdan şikayətçi olduğunu bildirib. Onun sözlərinə görə,yığmanın çalışdırıcısı yetirməsinə qarşı haqsızlıq edib: “Gənclər arasında Avropa çempionatı olacaqdı. Ondan öncə turnirlər var idi.
Cavidan da həmin turnirlərə qatılacaqdı. Çünki orada uğurlu çıxış edənlər qitə birinciliyinə yollanacaqdı. Cavidan beynəlxalq turnirlərdə qızıl medal qazandı, Azərbaycan Güləş Federasiyası kubokunda birinci oldu.  Amma Avropa birinciliyinə Vəfadar Cəfərovu apardılar. O da getdi, uduzdu. Dedilər ki, Cavidanı dünya çempionatına aparacağıq. Amma sentyabrın 2-də dünya çempionatı başlayacaq. Dünya birinciliyinə az qalıb. Bunlar isə ""lipa"" olan Vahid adlı bir idmançını ora hazırlayırdılar. Lakin bu idmançı gedib beynəlxalq turnirləri uduzdu. Ona görə də məcbur olub, indi başqasını hazırlamaq istəyirlər. Niyə uğur qazanan idmançıları yox, onları aparırlar?”
Aydın Süleymanov Bəhram Mürvətovla bu mövzuda danışdığını da sözlərinə əlavə edib: “Getdim, Bəhramdan bu elədiklərini soruşdum. Dedim ki, bu uşaq çempion olur, medal qazanır, amma kənarda qalır. Hansı ki, Cavidanın 8:0 udduğu iranlı idmançı həmin Avropa çempionatına gedən Vəfadarı təmiz qələbə ilə udmuşdu.
Mənə cavabı bu oldu: mən yaxşı edirəm. Ürəyim kimi istəyir, onu da yarışa aparıram. Çempionatda birinci, ikinci, üçüncü yer tutanın deyil, ürəyim istəyən idmançının adını siyahıya salacam. İndi siz məni başa düşürsünüz? Belə şey olmaz. Haqsızlıq edirlər”.
E.Ə.
www.oxu.az
"
"Azərbaycanın daha bir cüdoçusu Universiadada medal qazanıbTaylandın paytaxtı Taypeydə keçirilən XXIX Yay Universiadasında Azərbaycanın daha bir cüdoçusu medal qazanıb.
Oxu.Az-ın Report-a istinadən verdiyi məlumata görə, 90 kq çəki dərəcəsində mübarizə aparan Firudin Dadaşov bürünc medala sahib olub.
Mübarizəyə 1/16 final mərhələsindən başlayan Dadaşov kolumbiyalı David Bahamon Pinzonu 31 saniyəyə, italiyalı Nikolas Munqayı 32 saniyəyə məğlub etdikdən sonra yaponiyalı Şoixiro Mukaya uduzub. Lakin təsəlliverici görüşlərdə o, latviyalı Davis Dudanı və qazaxıstanlı Sunqqat Zakaryayevi məğlub edərək mükafatçılar sırasına düşməyi bacarıb.
Qeyd edək ki, yarışın ilk günündə Zelim Kotsoyev (100 kq) qızıl medal qazanıb.
İ.F.
www.oxua.az
"
"Yığmamızın mərhum baş məşqçisini qovan referi ''Qarabağ''ın oyununa təyinat aldı – VİDEOFutbol üzrə Çempionlar Liqasının “play-off” mərhələsində Danimarka təmsilçisi “Kopenhagen”lə “Qarabağ” arasında keçiriləcək cavab oyununun baş hakimi Alberto Undiano Malyenko ilk dəfə bu komandaların matçına təyinat alıb.
Oxu.az Report-a istinadən xəbər verir ki,, 2004-cü ildə FİFA dərəcəsi alan ispaniyalı referi bunadək Azərbaycan klublarından da heç birinin oyununda fit çalmayıb. Lakin, o, 2005-ci il iyunun 4-də Bakıya səfər edib.
İxtisasca sosioloq olan 44 yaşlı referi 2006-cı il dünya çempionatının seçmə qrup mərhələsi çərçivəsində keçirilmiş Azərbaycan – Polşa görüşündə söz sahibi olub. Həmin qarşılaşmada Azərbaycan yığmasının mərhum braziliyalı baş məşqçisi Karlos Alberto Torres ispaniyalı referinin qərarlarına kəskin formada etirazını bildirib. O, Malyenkonu rüşvət almaqda ittiham edib. Nəticədə baş hakim braziliyalı mütəxəssisi texniki zonadan kənarlaşdırıb. 0:3 hesablı məğlubiyyətlə yekunlaşan oyundan sonra isə Torres istefa verib.
Qeyd edək ki, avqustun 23-də Danimarka paytaxtındakı ""Parken"" stadionunda baş tutacaq “Kopenhagen” – “Qarabağ” görüşüı Bakı vaxtı ilə saat 22:45-də start götürəcək.  

C.İ.
www.oxu.az
"
"Çunayevdən gözlənilməz məğlubiyyət – VİDEOFransada keçirilən güləş üzrə dünya çempionatı start götürüb.
Oxu.Az Qafqazinfo-ya istinadla xəbər verir ki, artıq 71 kq çəki dərəcəsində görüşlər başlayıb.
Bu çəkidə ölkəmizi təmsil edən Rəsul Çunayev xalça üzərinə çıxıb. İlk görüşdə qələbə qazanan idmançımız 1/16 finalda gözlənilmədən almaniyalı Frank Stablerə uduzub.

A.S.
www.oxu.az
"
"“Kopenhagen” - “Qarabağ” matçının hakimləri məlum oldu“Qarabağ”ın Çempionlar Liqasının “pley-off” mərhələsi çərçivəsində Danimarkada “Kopenhagen”lə keçirəcəyi cavab görüşü üçün bütün təyinatlar açıqlanıb.
Oxu.Az-ın Report-a istinadla məlumatına görə, görüş ispaniyalı hakimlər briqadasına həvalə edilib. Baş hakim Alberto Undiano Malyenkoya Roberto Alonso və Raul Kabanero yan xətt, Alexandro Hernandes və Xose Maria Sançes Martines əlavə köməkçi hakimlər, Dieqo Barbero Sevilya isə dördüncü hakim qismində yardımçı olacaqlar.
İtaliyalı Alfredo Trentalanj hakim-inspektor, şotlandiyalı Alan Makray isə UEFA nümayəndəsi funksiyasını yerinə yetirəcək.
Qeyd edək ki, avqustun 23-də Danimarka paytaxtındakı “Parken” stadionunda keçiriləcək matç Bakı vaxtı ilə saat 22:45-də başlanacaq.
A.S.
www.oxu.az
 
"
"""Neftçi"" klubunun baş məşqçisi istefaya göndərilibElxan Abdullayev ""Neftçi"" futbol komandasının baş məşqçi vəzifəsindən istefa verib.
Oxu.Az-ın Report-a istinadən verdiyi məlumata görə, istefa ərizəsi ilə rəhbərliyə müraciət edən mütəxəssisin ərizəsi qəbul olunub.
E.Abdullayevə fəaliyyətinə görə minnətdarlıq edilib, ona gələcək işlərində uğurlar arzulanıb.
Qeyd edək ki, Elxan Abdullayev 2016-cı il sentyabrın 14-də ""Neftçi”nin baş məşqçisi təyin olunub. Bu ilin mayında isə onunla yeni 3 illik sözləşmə imzalanıb. Lakin 47 yaşlı mütəxəssisin rəhbərlik etdiyi kollektiv 2017/2018 mövsümünə “Qarabağ”a 1:3, “Səbail”ə isə 0:1 hesablı məğlubiyyətlərlə başlayıb.
İ.F.
www.oxu,az
"
"Bizimkilər Avropada - Araz debüt etdiBu həftəsonu Azərbaycanda olduğu kimi, Avropanın yaşıl meydanlarında da daxili çempionat oyunları keçirilib.
Oxu.Az Qafqazinfo-ya istinadən  xəbər verir ki, xarici ölkələrin klublarında top qovan futbolçularımızdan bəziləri meydana çıxsa da, bəziləri heç “18-liy”ə düşməyib.
Araz Abdullayev –  Kiprin “Anortosis” klubunda çıxış edən yarımmüdafiəçimiz ""Nea Salamis”lə oyunda start heyətdə meydana çıxıb. Yeni klubunda rəsmi oyunlarda debüt edən futbolçumuz 83-cü dəqiqədə əvəzlənib. Matç isə 1:1 hesabı ilə başa çatıb.
Pavel Paşayev – Yığmamızın müdafiəçisi “Karpatı” ilə oyunda “Aeksandriya”nın heyətində 90 dəqiqə forma şansı qazanıb. Matç 0:0 hesabı ilə bitib.
Tural Hümbətov – Müdafiəçimizin şərəfini qoruduğu Makedoniyanın “Pobeda” klubu “Vardar”la qarşılaşıb. Həmyerlimiz bu matçın iştirak ərizəsinə salınmayıb. Komandası isə 0:4 hesablı məğlubiyyətlə üzləşib.
Emin Mahmudov – Onun formasını geyindiyi “Boavişta” “Maritimu”nun qonağı olub. Emin bu matçın iştirak ərizəsində yer almayıb. Komandası isə 0:1 hesabı ilə uduzub.
Ramil Şeydayev – Cəza səbəbindən “Jilina”nın B komandasına göndərilən Ramil orada fərqlənməyi bacarıb. O, “Novo Mesto”ya 2:0 hesabla qalib gəldikləri matçda hesabı açıb.
Samir Məsimov – Yarımmüdafiəçimizin çıxış etdiyi “Fakel” “Voronej”lə qarşılaşıb. Samir bu matçın iştirak ərizəsində olmayıb. Komandası isə 1:0 hesablı qələbə qazanıb.
Kamran Ağayev – Millimizin əsas qapıçısının çıxış etdiyi “Mlada Boleslav” “Slovan”la qarşılaşıb. “Slovan” bu görüşdə 3:0 hesablı qələbə qazanıb. Kamran matçın iştirak ərizəsinə salınmayıb. 
İ.F.
www.oxu.az
"
"“Real Madrid”in kapitanı antirekordçu futbolçular siyahısına düşdüİspaniyanın “Real Madrid” klubunun futbolçusu Serxio Ramos La Liqa tarixində ən çox qırmızı vərəqə alan Pablo Alfaro və Xavi Aquadonun antirekorduna şərik çıxıb.
Oxu.Az Report-a istinadən xəbər verir ki, 31 yaşlı mərkəz müdafiəçisi bu siyahıya ölkə çempionatının ilk turunda “Deportivo” ilə səfər matçından sonra qoşulub. 
O, 18-ci dəfə meydandan qovulub.
Qeyd edək ki, “Real Madrid” “Deportivo”nu 3 cavabsız qolla məğlub edib. Serxio Ramos 53-cü və 90+2-ci dəqiqələrdə sarı vərəqə almaqla, meydandan kənarlaşdırılıb. Pablo Alfaro və Xavi Aquado karyeralarını artıq başa vurublar. Bu səbəbdən, “kral klubu”nun kapitanının gələcəkdə yeni antirekord müəyyənləşdirməsi mümkündür.
E.Ə.
www.oxu.az
"
"“Qəbələ” – “Sumqayıt” oyunundan sonra gərgin anlar – VİDEOTopaz Premyer Liqasının 2-ci turunda baş tutan “Qəbələ” – “Sumqayıt” (1:0) oyunundan sonra gərgin anlar yaşanıb.
Oxu.Az Qafqazinfo-ya istinadən xəbər verir ki, matçdan sonra hakim idarəçiliyindən narazı qalan yerli azarkeşlər qarşılaşmanın baş hakimi Əliyar Ağayevə etiraz ediblər.
Onlar referiyə oyunu düzgün idarə etməyini istədiklərini bildiriblər və onu söyüblər.  Ağayev cavabında düzgün idarəçilik etdiyini bildirsə də, fanatlar onu təhqir ediblər.
Tərəflər arasında yaşanan insidenti mühafizəçilər və klub rəsmiləri sakitləşdirib.

E.Ə.
www.oxu.az
"
"Messi də ""Barselona""dan gedə bilərNeymardan sonra Lionel Messi də ""Barselona""dan gedə bilər.
Oxu.Az fanat.az-a istinadən xəbər verir ki, bu iddia ilə Fransa mətbuatı çıxış edib.
İddia olunur ki, ""Mançester Siti"" argentinalı ulduzun müqaviləsindəki maddədən istifadə etmək istəyir. Həmin maddəyə əsasən, 300 milyon avro ödəniləcəyi halda Messi komandanı tərk edə bilər.
Bildirilir ki, Messi vaxtı ilə ""Barselona""da rəhbərliyi altında oynadığı Pep Qvardiola ilə yenidən birlikdə çalışmaq istəyir. O, həmçinin Neymarın 222 milyon avroluq transferini keçərək dünyanın ən bahalısı olmaq arzusundadır. 
E.Ə.
www.oxu.az
"
"Prosineçkinin Azərbaycana qayıdışı yubanıb Azərbaycan milli komandasının baş məşqçisi Robert Prosineçkinin Bakıya gəlişinin yubanma səbəbi müəyyənləşib.
Oxu.Az Report-a istinadən xəbər verir ki, bu, hazırda vətəni Xorvatiyada olan 48 yaşlı mütəxəssisin ailəsində problemin yaranması ilə əlaqədardır.
Belə ki, R.Prosineçkinin qızı qidadan zəhərlənib. Bu səbəbdən onun avqustun 20-nə nəzərdə tutulan Bakı səfəri növbəti dəfə yubanıb. Baş məşqçinin avqustun 22-də gələcəyi bildirilir.
Qeyd edək ki, Azərbaycan millisi sentyabrın 1-də səfərdə Norveçlə, sentyabrın 4-də isə evdə San Marino ilə 2018-ci il dünya çempionatının seçmə oyunlarına çıxacaq. Hələlik bu qarşılaşmalar üçün heyət açıqlanmayıb.
İ.F.
www.oxu.az
"
"Azərbaycan millisinin futbolçusu Kipr çempionatında debüt etdiKipr çempionatında 2017/18 mövsümünə start verilib.
Oxu.Az-ın Apasport.az-a istinadla məlumatına görə, yığmamızın futbolçusu Araz Abdullayevin şərəfini qoruduğu “Anortosis” ilk tur çərçivəsində “Nea Salamis”in qonağı olub.
Qarşılaşma 1:1 hesabı ilə başa çatıb. Start heyətində meydana çıxan həmyerlimiz 83-cü dəqiqədə əvəzlənib. Bu, Arazın “Anortosis”də ilk rəsmi görüşü olub.
Qeyd edək ki, “Anortosis” II turda da səfərdə oynayacaq. Komanda avqustun 27-də “Alki Oroklini” ilə üz-üzə gələcək.
A.S.
www.oxu.az
 
"
"Ramil Quliyev “Diamond League”-in qalibi olub – VİDEOAzərbaycanlı atlet Ramil Quliyev növbəti zəfərini qazanıb.
Oxu.Az-ın Apasport.az saytına istinadən məlumatına görə, Türkiyə millisinin şərəfini qoruyan 27 yaşlı həmyerlimiz dünya çempionluğunun ardınca “Diamond League” (""Brilliant Liqa”) daha bir qızıl medala sahib olub.
Yarışların 2017-ci il Paris mərhələsində 200 m məsafəyə qaçışda ən sürətli olan sprinteri Birmingem mərhələsində də keçən olmayıb. İdmançı finiş xəttinə 20,17 saniyəyə çatıb. O, ən yaxın izləyicini 0,09 saniyə qabaqlayıb.

N.O.
www.oxu.az 
"
"Azərbaycanın ağır atletika yığmamızın sabiq üzvü vəfat etdiBu gün Azərbaycan ağır atletika milli komandasının sabiq üzvü Veliçko Çolakov gözlənilmədən dünyasını dəyişib.
Oxu.Az-ın APA-ya istinadən verdiyi məlumata görə, tanınmış atlet, Olimpiya Oyunlarının bürünc medalçısı səhər saatlarında dünyasını dəyişib.
Bolqarıstan mətbuatının yazdığına əsasən idmançı ürəyində yaranan problem səbəbindən ölüb. Son illərdə ürəyindən əziyyət çəkən 35 yaşlı Çolakovun bu gün səhhəti pisləşdikdən sonra təcili yardım çağırılsa da, onun həyatını xilas etmək mümkün olmayıb. Milliləşdirilmiş legionerimizin vətəni Bolqarıstanda, Smolyan şəhərində dəfn ediləcəyi bildirilir.
Qeyd edək ki, Bolqarıstan yığmasının heyətində Afina-2004-ün bürünc mükafatçısı olmuş ağır çəkili idmançı həmin il Avropa çempionu adını da qazanıb. O, 2003-cü ildə dünya çempionatının gümüş medalına yiyələnib. Pekin-2008-də dopinq səbəbindən 4 illik cəzalanan ağırlıqqaldıran 2010-cu ildə Azərbaycan vətəndaşlığını qəbul edib. Yığmamızın heyətində yalnız London Olimpiadasına yollanan 105 kq çəkili atlet burada da zədələndiyindən podiuma çaxa bilməyib. O, sonra yenidən Azərbaycana dönmək istəsə də, həmyerlisi olan baş məşqçi Zlatan Vanev Çolakovun dövrünün keçdiyini əsas gətirib, buna mane olub.

A.M.
www.oxu.az
 
"
"Qurban Qurbanov: Mahir Mədətova görə narahatam“Futbolçuları oyunlara hazırlamaqla yanaşı, sosial şəbəkədəki fikirlərdən də qorumalıyam. Futbolçu psixologiyası elədir ki, 99,9 faizi belə hallarda “ulduz xəstəliyi”nə tutulur. Bu gün mən Mahir Mədətova görə narahatam”.
Oxu.Az Teleqraf.com-a istinadən xəbər verir ki, bu sözləri “Qarabağ”ın baş məşqçisi Qurban Qurbanov “İnter”lə mübarizədən sonra jurnalistlərin Mahir Mədətovun “Kopenhagen”lə oyundan sonra medianın xüsusi diqqətində olmasının onu narahat edib-etmədiyi barədə suala cavabında deyib.
Baş məşqçinin sözlərinə görə, şan-şöhrət bir çox futbolçunun karyerasına ziyan vurub: “Mahir “Kopenhagen”ə qol vurduqdan sonra, 50 faiz zəif oynamağa başladı. Buna görə gənc oyunçularımızın bu cür reklam olunmasına qarşıyam. Bu cür şeylərin həddi var. Elə ola bilər ki, mən də onlarla fərdi söhbətlərdən yorulum. Dəfələrlə olub ki, futbolçulara müsahibə verməyi qadağan etmişəm. Ancaq buna nəzarət etmək çox çətindir. Təəssüf ki, bizim hətta ən bacarıqlı futbolçularla bağlı belə problemlər olub”.
A.M.
www.oxu.az
"
"Bu gün Azərbaycan Premyer Liqasının II turun 2 oyunu keçiriləcəkBu gün futbol üzrə Azərbaycan Premyer Liqasında II turun daha 2 oyunu keçiriləcək.
Oxu.Az Report-a istinadən xəbər verir ki, qarşılaşmalar bölgələrdə təşkil olunacaq.
Əvvəlcə ""Kəpəz""lə ""Zirə"" üz-üzə gələcək. Bu matç Gəncə şəhər stadionunun ot örtüyündəki təmir işləri ilə əlaqədar Yevlax şəhər stadionuna salınıb. İlk turda ""Kəpəz"" səfərdə ""Sumqayıt""a 1:2 hesabı ilə uduzubsa, ""Zirə"" evdə eyni hesabla ""Səbail""ə qalib gəlib. Ümumilikdə isə bu komandalar indiyədək 8 dəfə üz-üzə gəlib. Bunların 3-də ""Kəpəz"", 2-də ""Zirə"" üstün olub, 3 oyunda qalib müəyyənləşməyib. Topların nisbəti də ""Kəpəz""in xeyrinədir - 10:8. Digər tərəfdən, əvvəlki qarşılaşmalarda səfər komandaları qələbə qazanmayıblar. Son 4 görüşdə meydan sahibi qol buraxmadan qalib gəlib. Saat 17:00-da başlanacaq matçı Rəvan Həmzəzadə idarə edəcək.
Turun son matçı isə ""Qəbələ"" ilə ""Sumqayıt"" arasında olacaq. Hər iki komanda ilk turu qələbə ilə başa vurub. Ev oyunundan qalib ayrılan ""Sumqayıt"" kimi ""Qəbələ"" də səfərdə ""İnter""i yenməyi bacarıb - 2:1. Əvvəlki 20 matçın 13-də “Qəbələ”, 2-də “Sumqayıt” üstün olubsa, 5 görüşdə qalib müəyyənləşməyib. Topların nisbəti də ""qırmızı-qaralar""ın xeyrinədir - 38:16. Bununla yanaşı, “Qəbələ” indiyədək baş tutmuş bütün oyunlarda qol sevinci yaşayıb. “Sumqayıt” isə 10 səfər qarşılaşmasında yalnız 1 xal qazanıb. Saat 20:00-da start götürəcək oyun FİFA referisi Əliyar Ağayevə tapşırılıb.
Azərbaycan Premyer Liqası
II tur
20 avqust (bazar)
17:00. “Kəpəz” – “Zirə”
Hakimlər: Rəvan Həmzəzadə, Yaşar Abbasov, Vüsal Qənbərov, Rəhim Həsənov
AFFA nümayəndəsi: Eldar Qasımov
Hakim-inspektor: Əhmədağa Cabbarov
Yevlax şəhər stadionu
20:00. “Qəbələ” – “Sumqayıt”
Hakimlər: Əliyar Ağayev, Rza Məmmədov, Akif Əmirəli, Ömər Paşayev
AFFA nümayəndəsi: Əsgər Əmirəliyev
Hakim-inspektor: Şahin Cəfərov
Qəbələ şəhər stadionu
Qeyd edək ki, ilk oyun günündə ""Səbail"" ""Neftçi""ni, ""Qarabağ"" ""İnter""i minimal hesabla yenib - 1:0.
A.M.
www.oxu.az
 
"
"Xaricdə tər axıdan azərbaycanlı İDMANÇILARBir neçə gün bundan əvvəl Türkiyəni təmsil edən azərbaycanlı atlet Ramil Quliyevin Londonda keçirilən atletika üzrə dünya çempionatında qızıl medal alması hər iki qardaş ölkənin ümumi sevincinə çevrildi.
Doğrudur, ortada təəssüfləndirici meyarlar da var idi ki, bu da xüsusilə Azərbaycan mediasında işıqlandırıldı.
Qeyd edək ki, dünyanın 100 metr məsafəni 10 saniyədən az müddətə qaçan ikinci ağdərili sprinti olan Ramil Quliyev 2011-ci ilə qədər ölkəmizin şərəfini qoruyub.
Bir çox beynəlxalq yarışlarda, hətta 2008-ci il Pekin Olimpiya Oyunlarında Azərbaycanı təmsil edib. Lakin sonradan müəyyən anlaşılmazlıqlar yarandı ki, atletimiz məhz ondan sonra qardaş ölkə üçün yarışmağa başladı. Həmin meyarlara toxunmaq fikrimiz yoxdu.
Zatən, atletin özü ötən il Yay Olimpiya Oyunları ərəfəsində ""Socrates"" jurnalına müsahibəsində bu detallara varmışdı: “Federasiya normal toplanış təşkil etmirdi, masajist yox idi, həkim yardımı ala bilmirdim, həmçinin vitamin və fizioterapevt problemləri... Sıfır dəstək. Azərbaycanda professional karyeramı davam etdirməyim imkansız görünürdü. Əslində, başqa bir ölkəyə üz tutmaq kimi bir fikrim yox idi amma məni məcbur elədilər. Türkiyədə isə mənimlə yaxşı davrandılar...""
Əfsuslar olsun ki, Ramil Quliyev dən də savayı vətəni tərke dib xarici ölkənin bayrağı altında çıxış edən idmançılar var. Elə ötən Yay Olimpiya Oyunları zamanı ağır atlet Nicat Rəhimovun çempionluğunu misal gətirə bilərik. Bu haqda az sonra… Hələlik isə daha əvvəlki tarixə baxaq:
Kamandar Məcidov: Yunan-roma güləşi üzrə 62 kq çəki dərəcəsində olimpiya oyunları, dünya, Avropa və SSRİ çempionu olub. 1963-cü ildə Gürcüstanın Başkeçid rayonunda anadan olan idmançı  1975-ci ildə Bakıya köçərək idman internatına qəbul olunur. 
1983-cü ildə isə Minsk şəhərinə köçərək, Belarus Dövlət Universitetinin hüquq fakültəsinə daxil olur. Həmin tarixdən Belarusiyanın adından çıxış etməyə başlayır. 1982-ci ildə Minskdə ""Gənclərin Ümumittifaq yarışları-82""-nin, 1983-də İvan Poddubnının xatirəsinə həsr olunan turnirinin qalibi olaraq SSRİ yığma komandasına daxil edilir.1985-ci ildə Avropa çempionatında qızıl medal qazanan K.Məcidov ""Əməkdə fərqlənməyə görə"" medalına və ""SSRİ-nin əməkdar idman ustası"" adına layiq görülür.Hal-hazırda Minsk Dövlət Universitetinin fiziki hazırlıq kafedrasının müəllimidir. Güləş üzrə Belarus yığma komandasının məşqçisidir.
Valeri Belenki - 14 yaşında SSRİ yığmasına dəvət edilib. 1986-cı ildə Azərbaycanın mütləq çempionu və kubokunun sahibi olub. 1989-cu ildə dünya çempionu adını qazanıb. Cəmi bir il sonra ABŞ-ın Sietl şəhərində keçirilən Xoş Məramlı Oyunlarda paralel qollarda və halqalarda qızıl, atda və sərbəst hərəkətlərdə gümüş, dayaqlı tullanmada isə bürünc mükafata sahib çıxıb. 1991-ci ildə dünya kubokunu qazanan Belenki 1992-ci ildə Barselonada keçirilən XXV Yay Olimpiya Oyunlarında MDB komandasının tərkibində çempion adını qazanıb, şəxsi birincilikdə isə üçüncü yeri tutub. Bu yarışdan sonra Azərbaycandan ayrılan Belenki 1995-ci ildə Almaniya yığmasının heyətində Avropa çempionatının bürünc mükafatını, atla yarışlarda isə qitə çempionu adını qazanıb.
İlqar Məmmədov - 1965-ci ildə Bakıda anadan olub. 11 yaşına qədər musiqi ilə maraqlanıb. 11 yaşından qılınc oynatma ilə məşğul olmağa başlayıb. Rapira ilə qılınc oynatma üzrə əməkdar idman ustasıdır. 1987-ci ildə Rusiyaya köçərək, MOİK idman cəmiyyətində ikiqat olimpiya çempionu Mark Midlerin rəhbərliyi ilə məşqlərə başlayır. 1988-ci il Seul Yay Olimpiya Oyunlarında qızıl medala sahib olur. 1996-cı ildə Atlanta Yay Olimpiya Oyunlarında Rusiyaya qızıl medal qazandırır. 1999-cu ildən məşqçi fəaliyyətinə başlayıb. Bir qədər sonra ABŞ-na köçsə də bir müddət orda yaşadıqdan sonra geri dönüb.
İlqar Məmmədov hazırda Rusiyanın qılıncoynatma üzrə milli komandasının baş məşqçisi postunda çalışır. Sonuncu olpimpiya oyunlarında onun iki yetirməsi qızıl medal qazanıb. Emil Baku və Rüfət Baku- 1972-ci ildə Bakıda doğulan Emil və onun qardaşı Rüfət İsrafilbəyov 1990-cı illərin əvvəllərində ABŞ-a köçüblər. Peşəkar boksla məşğul olan hər iki qardaş özlərinə ""Baku"" ləqəbini seçib. Burada xüsusi olaraq qeyd edək ki, xaricdə peşəkar boksla məşğul olan qardaşlar gər zaman döyüşlərə Azərbaycan bayrağı ilə çıxıb, qələbədən sonra bizim bayraqla rinqdə dövrə vurublar. Təəssüflər olsun ki, “Baku” qardaşlarının böyüyü- Emil bir müddət bundan öncə dünyasını dəyişdi. Məşhur idmançı beyin şişi xəstəliyindən əziyyət çəkirdi. Uşaqlıqdan boksla məşğul olan Emil 90-cı illərdə ABŞ-da peşəkar idman karyerasını uğurla davam etdirib.
Emin Ağayev - futbolçu karyerasına 1990-cı ildə başlayan, 2 il sonra Azərbaycanın ilk milli çempionatında ""Neftçi""nin heyətində qızıl medal qazanan Emin ardından Rusiyaya yollanır. Onun 1993-cü ildən indiyə kimi bu ölkədə olan karyerası məhz ""Anji""də başlayıb.
Müdafiəçi 1993-98-ci illərdə bu klubun heyətində Rusiyanın aşağı divizionunda 185 oyunda 10 qol vurub. Bu, Ağayevin Rusiyada ən yaxşı göstəricisidir. Belə ki, Emin sonradan ""Torpedo-ZİL"" (1999-2001, 70 oyun, 3 qol), ""Ximki""də (2002-04, 68, 3), ""Baltika"" (2004, 11), ""Dinamo"" (Bryansk, 2005, 20), ""Nosta"" (2005, 10), ""Nara-Desna"" (2007, 27), ""Volqa""da (2008-10, 90, 2) bu qədər oynamayıb. 20 illik futbolçu karyerasını kapitanı olduğu ""Volqa""da bitirən Eminin Rusiyada karyerası daha çox aşağı divizionla bağlıdır.
Təsadüfi deyil ki, Emin bu ölkənin Premyer Liqasında yalnız 2001-ci ildə ""Torpedo-ZİL""in heyətində 11 oyun keçirib. Yeri gəlmişkən, Ağayevin karyerasında uğurlardan biri 2000-ci ildə həmin Moskva təmsilçisinin heyətində Rusiya I divizionunun çempionu olmasıdır. Onun yüksək liqada yeganə çempionluğu 1992-ci ildə ""Neftçi"" ilə olub. Daha çox 2-ci divizionda oynayan Ağayev Rusiya çempionatında ümumilikdə 481 görüşdə (18 qol) meydana çıxıb. Bununla da Emini həmin ölkədə ən çox oyun keçirən legioner saymaq olar. O, Rusiyanın I divizionunda 224, II dəstəsində 146 oyun keçirib.
Əslində o, uzun illər yaşadığı Rusiyanın vətəndaşlığını qəbul etdiyindən, orada yerli futbolçu statusu daşıyırdı. Moskvada evi olan Emin karyerasının son illərində Ukraynanın paytaxtı Kiyevdə məşqçilik kursunu bitirərək, A kateqoriyasına sahib olub. Vətəndə ""Neftçi"" ilə yanaşı, ""Olimpik""in heyətində yer alan Ağayev cəmi 6 ay oynayıb. 2006/07 mövsümünün ilk yarısından sonra Rusiyaya qayıdan Emin milli komandada 65 oyuna 1 qol vurub. O, uzun müddət seçmə mərhələlərdə ən çox oyun keçirən futbolçu idi. 2000-də ""Futbol+"" qəzetinin sorğusuna əsasən ilin ən yaxşı futbolçusu seçilmişdir. 38 yaşında futbolçu karyerasını bitirən Ağayev Anji Mahaçqala klubunun rəisi təyin olunub. Hazırda uşaq futbolu üzrə mütəxəssis kimi çalışır.
Nicat Rəhimov: O 1993-cü il Bakı şəhərində anadan olub. Nicat 2010-cu ilin may ayında İspaniyanın Valensiya şəhərində keçirilən Avropa çempionatında birinci yeri tutaraq Yeniyetmələrin I Yay Olimpiya Oyunlarına lisenziya qazanıb. Yeniyetmələrin I Yay Olimpiya Oyunlarında birdən qaldırmada 134 kq çəkinin öhdəsindən gələn idmançı, təkanla 161 kq çəkini ram edib. Hər iki yanaşmada bütün rəqiblərini qabaqlayan Rəhimov ümumi nəticədə 295 kq qaldıraraq, Olimpiya çempionu adına layiq görülüb.
Daha sonra Nicat Rəhimovun əsas məşqçisi olan atası Əli Rəhimov müəyyən səbəblərdən onun çıxışının xaricdə davam etdirməsini istəyir. Əsas səbəblərdən biri kimi isə məşq üçün lazımi şəraitin olmamasını, Nicata qadağan olunmuş pereparatlar verildiyini bildirir. Beləcə, Qazaxıstana gedən atlet oranın bayrağı altında çıxış edir. Ötən il Yay Olimpiya Oyunlarında Mərkəzi Asiya dövlətinin turnirdə ilk qızıl medalını qazanmaqla tarixə düşür.
Mənbə: Modern.az
www.oxu.az
"
"""Qarabağ"" ""İnter""i sınağa çəkdi
Futbol üzrə Azərbaycan Premyer Liqasının II turu çərçivəsində növbəti oyun keçirilib.
Oxu.Az xəbər verir ki, ""Report""un məlumatına görə, həftənin ikinci matçında son çempion ""Qarabağ"" bürünc mükafatçı ""İnter""i qəbul edib.
Meydan sahiblərinin baş məşqçisi Qurban Qurbanov bu qarşılaşmada Çempionlar Liqasının ""pley-off"" mərhələsində Danimarka təmsilçisi ""Kopenhagen""ə qarşı forma geyinən futbolçulardan yalnız Dino Ndlovu və Əfran İsmayılova ""11-lik""də yer verib.
Qarşılaşmanın taleyini də elə həmin futbolçulardan birinin - İsmayılovun 89-cu dəqiqədə vurduğu yeganə qol həll edib.
Qeyd edək ki, II tura avqustun 20-də keçiriləcək ""Kəpəz"" - ""Zirə"" və ""Qəbələ"" - ""Sumqayıt"" oyunları ilə yekun vurulacaq.
Azərbaycan Premyer Liqası
II tur
19 avqust 
“Qarabağ” – “İnter” 1:0
Qol: Əfran İsmayılov, 89
Hakimlər: Rauf Cabbarov, Azər Əsgərov, Elman Musayev, İnqilab Məmmədov
AFFA nümayəndəsi: Mübariz Hüseynov
Hakim-inspektor: Murad Məmmədov
E.Ə.
www.oxu.az
"
"“Qarabağ”ın rəqibi Azərbaycana qadağa qoyduUEFA Çempionlar Liqasının pley-off mərhələsində “Qarabağ”ın rəqibi olan Danimarkanın “Kopenhagen” klubu Azərbaycanla bağlı sərt addım atıb. 
Oxu.Az xəbər verir ki, klubun rəsmi feysbuk səhifəsinə ölkəmizdən giriş qadağan edilib. 



E.Ə.
www.oxu.az
"
"Hərbçilərimiz dünya çempionatında iştirak edəcəkMOİK-in idmançıları Litva Respublikasında idmanın güləş növü üzrə keçiriləcək hərbçilərin 32-ci Dünya çempionatında iştirak edəcək.
Azərbaycan Ordusu sıralarında xidmət edən yüzlərlə idmançı hərbi xidməti ilə yanaşı, idman fəaliyyətini də Müdafiə Nazirliyinin Mərkəzi Ordu İdman Klubunda yüksək səviyyədə davam etdirir, müxtəlif mötəbər yarışlarda ölkəmizi layiqincə təmsil edirlər.  
Müdafiə Nazirliyinin Mərkəzi Ordu İdman Klubunda (MOİK)  16 idman növü üzrə fəaliyyət göstərən bölmələrdə  bütün yaş qrupları üzrə məşqlər keçirilir. Azərbaycan milli yığma komandasının əksər üzvləri Mərkəzi Ordu İdman Klubunun təmsilçiləridir. Olimpiya, Dünya, Avropa və başqa yarışlarda qazanılan medalların da bir hissəsi ordu idmançılarına məxsusdur. Həmçinin, MOİK-nun yetirmələri ""BAKI-2017"" İslam Həmrəyliyi Oyunlarında 1-ci yeri tutan Azərbaycan yığmasının qələbəsində də pay sahib oldular. Onlardan 2-si qızıl, 1-i gümüş və 1-i bürünc olmaqla, komandamıza 4 medal qazandırdılar.
MOİK 1995-ci ildən Beynəlxalq Hərbi İdman Şurasının (SİZM) fəal üzvüdür. SİZM-ə üzv olduğu gündən bu günə kimi, MOİK-in yetirmələri 6 dəfə Ümumdünya Hərbi İdman Oyunlarında və hər il keçirilən idman növləri üzrə Dünya çempionatlarında uğurla çıxış edərək 33 qızıl, 42 gümüş və 58 bürünc medal qazanıb. Həmçinin, 2015-ci ildə SİZM-in Koreya Respublikasında keçirdiyi 6-cı Ümumdünya Hərbi İdman Oyunlarında iştirak ediblər. 120 ölkədən 8100 nəfər idmançının iştırak etdiyi bu yarışlarda Azərbaycan Respulikasının Silahlı Qüvvələri 5 idman növü üzrə 30 idmançı ilə təmsil olunub.
Hərbçilərin cüdo üzrə dünya çempionatı Qafqazda birinci dəfə, Rusiya Federasiyasından sonra ilk dəfə Azərbaycan Respublikasında keçirilib. Bununla yanaşı, SİZM-in çərçivəsində hərbçilərin 2004-cü ildə cüdo üzrə 30-cu, 2006-cı ildə güləş üzrə 24-cü və 2008-ci ildə boks üzrə 52-ci dünya çempionatları keçirilib. MOİK-in ən böyük uğurlarından biri də 2013-cü ildə hərbçi idmançılar arasında ilk dəfə keçirilən futbol üzrə Dünya Kuboku yarışının Azərbaycanda keçirilməsi olub.
Beynəlxalq Hərbi İdman Şurasının keçirdiyi yarışlarda dəfələrlə Azərbaycan Respublikasının Silahlı Qüvvələrini layiqincə təmsil edərək Vətənə çoxlu medallar gətirmiş Mərkəzi Ordu İdman Klubunun yetirmələri 18-25 sentyabr 2017-ci il tarixində Litva Respublikasının Klaipeda şəhərində idmanın güləş növü üzrə keçiriləcək hərbçilərin 32-ci Dünya çempionatında güclərini sınayacaqlar.  Bu yarışda ölkəmizi 16 idmançı, 2 hakim və 2 məşqçi təmsil edəcək. İnanırıq ki, hərbçi pəhləvanlarımızın hər biri uğurlu nəticə eldə edərək ölkəmizə medallarla qayıdacaq.
E.Ə.
www.oxu.az
"
"Nazarov komandasına ilk xalı qazandırıb – VİDEOAlmaniyanın II Bundesliqasında “Aue” klubunun heyətində çıxış edən Azərbaycan milli komandasının futbolçusu Dmitri Nazarov vurduğu qolla komandasına III turda bir xal qazandırıb.
Oxu.Az-ın xəbərinə görə, Nazarov “Braunşveyq”lə səfər matçında 24-cü dəqiqədə qol vuraraq komandasını hesabda irəli çıxarıb. 
Lakin “Aue”nin sevinci uzun sürməyib. Bu qoldan cəmi iki dəqiqə sonra meydan sahibləri oyunda tarazlığı bərpa ediblər.
Matç elə 1:1 hesabı ilə də başa çatıb.
Bu “Aue” komandasının çempionatda ilk xalı idi. Klub bir xalla 14-cü pillədə qərarlaşıb.

S.B.
www.oxu.az
"
"AFFA-dan məntiqli addımAzərbaycan Futbol Federasiyaları Assosiasiyası bu gün rəsmi məlumat yayaraq Azərbaycan və San Marino futbol üzrə milli komandalarının Bakıda baş tutması gözlənilən oyununda stadionu dəyişdirdiklərini bildiriblər.
Oxu.Az-ın Ölkə.Az-a istinadən məlumatına görə, 2018-ci ildə Rusiyada təşkil olunacaq dünya çempionatının seçmə mərhələsi çərçivəsində sentyabrın 4-də Bakıda keçiriləcək Azərbaycan – San Marino oyunu Bakı Olimpiya Stadionundan “Bakcell Arena”ya keçirilib.
AFFA tərəfindən yayılan rəsmi məlumatda qeyd edilir ki, IV İslam Həmrəyliyi Oyunlarından sonra Bakı Olimpiya Stadionunda Azərbaycan milli komandasının oyunu üçün hazırlıq prosesinin tam yekunlaşmadığını nəzərə alınaraq bu addım atılıb. Stadionun dəyişdirilməsi ilə əlaqədar AFFA öz növbəsində UEFA-ya müraciət edərək öncədən məlumat verib və müsbət cavab alıb.
Stadionun dəyişdirilməsi məsələsində AFFA-nın əsas gətirdiyi mövqe əslində daha məqsədəuyğundur. Çünki həm xərclər baxımından bu uğurlu addımdır, həm də San Marino komandasının mövcud gücü bu qənaətə gəlməyə əsas verir ki, matçı izləmək üçün stadiona elə də kütləvi axın olmayacaq. Bu kimi komandalarla oyunları xatırlasaq bunu deməyə kifayət qədər arqument var. Bakı Olimpiya Stadionunun böyüklüyü və azarkeşlərlə meydança arasında məsafəni nəzərə alsaq deyə bilərik ki, bu zaman futbolçular azsaylı azarkeşlərin dəstəyini hiss etməyəcəkdilər. Lakin “Bakcell Arena”nın strukturu bu dəstəyin futbolçular tərəfindən daha çox hiss edilməsi üçün daha münasibdir.
Hələ də dünya çempionatına getmə şansı qalan milli komandamızın futbolçularına sözsüz ki, azarkeş dəstəyi mühümdür. Arenada isə azarkeşlər sözün əsl mənasında komandamıza daha yaxın olacaqlar.
Məhz bu səbəblərdən sentyabrın 4-də keçiriləcək Azərbaycan – San Marino oyununun “Bakcell Arena”ya keçirilməsini AFFA-nın məntiqli addımı kimi dəyərləndimək olar. 
Sonda AFFA-nın yaydığı məlumatdakı zəruri qeydi də xatırlatmaq istəyirik.  Azərbaycan – San Marino oyunu üçün Bakı Olimpiya Stadionuna bilet almış şəxslər 28 Mall Ticarət Mərkəzindəki bilet satışı məntəqəsində biletlərini dəyişə bilərlər.
S.B.
www.oxu.az
"
"Azərbaycan - San Marino matçının stadionu dəyişdirildiAzərbaycan və San Marinonun futbol üzrə milli komandaları arasında sentyabrın 4-də Bakıda keçiriləcək 2018-ci il dünya çempionatının seçmə qrup oyununun stadionu dəyişdirilib.
Oxu.Az Report-a istinadən xəbər verir ki, UEFA AFFA-nın müraciətini müsbət cavablandırıb. 
Qarşılaşmanın əvvəlcə Bakı Olimpiya Stadionunda keçirilməsi nəzərdə tutulmuşdu. Lakin “Bakcell Arena”da Avropa Liqasının qrup mərhələsinin oyunlarının keçirilməyəcəyini, IV İslam Həmrəyliyi Oyunlarından sonra Bakı Olimpiya Stadionunda Azərbaycan milli komandasının oyunu üçün hazırlıq prosesinin tam yekunlaşmadığını nəzərə alaraq, AFFA Azərbaycan – San Marino qarşılaşmasının “Bakcell Arena”da təşkil olunması ilə əlaqədar UEFA-ya müraciət edib.
Azərbaycan – San Mariono oyunu üçün Bakı Olimpiya Stadionuna bilet almış şəxslər 28 Mall Alış-Veriş Mərkəzindəki bilet satışı məntəqəsində biletlərini dəyişə bilərlər.
E.Ə.
www.oxu.az
"
"Afrikanın ən varlı adamı İngiltərənin ""Arsenal"" klubunu almaq istəyirAfrikanın ən varlı adamlarının siyahısına başçılıq edən Aliko Danqote İngiltərənin “Arsenal” futbol klubunu almaq istəyir.
Oxu.Az Report-a istinadən xəbər verir ki, bu barədə 60 yaşlı nigeriyalı biznesmenin özü açıqlama verib.
O, London klubunu əldə edəcəyi təqdirdə, əsas komandanın baş məşqçisi Arsen Vengeri istefaya göndərəcəyini bildirib: “Vengerin yaxşı məşqçilik karyerası var. Lakin hazırda komandanı başqa mütəxəssisə etibar etmək lazımdır. Laosda neft emalı zavodunun inşaatı başa çatdıqdan sonra “Arsenal”ın sahiblərinə təklif göndərəcəyik"".
Qeyd edək ki, Aliko Danqotenin varidatı 13 milyard dollar səviyyəsində qiymətləndirilir.
İ.F.
www.oxu.az
"
"Dieqo Kosta 3.2 milyon avro cərimələnəcək""Çelsi""nin hücumçusu Dieqo Kosta 3.2 milyon avro cərimələnəcək.
Oxu.Az-ın Olke.az-a istinadən verdiyi məlumata görə, əgər hücumçu yaxın vaxtlarda kluba baş çəkməsə, 3.2 milyon avro cərimələnəcək. Futbolçu mövsümdən əvvəl keçirilən təlim-məşq toplantısında iştirak etməyib və transfer üçün təkid edir.
Qeyd edək ki, bir müddət əvvəl ""Everton"" klubu Dieqo Kosta ilə maraqlanırdı. 
İ.F.
www.oxu.az
"
"Azərbaycan təmsilçisi ilə gürcü rəqibi arasında gərginlik – VİDEOSabah Sumqayıtda Heydər Əliyevin xatirəsinə həsr olunan kikboksinq (K-1 stil) üzrə peşəkarlararası beynəlxalq turniri keçiriləcək.
Oxu.Az xəbər verir ki, bu barədə məlumatı Əməkdar artist, Kikboksinq Federasiyasının Sumqayıt Regional Klubunun prezidenti Ədalət Şükürov sosial şəbəkədə yayıb.
O, yarışdan öncə baş tutan mərasimlə bağlı videogörüntü paylaşıb. Kadrlardan göründüyü kimi, azərbaycanlı idmançı ilə gürcü rəqibi arasında gərginlik yaranıb. İdmançıların bu davranışına ətrafdakılar müdaxilə edib.

A.S.
www.oxu.az
"
"Qazaxıstanda qəribə yarış - meydana mollalar çıxır – VİDEOQazaxıstanda məscidlər  arasında futbol yarışmasına start verilib.
Oxu.az moderator.az-a istinadən xəbər verir ki, Qazaxıstanın Almatı şəhərinin 48 məscidi arasında futbol çempionatına hazırlıq mərhələsi artıq başlayıb. İmamlar, mollalar hər bir məscidə gələn namaz əhlindən ibarət komandalar yaradıb. Futbol turniri “Asıl Mura” proqramı çərçivəsində təşkil edilib. Yarışma oktyabrın sonunadək davam edəcək. Noyabrda isə final oyunu olacaq və Almatı çempionu müəyyən ediləcək. Pqoqramın rəhbəri Doscan Kamatayın sözlərinə görə, hazırda məscidlərarası I seçmə turu keçirilir.

C.İ.
www.oxu.az
"
"Qurban Qurbanov: Oyunçulardan tələbim bu idi ki…“Qarabağ”-“Kopenhagen” görüşündə “1-0” hesabı ilə qalib gələn “Qarabağ” futbol klubunun baş məşqçisi Qurban Qurbanov oyun barədə fikirlərini bölüşüb. Oxu.Az xəbər verir ki, teleqraf.com-a müsahibə verən baş məşqçi cavab oyunundan da danışıb:
- Qurban müəllim, əvvəla, sizi bu tarixi qələbə münasibətilə təbrik edirik.
- Bu qələbə Azərbaycanın və “Qarabağ”ın qələbəsi idi. Mən də hamını təbrik edirəm.
- Hamı hələ də bu oyundan danışır. Bəs siz oyun sonrası nə deyə bilərsiniz? Təəssüratlarınızı bizimlə bölüşün.
- Bu oyunu xeyli vacib bir oyun kimi dəyərləndirdik. Çox ağır oyun keçdi. Ən ağır oyunlar qol buraxmadan oynanılan oyunlardır. Çünki topu qapıya yaxınlaşmağa qoymamaq üçün çox çalışmaq lazımdır. Biz bunu bacardıq. Bəzi futbolçularımızda kiçik zədələr oldu. Amma elə də ciddi problem yoxdur. Bu matç Azərbaycan futbolunun tarixinə düşdü. Belə ağır oyunlar çox olub və həmişə çalışmışıq ki, meydandan üzüağ çıxaq. Ən azından başımızı qaldırıb fərəhlə stadionda adımızı qışqıran azarkeşlərin üzünə baxa bilək.
Amma bu, işin birinci hissəsidir. Bizi hələ ikinci ağır oyun gözləyir. Fasiləsiz məşq prosesindəyik.
- Rəqibin gücünə nə dərəcədə bələd idiniz?
- Rəqibin intizamlı komanda olduğunu, onların xüsusi oyun sisteminin mövcudluğunu bilirdik. Buna görə də nəzarəti əldən verməməyə çalışırdıq. “Kopenhagen”in böyük təcrübəsi olduğunu anlayırdıq. Amma biz düzgün oyun qurmağa çalışdıq.
- Qolu məhz Mahir Mədətovdan gözləyirdinizmi?
- Gözləmirdik, tələb edirdik. Hər futbolçu boynuna düşən vəzifəni yerinə yetirməlidir. Fərqi yoxdur. Mahir qol vurmağa daha yaxın idi. Vurdu da. Təbii ki, digər oyunçular var ki, onlar da qol vurmaq gücünə malikdirlər. Ümumiyyətlə, mən hər bir futbolçudan tələb edirdim ki, mənasız hücum olmasın, hər ağıllı hücumun sonu yaxşı nəticə versin. Ən pis və ən zəif hücum qapıya zərbə ilə bitsin.
- Sizin üçün komandada daha çox ümid bəslədiyiniz favorit var idi?
- Mənimçün hər futbolçunun öz funksiyası var. Onlar bir-birlərini zəncirvari gücləndirirlər. “Qarabağ”-“Kopenhagen” oyununda hər bir oyunçu boynuna düşən vəzifəni layiqincə yerinə yetirdi. Mən heç bir oyunçunu digərindən ayıra bilmərəm.
- Məşqdə olduğunuzu dediniz...
- Bəli, ayın 19-u çempionat oyunu var. “İnter”lə görüşümüz olacaq. Bu oyuna da çox ciddi hazırlaşırıq.
- Bəs avqustun 23-ü keçiriləcək cavab görüşünə hazırlıqlar nə yerdədir?
- Qarşımızda duran hər oyun bizim üçün ciddi və vacibdir. Biz heç bir oyunu yola verə bilmərik. Hələ ki, 23-ü keçiriləcək oyunu yox, 2 gün sonra, yəni 19-da baş tutacaq görüşü düşünürük. Yalnız o oyundan sonra 23-nə hazırlaşmağa başlayacağıq.
- Əvvəllər deyirdilər ki, Azərbaycanda futbol yoxdur, zəifdir və s. Sanki son zamanlar bu cümləni, demək olar ki, eşitmirik. Nə dəyişib?
- Bəli, insanların futbola marağı dəyişib. Çünki futbolumuz özü də dəyişib. Əvvəlki deyilik, çox irəliləyişlər var. Ümumiyyətlə, təkcə futbola yox, hər bir sahəyə, hər şeyə qarşı maraq dəyişib. Bu, belə də olmalıdır. Çünki inkişafa gedirik. Hər bir sahənin mütəxəssisləri o sahə üzrə genişmiqyaslı işlər görürlər. O cümlədən futbolda da. Buna görə də ümid edirik ki, futbolumuz bir az da ciddi inkişaf edər, azarkeş sayımız da çoxalar.
- Müsahibəyə görə təşəkkür edirik.
www.oxu.az
"
"Tarixə düşən qol müəllifinin atası: Şou-biznesdə kömək olduğum məşhurlar zəng edib, təbrik etmədilərFutbol azarkeşləri bir neçə gündür ki, Azərbaycanın futbol tarixində ilk dəfə UEFA Çempionlar Liqasının “play-off” mərhələsinə yüksələn “Qarabağ” klubunun doğma meydanda Danimarkanın “Kopenhagen” komandasına qalib gəlməsi sevincini yaşayırlar. İndi hər kəs oyunun 25-ci dəqiqəsində vurduğu qolla komandasına qələbə qazandıran Mahir Mədətov və “Qarabağ”dan ayın 23-də Danimarkada keçiriləcək cavab görüşündə növbəti qələbə qolunu gözləyir.
Mahir Mədətov həm də bu soyadın uğurlu davamçısı, məşhur prodüser Anar Mədətov ilə tanınmış jurnalist Elnurə Mədətovanın övladıdır.
Oxu.Az futbolçunun atası ilə müsahibəni təqdim edir.
- Mahir Mədətovun “Qarabağ”dakı uğurlu oyunu ilə bağlı təəssüratlarınızı oxucularımızla bölüşməyinizi istərdik...
- Mahirin oyunları zamanı çox həyəcan keçirirdim. Bunu bildirməmək üçün siqaret çəkməyə məcbur olurdum. İslam Oyunlarında dostum mənə matçın birinci hissəsində artıq iki qutu siqareti bitirdiyimi bildirdi. Bu, şou-biznes deyil, açıq oyundur, buna görə insan nədənsə narahat olur, qorxu hiss keçirir və s.
Mahir 15 yaşından əsas tərkiblərdə oynayıb. “Bakı”, “Lans”, sonra “Qarabağ”a gəldi. Adətən, Mahiri daima anası dəstəkləyir. Amma mən də narahat oluram, oğlumdur, qanımdır. Onu heç vaxt tərifləməmişəm. Ona deməmişəm ki, “Mahir, əla oynadın” və s. Həmişə demişəm ki, “Mahir, elə bil oyunda nəsə çatmır”.
- Futbolçu olmaq onun öz seçimi idi, yoxsa ailə üzvləri onu bu sahəyə istiqamətləndirdi?
- Mahir dörd yaşında ikən taekvondoçu, 2 qat Dünya Çempionatının bürünc medalçısı, dostum Rəşad Əhmədovdan onunla məşğul olmağını xahiş etdim. Səhər üzgüçülüyə, oradan da taekvondaya yollanırdı. Amma müşahidə edirdik ki, topdan əl çəkmir.
Qayınanamgil Zaqatalada yaşayır. Oraya tez-tez yollanırdı. O vaxt qaynım uşaqları isə “Simurq”un dubllarında oynayırdı. Mahir də onlarla getmək istəyirdi, lakin onu aparmırdılar, ağladırdılar. Hərdən zarafatla özlərinə deyirəm: “İndi sizə ləzzət edir? Mahir indi sizdən də yuxarı baxır, boyu da ucaboy olub”. Onlar da gülürlər.
Qayınanam onun futbola olan marağını duyduqdan sonra futbola yazdırıb. Daha sonra anam onu Bakıdakı “Vətən” komandasına gətirib. Orada Mahiri bəyəniblər. Daha sonra məşqlərə getməyə başlayıb, lakin nənələr bunu bizdən gizlədiblər. Bütün bunlardan sonradan xəbər tutmuşuq.
Mahir, eyni zamanda, “Ankara” liseyində təhsil alırdı, lakin idmanla məşğul olduğu üçün dərslərinə kifayət qədər vaxt ayıra bilmirdi, orada isə ona şərait yaratmırdılar. Sonrakı illərdə təhsilini 47 saylı məktəbdə davam etdirdi. Daha sonra Mahir Fransada Akademiyanı bitirib Azərbaycan Dövlət Bədən Tərbiyəsi və İdman Akademiyasına daxil oldu. Hazırda 3-cü kursda təhsil alır.
İndi onun üzərində məşqçisi Qurban Qurbanov çox əziyyət çəkir. O, hətta qol vuran anda da Mahirə “Dayanma, yenidən nəticə lazımdır” deyirdi.
- Oğlunuzun bələd olmadığımız daha hansı qabilliyəti var?
- Mahir üç dili – Azərbaycan, rus, ingilis dillərini mükəmməl, ərəb dilini isə orta səviyyədə bilir. Yeganə azərbaycanlı futbolçudur ki, ingilis dilində sərbəst danışa bilir.
- Əvvəl Anar Mədətovun oğlu Mahir Mədətov, indi isə Mahir Mədətovun atası Anar Mədətov deyirlər. Oğlunuzun populyarlığının sizin məşhurluğunuza kölgə salmağından çəkinmirsiniz?
- Mədətov soyadı artıq Azərbaycanda çoxdan tanınır. Babam Qaraj Mədətov - akademik, tarixçi, Naxçıvanın tarixi barədə yazan şəxs olub. Əmim Akif Mədətov tanınmış professordur. Yəni bu silsilə davam edir.
Hərdən mənə sual verirlər, akademik nəvəsi, professor oğlu (anam daim səfirliklərdə çalışıb) necə oldu ki, şou-biznesə gəldi? Mən şou-biznesə gəlməmişəm, şou-biznes məni gətirib. İndi dırnaqarası prodüserlər çoxdur. Onların gördüyü işlərin nəticəsi də yoxdur.
Mən prodüser kimi 90-cı illərdən fəaliyyət göstərirəm. O vaxtlar “Karvan”, “İmkan”, “Vətən” musiqi qrupları, “7-17”-dəki fəaliyyətimlə tanınmışam.
Mən heç vaxt qızımı və oğlumu reklam etməmişəm. Onları həmişə şou-biznesdən uzaq tutmuşuq. Qızım ötən il ADİU-ya daxil olmuşdu, amma bu il sənədlərini Avropaya verdi. İtaliyada Beynəlxalq əlaqələr üzrə təhsil alacaq.
Mən heç yerdə “Mahir Anar Mədətovun oğludur” deməmişəm. İndi baxıram ki, bəzi tanınmışlar, dost-tanışlar yalandan yazırlar ki, “Sən bizim fəxrimizsən, övladınla da fəxr edirik”.
- Çox tanınmışlarla işbirliyiniz olub. Zəng edib təbrik edənlər və zəngini gözlədiyiniz, amma eşitmədiyiniz məşhurlar oldu?
- Oyunqabağı Ədalət Şükürov zəng etdi. Reper Rauf maraqlandı. Amma şou-biznesdə kimə kömək etmişəm, onlardan çoxu zəng etməyib.
Samir Piriyev vətəndə deyildi, amma Mahir qol vuran kimi, zəng edib, təbriklərini çatdırdı, halbuki, o, heç futbolla maraqlanmır. Elçin Hüseynov da zəng etmişdi. Məni ən çox kövrəldən isə Vaqif Gərayzadənin zəngi oldu. O dedi ki, “Mən fəxr edirəm ki, sizi tanıyıram və vətənə bu cür övlad bəxş etmisiniz”. Onun zəngi mənim üçün gözlənilməz oldu, çünki o özü bir məktəbdir.
Kömək etdiyim müğənnilər, hansı ki, indi Əməkdar və Xalq artistləridir, bu sevincimə şərik olmadılar. Onsuz da onlar 100-200 nəfər üçün oxuyurlar. Amma mənim oğlumu 9 milyon izləyir. Mən istəmərəm oğluma şou-biznesə görə hörmət etsinlər, istəyərəm Azərbaycan vətəndaşı olduğuna görə hörmət etsinlər. Fərqi yoxdur, məni ona, yoxsa onu mənə görə tanısınlar, əsas odur ki, orada Mədətov soyadı var.
- Xarici görünüşünüzə fikir verdikdə, demək olar ki, ata-bala kimi deyil, qardaş kimi görünürsünüz. İndi onun dəliqanlı çağlarıdır. Onunla necə ünsiyyət yaradırsınız ki, sirri, problemləri olanda sizinlə bölüşsün...
- Mən 23 yaşımda ailə həyatı qurmuşam. Sirlərini anası ilə bölüşür. O, bunları daha yaxşı bilir. Həm də oğlumun ətrafı - məşqçisi, komandanın üzvləri də yaxşıdır. Ona görə biz rahatıq. Onların içində yaşca kiçiyi Mahirdir. Buna görə onu qoruyur, müdafiə edirlər. Fəxr edirəm ki, onun belə dostları var.
Ümumiyyətlə, Mahir konfliktdən uzaq qaçan, kini olmayan insandır.
- Əslində, Mahirin futbolla məşğul olmasına şərait yaratmaqda risk etmisiniz. Çünki bir neçə il əvvəl futbol ölkəmizdə, demək olar ki, “ölü” vəziyyətdə idi. Siz övladınızı bu gün Azərbaycanda daha prestijli olan sahəyə də yönəldə bilərdiniz. Amma nə yaxşı ki, bu riski etmisiniz...
- Bəzi jurnalistlər yazırlar ki, Mahir atasına görə məşhur oldu. Xahiş edirəm, artıq-əskik yazmasınlar. Bizim bu sahədən anlayışımız yoxdur. Mahir bizə görə oynamır. Mən heç topu vura bilmirəm.
Ailəmlə gündəmə gəlməkdən həmişə qaçmışam. Çox məşhurlar efirdə ailəsindən danışır, üç gün keçir biri boşanır, o biri beş dəfə ərə gedir.
Mənim işim əziyyətlidir və bununla gündəmə gəlməyə çalışmışam. Buna görə mənə dözən ailə üzvlərim, həyat yoldaşım, anam, qayınanama təşəkkür edirəm. Həmişə mənim nazımla oynayıblar.
Elnarə Xəlilova ilə dostam, neçə dəfə zəng edib ki, verilişimə ailəvi qonaq ol, imtina etmişəm.  Mənim həyat yoldaşım artıq illərdir jurnalistika sahəsindən uzaqdır. O, Azərbaycanda kriminal yazan ilk jurnalistlərdən idi. İndi bizim Azərbaycanda öz brendimiz var.
Mahirin uğurunda bizə yaxın olan hər bir insanın əziyyəti var: əmilərim, əmim oğlu, dayım, anam, qayınanam, məmur dostum, Elnurənin  rəfiqələri və digərləri.
Dayım İlqar Məmmədov Moskvada tanınınmış iş adamdır. Azərbaycanda butsi (futbol ayaqqabısı) problemi var. Bu baxımdan, dayım da bizə çox kömək edir, lazım olanda butsi göndərir.
Sonda demək istəyirəm ki, futbolu sevin. Futbolumuz yavaş-yavaş yüksəlir. Bunu Mahirə görə demirəm. O, hələ Azərbaycan futbolu üçün heç nə etməyib. Necə deyirlər ki, Azərbaycanda şou-biznes yoxdur, amma hamı şou-biznesə gəlir, eləcə də, çayxanada oturub, futbol haqda da bu cür danışırlar. Amma futbol nümayiş olunanda baxırlar.  
Azu edirəm ki, Azərbaycanda 8 deyil, 18-20 tanınmış futbol komandası olsun. O gün olsun ki, “Qarabağ” oyununu Qarabağda oynasın.
Aytən Sadıqzadə
www.oxu.az
"
"""Beşiktaş"" Ermənistan yığmasının futbolçusunu satışa çıxarırTürkiyənin “Beşiktaş” klubu 6 futbolçusunu satışa çıxarıb.
Oxu.Az-ın Report-a istinadən verdiyi məlumata görə, onların arasında Ermənistan yığmasının üzvü Aras Özbiliz də var.
İstanbul təmsilçisinin satmaq istədiyi digər oyunçulara gəlincə, bunlar Mustafa Pektemek, Veli Kavlak, ukraynalı Denis Boyko, isveçli Aleksandr Miloşeviç və kolumbiyalı Pedro Frankodur. ""Beşiktaş"" UEFA-nın Maliyyə “Fair Play” qaydalarına riayət etmək üçün transferlərdən 1,4 milyon avro gəlir əldə etməlidir. Ona görə də klub belə addım atmağa qərar verib. 
Hələlik baş məşqçi Şenol Günəşin xidmətlərində maraqlı olmadığı bu futbolçularla bağlı real təklif yoxdur. Klub rəhbərliyi onları Türkiyə Superliqasına yeni vəsiqə qazanan klublara göndərməyi planlaşdırır.
Qeyd edək ki, “Beşiktaş”ın sözügedən “altılıq”la yollarını ayırmaq istəməsinin digər səbəbi onlara ödəniləcək illik məvacibdir. Bu futbolçular klubda qalacaqları təqdirdə, İstanbul təmsilçisi ümumilikdə 6,6 milyon avro ziyana düşəcək.
www.oxu.az
"
"“Sən mənim çempionumsan” - Ramilin ukraynalı xanımı ilə FOTOLARILondanda dünya çempionu olan azərbaycanlı atlet Ramil Quliyevin qələbəsinə ən çox sevinənlərdən biri də onun həyat yoldaşı Marqaritadır.
Oxu.Az azvision.az-a istinadən xəbər verir ki, əslən ukraynalı olan Marqarita Ramilin qələbəsi ilə bağlı sevincini sosial şəbəkədəki dostları ilə bölüşüb.
""Mən çox xoşbəxtəm ki, sərf edilən zəhmət, güc boşa getmədi. Böyük iş görüldü. Yəqin ki, affekt vəziyyəti keçəndən sonra bu qələbəyə inanacağam. Bu cür emosiyalar uzun müddət üçün bəs edər. Sən mənim çempionumsan"", - Marqarita yazıb.
Ramilin xanımı Marqarita da idmançıdır. Cütlük hazırda Türkiyədə yaşayır.
Oxu.Az Ramil Quliyevlə xanımının maraqlı görüntülərini təqdim edir:    







































































www.oxu.az
"
"Avropa Liqasında “pley-off”a start verildi – NƏTİCƏLƏRFutbol üzrə Avropa Liqasının “pley-off” mərhələsinə start verilib. 21 qarşılaşmada müxtəlif ölkələrin klubları nüfuzlu turnirə vəsiqə uğrunda mübarizə aparıblar. 
Oxu.Az oyunların nəticələrini təqdim edir:
“Dinamo” (Zaqreb, Xorvatiya) - “Skenderbeu” (Albaniya) - 0:1
Qol: Liridon Latifi, 37
BATE (Belarus) - “Aleksandriya” (Ukrayna) - 1:1
Qollar: Mirko İvaniç, 8 - Yevgeni Banada, 19
“Apollon” (Kipr) - “Midtyulland” (Danimarka) - 3:2
Qollar: Xaralambos Kiriaku, 15. Jander, 70. Yannis Pittas, 90+1 - Aleksander Sörlot, 38; 74
“Krasnodar” (Rusiya) - “Srvena Zvezda” (Serbiya) - 3:2
Qollar: İvan İqnatyev, 20. Viktor Klasson, 46. Sergey Petrov, 66 - Slavolyub Srniç, 57. Aleksandar Peşiç, 71
“Hafnarfyordur” (İslandiya) - “Braqa” (Portuqaliya) - 1:2
Qollar: Halldour-Orri Byornsson, 40 - Paulinyo, 62. Nikola Stoilkoviç, 79
PAOK (Yunanıstan) - “Ostersun” (İsveç) - 3:1
Qollar: Leo Matos, 38. Aleksandar Priyoviç, 77; 88-penalti ilə - Brva Nuri, 21-penalti ilə
“Vardar” (Makedoniya) - “Fənərbağça” (Türkiyə) - 2:0
Qollar: Tiqran Barseqyan, 20. Mehmet Topal, 90+2-öz qapısına
“Viktoriya” (Çexiya) - AEK (Kipr) - 3:1
Qollar: Marek Bakoş, 29; 74-penalti ilə. Daniel Kolarj, 36 - Akoran Barrera Reyes, 8
“Lüdoqorets” (Bolqarıstan) - “Suduva” (Litva) - 2:0
Qollar: Kozmin Motsi, 61. Vircil Misican, 76
“Altax” (Avstriya) - “Makkabi” (Təl-Əviv, İsrail) - 0:1
Qol: Vidar-Orn Kyartansson, 68
“Panatinaikos” (Yunanıstan) - “Atletik” (İspaniya) - 2:3
Qollar: Robin Lod, 29. Brayan Kabesas, 55 - Arits Aduris, 68; 74-penalti ilə. Oskar de Markos, 71
“Legiya” (Polşa) - “Şerif” (Moldova) - 1:1
Qollar: Kasper Hamalaynen, 76 - Siril Bayala, 88
“Domjale” (Sloveniya) - “Marsel” (Fransa) - 1:1
Qollar: Amedey Vetrix, 12 - Morqan Sanson, 63
“Ayaks” (Hollandiya) - “Rusenborq” (Norveç) - 0:1
Qol: Samuel Adeqbenro, 77
“Vitorul” (Rumıniya) - “Zalsburq” (Avstriya) - 1:3
Qollar: Corce Tsukudyan, 7 - Hi Çan Xvan, 2. Hannes Volf, 29. Moanes Dabbur, 31
“Brügge” (Belçika) - AEK (Yunanıstan) - 0:0
“Osiyek” (Xorvatiya) - ""Austriya” (Avstriya) - 1:2
Qollar: Muzafer Eyupi, 15 - Kristof Monşayn, 26. Rafael Holtshauzer, 60
“Milan” (İtaliya) - “Şkendiya” (Makedoniya) - 6:0
Qollar: Andre Silva, 13; 28. Rikkardo Montolivo, 25; 85. Fabio Borini, 67. Luka Antonelli, 69
“Partizan” (Serbiya) - “Videoton” (Macarıstan) - 0:0
“Everton” (İngiltərə) - “Hayduk” (Xorvatiya) - 2:0
Qollar: Maykl Kin, 30. İdrissa Quey, 44
“Maritimu” (Portuqaliya) - “Dinamo” (Kiyev, Ukrayna) - 0:0
S.B.
www.oxu.az
"
"Azərbaycan klublarının Avropa Liqasından qazancı açıqlanıbUEFA 2017-2018 mövsümündə Avropa Liqasının iştirakçılarına ümumilikdə 399,8 milyon avro ödəyəcək.
Oxu.Az-ın Report-a istinadən məlumatına görə, qrup mərhələsindəki nəticələr və mərhələ adlamağın qarşılığında 239,8 milyon avro ayrılıb.
160 milyon avro isə qrup mərhələsindən etibarən təmsil olunan iştirakçıların teleyayım hüquqları üçün nəzərdə tutulub.
Qrup mərhələsində mübarizə aparacaq 48 klubun hər biri ən azı 2,6 milyon avro qazanacaq. Qrup mərhələsindəki hər qələbə 360 min avro, heç-heçə 120 min avro gətirəcək. 1/16 finala vəsiqə qazanan qrup qalibləri hərəyə 600 min avro, qrup ikinciləri isə 300 min avro əldə edəcəklər.
1/16 final iştirakçıları hərəyə 500 min avro, 1/8 finala vəsiqələrin sahibləri 750 min avro, 1/4 finala yüksələnlər 1 milyon avro, yarımfinala çıxanlar 1,6 milyon avroya sahib olacaqlar. Nəhayət, Avroliqanın qalibi 6,5 milyon avro, finalçı isə 3,5 milyon avro qazanacaq. Beləliklə, bu turnirin qalibi maksimum 15,71 milyon avro əldə edə bilər. Bura bazarda iştirak payı daxil deyil.
Habelə, təsnifat mərhələlərində iştirak etmiş klublar üçün də ödənişlər nəzərdə tutulub. I təsnifat mərhələsində iştirak etmiş klub 215 min avro, II təsnifat mərhələsində iştirak edən klublar 225 min avro, III təsnifat mərhələsində iştirak edən komandalar 235 min avro, “pley-off”da çıxış edənlər isə 245 min avro qazanacaqlar. 
Beləliklə, Azərbaycan təmsilçilərindən ilk 2 mərhələdə iştirak etmiş “Zirə” və “İnter” hərəyə 440 min avroya, yalnız ikinci mərhələdə iştirak etmiş “Qəbələ” isə 225 min avroya sahib çıxacaq.
Qeyd edək ki, hazırda Çempionlar Liqasında çıxış edən “Qarabağ” “pley-off” səddini keçə bilməsə, ardıcıl dördüncü mövsüm Avropa Liqasının qrup mərhələsində çıxış edəcək.
S.B.
www.oxu.az
"
"Ramil Quliyev: Eşitmişəm mənə “fərari” deyirlər“Azərbaycanda yüngül atletikaya münasibətlə bağlı bir söz demək istəmirəm, ancaq belə bir uğuru orada qazana biləcəyimə də ehtimal vermirəm”.
Oxu.Az xəbər verir ki, bunu Londonda keçirilən yüngül atletika üzrə dünya çempionatında Türkiyə yığmasının tərkibində 200 metr məsafəyə qaçışda qızıl medal qazanan  Ramil Quliyev APA-ya müsahibəsində deyib.
İdmançı Azərbaycanda ölkəni tərk etdiyinə görə onu günahlandıranlara da münasibət bildirib: 
“Mənim barəmdə orada “fərari” sözünün işlədildiyini eşitmişəm. Mən ölkəmi sevirəm, hazırda mənim iki vətənim var - bu, “Bir millət, iki dövlət”dir. Ancaq açıq deməliyəm ki, bu uğuru oradakı şərtlər daxilində Azərbaycanda qazanmağım mümkün deyildi. Kim deyirsə ki “ölkəmi sevmirəm” - mən mənasız fikirlər  barədə danışmaq belə istəmirəm. Mən iki ölkənin bayrağını ucaltmışam, bu, oranı tərk edəndən sonra  mənim böyük arzum idi. Düşünürdüm ki, böyük yarışlarda böyük uğurlar qazanacağam. Avropa çempionatında bunun həyata keçirəcəyimə inanırdım, ancaq keçən il çempionatda iqlim çox pis idi, soyuğa görə yaxşı yarışa bilmədim. İslam oyunlarında iştirak etməyim mənim üçün çox mühüm idi. Evimdə məni hərarətlə qarşıladılar. Çox sevincli idim, oradakı  uğurumu daha böyük yerlərdə təkrarlamağım lazım idi. Dünya çempionu olub iki bayraq qaldırmaq mənim üçün böyük xoşbəxtlikdir”.
Xatırladaq ki,  Azərbaycan Atletika Federasiyasının prezidenti Çingiz Hüseynzadə bir neçə gün öncə keçirdiyi mətbuat konfransında Ramil Quliyevi fərari adlandırmışdı: 
“Ramil Quliyevi ""Fənərbaxça""ya biz göndərmişik. Ona icazə verdik. İstanbul klubundan heç kim pul almadı. Ramil Quliyev özü də bunu qeyd etmişdi. Biz onu Azərbaycan çempionatına dəvət edirik. Gəlir və çıxış edirdi. Sonra məlum oldu ki, o, bir müddətdir Türkiyə vətəndaşlığını qəbul edib. Biz onu buraxmırdıq. Beynəlxalq qaydalara görə bir idmançı başqa ölkə vətəndaşlığını qəbul edirsə, 3 il çıxış edə bilməz. Amma Ramil 2 il sonra Türkiyə bayrağı altında çıxış etdi. Niyə? Çünki 1 il idi ki, vətəndaşlığı qəbul etmişdi. İndi də deyirəm, Ramil fəraridir”.
S.B.
www.oxu.az
"
"İlin ən yaxşı futbolçusu və məşqçisi adına namizədlər – SİYAHIBeynəlxalq Futbol Federasiyası (FİFA) ilin ən yaxşı futbolçusu və məşqçisi adına namizədlərin siyasını açıqlayıb.
Oxu.Az-ın xəbərinə görə, bu barədə təşkilatın rəsmi saytında məlumat verilib.
Mükafata 12 mütəxəssis və 24 futbolçu namizəddir.
Futbolçuların siyahısı belədir: Pyer-Emenik Obameyyanq (“Borussiya”, Dortmund), Leonardo Bonuççi (“Yuventus”/“Milan”), Canluicci Buffon (“Yuventus”), Daniel Karvahal (“Real”), Kriştiano Ronaldo (“Real”), Paulo Dibala (“Yuventus”), Antuan Qrizmann (“Atletiko”), Eden Hazard (“Çelsi”), Zlatan İbrahimoviç (sərbəst agent/“Mançester Yunayted”), Andres İniyesta (“Barselona”), Harri Keyn (“Tottenhem”), N'qolo Kante (“Çelsi”), Toni Kroos (“Real”), Robert Levandovski (“Bavariya”), Marselo (“Real”), Lionel Messi (“Barselona”), Luka Modriç (“Real”), Keylor Navas (“Real”), Manuel Noyer (“Bavariya”), Neymar (“Barselona”/“PSJ”), Serxio Ramos (“Real”), Aleksis Sançes (“Arsenal”), Luis Suares (“Barselona”), Arturo Vidal (“Bavariya”). 
Ən yaxşı məşqçi adına namizədlərin siyahısına isə Massimiliano Alleqri (“Yuventus”), Karlo Ançelotti (“Bavariya”), Antonio Konte (“Çelsi”), Luis Enrike ( “Barselona”nın keçmiş məşqçisi), Xosep Qvardiola (“Mançester Siti”), Leonardo Jardim (“Monako”), Yoahim Löv (Almaniya yığması), Joze Maurinyo (“Mançester Yunayted”), Maurisio Poçettino (“Tottenhem”), Diyeqo Simione (“Atletiko”), Tite (Braziliya yığması) və Zinəddin Zidanın (“Real”) adı daxil edilib.
Milli komandaların baş məşqçilərinin, kapitanlarının, KİV nümayəndələrinin və azarkeşlərin iştirak edəcəyi səsvermə avqustun 21-də başlayacaq və sentyabrın 7-də başa çatacaq. Mükafatlar oktyabrın 23-də təqdim ediləcək.
S.B.
www.oxu.az
"
"UEFA “Qarabağ”ın kapitanından şikayətlə bağlı qərar verdiUEFA Danimarka “Kopenhagen”inin “Qarabağ”ın futbolçusu Maksim Medvedevlə bağlı etdiyi şikayətə baxıb.
Oxu.Az Report-a istinadən xəbər verir ki, bu barədə “Kopenhagen” klubu məlumat yayıb.
Məlumata görə, etiraz məktubu əlavə əsaslandırma göstərilmədən rədd edilib.
Avropa futbol qurumu qərardan apellyasiyanın qeyri-mümkünlüyünü də diqqətə çatdırıb. Bu isə o deməkdir ki, Medvedev avqustun 23-də “Parken” stadionunda keçiriləcək cavab görüşündə də meydana çıxa biləcək. 
Qeyd edək ki, “Kopenhagen” Bakıdakı görüşdə Maksim Medvedevin Pyer Benqtssonun sifətinə qəsdən zərbə endirdiyini iddia edərək, onun cəzalandırılmasını istəyirdi.
A.M.
www.oxu.az
"
"Mahir Mədətovun atası oğlu ilə aparıcı arasında yayılan xəbərdən danışdı – AÇIQLAMAÖlkə.az saytında “Qarabağ” futbol klubunun və futbol üzrə milli komandamızın gənc futbolçusu Mahir Mədətovun “CBC Sport” telekanalının aparıcısı Nərmin Cana gül buketi göndərməsi və cazibədar teleaparıcıya qarşı sevgi hissi bəslədiyi barədə məqalə yayımlanıb.
Oxu.Az-ın əməkdaşı futbolçunun atası, tanınmış prodüser Anar Mədətovun məsələyə münasibətini öyrənib.
“Mahir “CBC Sport” telekanalına İslam Oyunlarından sonra gedib. Hər bir normal insan qonaq dəvət olunduğu verilişə, etiket qaydalarına uyğun olaraq hədiyyə - suvenir və ya gül dəstəsi ilə yollanır. Mahir də bunu ailəsindən öyrənib, o, müşahidə edib ki, valideynləri harasa yollananda hədiyyə ilə gedirlər. Onların arasında sevgi münasibətləri yoxdur. Biz Mahirin ünsiyyətdə olduğu insanları çox yaxşı tanıyırıq. Ümumiyyətlə, Mahir şou-biznes, televiziyadan uzaq qaçan insandır”, - deyə A.Mədətov bildirib.
Xatırladaq ki, Mahir Mədətov UEFA Çempionlar Liqasının “play-off” mərhələsinin ilk oyununda Danimarkanın “Kophenagen” komandasının qapısına vurduğu qoldan sonra gündəmə gəlib. Matç “Qarabağ”ın 1-0 üstünlüyü ilə başa çatıb.
Aytən Sadıqzadə
www.oxu.az
 
"
"Zimmerman Zabit Səmədova meydan oxudu – VİDEOHollandiyalı idmançı Errol Zimmerman Azərbaycanın peşəkar kikboksçusu Zabit Səmədova meydan oxuyub.
Oxu.Az baku.ws-ə istinadən xəbər verir ki, döyüşçümüzlə üz-üzə gələcək Errol Zimmerman ""Instagram"" hesabında məşq zamanı çəkilən videosunu paylaşaq Zabitlə döyüşü səbirsizliklə gözlədiyini bildirib. Zabit isə öz növbəsində həmin videonu paylaşıb və “Səni gözləyəcəyəm” deyə qeyd yazıb.
Qeyd edək ki, döyüş 23 avqustda baş tutacaq. Qarşıdurma Çeçenistanın birinci prezidenti Əhməd Kadırovun xatirəsinə həsr olunmuş peşəkar kikboksinq turniri çərçivəsində baş tutacaq.
Zabit Səmədovun rəqibi Errol Zimmerman indiyədən peşəkar rinqdə 137 döyüş keçirib və bunlardan 111-də qələbə qazanıb. O, heç bir döyüşünü bərabərliklə başa vurmayıb.
Zabit Səmədov isə son olaraq belçikalı rəqibi Fred Sinistranı Türkiyədə məğlub etmişdi.

A.M.
www.oxu.az
"
"""Qarabağ"" ÇL-nin qrupuna düşərsə: ""Real"", ""Bavariya"", ""Çelsi""UEFA Çempionlar Liqasında növbəti həftə qrupa vəsiqə qazanacaq komandaların adlarına tam aydınlıq gələcək. 
Oxu.Az Qafqazinfo-ya istinadən xəbər verir ki, artıq 22 komanda bəllidir. 
""Play-off""da oynayacaq 20 komandadan 10-u da qruplarda mübarizə aparacaq. 
Artıq birinci səbət də bəllidir. İlk səbətdə yer alan komandalar son ölkə çempionlarıdır. ""Qarabağ"" qruplara vəsiqə qazanacağı halda ""Real"", Bavariya"", ""Yuventus"", ""Çelsi"" kimi komandaların biri ilə oynaya biləcək. 
Birinci səbət: ""Real"", ""Bavariya"", ""Yuventus"", ""Benfika"", ""Çelsi"", ""Şaxtyor"", ""Monako"", ""Spartak"".
Digər səbətlər: ""Barselona"", ""Atletiko"", PSj,  ""Borussiya"", ""Mançester Siti"", ""Portu"", ""Mançester Yunayted"", ""Tottenhem"", ""Bazel"", ""Anderlext"", ""Roma"", ""Beşiktaş"", ""Feyenoord"", ""RB Leyptsiq"".
Qrupa vəsiqə qazanacaq digər 10 komanda:
""Seltik"" - ""Astana"" (ilk oyun - 5:0)
""Hapoel"" Beyer-Şeva - ""Maribor"" (2:1)
""İstanbul Başakşehir"" - ""Sevilya"" (1:2)
""Napoli"" - ""Nitsa"" (2:0)
""Olimpiakos"" - ""Riyeka"" (2:1)
""Qarabağ"" - ""Kopenhagen"" (1:0)
""Yanq Boyz"" - SSKA Moskva (0:1)
""Hoffenhaym"" - ""Liverpul"" (1:2)
""Sportinq"" - ""Styaua"" (0:0)
APOEL - ""Slaviya"" Praqa (2:0)
E.Ə.
www.oxu.az
"
"“Qarabağ”ın futbolçusu azərbaycanlı teleaparıcıya qarşı jest etdi – FOTO“Qarabağ” futbol klubunun və futbol üzrə milli komandamızın gənc futbolçusu Mahir Mədətov “CBC Sport” telekanalının aparıcısı Nərmin Cana gül buketi göndərib.
Oxu.Az xəbər verir ki, Ölkə.Az-a bu barədə məlumat verən şəxs qeyd edir ki, ulduzu parlayan futbolçumuz cazibədar aparıcıya jest edərək telekanala Nərmin Cana çatdırılması üçün gül buketi göndərib. 
Nərmin Can isə öz növbəsində gül buketini qəbul edib. Gənc futbolçumuzun cazibədar teleaparıcıya qarşı sevgi hissi bəslədiyi deyilir. 
Qeyd edək ki, Mahir Mədətov UEFA Çempionlar Liqasının ""play-off"" mərhələsinin ilk oyununda Danimarkanın “Kophenagen” komandasının qapısına vurduğu qoldan sonra yenidən diqqət mərkəzinə düşüb.











E.Ə.
www.oxu.az
"
"Azərbaycan Premyer Liqasında II turun oyun — CƏDVƏLİFutbol üzrə Azərbaycan Premyer Liqasında II turun oyun cədvəli müəyyənləşib.
Oxu.Az-ın Report-a istinadən məlumatına görə, “Səbail” və “Kəpəz” klubları rəqiblərini öz meydanlarında keçirə bilməyəcəklər.
“Bayıl Arena” təmirdə olduğundan, “Neftçi” ilə görüş “Dalğa Arena”da, Gəncə şəhər stadionunun ot örtüyü hazır olmadığından, “Zirə” ilə qarşılaşma Yevlax şəhər stadionunda baş tutacaq.
Azərbaycan Premyer Liqası, II tur
19 avqust (şənbə)
18:00. “Səbail” – “Neftçi”
“Dalğa Arena”
20:00. “Qarabağ” – “İnter”
“Azərsun Arena”
20 avqust (bazar)
17:00. “Kəpəz” – “Zirə”
Yevlax şəhər stadionu
20:00. “Qəbələ” – “Sumqayıt”
Qəbələ şəhər stadionu
Qeyd edək ki, turun bütün görüşləri CBC Sport kanalı vasitəsi ilə canlı yayımlanacaq.
A.M.
www.oxu.az
"
"“Qarabağ” klubu “Kopenhagen”in şikayətinə münasibət bildirdi“Maksim Medvedevlə bağlı UEFA-ya şikayət etmək “Kopenhagen”in hüququdur”.
Oxu.Az xəbər verir ki, bunu Report-a açıqlamasında “Qarabağ” klubunun icraçı direktoru Əmrah Çelikəl Danimarka təmsilçisi “Kopenhagen”in Çempionlar Liqasının “pley-off” mərhələsinin ilk oyununda sonra komandanın kapitanı Maksim Medvedevlə bağlı UEFA-ya şikayət etməsinə münasibət bildirərkən deyib.
Klub rəsmisinin sözlərinə görə, Medvedevin Bakıda baş tutan görüşün 20-ci dəqiqəsində rəqib futbolçu Pyer Benqtssonu top uğrunda mübarizə zamanı qəsdən vurması ilə bağlı iddia əsassızdır və UEFA-nın rəqibin şikayətini müsabət cavablandırması real görünmür: “Bu, top uğrunda mübarizə zamanı baş verən adi oyun epizodu idi. UEFA-nın futbolçumuzu cəzalandıracağına zənn etmirəm. Belə bir hal olarsa, biz də öz növbəmizdə apellyasiya verəcəyik”.
Qeyd edək ki, UEFA “Kopenhagen”nin şikayəti ilə bağlı qərarını bu gün açıqlayacaq.



A.M.
www.oxu.az
"
"Lionel Messi İspaniya Superkuboku uğrunda oyunda Serxio Ramosu təhqir edib - VİDEO“Real Madrid” və “Barselona” arasında keçirilmiş futbol üzrə İspaniya Super Kuboku uğrunda cavab matçı zamanı komandaların kapitanları arasında insident baş verib.
Oxu.Az Report-a istinadən xəbər verir ki, qonaqların hücumçusu Lionel Messi meydan sahiblərinin müdafiəçisi Serxio Ramosu təhqir edib.
Buna oyunun gedişində ispaniyalının argentinalı rəqibini ələ salması səbəb olub. ""Real Madrid""in kapitanı ikinci hissədə topu əlinə alaraq, Messi ona yaxınlaşana qədər gözləyib, daha sonra isə kənara atıb. Nəticədə hisslərini cilovlaya bilməyən ""Barselona""nın lideri rəqibini təhqir edib. Lakin ""kral klubu""nun oyunçusu buna məhəl qoymayıb.
Qeyd edək ki, ""Real Madrid"" “Barselona”nı səfərdə 3:1, evdə 2:0 hesabı ilə yenərək, tarixində 10-cu dəfə İspaniya Superkubokunun qalibi olub.

İ.F.
www.oxu.az
"
"""Qəbələ"" - ""Qalatasaray"" matçının vaxtı müəyyənləşib""Qəbələ"" və Türkiyənin ""Qalatasaray"" klubları arasında yoldaşlıq görüşünün təşkili üçün danışıqlara başlanılıb.
Oxu.Az Report-a istinadən xəbər verir ki, matçın sentyabrın 2-də və 3-də keçirilməsi planlaşdırılır. Həmin vaxt milli komandaların oyunları ilə əlaqədar çempionatlarda fasilə yaranacaq.
""Qalatasaray""ın məşqçilər heyəti bu qarşılaşmada yeni transfer Sofian Fequlini sınaqdan çıxaracaq. İngiltərə ""Vest Hem""indən alınan 28 yaşlı yarımmüdafiəçi hazırda bərpa dövrü keçir. Əlcəzair millisinin oyunçusu məhz fasilə müddətində hazırlıqlara başlayacaq. Fequli ""Qəbələ"" ilə görüşdə özünü yaxşı tərəfdən göstərə bilsə, Türkiyə Super Liqasının IV turunda ""Antalyaspor""a qarşı səfər matçında forma geyinəcək. 
Qeyd edək ki, ""Qəbələ"" - ""Qalatasaray"" matçının Bakıda təşkili planlaşdırılır. 
İ.F.
www.oxu.az
"
"Almaniyada ilk dəfə qadın hakim kişilər arasında futbol üzrə çempionatı idarə edəcək Qarşıdan gələn istirahət günlərində Avropa futbolunda tarixi hadisə baş verəcək. Almaniyada çempionat matçının baş hakimi qadın olacaq.
Oxu.Az Report-a istinadən xəbər verir ki, bu şəxs Bibiana Ştaynhausdur.
O, Avropa çempionatının elit divizionunda çalışacaq ilk qadın hakim olacaq. Qeyd olunur ki, Ştaynhausun 38 yaşı var. O, polis zabitidir, eyni zamanda, 1999-cu ildən professional hakimdir. 
Bibiana qadın futbolunda maksimum uğura nail olub və Almaniya kubokunun finalını, 2011-ci ildə qadınlar arasında futbol üzrə dünya çempionatını və 2012-ci ildə Londonda qadınlar arasında Olimpiya yarışını idarə etməklə məşhurdur.
Ştaynhausun Bundesliqada əsas işi 10 il vaxt aparıb. O, 2007-ci ildən ehtiyat hakim kimi matçlarda işləyib.
N.O.
www.oxu.az
"
"“Real” İspaniya Superkubokunun qalibi oldu – VİDEOMadridin “Real” ikinci oyunda da “Barselona” komandasına qalib gələrək İspaniya Superkubokuna sahib çıxıb.
Oxu.Az-ın xəbərinə görə, avqustun 17-nə keçən gecə “Santyaqo Bernabeu” stadionunda baş tutan qarşılaşma kral klubunun 2:0 hesablı qələbəsi ilə yekunlaşıb.
4-cü dəqiqədə Marko Asensio uzaqdan zərbə ilə oyunda hesabı açıb. 39-cu dəqiqədə isə Karim Benzema meydan sahiblərinin üstünlüyünü iki topa çatdırıb.
Xatırladaq ki, “Kamp Nou” stadionunda keçirilən ilk matçda da, “Real” “Barselona”dan üstün olmuşdu - 3:1.

S.B.
www.oxu.az
"
"Ronaldo beş oyunluq diskvalifikasiyanı şərh etdiMadridin “Real” klubunun hücumçusu Kriştiano Ronaldo bəyan edib ki, beş oyunluq diskvalifikasiyanı ədalətsiz qərar sayır.
Oxu.Az-ın xəbərinə görə, futbolçu bu barədə öz Instagram hesabında yazıb.
“Bunda diqqət verməmək mümkün deyil. Beş oyun! Hesab edirəm ki, bu ədalətsiz qərardır və sadəcə gülməlidir! Dostlarıma və azarkeşlərə dəstəyə görə təşəkkür edirəm”, - portuqaliyalı qeyd edib.
Xatırladaq ki, İspaniya Futbol Federasiyası Ronaldoya beş oyunluq cəza barədə qərarını avqustun 14-də açıqlayıb. Ölkə Superkuboku uğrunda “Barselona”ya qarşı matçın 82-ci dəqiqəsində Ronaldo oyunun baş hakimi Rikardo de Burqos Benqoeçeanın qərarına sərt reaksiya verərək onu kürəyindən itələyib. 
Görüş avqustun 13-də “Kamp Nou” stadionunda keçirilib və “Real”ın 3:1 hesablı qələbəsi başa çatıb. Ronaldo oyuna 58-ci dəqiqədə daxil olub və bir qol və qırmızı vərəqə ilə yadda qalıb.
S.B.
www.oxu.az
"
"Çempionlar Liqası həyəcanı davam edir – NƏTİCƏLƏRFutbol üzrə Çempionlar Liqasında pley-off mərhələsinin ilk oyunlarına yekun vurulub.
Oxu.Az-ın məlumatına görə, ikinci oyun günündə daha beş qarşılaşma keçirilib.
Şotlandiyanın “Seltik” klubu doğma meydanda Qazaxıstanın “Astana” komandasına heç bir şans verməyib - 5:0.
Meydan sahiblərinin heyətində Skot Sinkler dubla imza atıb (42, 60). Hərəyə bir dəfə isə Yevqeniy Postnikov (32), Ceyms Forrest (79) və İqor Şitov (88) fərqləniblər.
İtaliyanın “Napoli” komandası Fransanın “Nitsa” klubunun qapısından iki cavabsız top keçirib - Mertens (13) və Corcinyo (70).
İsrailin “Hapoel” kollektivi Sloveniya çempionu “Maribor”u sınağa çəkib. Qonaqlar 10-cu dəqiqədə Tavaresin qolu ilə hesabda irəli çıxıblar. Lakin sloveniyalıların sevinci uzun sürməyib. Bu qoldan iki dəqiqə sonra Antoni Nvakame hesabı bərabərləşdirib. İlk hissəyə əlavə edilmiş dəqiqələrdə isə Şir Tzedek penalti zərbəsindən “Hapoel”in qələbə qolunu vurub.
Yunanıstan çempionu “Olimpiakos” Xorvatiyanın “Riyeka” kollektivi ilə qarşılaşıb. Dos Santos Heber 42-ci dəqiqədə yerli azarkeşləri məyus edib. Matçın 66-cı dəqiqəsində Vadis Odjidja-Ofoe oyunda tarazlığı bərpa edib. Hakimini oyuna əlavə etdiyi dəqiqələrdə isə Aleksis Romao yunanlara qələbə qazandıran topu vurub.
Türkiyə təmsilçisi “Başakşəhər” isə doğma meydanda İspaniyanın “Sevilya” klubu görüşdən məğlub ayrılıb. 16-cı dəqiqədə “Sevilya” Serxio Eskuderonun qolu ilə hesabda irəli çıxıb. 64-cü dəqiqədə Elia hesabı bərabərləşdirib. İspanların qələbə qolunun müəllifi isə 84-cü dəqiqədə Vissam Ben Yedder olub.
S.B.
www.oxu.az
"
"“Kopenhagen” “Qarabağ”ın kapitanından UEFA-ya şikayət edibDanimarkanın “Kopenhagen” klubu “Qarabağ”a Bakıda 0:1 hesabı ilə uduzduğu Çempionlar Liqasının ilk “pley-off” matçı ilə əlaqədar UEFA-ya şikayət məktubu ünvanlayıb.
Oxu.Az-ın Report-a istinadən məlumatına görə, “Kopenhagen” “Qarabağ”ın kapitanı Maksim Medvedevin 20-ci dəqiqədə Pyer Benqtssonu top uğrunda mübarizə zamanı qəsdən vurduğunu iddia edir.
Dirsək zərbəsi nəticəsində Benqtssonun evə almacıq sümüyündən qançırla qayıtdığı bildirilir. Həmin vaxt italiyalı referi Paolo Talyavento epizoda heç bir reaksiya verməyib. “Kopenhagen” oyundan sonra UEFA-ya şikayət etməklə, Medvedevin cəzalandırılmasına və onun avqustun 23-də keçiriləcək cavab görüşündə iştirak etməməsinə nail olmaq istəyir.
Klubun katibi Daniel Rommedal bildirib ki, oyun vaxtı zərbənin qəsdən endirilmədiyini və futbolçuya heç bir təsirinin olmayacağını düşünüblər. Onun sözlərinə görə, epizodun videoyazısına baxdıqdan sonra zərbənin həddən artıq qüvvətli olduğu qənaətinə gəliblər: 
“Biz müraciətimizin cavabsız qalmasını istəmirik. Ona görə də bu gün səhər saatlarında etiraz məktubunu və insidentin videogörüntülərini UEFA-ya göndərmişik”.
Öz növbəsində, UEFA belə bir etiraz məktubu aldıqlarını və məsələyə avqustun 17-də baxacaqlarını açıqlayıb.
Qeyd edək ki, Maksim Medvedev Rəşad Sadıqovun zədəli olması səbəbindən “Kopenhagen”lə ilk oyuna kapitan kimi çıxıb. Avqustun 23-də Danimarka paytaxtında keçiriləcək cavab görüşü Bakı vaxtı ilə saat 22:45-də başlanacaq.  
S.B.
www.oxu.az
"
"Əfran İsmayılov sosial şəbəkələrdə onu təhqir edənlərdən danışdı“Qarabağ”-“Kopenhagen” oyunundan sonra sosial şəbəkələrdə tənqid atəşinə tutulan Əfran İsmayılov danışıb.
Oxu.Az xəbər verir ki, azxeber.com-un suallarını cavablandıran gənc futbolçu onu tənqid və təhqir edən sosial şəbəkə istifadəçilərinə cavab verib. Futbolçu oyunlarda zəif çıxış etməsi ilə bağlı iddiaların doğru olmadığını söyləyib:
“Hər oyuna çıxanda çalışıram ki, əlimdən gələni edim. Çalışıram ki, komandama xeyrim dəysin. Futbolçu hər zaman yaxşı oynaya bilməz. Bəzən oyunumuz alınmaya da bilər, zəif də təsir bağışlaya bilərik. Mən sosial şəbəkələrdə yazılanlardan xəbərdaram, məni söyənlərə demək istəyirəm ki, hər kəs öz tərbiyəsini göstərir. Mən tənqidi normal qarşılayan insanam, ancaq təhqirlər o adamların tərbiyəsini göstərir”. 
 
Əfran İsmayılov sosial şəbəkələrdə ailəsi ilə bağlı problemləri olduğu üçün oyunlarda zəif iştirak etməsi ilə bağlı iddialara da cavab verib. O, ailəsində heç bir problemin olmadığını bildirərək, bu iddiaları təkzib edib:
 
“Necə oldu ki, bunu bir nəfər eşitdi? Təbii ki, belə bir şey yoxdur. Ailəmdə hər şey qaydasındadır. Dediyim kimi, bəzən oyunumuz alınmaya bilər. Buna görə insanların məni təhqir etməsi və şər atması doğru deyil”. 
 
Futbolçu “Qarabağ”ın Çempionlar Liqasının pley-off mərhələsində “Kopenhagen”lə ev görüşündə qazandığı qələbənin şanslarını artırdığını deyib:
“Önümüzdə çox məsuliyyətli bir oyun var. Bu mərhələni keçsək, qrupa düşürük. Biz bütün gücümüzlə çalışacağıq ki, xalqımıza bu sevinci bəxş edək”.
S.B.
www.oxu.az
"
"“Milan”ın futbolçusu İspaniya klubuna keçdiİtaliyanın “Milan” klubunun futbolçusu Karlos Bakka karyerasını İspaniya “Vilyarreal”ında davam etdirəcək.
Oxu.Az-ın məlumat verir ki, Report-un Valensiya təmsilçisinin rəsmi saytına istinadən verdiyi xəbərə görə, 31 yaşlı kolumbiyalı hücumçu 2017/2018 mövsümündə icarə əsasında “Vilyarreal”ın formasını geyinəcək.
Müqavilədə ispaniyalıların onun satınalma hüququna malik olmaları barədə də bənd var.
Qeyd edək ki, Karlos Bakka 2015-ci ilin yayında “Sevilya”dan “Milan”a keçib. O, İtaliya komandasının heyətində keçirdiyi 70 oyunda 31 qol vurub.
E.Ə.
www.oxu.az
"
"Millimiz baş məşqçi ilə yollarını ayırdıQadın güləşçilərdən ibarət Azərbaycan milli komandasının baş məşqçisi Semyon Çterevlə əməkdaşlığa son verilib.
Azərbaycan Güləş Federasiyasından (AGF) Oxu.Az-a verilən məlumata görə, müqavilə müddəti başa çatan bolqarıstanlı mütəxəssis yola salınıb. Bu səbəbdən gələn həftə Fransanın paytaxtı Parisdə keçiriləcək dünya çempionatına yığma üzvləri baş məşqçisiz yollanacaqlar. Komandaya böyük məşqçi Aslan Ağayevlə məşqçi Rövşən Umudov rəhbərlik edəcək. 
Qeyd edək ki, Semyon Çterev 2014-cü ilin noyabrından qadın güləşi üzrə yığmaya rəhbərlik edirdi.
E.Ə.
www.oxu.az
"
"“Qarabağ”ın Çempionlar Liqasından qazanacağı məbləğ açıqlandıUEFA 2017-2018 mövsümündə Çempionlar Liqasından gəlirlərin bölgüsü sxemini açıqlayıb. 
Oxu.Az Report-a istinadən xəbər verir ki, cari mövsümdə Çempionlar Liqası, Avropa Liqası və UEFA Super Kubokundan ümumi gəlir 2,35 milyard avro proqnozlaşdırılır.
Bu proqnoza və gəlirlərin bölgü sxeminə əsasən, avrokubok iştirakçıları üçün ümumilikdə 1,7187 milyard avro nəzərdə tutulub. Bunun 1,3189 milyard avrosu Çempionlar Liqası və UEFA Super Kuboku, 399,8 milyon avrosu isə Avropa Liqası iştirakçıları üçün nəzərdə tutulub.
2,25 milyard avronun 12 faizi (282 milyon avro) təşkilati və inzibati xərclərə, 8,5 faizi (199,7 milyon avro) həmrəylik xərclərinin ödənilməsinə sərf olunacaq.
Çempionlar Liqasının 32 iştirakçısına gəldikdə, onların hər biri ən azı 12,7 milyon avro qazanacaq. Qrup mərhələsindəki hər qələbə əlavə 1,5 milyon avro, heç-heçə isə 500 min avro gətirəcək.
1/8 finala vəsiqə qarşılığında hər bir klub daha 6 milyon avro, 1/4 finala yüksələcəyi təqdirdə 6,5 milyon avro, yarımfinala qatılacağı halda 7,5 milyon avro qazanacaq.
Çempionlar Liqasının qalibi əlavə 15,5 milyon avro, finalçı 11 milyon avro əldə edəcək.
Beləliklə, “play-off” və bazar gəlirləri nəzərə alınmamaqla, qalib komanda maksimum 57,2 milyon avroya sahib çıxacaq.
Qrup mərhələsindəki nəticələrə və turnirdə irəliləmələrə görə ödənişlər ümumilikdə 761,9 milyon avro təşkil edəcək. Bunun 507 milyon avrosu teleyayım üçün nəzərdə tutulub.
Qrup mərhələsinin birbaşa iştirakçıları 1,2689 milyard avro əldə edəcəklər. Qrupa düşə bilməyən çempionlar isə seçmə mərhələlərdə iştirak bonusundan əlavə, 260 min avroya sahib olacaqlar. Çempionlar Liqasının ilk 3 təsnifat mərhələsində iştirak haqları müvafiq olaraq, 220 min avro, 320 min avro və 420 min avrodur. Bu məbləğlər yalnız mübarizəni dayandıranlar üçün nəzərdə tutulub. “Play-off”da mübarizəni dayandıranlar isə bu ödənişlərdən əlavə, 260 min avro bonus əldə edəcəklər.
UEFA Super Kubokunun qalibi 4 milyon avro, uduzan klub isə 3 milyon avro qazanacaq.
Qeyd edək ki, Azərbaycanı Çempionlar Liqasında “Qarabağ” təmsil edir. Ağdam klubu Çempionlar Liqasının ilk “play-off” matçında evdə Danimarka “Kopenhagen”ini yenib - 1:0. Cavab görüşü avqustun 23-də keçiriləcək.  
E.Ə.
www.oxu.az
 
"
"İngiltərədə futbolçunun ayağını qırdılar – VİDEOİngiltərənin “Fulham” komandasının yarımmüdafiəçisi Lukas Piazon “Lids”ə qarşı oyunda ciddi zədə alıb.
Oxu.Az xəbər verir ki, oyunun 35 dəqiqəsində “Lids”in oyunçusu braziliyalı Piazondaya sərt sürüşmə edərək ondan top alıb.
Hakim qayda pozuntusu qeydə almayıb. Piazon zədə alaraq meydanı tərk edib. Müayinə zamanı məlum olub ki, 23 yaşlı futbolçunun baldır sümüyü sınıb.

E.Ə.
www.oxu.az
 
"
"“Real Madrid” və “Barselona”nın transferlərə xərclədikləri vəsait açıqlandıİspaniyanın “Real Madrid” və “Barselona” klubları 2013-cü ildən bəri yeni futbolçuların alınması üçün 500 milyon avrodan çox vəsait xərcləyiblər.
Oxu.Az-ın Report-a istinadən verdiyi xəbərə görə, paytaxt təmsilçisi heyətin gücləndirilməsi üçün 505,7 milyon avro sərf edib. “Kral klubu”nun ən bahalı transferləri uelsli Qaret Beyl (91 mln.), kolumbiyalı Xames Rordriqes (75 mln.) və braziliyalı Vinisius Junior (45 mln.) olub. Sonuncunun hazırda 16 yaşı var və Braziliyanın “Flamenqo” klubunda çıxış edir. O, 2019-cu ildə “Real Madrid”ə qoşulacaq.
“Barselona” bu günlərdə braziliyalı Paulinyonu Çinin “Quançjou Everqrand” klubundan 40 milyon avroya almaqla, transfer xərcini 509,1 milyona qaldırıb və “Real Madrid”i qabaqlayıb. Kataloniya təmsilçisinin ən bahalı transferləri isə braziliyalı Neymar və uruqvaylı Luis Suaresdir.
Qeyd edək ki, hazırda dünyanın ən bahalı transferi Neymardır. O, 222 milyon avro qarşılığında “Barselona”nı Fransanın PSJ klubuna dəyişib.
A.M.
www.oxu.az
"
"Azərbaycan futbol klublarının gəlirləri azaldıAzərbaycan futbol klublarının gəlirləri azalıb.
Oxu.Az Trend-ə istinadən xəbər verir ki, bu barədə AFFA-nın Lisenziyalaşdırma qrupunun növbəti illik hesabatında deyilir.
Qeyd olunur ki, ötən mövsüm Premyer Liqa klublarında çalışan azərbaycanlı məşqçilərin sayı 94%-dan 93%-dək azalıb.
Premyer Liqa klublarının nəzdində çıxış edən qızlar komandalarının sayı 5-dən 6-ya yüksəlib, uşaq-gənclər komandalarının sayı isə 8% azalıb.
Klubarın ümumi gəlirləri 21%, xərcləri 31% artıb.
Premyer Liqa matçlarına bilet satışından olan ümumi gəlir (-80%), UEFA-nın yarışları üzrə isə (-52%) azalıb.
E.Ə.
www.oxu.az
"
" ""Qarabağ""dan möhtəşəm göstərici""Qarabağ""ın Çempionlar Liqasındakı məğlubiyyətsiz oyunlar seriyası 10-a çatıb.
Oxu.Az apasport.az-a istinadən xəbər verir ki, ""play-off""un ""Kopenhagen""lə Bakıdakı görüşündə 1:0 hesabı ilə qalib gələn Qurban Qurbanovun yetirmələri qitənin ən nüfuzlu klub turnirində 10 oyundur ki, uduzmur.
Ağdamlılar sonuncu dəfə 749 gün əvvəl məğlubiyyət acısı yaşayıb. Təmsilçimiz Şotlandiyada ""Seltik""ə yenilib. 2015-ci il iyulun 29-dakı görüşdən sonra ""Qarabağ"" Çempionlar Liqasında uduzmayıb.
2015/16 mövsümündə 1, ötən il 4, cari turnirdə isə 5 dəfə meydana çıxan çempionumuz azarkeşlərinə üzüntü yaşatmayıb. Bu, Azərbaycan klublarının Çempionlar Liqasında mütləq rekordudur.
Əyalət klubu bu 2 ildən artıq müddətdə 5 qələbə qazanıb, 5 heç-heçə edib. Rəqib qapılarına 13 top vuran təmsilçimiz 3-nü buraxıb.
E.Ə.
www.oxu.az
"
"“Qarabağ”dan saxta biletlərlə bağlı – AÇIQLAMA“Qarabağ” klubu Danimarka “Kopenhagen”i ilə Çempionlar Liqasının “play-off” mərhələsinin ilk oyunu üçün “qara bazar”da saxta biletlərin satılmasına aydınlıq gətirib.
Oxu.Az xəbər verir ki, Ağdam təmsilçisinin mətbuat katibi Nurlan İbrahimov Report-a açıqlamasında bildirib ki, bununla bağlı kluba şikayət daxil olmayıb. 
Lakin onun fikrincə, saxta biletlərin satılması qaçılmazdır: “İndiki dövrdə saxta biletlərin hazırlanması çox bəsit məsələdir. Bu səbəbdən, azarkeşlərdən bütün matçlar üçün yalnız stadionunun kassalarından və holoqramlı bilet almağı xahiş edirik. “Qara bazar”dan alınan və üzərində nəzarət markaları olmayan biletlərə görə “Qarabağ” məsuliyyət daşımır”.
Qeyd edək ki, avqustun 15-də Tofiq Bəhramov adına Respublika stadionunda baş tutan matçda “Qarabağ” “Kopenhagen”i 1:0 hesabı ilə məğlub edib. Böyük marağa səbəb olan qarşılaşma üçün “qara bazar”da satılan biletlərin arasında üzərində holoqram olmayanlara da rast gəlinib.
E.Ə.
www.oxu.az
"
"İçərişəhərdə “Unudulmuş yeməklər” adlı festival keçiriləcək İçərişəhərdə “Unudulmuş yeməklər” adlı yemək festivalı keçiriləcək.
Oxu.Az Report-a istinadla xəbər verir ki, sentyabrın 1-dən 3-dək davam edəcək festivalın əsas məqsədi şəhərin tarixi hissəsində Qurban bayramı ab-havası yaradaraq bayram təntənəsini Bakı sakinləri və şəhərin qonaqları ilə birlikdə qeyd etməkdir.
Festival iştirakçıları yeməklərin hazırlanmasında və təqdimatında iştirak edə biləcəklər. Eyni zamanda, tədbir Azərbaycan mətbəxinə olan marağı artırmaq və milli mətbəxin unudulan zənginliklərini nümayiş etdirərək xalqın süfrəsinə geri qaytarmaq məqsədi daşıyır.
A.S.
www.oxu.az
"
"Azərbaycanda daha bir federasiya çətin durumdaSon illərdə Azərbaycanda məşhurlaşan idmanın karate növü Azərbaycan Beynəlxalq Bankın sponsorluqdan imtina etməsindən sonra çətin vəziyyətə düşüb. 
Oxu.Az xəbər verir ki, Qafqazinfo-nun əldə etdiyi məlumata görə, idmançılar 1 ilə yaxındır ki, maaş üzünə həsrətdirlər. 
Azərbaycan Karate Federasiyasının rəhbərliyi maliyyə məsələsində də çətinliyə düşüb. Karateçilərimiz Azərbaycan Gənclər və İdman Nazirliyinin (AGİN) ümidinə qalsa da, maddi yardım ayrılmır. AGİN-in karateçilərimizə diqqət ayırmaması hətta onların məşq etməsinə də mane olur. Beynəlxalq Bankın sponsorluq etdiyi zamanlarda “İnter Arena”da hazırlıq keçən komanda artıq buradan da məhrum olub. Arenanın sahibləri icarə haqqını vermədiyi üçün karateçilərimizin orada məşq etməsini qadağan edib. 
Nazirlik federasiyaya sponsor tapacağını bildirsə də, bu məsələyə də diqqət ayırmır. Hətta karateçilərimizin əksəriyyəti fərdi şəkildə məşq edir. Bəziləri isə yalnız xarici ölkələrdə keçdikləri seminarlardan pul alırlar. Kim bu seminarlara gedə bilirsə, müəyyən məvacib əldə edir. Əksəriyyət belə seminarlara qatılmağa da imkan tapmırlar. 
Maliyyə çətinlikləri üzündən hətta komanda bir ara da məşqçisiz qalmışdı.  Rəhman Hətəmov həm federasiyanın vitse-prezidenti idi, həm də komandaya baş məşqçilik edirdi. Hazırda çətin vəziyyətdə olan idmançılar bu durumdan çıxmaq üçün yollar axtarırlar. 
Qeyd edək ki, karate 2020-ci ildə Tokioda keçiriləcək Yay Olimpiya Oyunlarının proqramına daxil edilib.
E.Ə.
www.oxu.az
"
"Türkiyə kanalında Qurban Qurbanovdan danışdılar – VİDEOÇempionlar Liqasının ""play-off"" mərhələsinin ilk oyununda Danimarkanın “Kopenhagen” klubunu 1:0 hesabı ilə məğlub edən “Qarabağ”dan Türkiyənin “Tivubu Spor” telekanalında danışıblar.
Oxu.Az Yenicag.az-a istinadən xəbər verir ki, sözügedən kanalda yayımlanan “Çempionlar Ekranı” verilişində ağdamlıların qələbəsindən, komandanın baş məşqçisi Qurban Qurbanovdan söz açılıb.
Həmin videonu təqdim edirik:


E.Ə.
www.oxu.az
"
"Useyn Bolt “Barcelona”ya qarşı oynayacaq8 qat olimpiya və 11 qat dünya çempionu Useyn Bolt xeyriyyə məqsədilə təşkil olunan futbol qarşılaşmasında iştirak edəcək.
Oxu.Az xəbər verir ki, yamaykalı sprinter “Manchester United” tərkibində “Barcelona”ya qarşı oynayacaq.
30 yaşlı sprinter futbolda özünü sınamaq niyyətindədir. 
Xeyriyyə məqsədilə təşkil olunan futbol matçı sentyabrın 2-si təşkil olunacaq.
E.Ə.
www.oxu.az
"
" Kasparovdan uğursuz qayıdışŞahmat üzrə sabiq dünya çempionu Harri Kasparov Sent-Luisdə keçirilən sürətli şahmat və blits üzrə turnirdə rusiyalı qrossmeyster Yan Nepomnyaşeyə məğlub olub.
Oxu.Az-ın məlumatına görə, görüş 37-ci gedişdə qara fiqurlarla oynayan Nepomnyaşeyin qələbəsi ilə bitib.
Buna qədər Kasparov dörd dəfə heç-heçə oynamışdı. Nepomnyaşeyə  məğlubiyyətindən sonra sabiq çempion hindistanlı Vişvanatan Anandla da heç-heçə oynayıb.
Xatırladaq ki, Kasparov şahmat üzrə 13-cü dünya çempionudur. O, planetin ən güclü şahmatçısı titulunu 1985-ci ildən 1993-cü ilə qədər qoruyub. 
Kasparov  2005-ci ildə karyerasını bitirmişdi.
N.О.
www.oxu.az
"
"Qarabağın oyunu ilə bağlı ən məzəli paylaşımlar – FOTODünən saat 20:00-da Tofiq Bəhramov adına respublika stadionunda “Qarabağ” komandası futbol üzrə Çempionlar Liqasının “play-off” mərhələsində Danimarka çempionu “Kopenhagen”lə görüşüb.
Oyun “Qarabağ”ın 1-0 üstünlüyü ilə başa çatıb. Bu qələbə münasibətilə sosial şəbəkələrdə müxtəlif statuslar, karikaturalar öz əksini tapıb. Hər kəs qələbəni fərqli bir dillə ifadə edib.
Oxu.Az GoldNews.Az-a istinadən, Qarabağın oyunu ilə bağlı ən məzəli paylaşımları təqdim edir:









































E.Ə.
www.oxu.az
"
"Mahir Mədətov: Qol vuracağımı gözləmirdim – VİDEOÇempionlar Liqasının ""play-off"" mərhələsində “Kopenhagen”lə oyunda yeganə qolun müəllifi olan “Qarabağ”ın futbolçusu Mahir Mədətov görüşdən sonra jurnalistlərin suallarını cavablandırıb.
Oxu.Az qol.az-a istinadən xəbər verir ki, futbolçu vurduğu qolu şərh etdi.
- Qol vuracağımı gözləmirdim. Özümə də sürpriz oldu. Belə bir turnirdə ilk dəfə idi ki, rəqib toru silkələdim. Hələ işimiz bitməyib. Komandamızın məqsədi var. Cavab oyunu da var, arxayınlaşmaq olmaz. Həmin hədəfə doğru addımlayırıq.
- Qol vuranda sevinmək üçün tərəddüd etdin. Düşünürdün ki, oyundankənar vəziyyət var?
- Bəli, belə oldu. Sonra hakimə baxdım və gördüm ki, əli yuxarıda deyil, mərkəzə doğrudur. Mən də qol sevincimi qeyd etdim.
- Cavab matçı barədə nə düşünürsən?
- Çətin olacaq. Bu matçda da çətin oldu. Əsas üstünlükləri azarkeşləri olacaq. Ancaq biz də bütün gücümüzü ortaya qoyacağıq. Tarix yazmalıyıq, əlimizdən gələni edəcəyik.
- İkinci hissədə daha çox qol şansı oldu, amma yararlana bilmədiniz...
- Ən azı iki qolla qalib gəlsəydik, yaxşı olardı. Bir qolla qalib gəlmək böyük üstünlük deyil. Bu səbəbdən arxayınlaşmaq olmaz. Rəqibin adı və oyunu bizə yaxşı məlumdur.
- “Kopenhagen”ə yaxşı bələd oldunuz. “Qarabağ” səfərdə bu komanda ilə oynaya biləcəkmi?
- Baxarıq. Bu gün yaxşı əziyyət çəkdik. Əlimizdən gələni edəcəyik.

A.M.
www.oxu.az
"
"“Qarabağ”ın oyunundan sonra xoşagəlməz mənzərəXəbər verdiyimiz kimi, “Qarabağ” UEFA Çempionlar Liqasının play-off mərhələsi çərçivəsində Bakıda “Kopenhagen”ə 1-0 qalib gəlib.
Oxu.Az-ın “Qafqazinfo”ya istinadən məlumatına görə, matçı 30 mindən çox azarkeş Tofiq Bəhramov adına Respublika stadionunda izləyib.
Bir neçə min nəfər də stadionun kənarında bilet axtarışında olub.
Minlərlə insan istifadə etdiyi plastik su qabları və digər qida tullantılarını küçəyə atmağa üstünlük verib. Nəticədə isə ortaya xoşagəlməz mənzərə çıxıb.
Fotoqraf Rəsul Kərimovun stadionun qarşısında çəkdiyi fotoda minlərlə plastik su qabları və digər tullantıların olduğu zibil yığını görünür. Sosial şəbəkədə bir çoxları azarkeşləri günahlandırsa da, bəziləri də əraziyə zibil qutularının az qoyulmasından şikayətlənib.
İndi kimdir günahkar: azarkeşlər, yoxsa əraziyə kifayət qədər zibil qutuları qoymayanlar?
S.B.
www.oxu.az
"
"Çempionlar Liqasında gecənin bütün – NƏTİCƏLƏRİXəbər verdiyimiz kimi, bu gün Azərbaycanın “Qarabağ” klubu Çempionlar Liqasının play-off mərhələsi çərçivəsində Danimarkanın “Kopenhagen” komandasını minimal hesabla məğlub edib.
Oxu.Az-ın məlumatına görə, play-off mərhələsinin ilk günündən bu matçdan əlavə daha dörd qarşılaşma keçirilib.
İngiltərənin “Liverpul” komandası səfərdə Almaniyanın “Hoffenhaym” klubuna 2:1 hesabı ilə qalib gəlib. Mersesaydlıların heyətində Aleksander-Arnold (35) və Milner (74) fərqləniblər. Almanların təsəlli qolunu 87-ci dəqiqədə Ut vurub.
Kipr çempionu APOEL doğma meydanda Çexiyanın “Slaviya” komandasının qapısından iki cavabsız qol keçirib. De Kamargo (2) və Aloneftis (10) adlarını tabloya yazdırıblar.
Portuqaliyanın “Sportinq” klubu Rumıniya “Styaua” komandasının müqavimətini qıra bilməyib - 0:0.
Rusiyanın MOİK komandası isə səfərdə avtoqol hesabına İsveçrənin “Yanq Boyz” kollektivinə qalib gəlib. Hakimin əlavə etdiyi dəqiqələrdə Nuhu yerli azarkeşləri məyus edib.
S.B.
www.oxu.az
"
"Hakim irad tutdu, Qurbanov bu paltarı geyindi – FOTOUEFA Çempionlar Liqasının play-off mərhələsi çərçivəsində keçirilən “Qarabağ” – “Kopenhagen” matçında maraqlı hadisə yaşanıb.
Oxu.Az Qafqazinfo-ya istinadən xəbər verir ki, “Qarabağ”ın baş məşqçisi Qurban Qurbanov matçın 4-cü hakimi Filippo Melinin göstərişindən sonra köynəyinin üstündən futbolçuların məşq zamanı istifadə etdiyi geyimi geyinib.
Buna Qurbanovun köynəyinin üstündə hansısa reklam tərkibli yazının olmasının səbəb olduğu bildirilir.
Qeyd edək ki, matç “Qarabağ”ın 1-0 hesablı qələbəsi ilə yekunlaşıb.



S.B.
www.oxu.az
"
"Qurban Qurbanov “Qarabağ”ın qələbəsindən danışdıÇempionlar Liqasının play-off mərhələsinin ilk oyunları çərçivəsində “Kopenhagen”i qəbul edən Ağdam klubu 1:0 hesablı qələbə qazanıb. 
Oxu.Az-ın Apasport.az-a istinadən məlumatına görə, matçdan sonra mətbuat konfransı keçirən Qurbanov qalibiyyəti şərh edib: 
“Ağır oyun idi. Belə komandalarla oyunda çox güc sərf edirsən. Bu gün də bunun şahidi olduq. Futbolçularım səhvsiz oynamağa çalışdılar. Nəticə yaxşı oldu. Amma hesab arasındakı fərqi artıra da bilərdik. Səfərdə bizi daha ağır matç gözləyir. “Kopenhagen” öz meydanında çox yaxşı futbol göstərir. Rəqibi bu gün daha yaxından tanıdıq. Cavab görüşündə daha diqqəti və dəqiq oynamağa çalışacağıq. Bizi çox ağır 90 dəqiqə gözləyir. Buna baxmayaraq, uğurlu nəticə əldə etməyə çalışacağıq”.
- Cəmi 1 əvəzetmə etdiniz. Bu nə ilə bağlı idi?
- Məncə, oyun pis getmirdi. Son dəqiqələr də düşündüyümüz kimi alındı. Matçın gedişi onu göstərdi ki, əvəzetməyə ehtiyac yoxdu. Buna görə də, yalnız 1 dəyişiklikdən istifadə etdim.
- Rəqibin baş məşqçisi cavab oyunu öncəsi “Qarabağ”ı favorit sayır. Onun fikri ilə razısınızmı?
- “Kopenhagen” bu hesaba hazır komandadır. “Vardar”a da səfərdə 0:1 hesabı ilə uduzmuşdular. Amma öz meydanlarında 4:1 hesablı qələbə qazandılar. Mən də evdəki matçda qol buraxmamağa böyük önəm verirəm.
- Cavab görüşündə Federiko Santanderə qarşı xüsusi tədbir görəcəksizmi?
- Onun qarşısını əlimizdə olan futbolçularla almalıyıq. Hava mübarizəsində uduzsaq da, təkbətək epizodlarda məğlub olmadıq. Qapıçımız da bu gün çıxışlarda dəqiq oynadı. Səfərdə bugünkü matçdan 2 dəfə çox hava ötürmələri verə bilərlər. Biz buna hazır olacağıq. Bu gün nəyi düşünürdüksə, onun da şahidi olduq. Rəqibi daha yaxından tanıdıq.
- Hakimin idarəçiliyindən razı qaldınızmı?
- Mən hakimlərin idarəçiliyindən həmişə razı qalmışam. Hakimlik ən ağır peşədi. Çünki neçə insanın haqqı var. Mən bütün referilərə rahat oyun idarə etməyi arzulayıram.
- Xüsusilə, ilk hissədə Şehiç oyuna daha çox qoşulurdu. Bu, sizin tapşırığınız idi?
- Buna hazırlaşmışdıq. Çünki rəqib 2 hücumçu ilə oynayırdı. Buna görə də, Şehiçdən “joker” kimi istifadə edirdik. Ümumən, pis alınmadı. Bu, bizim üçün vacib element idi. 
- Ndlovunu bu həftə çempionatda oyununda ehtiyatda saxlayıb, onu cavab görüşünə qorumağı düşünürsüzmü?
- Ehtimal olsa ki, kiçik zədəsi var, onu qoruyacağıq. Sabah ümumi komandanın durumu ilə yaxından tanış olacam. Bu gün çox güc sərf etdilər.
- Künc zərbələri zamanı ucaboy futbolçu Donald Gerrye cərimə meydanında yox, daha çox topun arxasında olurdu. Bu nə ilə bağlı idi?
- Donaldın boyu 180-181 sm-di. O qədər də uzun deyil və ötürmələri yaxşıdır. Buna görə də, kornerləri ona tapşırmışdım.  
- “Qarabağ” Skandinaviya komandalarının qəniminə çevrilib...
- Futbolçu özünü hazırlayanda, konsentrasiyası olanda istənilən rəqibə qalib gəlməyə qadirdir. Rəqibin kim olmasının önəmi yoxdur. Futbolçularımız “böyüyüblər”, artıq avrokubokda böyük təcrübəyə malikdirlər.
- Çempionlar Liqasının himnini eşitmək Qurban Qurbanov üçün necə hissdi?
- Özümdən çox, sizlərin bu himni eşitməsini istəyirdim. Mən də duyğulandım. Bu gün Çempionlar Liqasında mübarizə apardığımızı tam hiss etdik. Şad oldum ki, həmin himni Azərbaycanda eşitdilər, bütün azarkeşlə oyundan həzz aldılar. 
- Matçın sonlarında ehtiyat oyunçuların geyindiyi “nakitka”dan istifadə etdiniz. Sizə soyuq idi?
- Dördüncü hakim belə istədi. Komanda ilə oxşar geyimdə olduğumu bildirdi. Ona geyimimin göy rəngdə olduğunu desəm də, fikrini dəyişmədi. Buna görə də, o qədər də xoşlamasam da, “nakitka” geyinməli oldum.
- Növbəti oyunları Olimpiya Stadionunda keçirə bilərsizmi?
- Biz bu stadiona öyrəşmişik. Amma dəqiq bir söz deyə bilmərəm. Bunu gələcək göstərəcək.- 
Transferlərlə bağlı çalışmalar nə yerdədir?
- Axtarışlar davam edir. Bir neçə futbolçunun klubuna da transfer pulu təklif etmişik. Əfsuslar olsun ki, hələ alınmır.
- Cavab matçından öncə çempionat görüşünə çıxmaq komandanızda konsentrasiya problemi yaratmayacaq?
- Xeyr. Neçə ildir ki, bu rejimdə oynayırıq. Düşünürəm ki, bu məqam bizə mane olmayacaq. Çempionat matçımızı təxirə salmaq barədə düşünmürük.
S.B.
www.oxu.az
"
"“Qarabağ”-“Kopenhagen matçının ən yaxşı futbolçusu bəlli olduBakıda Tofiq Bəhramov adına respublika stadionunda keçirilən “Qarabağ”-“Kopenhagen” matçının ən yaxşı futbolçusu müəyyənləşib.
Oxu.Az-ın xəbərinə görə, UEFA-nın rəsmi saytında yerləşdirilən məlumata əsasən, qarşılaşmanın ən yaxşı futbolçusu “Qarabağ”ın yarımmüdafiəçisi Mahir Mədətov seçilib.
Futbolçu matçın 25-ci dəqiqəsində Ağdam təmsilçilərinə qələbə qazandıran qolu vurub.
Qeyd edək  ki, cavab qarşılaşması avqustun 23-də Danimarkada keçiriləcək.
S.B.
www.oxu.az
"
"Tarixə bir addım – VİDEOAzərbaycanın “Qarabağ” klubu Çempionlar Liqasının play-off mərhələsi çərçivəsində ilk oyunda Danimarkanın “Kopenhagen” komandasını məğlub edib.
Oxu.Az-ın xəbərinə görə, Tofiq Bəhramov adına respublika stadionunda keçirilən qarşılaşma Ağdam təmsilçilərinin minimal hesablı qələbəsi ilə başa çatıb - 1:0.
Bütün oyun rəqibdən üstün olan ağdamlıların yeganə qolunu 25-ci dəqiqədə Mahir Mədətov vurub.
Cavab qarşılaşması avqustun 23-də Kopenhagendə “Parken” arenasında baş tutacaq. Əgər bu oyunda da, “Qarabağ” sərfəli nəticə əldə etsə (ən azından uduzmasa), komandamız Azərbaycan tarixində böyük bir ilkə imza atacaq - Çempionlar Liqasının qrup mərhələsində iştirak edəcək.

S.B.
www.oxu.az
"
"“Qarabağ” “Kopenhagen”in qarşısına bu heyətlə çıxacaqBu gün Çempionlar Liqasının pley-off mərhələsinin ilk matçlarına start veriləcək. 
Oxu.Az-ın məlumatına görə, Azərbaycan futbolu tarixində ilk dəfə ölkəmiz bu mərhələdə təmsil olunacaq.
“Qarabağ” klubu Bakı vaxtı ilə saat 20:00-da Tofiq Bəhramov adına respublika stadionunda Danimarkanın “Kopenhagen” komandasını sınağa çəkəcək.
Ağdam təmsilçiləri ilk oyuna bu heyətlə çıxacaqlar:
Qapıçı: İbrahim Şehiç (13); Müdafiə: Maksim Medvedev (5), Ansi Aqolli (25), Yakub Jezniçak (52), Bədavi Hüseynov 5(5); Yarımmüdafiə: Qara Qarayev (2), Miçel (8), Riçard Almeyda (20), Mahir Mədətov (11), Donald Gerrye (17); Hücum: Dino Ndlovu (9).
S.B.
www.oxu.az
"
"UEFA ilin “ən yaxşı”sı olmağa namizədləri elan etdiUEFA ilin “ən yaxşı futbolçusu” adına namizədləri müəyyənləşdirib.
Oxu.Az  xəbər verir ki, bu barədə təşkilatın rəsmi saytında məlumat verilir.
Məlumata əsasən, ilin “ən yaxşı oyunçusu” adına Turin “Yuventusu”nun qolkiperi Canluici Buffon, Kataloniya “Barselona”sının hücumçusu Lionel Messi və Madrid “Real”ının forvardı Kriştianu Ronaldu namizəddir.  
Qalib avqustun 24-də müəyyənləşəcək.
N.О.
www.oxu.az
"
"Azərbaycan Ağır Atletika millisinin baş məşqçisi istefa verdiAzərbaycan Ağır Atletika millisinin baş məşqçisi Tofiq Heydərov vəzifəsindən istefa verib. 
Oxu.Az Qafqazinfo-ya istinadən xəbər verir ki, Heydərov bu addımı millidə olan dopinq problemlərinə görə atdığını bildirib: “Hamıya məlumdur ki, mən və təsis etdiyim şirkətlər ağır atletika idman növünün inkişafına 20 ildir ki, dəstək olur. Bütün bu işlərin nəticəsi özünü Yay Olimpiya Oyunlarında göstərməli idi. Amma təəssüflər olsun ki, neçə illərdir çəkdiyimiz əziyyət süni maneələr yaradılaraq məhv edilir.
Daxildəki satqınlar, kərtənkələlər öz zəhərlərini idmançılarımıza, balalarımıza verib bizi rüsvay etdilər. İslam Oyunlarında Anastasiya və Hafiz müəllimin kimlərləsə birgə qurduğu oyun mənim birdəfəlik bu idman növündən uzaqlaşmağıma səbəb oldu. Çünki mən söz vermişdim ki, komandamızda dopinq olsa, bu işin içində olmayacağam. Sapı özümüzdən olan baltalar bizi vurmağı bacardı”.
Federasiyadan isə bu məlumatı təsdiqləməyiblər. Bildiriblər ki, rəsmi olaraq heç bir şey yoxdur. 
E.Ə.
www.oxu.az
"
" Qızıl medal qazanmış atletimizdə dopinq aşkarlandı""Bakı-2017"" IV İslam Həmrəyliyi Oyunlarında qızıl medal qazanmış Azərbaycan ağırlıqqaldıranı Anastasiya İbrahimlinin orqanizmindən istifadəsi qadağan olunmuş preparat aşkarlanıb.
Oxu.Az Report-a istinadən xəbər verir ki, bu barədə Azərbaycan Ağır Atletika Federasiyasının vitse-prezidenti və milli komandanın baş məşqçisi Tofiq Heydərov yazıb. 
İbrahimlinin özü isə Report-a açıqlamasında qısa danışıb: ""Mən heç nə deməyəcəyəm. Yalnız onu bəyan edə bilərəm ki, İslamiadada layiqincə çıxış etmişəm"".
Azərbaycan Milli Antidopinq Agentliyinin icraçı direktoru Şəfəq Hüseynli isə məsələ barədə danışmaqdan imtina edib.
Qeyd edək ki, Anastasiya İbrahimli İslamiadada 69 kq çəki dərəcəsində iki hərəkətin cəmində 219 kq (birdən 100 kq, təkanla 119 kq) nəticə ilə qızıl medala sahib çıxıb. 
E.Ə.
www.oxu.az
"
"Bakıda “Qarabağ” izdihamı – FOTOXəbər verdiyimiz kimi, “Qarabağ” bu gün Çempionlar Liqasının ""play-off"" mərhələsində Danimarkanın “Kopenhagen” klubu ilə qarşılaşacaq.
Oxu.Az Qafqazinfo-ya istinadən xəbər verir ki, matç üçün satışa çıxarılan biletlər, demək olar ki, bitib.
Klub rəhbərliyi “qara bazar”ın qarşısını almaq üçün bu günə 2000 bilet satışa çıxaracaq. Saat 17:00-da kassalar açılacaq və biletlər satılacaq. Hələ 1 saat qalmasına baxmayaraq, kassalar önündə növbə var. Azarkeşlər indidən kassaların açılmasını gözləyirlər.








A.M.
www.oxu.az
"
"MOK: Ramil Quliyev Azərbaycana qayıda bilməz“Ramil Quliyev Azərbaycana qayıdıb, ölkə adından çıxış edə bilməz. Çünki o, artıq Türkiyə vətəndaşıdır”.
Oxu.Az xəbər verir ki, bunu Milli Olimpiya Komitəsinin vitse-prezidenti Çingiz Hüseynzadə jurnalistlərə açıqlamasında bildirib.
“O qayıtmağa hazırdırsa, qayıtsın. Biz onu qaytarmaq üçün Türkiyə Atletika Federasiyasına müraciət etməliyik ki, onlar onu buraxsınlar. Biz Ramilə deyə bilmərik ki, Türkiyə vətəndaşlığından imtina et”.
Xatırladaq ki, Ramil Quliyev 200 metr məsafəni 20.09 saniyəyə qaçaraq dünya çempionu adını qazanıb.
A.M.
www.oxu.az
 
"
"Umudovdan sərt reaksiya: Üzümə gülüb, arxamca danışıblarGüləş üzrə milli komandalarımız  avqustun 21-26-da Parisdə keçiriləcək  dünya çempionatına hazırlaşır.  Hazırlığın son mərhələsini keçən sərbəst  güləşçilərimizin son vəziyyətindən Oxu.Az-a yığma komandanın  ""Şöhrət Orden""li baş məşqçisi Firdovsi Umudov danışıb.
- Firdovsi müəllim artıq heyət bəllidir. Kimlərə şans verilib?
- Bu ilin əvvəlindən ölkə çempionatı başa çatandan sonra məşqlərə start vermişik. Kislovodskda, Avropa çempionatı öncəsi Dağıstanda, İslam Oyunlarından əvvəl dünya kubokunda  çıxış etdik. Bir çox turnirlərdə güləşçilərimizi sınadıq. Bir sözlə, məşqlər davam edir. Dünya çempionatı üçün heyətə  Mahir Əmiraslanov (57kq),  Hacı Əliyev (61 kq), Ağahüseyn Mustafayev (65 kq), Hacımurad Omarov (70 kq), Cəbrayıl Həsənov (74 kq), Aleksandr Qostiyev (86 kq), Aslanbəy Albarov (96 kq) kimi idmançılar heyətdə öz yerlərini alıb. 125 kq-da idmançımız olmayacaq, çünki Cəmaləddin Məhəmmədov zədəlidir.
- Dünya çempionatından hansı nəticəni gözləyirsiniz? Yetirmələrinizin neçə medal qazanacağına ümid edirsiniz?
- Ümumiyyətlə, proqnoz verməyi sevmirəm. Şükürlər olsun ki, hazırlıqlarımız davam edir. 8 çəkidən 7-də idmançılarımız çıxış edəcək. Təbii ki, Cəmaləddin də medal ümidlərimizdən biri idi. Təəssüf ki, o, zədə səbəbindən bu yarışda çıxış edə bilmir. Proqnoz vermək çətindir. Hazırlıqlar keçilib. İnşallah, güləşçilərimiz öhdələrinə düşəni yerinə yetirərlər. Mən nəticədən asılı olmayaraq, idmançılarımızın ölkəmizi layiqincə təmsil etməsini istəyirəm. Təbii ki, bu çempionatda gənc güləşçilərə də yer verilib.
- Firdovsi müəllim, istərdim güləşçilərimizin keçirdikləri aksiyaya da toxunasınız. Güləşçilərimizin  məqsədi nə idi? O məqsədə çata bildilərmi?
- Sadəcə, sərbəst güləşçilərimiz haqqında fikir bildirmək istəyirəm.  Onların bu addımına etirazımı bildirmişəm, hələ də eyni fikirdəyəm. Belə deyim, idmançılarımızın fikirləri düzgün yozulmadı. Güləşçilərimiz öz fikirlərini çatdıra bilmədi. Nə istədiklərini deyə bilmədilər. Bizim təlim-məşq toplantılarımız olub. Bir az əvvəl bu barədə dedim. Ölkə xaricində və daxilində məşqlərimiz keçib.
- Siz aksiyadan xəbər tutandan sonra  bunun doğru addım olmadığını sosial şəbəkə vasitəsilə yazıb bildirdiniz. Belə deyim, güləşçiləri tənbeh etdiyinizə görə tənqid hədəfinə çevrildiniz. Amma güləşçilərimiz, tam əksinə, sizdən razı olduğunu dilə gətirmişdilər.
- İdmandan anlayışı olan da, olmayan da boş-boş danışdı. Biz hər zaman güləşçilərimizlə vətənpərvərlikdən, dövlətə, millətə sevgidən danışmışıq. Bu fikirləri onlara hər zaman aşılayırıq. Hətta 90-cı illəri - öz güləşdiyim vaxtları misal çəkmişəm. Necə çətinliklər içində güləşdiyimizi demişəm. Onu da bildirim ki, bizim bazanın  binası var. Güləşçimiz də orada qalır. Güləş Federasiyası 10 ildir ki, idmançılarımızı o yerlə təmin edib. Burada da onlar üçün hər şərait yaradılıb. Paltarları yuyulur, yeməkləri verilir. Bir vaxtlar idmançılarımızın pulunu saydılar, sürdükləri avtomobildən danışdılar. Federasiya pul verəndə hər söz dedilər. ""Çox pul verilir"" deyildi. Bir az çətinlik var, indi də həmin şəxslər deyirlər, idmançının pulunu kəsirlər. İdmançılara məşqçiləri irad tuta bilər, tənbeh edə bilər. Başı çıxanlar da, çıxmayanlar da istəyirlər, bu məsələ ilə bağlı şou yaradalar.
 - Niyə sizi tənqid hədəfinə aldılar?  Gah dedilər, baş məşqçi onları təmin etməlidir, gah dedilər, aksiyada idmançıların yanında olmalıydı....
- İdmançılar baş məşqçinin yanında olmalıdır. Hər gün komanda ilə oluram. Onların hər bir hərəkətinin, işinin şahidi oluram. Hədəfin niyə mən olduğunu bilmirəm. Düzü, sosial şəbəkələrdə yazılanları elə də oxumamışam.  Amma deməli, biz irəlidəyik, çalışıb-vuruşuruq deyə  danışırlar. Mənim qədər Azərbaycanı sevsinlər. Mənim və komandam kimi ölkəmizi dünyanın bir çox ölkəsində təmsil etsinlər. Az da olsa, vətəni üçün bir iş görsünlər. Onlar mənimlə oturub üz-üzə heç  söhbət də edə bilməzlər. Elə insanlar Azərbaycanın düşmənidir. Dünənə qədər idmançıların pulunu sayanlar bu gün guya onların müdafiəsinə keçiblər. Güləşçilərimiz özləri də təsdiq edir ki, dövlətimiz, cənab prezident tərəfindən vəd edilən hər bir mükafat sahibinə çatıb.
- İranda bayraq təxribatının qarşısını  alarkən ""halal olsun"" deyən bəziləri də bu dəfə sizə əks mövqedə durdu.
- Deməli, onlar ikiüzlüdürlər. Özüm güləşdiyim vaxtdan bu günə qədər elə insanları görmüşəm. Dövlətimi sevirəm. Bayrağımız qalxanda, himnimiz səslənəndə qürur hissi keçirirəm. Bu olan halda mən niyə dövlətə əks getməliyəm? Dövlət başçımız cənab İlham Əliyevin apardığı siyasəti alqışlayıram, dəstəkləyirəm. Mən də, bütün komandamız da. Onlar gəncdirlər, nəyisə düz vurğulamaya bilərlər. Frazaları düzgün işlətməyə bilərlər. Açıqlamamda da demişdim, təlim-məşq toplanışında da bununla bağlı  söhbətlər aparılıb.
- İdmançıları ""vətən xaini"" çıxardığınızı irəli sürdülər. Buna necə münasibət bildirərdiniz?
- ""Vətən xaini"" elə onu yazanın özüdür. Yenə deyirəm, mən də, güləşçilərimiz də cənab prezidenti dəstəkləyirik. Ölkəmiz üçün canımızdan, qanımızdan keçməyə hazırıq. Yenə deyirəm, güləşçilərimiz, ola bilsin, fikirlərini düzgün çatdırmayıb. Ola bilsin, suallarla da onları qızışdırıblar. Həmişə demişəm ki, problem ailənin içində həll olunmalıdır. Onu şişirtmək olmaz. Bizi düşmənlər də izləyir. Düşməni niyə sevindirməliyik?
- Bəs zalda su olmaması nə məsələ idi?
- Bizim zalda həmişə su olub. Sərbəst güləşdə olan nizam-intizam, hazırlıq prosesinə mən cavabdehlik daşıyıram. Digər millilərimizin öz məşqçisi var, özləri bilər. Sözsüz ki, mən federasiyasının yaratdığı şəraiti dana bilmərəm. Azərbaycanda olan baza və güləş zalı dünyanın bir çox dövlətində yoxdur. Yaxşıdan da danışın. Zalda 12 döşək var. Təmizlik də yüksək şəraitdə. Biz məşqimizi uçuq zallarda etmişik. Başımızın üstündə top, qrad atılırdı. Şam işığında məşq edirdik. Amma vətən eşqi içimizdə var idi. Sözsüz ki, şərait olmalıdır. İndi bizim də bu cür şəraiti olan zalımız var. Yenə deyirəm, bu gün də bu aksiyaya görə razı deyiləm, razı olmadığım bir işin də necə yanında olmalıyam? Ən azı, baş məşqçi kimi məsləhət olunmalı idi. Özbaşına çıxış edib, iştirak etmək doğru deyildi. Heç bir əcnəbi məşqçi, əcnəbi idmançı mənim qədər Azərbaycanı sevə bilməz. Mənim fikrim, amalım dövlətimin bayrağını qaldırmaqdır. Diğər məsələlər - pul məsələsi arxa plandadır. Özüm qulluqçu ailəsindən çıxmışam. Bu gün ölkəmdə də, ölkəmdən xaricdə də tanınıram. İdmançı olduğumuz vaxt küçələrdə qalırdıq, qalmağa yerimizi də yox idi. İndi güləşçilərimizin isə bazada hər cür şəraiti var.
 - Federasiya rəhbərliyi bu məsələ ilə bağlı görüş keçirdimi?
- Əlbəttə, görüşüldü. Narahatlığını bildirdi. Şəraitimizlə maraqlanılır. Hər dəqiqə rəhbərlik əlaqə saxlayır. Bəziləri Azərbaycanın adına xələl gətirmək istədilər, alınmadı. Unutmayaq ki, Azərbaycan olimpiadada uğur qazandı. İslam Oyunlarında ən yüksək nəticəni verdi. İlk ""üçlük""də güləşçilərimiz hər zaman öz yerini alıb. Avropa və dünya çempionatında qazanılan uğurlara kölgə salmaq olmaz. Maaşlar da az-az, etapla vuruldu, maraqlanılır. Məşqçilərlə görüşüldü, söhbət olundu. Baş məşqçi maaş vermir. O da  verilərsə, maaş alır. Yoxdursa, gedib dava edəsi deyilik.
- Dedilər, güləşçilərimizdən ""moyka""ya işə düzələnlər olub.
- Birincisi, yalandır. Elə bir şey yoxdur. İkincisi də, zəhmətlə işləyib pul qazanmaq ayıbdır? Mən 4-5 müəllim yanına gedib ali məktəbə hazırlaşırdım, məşqlərimi edirdim, boş qalan günümdə isə ailəmə kömək edirdim. Atamla daş karxanasında işləyirdim. Hər bir problemində, hər işində federasiyasının rəhbərliyi güləşçilərimizin yanında olub. İstər xeyir işlərində, istərsə də yaxınlarının yas mərasimində. Bir ildir ki, olimpiada qurtarıb. Bəs necə olur ki, ən çox medalı (9 medal) Azəbaycan Güləş Federasiyası götürür?
- Firdovsi müəllim, bir az əvvəl də dediyim kimi, sosial şəbəkədə çox müzakirə olundunuz. Amma bir qrup şəxs monitor arxasında ""şir""ə dönənlərlə eyni mövqedən çıxış edərək sanki paxıllıq nümayiş etdirirdilər?
- Paxıllıq həmişə olub. Tərifləyənlərlə də, pisləyənlərlə də oturub danışa bilərəm. Görək, nəyə görə təhqir edirlər. Danışaq görək, o ""şir""ə dönənlər nədən narazıdırlar? Monitor arxasında ""şir""ə dönənləri ""pişiyə"" çevirə bilərik (gülür). Belə çıxır, hər bir idmançını boş buraxmalıyıq? O da öz rejimini gözləməsin, səhərə qədər yatmasın, istədiyi yerlərdə dincəlsin, gəzsin. Belə olmalıdır? Nizam-intizamı olmayan şəxsdən heç bir uğur gözləmək olmaz. O danışanlar da boş-boş danışırlar. Sağlam tənqid başqadır, təhqir başqa...  İnsanın şəxsiyyətinə toxunmaq ən böyük tərbiyəsizlikdir. Paxıllıq edənlərlə çox  qarşılaşmışam.  İstər güləşdiyim vaxt, istər məşqçi işlədiyim vaxt. Elə sözlər eşitmişəm ki, mənim ağlıma da gəlməzdi... Üzümə gülüb, arxamca danışıb. Paxıllıq edənlərə fikir vermək lazım deyil.
- Yəni sizə dost münasibəti göstərib, amma başqa mövqedə dayanıblar...
- Sözsüz. Elə insanlar olub, paxıllıqda bir çox sözləri başqa danışıblar. Hətta çayxanada oturub haqqımda boş-boş fikirlər yaratmağa çalışıblar. Halbuki o danışan insanın da övladı guya mənimlə yaxın olub. Yalandanan hər yerdə övladının yarışda uduzdurulmasından danışıb. Bir çox başqa yalan fikirlər irəli sürüblər. Övladında səbəb yox,  məşqçidə bəhanə axtarıblar. Həmişə demişəm, millimizdə pozulmayacaq qayda-qanunlar var.
- O qaydaları bir qədər də olsa, ""çeynəməyin""  yolu varmı?
- Heç vaxt... Atam da bu məsələyə qarışa bilməz. Demişəm axı, yaxın qohumumu intizamsızlığa görə komandadan qovmuşam. Azərbaycan millisinin şərəfi mənim üçün çox önəmlidir.
A.H.
www.oxu.az
"
"Çingiz Hüseynzadə Ramil Quliyeva cavab verdi“Ramil Quliyev KİV-lərə açıqlama verərkən bildirib ki, Azərbaycanda ona normal maaş verilmirdi. Üstəgəl, ölkəmizdə qaçış üçün şərait də yoxdur. Ramil Azərbaycanda yeganə idmançı olub ki, 19 yaşında heç bir nəticəsi olmadığı halda, AAF təqdimatı əsasında evlə təmin olunub. “Neftçi” idman klubunun nəyə imkanı çatırdısa, o idmançıya maaş verirdi. Ramilin dedikləri düzdür, bu gün də Azərbaycanda qaçış yolu yoxdur, Bakı istisna olmaqla”.
Oxu.Az xəbər verir ki, bunu Milli Olimpiya Komitəsinin vitse-prezidenti, Azərbaycan Atletika Federasiyasının rəhbəri Çingiz Hüseynzadə jurnalistlərə açıqlamasında bildirib.
MOK-un Vitse-prezidenti bildirib ki, federasiya da Ramil Quliyevi təbrik etdi.
“Finaldan öncə biz artıq bilirdik ki, Ramil yarışda medal qazana bilər. Bununla bağlı biz Türkiyə ilə danışdıq ki, əgər medal qazansa, o, hər iki bayraqla olacaq. O səbəbdən biz Ramilə bayrağı çatdırdıq”.
Onun sözlərinə görə, Azərbaycan da Londonda yaxşı nəticə göstərib: “Dünya çempionatları iki ildən bir keçirilir. Londonda keçirilən Yüngül Atletika üzrə Dünya çempionatına Azərbaycandan 5 idmançı lisenziya qazanmışdı. İki idmançımız 5-ci yeri tutdu. Biz uğurlu çıxış etdik, atletika olmayan ölkə üçün 5-ci yer böyük nəticədir”.
Çingiz Hüseynzadə efiopiyalı atlet Layeşin Azərbaycan Azərbaycan Atletika Federasiyası tərəfindən 7000 dollarının mənimsənilməsi iddiasına cavab verib.
“Onun müqaviləsi bizimlə olmayıb, 7000 dollarını da heç kim mənimsəməyib. Ola bilər kimsə ondan borc götürüb, lakin o, bizimlə bağlı problem deyil”.
Qeyd edək ki, Ramil Quliyev 200 metr məsafəni 20.09 saniyəyə qaçaraq dünya çempionu adını qazanıb. O, qələbəni Azərbaycan və Türkiyə bayrağı ilə qeyd edib.
Elvin Əhmədov
www.oxu.az
"
"Çempionlar Liqasının himni milli improvizasiyada – VİDEOBütün dünyada məhşur olan Çempionlar Liqasının himni musiqi alətlərimizin və muğam ifaçılarının iştirakı ilə milli və müasir improvizasiyada hazırlanıb. 
Oxu.Az xəbər verir ki, layihəni ərsəyə gətirən Şakir Eminbəyli, Xalq artisiti Ənvər Sadıqov və Əməkdar artist Emil Əfrasiyabdır.
Layihədə ""Qaytağı"" qrupunun üzvləri - əməkdar artist Ələkbər Ələkbərov, Abbas Səfərov, Orxan Musayev, Elşən Mansurov, Elnur Zeynalov, Səbinə Əsədova, Fəridə Məmmədova və nəhayət, səs rejissoru Bəxtiyar Həsənov yer alıb.
Xatırladaq ki, bu gün futbol üzrə Çempionlar Liqasında “play-off” mərhələsinə start veriləcək. Açılış matçında Azərbaycan çempionu “Qarabağ” Tofiq Bəhramov adına Respublika stadionunda  Danimarkanın “Kopenhagen” klubunu qəbul edəcək. Matçın start fiti saat 20:00-da səslənəcək. 



E.Ə.
www.oxu.az
"
"Dünya çempionatında çıxış edəcək güləşçilərimizin adları müəyyənləşdiYunan-Roma güləşi üzrə Azərbaycan milli komandasının Fransanın paytaxtı Parisdə keçiriləcək dünya çempionatı üçün heyəti açıqlanıb.
Oxu.Az Report-a istinadən xəbər verir ki, çempionata 8 pəhləvan yollanacaq. 
Baş məşqçi Şaban Donat Taleh Məmmədov (59 kq), Kamran Məmmədov (66 kq), Rəsul Çunayev (71 kq), Həsən Əliyev (75 kq), Elvin Mürsəliyev (80 kq), İslam Abbasov (85 kq), Orxan Nuriyev (90 kq) və Sabah Şəriətiyə (130 kq) şans verməyi qərara alıb.
Olimpiya çempionlarından Toğrul Əsgərov dopinq cəzalısı olduğu üçün heyətdən kənarda qalıb. Olimpiya çempionumuz Şərif Şərifov isə çəkisi artırdığı üçün formada deyil. Bu səbəbdən də o, millinin heyətinə daxil edilməyib. 
Qeyd edək ki, dünya çempionatı avqustun 21 - 26-da Fransanın paytaxtı Parisdə keçiriləcək. Proqrama əsasən, avqustun 21-22-də yunan-Roma, 23-24-də isə qadın güləşçilər arasında qaliblər müəyyənləşəcək. Sərbəst güləşçilər isə avqustun 25-26-da xalça üzərinə çıxacaqlar.
E.Ə.
www.oxu.az
"
"Rauf Əliyev Albaniya klubunda Azərbaycan futbolçusu Rauf Əliyev Albaniyanın “Kukesi” klubu ilə müqavilə imzalayıb. 
Oxu.Az Apasport.az-a istinadən xəbər verir ki, bunu klubun rəsmi saytı açıqlayıb.
Yay fasiləsində fəal olan Albaniya təmsilçisi daha iki oyunçusununun təqdimat mərasimini keçirib. Onlardan biri Azərbaycan millisinin sabiq hücumçusudur.
Bakı “İnter”i sabiq futbolçusunun keçidinə əngəl olmağa çalışsa da, Raufun “Kukesi”ylə anlaşması baş tutub. Bu da o deməkdir ki, Əliyev bu ölkədə çıxış edən ilk həmyerlimiz olacaq.
E.Ə.
www.oxu.az
"
"Bu gün “Qarabağ” tarixi oyuna çıxırBu gün futbol üzrə Çempionlar Liqasında “pley-off” mərhələsinə start veriləcək. 
Oxu.Az-ın məlumatına görə, ilk gün beş qarşılaşma baş tutacaq.
Açılış matçında Azərbaycan çempionu “Qarabağ” Tofiq Bəhramov adına Respublika stadionunda  Danimarkanın “Kopenhagen” klubunu qəbul edəcək. Matçın start fiti saat 20:00-da səslənəcək. 
Daha dörd oyun  isə Bakı vaxtı ilə saat 22:45-də başlayacaq:
“Sportinq” (Portuqaliya) - “Styaua” (Rumıniya)
“Hoffenhaym” (Almaniya) - “Liverpul” (İngiltərə)
“Yanq Boyz” (İsveçrə) - MOİK (Moskva, Rusiya)
APOEL (Kipr) - “Slaviya” (Praqa, Çexiya)
S.B.
www.oxu.az
"
"Ramil Quliyev: Useyn Bolt artıq yarış səhnəsindən çəkildiİstanbulun Atatürk adına aeroportunda dünya çempionu Ramil Quliyev üçün qarşılama mərasimi təşkil edilib. Ramil Quliyev pasport nəzarətini keçəndən sonra Türkiyənin gənclik və idman naziri Osman Aşkın Bak zəng edərək çempionu təbrik edib, gələcək yarışlarda uğurlar arzulayıb.
Oxu.Az-ın məlumatına görə, Ramil Quliyev və məşqçisi Oleq Muxin APA-nın Türkiyə müxbirinin suallarını cavablandırıb:
- Dünyanın ən sürətli adamı Useyn Bolt karyerasına nöqtə qoyanda səhnəyə Ramil Quliyev çıxdı. Səhv dəyərləndirmə olmadı ki?
Ramil Quliyev: Useyn Bolt artıq yarış səhnəsindən çəkildi. Niyə mənim də onun rekordlarını qırmaq və onu keçmək hədəflərim olmasın? İndi bütün gücümlə Avropa çempionu olmaq üçün hazırlaşacağam. Dünya çempionu olmuş bir insanın Avropa çempionluğundan aşağı hədəfi ola bilərmi?
- Azərbaycana siz hansı mesajı vermək istərdiniz?
Ramil Quliyev:  Məşqçim Oleq Muxinin dediyi kimi, Azərbaycan bizim ürəyimizdir. Yarışların hamısına qəlbimdəki  Azərbaycan və Türkiyə sevgisi ilə çıxmışam. Mənim üçün həyəcan keçirən, sevincimi paylaşan hamını  ürəkdən salamlayıram.
Dünya çempionunun məşqçisi Oleq Muxinin sözlərinə görə, o, Ramil Quliyevin dünya çempionu olacağına həmişə inanıb: 
“Londondakı çempionata yaxşı hazırlaşdığımız kimi, orada olarkən gündəlik prosesləri çox yaxından izləyirdim. Yarışın hər mərhələsinə uyğun qurduğumuz planı uğurla həyata keçirdik. Yarımfinalda Ramilin çempion olacağına artıq əmin idim. Biz bütün işlərimizi elmi əsaslar üzərində qurduğumuza görə, qələbə uğrunda daha inamla mübarizə aparırıq”.
- Bu özəl gündə Azərbaycana hansı mesajı vermək istərdiniz?
- Oleq Muxin: “Azərbaycan bizim ürəyimizdir. Biz vətənimizi bir an da olsa, unutmuruq. Yay məzuniyyətimizdə Azərbaycana gedirik. Buradan ölkəmizə çox salam göndəririk”.
S.B.
www.oxu.az
"
"Dünyanın ən zəngin qadın idmançısının adı açıqlanıbAmerikalı tennisçi Serena Uilyams ardıcıl olaraq ikinci il dünyanın ən varlı qadın idmançısı olub.
Oxu.Az-ın xəbərinə görə, bu barədə reytinqi tərtib edən Forbes nəşrinin saytında məlumat verilir.
2017-ci il ərzində idmançı 27 milyon dollar qazanıb. Bu məbləğə müxtəlif turnirlərdə mükafatlar və reklam və tədbirlərdə iştiraka görə gəlirlər daxildir.
Siyahıda ikinci yerdə almaniyalı tennisçi Anqelik Kerber (12,6 milyon dollar), üçüncü amerikalı pilot Danika Patrik (12,2), dördüncü pillədə isə UFC versiyası üzrə ən yüngül çəkidə dünya çempionu Ronda Rouzi (11) qərarlaşıb.
İlk beşliyi Serena Uilyamsın böyük bacısı Vinus bağlayıb (10,5 milyon dollar).
S.B.
www.oxu.az
"
"Qurban Qurbanov: “Qarabağ” optimal formasından uzaqdır“Qarabağ” komandasının baş məşqçisi Qurban Qurbanov Danimarka təmsilçisi “Kopenhagen”lə Çempionlar Liqasının “pley-off” mərhələsinin ilk oyunu barədə fikirlərini bölüşüb.
Oxu.Az-ı məlumatına görə, 45 yaşlı mütəxəssis matçdan əvvəl təşkil edilən mətbuat konfransında bildirib ki, komanda optimal formasından uzaqdır. 
“Bəzi futbolçularda kiçik zədələr oldu. İndi elə də bir problem yoxdur. Bu matç Azərbaycan futbolu üçün önəmlidir. Lakin oyunçuların üzərinə getmək, onları təzyiqdə saxlamaq olmaz.
Qurban Qurbanov qeyd edib ki, həm Danimarka futbolu, həm də “Kopenhagen” fərqlidir. 
“Rəqib intizamlı komandadır. Elə olmur ki, onların oyun sistemi pozulsun. Daim nəzarəti əllərində saxlayırlar. “Kopenhagen”in çox böyük təcrübəsi var və bu bizə hər an mane ola bilər. Əlimizdən gələni edəcəyik. Matçın gedişində bəzi dəyişikliklərə əl ata bilərik. Sabah futbolçularım düzgün oyun qurmağa çalışacaqlar. 
Çempionlar Liqasının matçına çıxacağıq və onun himni səslənəcək. Belə ağır oyunlar çox olub və həmişə çalışmışıq ki, meydanı başıyuxarı tərk edək. Ən azı bu səviyyədə qalmalı və mümkün qədər “artırmalıyıq”.
Xatırladaq ki, Bakıda Tofiq Bəhramov adına Respublika stadionunda keçiriləcək ilk oyun saat 20:00-da başlayacaq.
Cavab qarşılaşması isə avqustun 23-də Kopenhagendə “Parken” arenasında baş tutacaq.
S.B.
www.oxu.az
"
"Cüdoçularımızın dünya reytinqi açıqlanıbBeynəlxalq Cüdo Federasiyası yeni reytinq cədvəlini açıqlayıb.
Oxu.Az Apasport.az saytına istinadən xəbər verir ki, dünya çempionatı ərəfəsində müəyyənləşən siyahını Azərbaycan yığmasının aparıcı üzvləri üçün uğurlu saymaq mümkündür.
Belə ki, cüdoçularımızdan Rüfət İsmayılovla (81 kq) Tural Səfquliyev (90 kq) 3, Nəzakət Əzizova (52 kq) 2, Nicat Şıxəlizadə (66 kq), Hidayət Heydərov (73 kq) və Aişə Qurbanlı (48 kq) 1 pillə irəliləyiblər. Onlar yeni cədvəldə müvafiq olaraq, 17-ci, 13-cü, 56-cı, 7-ci, 5-ci və 35-ci yerdədir.
Orxan Səfərov, İlqar Müşkiyev (hər ikisi 60 kq), Rüstəm Orucov (73 kq), Elxan Məmmədov (100 kq) və İrina Kindzerska (+78) isə mövqelərini qoruyublar. Bu cüdoçular müvafiq olaraq, yenə 6-cı, 42-ci, 2-ci, 3-cü və 18-cidir.
Onlardan fərqli olaraq, Elmar Qasımovla (100 kq) Uşanqi Kokauri (+100 kq) 1 və Məmmədəli Mehdiyev (90 kq) 2 rəqibini özündən irəli buraxıb. Bu idmançılara gəlincə, Qasımov 5-ci, Kokauri 21-ci və Mehdiyev 16-cı yerə enib. 
İ.F.
www.oxu.az
"
"""Kəpəz"" - ""Zirə"" matçının stadionu müəyyənləşibGəncənin ""Kəpəz"" komandası Azərbaycan Premyer Liqasının II turunda ""Zirə""ni qəbul edəcəyi stadionu müəyyənləşdirib.
Oxu.Az xəbər verir ki, bu barədə Report-a ""Kəpəz""in baş məşqçisi Şahin Diniyev məlumat verib. 
Onun sözlərinə görə, oyun Tovuz şəhər stadionunda təşkil olunacaq. Avqustun 20-də keçiriləcək qarşılaşmanın başlama saatı hələlik açıqlanmır. 
Qeyd edək ki, ""Kəpəz"" Gəncə şəhər stadionunun ot örtüyünün təmiri ilə əlaqədar ilk dövrədə rəqiblərini öz meydanında qəbul edə bilməyəcək. 
www.oxu.az
"
"Ronaldoya 5 oyunluq cəzaİspaniya Futbol Federasiyası ""Real""ın hücumçusu Kriştiano Ronaldonu 5 oyunluq cəzalandırıb.
Oxu.Az-ın Trend-ə istinadən verdiyi məlumata görə, buna ötən gün İspaniya Superkubokunda ""Barselona"" ilə qarşılaşma zamanı iki sarı kart alaraq meydanı tərk edən portuqaliyalı futbolçunun hakimi itələməsi səbəb olub.
Qeyd edək ki, ""Nou Kamp"" stadionunda keçirilən ilk oyun 3:1 hesabı ilə ""Kral klubu""nun xeyrinə başa çatıb.
İ.F.
www.oxu.az
"
"Useyn Boltun qızlarla içkili görüntüləri yayıldı – VİDEOLondondakı dünya çempionatının başlamamışdan bir neçə gün öncə 8 qat olimpiya və 11 qat dünya çempionu Useyn Bolt partidə gecədən səhərə qədər rom və konyak içərək əylənib.
Oxu.Az The Sun-a istinadən xəbər verir ki, qonaqlar bildirirlər ki, 30 yaşlı yamaykalı idmançı içkili ola-ola qadınlarla əylənərək rəqs edib.

Bildirilir ki, Bolt partini səhər saat 6-da tərk edib.








Xatırladaq ki, bu partidən bir neçə gün sonra London Dünya Atletizm Çempionatında 4x100 metr məsafədə yarışa qatılan yamaykalı atlet zədələnərək dünya çempionatını başa vura bilməyib. Yarış zamanı Useyn Bolt estafet çubuğunu üçüncü qəbul edib. 
O, özünün sonuncu mərhələsini zədə üzündən başa vura bilməyib. Beləliklə, Boltun karyerasındakı sonuncu qaçış komandasının diskvalifikasiyası ilə yekunlaşıb.
E.Ə.
www.oxu.az
 
"
"Bakıda “Qarabağ” izdihamı – FOTO“Qarabağ”ın Çempionlar Liqasının ""play-off"" mərhələsində qarşılaşacağı “Kopenhagen”lə oyunun biletləri avqustun 12-dən satışa çıxarılıb. Artıq 2 gündür ki, Tofiq Bəhramov adına Respublika Stadionunun qarşısında izdiham yaşanır.
Oxu.Az AzVision.az-a istinadən xəbər verir ki, azarkeşlər bilet almaq üçün səhər saatlarından növbə gözləyirlər. Bölgələrdən gələn “Qarabağ” fanatları çətinliklə üzləşdiklərin deyirlər.
“Kassalarda ancaq 1 və 50 manatlıq biletlər var. Digər biletlər “qara bazar”da satılır. Orada isə qiymətlər bahadır. İki gündür növbə gözləyirik, amma bilet ala bilmirik”, - deyə azarkeşlər şikayətləniblər.
Qeyd edək ki, avqustun 15-də keçiriləcək “Qarabağ” – “Kopenhagen” matçı saat 20:00-da başlayacaq.

















E.Ə.
www.oxu.az
 
"
" ""Qarabağ"" - ""Kopenhagen"" matçına satılan biletlərlə bağlı yeni təfərrüatlar üzə çıxıbÇempionlar Liqasının ""play-off"" mərhələsində keçiriləcək ""Qarabağ"" - ""Kopenhagen"" (Danimarka) matçına artıq 28 minə qədər bilet satılıb.
Oxu.Az-ın xəbərinə görə, bunu Trend-ə ""Qarabağ"" futbol klubunun mətbuat katibi Nurlan İbrahimov deyib.
N.İbrahimov bildirib ki, bilet satışı bu gün və sabah da davam edəcək.
Onun sözlərinə görə, ümumilikdə 30 min bilet satışa çıxarılıb: “Əslində, biletlər dünənə qədər satılıb qurtarmalıydı, ancaq biletlərin ""qara bazar""a çıxarılmasının qarşısını almaq məqsədilə tam satılmadı, bu gün və sabah üçün də saxlanıldı. Biletləri yalnız kassalardan almaq mümkündür və bir nəfər ən çoxu 3 bilet ala bilər”.
Qeyd edək ki, ""Qarabağ"" - ""Kopenhagen"" matçı avqustun 15-də Tofiq Bəhramov adına Respublika stadionunda keçiriləcək və saat 20:00-da başlayacaq.
İ.F.
www.oxu.az 
"
"""Qalatasaray” Azərbaycanda yoldaşlıq görüşü keçirəcək""Qalatasaray” Azərbaycanda yoldaşlıq görüşü keçirəcək.
Oxu.Az-ın bizimyol.info-ya istinadən verdiyi xəbərə görə, bu barədə “Qalatasaray” idman klubunun İdarə Heyətinin üzvü, “Taç Spor” klubunun İdarə Heyətinin rəhbəri Ural Aküzüm deyib.
O, yoldaşlıq görüşünün Bakı və Qəbələdə təşkil ediləcəyini söyləyib.
Ural Aküzümün sözlərinə görə  “Qalatasaray İş Adamları Dərnəyi”nin İdarə Heyətinin üzvləri arasında Azərbaycandan olan iş adamları var və bu sahədə Azərbaycanla daha sıx əməkdaşlıq etmək vacibdir.
Gələcəkdə  Azərbaycanlı futbolçuları sarı-qırmızı formada görmək istədiyini deyən idarə heyətinin üzvü futbol klubunun xaricdəki məktəblərinə xüsusi önəm verdiyini vurğulayıb.
“Qalatasaray” futbol mədəniyyətinin dünyada yayılması məqsədilə idman məktəbləri layihəsinə start verdik. Bu baxımdan da təsis olunduğu gündən etibarən Bakıdakı “Qalatasaray” futbol məktəbinin fəaliyyətini yaxından izləyirik. Bakıda futbol məktəbimizdəki gənc, istedadlı futbolçuları Türkiyədə qiymətləndirmək istəyirik”.
Qeyd edək ki, “Qalatasaray” idman klubunun İdarə Heyətinin üzvü, Azərbaycan əsilli Ural Aküzüm ata tərəfdən Şuşa şəhərinin tanınmış şəxslərindən olan Hacı Əhməd Aküzümün, ana tərəfdən isə general Səməd bəy Mehmandarovun nəslindən olan hakim Tahir Mehmandarlının nəvəsidir.
İ.F.
www.oxu.az
"
"Bəhram Bağırzadə Azərbaycan xalqına xüsusi çağırış etdi - FOTOMəşhur aktyor Bəhram Bağırzadə Azərbaycan xalqına xüsusi müracət edib.
Oxu.Az BAKU.WS-ə istinadən xəbər verir ki,  B.Bağırzadə Çempionlar Liqasının ""play-off"" məhələsində keçiriləcək ""Qarabağ” – ""Kopenhagen” oyununda azarkeşlərin yaxından iştirakına çağırış edib: ""Avqustun 15-i, saat 20:00-da Tofiq Bəhramov adına stadionda Ağdam futbol klubu ""Qarabağ""la Danimarka futbol klubu ""Kopenhagen"" arasında oyun baş tutacaq. Bu, çox vacib bir oyundur, çünki Azərbaycan futbol tarixində  ilk dəfə olaraq bizim komanda Çempionlar Liqasında oynayır!
Mən Azərbaycan futbolunun alovlu azərkeşi olaraq hamını stadiona gəlməyə və bizim komandanı, ələxsus ""Qarabağ"" kimi qürurlu adı olan komandanı dəstəkləməyə dəvət edirəm.
Gəlin, bizim futbolçulara, bizim ""Qarabağ""a dəstək olaq, və onlar üçün bayraqlardan ibarət elə bir parlaq bir şou düzəldək ki, bütün stadion Azərbaycan və ""Qarabağ"" bayraqları ilə dolu olsun! Bütün azarkeşləri və tamaşaçıları bu vacib oyuna  bayraqlarla birgə gəlməyə dəvət edirəm, axı bu oyun bütün Avropaya translyasiya olunacaq və bütün dünya görəcək ki, Azərbaycan bayrağı necə uca və təntənə ilə dalğalanır.
Xüsusən, dünya çempionu titulu qazanmış, Türkiyə bayrağı ilə yanaşı, öz Vətəninin bayrağını da götürən həmvətənimiz Ramil Quliyevin möhtəşəm qələbəsindən sonra bu, çox güclü olacaq! Qoy bütün dünya bilsin ki, Azərbaycan bayrağı - qaliblər bayrağıdır!""














İ.F.
www.oxu.az
 
"
"Paulinyo “Barselona”daBraziliya milli komandasının və Çinin “Qunaçjou Everqrand” klubunun futbolçusu Paulinyo karyerasını İspaniya “Barselona”sında davam etdirəcək.
Oxu.Az Report-a istinadən xəbər verir ki, 29 yaşlı yarımmüdafiəçi avqustun 17-də Kataloniya təmsilçisi ilə müqavilə bağlayacaq.
Məlumatı Çin komandasının baş məşqçisi Luis Felipe Skolari də təsdiqləyib.
“Barselona”nın Paulinyo üçün “Qunaçjou Everqrand”a 40 milyon avro ödəyəcəyi bildirilir.
Qeyd edək ki, 2013-2015-ci illərdə İngiltərənin “Tottenhem” klubunda çıxış etmiş Paulinyo Çinə 17 milyon avro qarşılığında yollanıb. O, “Qunaçjou Everqrand”ın heyətində 54 oyuna 14 qol vurub
E.Ə.
www.oxu.az
"
"Rəsul Çunayev liderdirDünya Güləş Birliyi gələn həftə start götürəcək Dünya çempionatı öncəsi güləş üzrə yeni reytinq siyahısını açıqlayıb.
Oxu.Az Qafqazinfo-ya istinadən xəbər verir ki, ilk onluqda ümumilikdə 19 güləşçimizin adı var.
Sərbəst güləşçilərin siyahısında Georgi Edişeraşvili (57 kq), yunan-Roma güləşçilərin siyahısında Rəsul Çunayev (71 kq) öz çəkilərində ilk sırada qərarlaşıb.
Sərbəst güləşçilərimizdən Mahir Əmiraslanov, Hacı Əliyev, Qalib Əliyev, Cəbrayıl Həsənov, Murad Süleymanov, Aleksandr Qostiyev, Aslanbek Alborov və Cəmaləddin Məhəmmədovun adı ilk onluğa daxil edilib.
Qadın güləşçilərdən Mariya Stadnik, Nataliya Sinişin, Alyona Kolesnik və Tatyana Omelçenko onluqda yer alıb.
Yunan-Roma güləşçilərinin onluğunda isə Elvin Mürsəliyev, Rafiq Hüseynov, İslam Abbasov, Orxan Nuriyev və Sabah Şəriətinin adlarını görmək mümkündür.
İ.F.
www.oxu.az
"
"Kriştianu Ronaldu 12 oyunluq diskvalifikasiya oluna bilər – VIDEOİspaniyanın “Real Madrid” klubunun futbolçusu Kriştianu Ronaldu 12 oyunluq diskvalifikasiya oluna bilər.
Oxu.Az Report-a istinadən xəbər verir ki, səbəb 32 yaşlı hücumçunun “Barselona” ilə İspaniya Superkuboku uğrunda ilk matçda baş hakim Rikardo de Burqos Benqoçeanı itələməsidir.
Məlumata görə, referi oyundan sonra protokolda qırmızı vərəqəyə etiraz edən K.Ronaldunun onu itələməsini qeyd edib. İspaniya Futbol Federasiyasının (RFEF) reqlamentinə əsasən, bu cür hərəkətə yol verən futbolçu 4-dən 12 oyuna qədər cəzalana bilər. Portuqaliyalı forvard 4 oyun cəza alarsa, bu, yalnız İspaniya Super Kuboku matçlarında qüvvədə olacaq. O, 5 və daha artıq görüşlük diskvalifikasiya olunacağı təqdirdə isə bu, RFEF bayrağı altında keçirilən bütün turnirlərə şamil ediləcək.
Qeyd edək ki, Kriştianu Ronaldu “Real Madrid”in 3:1 hesabı ilə qalib gəldiyi görüşün 57-ci dəqiqəsində meydana daxil olub. O, 80-ci dəqiqədə vurduğu qolu qeyd edən zaman futbolkasını soyunduğu üçün ilk sarı vərəqə alıb. Üç dəqiqə sonra isə simulyasiyaya görə ikinci “sarı”nı görən portuqaliyalı meydandan qovulub. Lakin bu qərarla razılaşmayan hücumçu arxadan referini itləyib.

İ.F.
www.oxu.az
"
"Riberi oyun zamanı qadın hakimlə zarafat etdi – VİDEOOxu.Az Lenta.ru-ya istinadən xəbər verir ki, Münhen “Bavariya”sının yarımmüdafiəçisi Frank Riberi “Kemnitser”lə  Almaniyanın Kuboku uğrunda oyunu zamanı qadın hakim Bibian Ştaynhauslə zarafatlaşıb.
Riberi cərimə zərbəsini vurmaq üçün topu yerə qoymağa əyilib və dərhal Ştaynhausun qıylarını açıb. Buna görə futbolçu cəzalandırılmayıb və qol vura bilib.
Qeyd edək ki, “Bavariya” 5:0 hesabı ilə qələbə qazanıb. 

N.О.
www.oxu.az
"
"Ramil Quliyev qızıl medalı vəfat edən atasına həsr etdiTürkiyəni təmsil edən azərbaycanlı yüngül atlet Ramil Quliyev dünya çempionatında qazandığı qızıl medalı mərhum atasına həsr edib.
Oxu.Az qol.az-a istinadən xəbər verir ki, o deyib ki, məhz atasının istəyi ilə hazırda yarışdığı idman növünü seçib: “Ona qədər başqa idman növləri ilə məşğul olmuşdum. Bir gün atam məni yüngül atletika məşqinə gətirdi. 
Elə ilk gündəcə məşqçi dedi ki, sabah yarış var, iştirak edəcəksən. Cavab verdim ki, axı təzəyəm, yarışda necə iştirak edə bilərəm. Soruşdu ki, qaça bilirsən, “hə” dedim. Beləliklə, ertəsi çıxıb yarışda qaçdım və qalib oldum. Onda düşündüm ki, bu, nə asan idman növüdür. Sonra yüngül atletikaya davam etdim”.
Ramil Quliyev deyib ki, atası onun ən böyük azarkeşi və ilk məşqçisi olub: “Qızıl medalı ona həsr edirəm. Mən onu 2010-cu ildə itirdim. O, hər zaman inanırdı ki, mən dünya çempionu olacağam”.
E.Ə.
www.oxu.az
"
"“Real” “Barsanı” öz evində yıxdı – VIDEO + FOTOİspaniya superkubokunun ilk oyunu keçirilib.
Oxu.az-ın Barselonadan olan xüsusi müxbiri xəbər verir ki, qarşılaşma heç də hamının gözlədiyi kimi yox tam əksi ilə yekunlaşıb. Möhtəşəm və gərgin keçən qarşılaşmada gözlənilməz hadisələr yaşanıb. Belə ki, “Real Madrid”in superulduzu Kriştiano Ronaldu qol vurduqdan bir neçə dəqiqə sonra meydandan qovulub. Ümumi hesaba gəlincə isə “Kral klubu” “Barsa”nı Nou Kampda 1-3 hesabı ilə məğlub edərək cavab görüşü üçün böyük üstünlük qazanıb
Cavab görüşü avqustun 17-də Madriddə baş tutacaq.
“Barselona” - “Real” 1:3
Qollar: Messi (77); Jerar Pike (50-avtoqol), Kriştianu Ronaldu (80), Marko Asensio (90)



























C.İ.

www.oxu.az
"
"İtaliya Superkubokunun qalibi məlum oldu – VİDEOİtaliyada ölkə Superkubokunun qalibi məlum olub.
Oxu.Az-ın APA-ya istinadla məlumatına görə, Romanın Olimpiya stadionunda son altı mövsümün çempionu “Yuventus” “Latsio” ilə qarşılaşıb.
Matç “Latsio”nun 3:2 hesablı qələbəsi ilə başa çatıb. Beləliklə, Roma klubu tarixində 4-cü dəfə İtaliya Superkubokunun qalibi olub.
İtaliya Superkuboku
“Latsio”-“Yuventus” 2:1
Qollar: Çiro İmmobile (32,54 dəq), Alessandro Murqia (63); Paulo Dibala (85,90)

A.S.
www.oxu.az
 
"
"Dünyanın ən sürətli adamı karyerasını zədə ilə başa vurdu – VİDEOBöyük Britaniyanın kişilərdən ibarət komandası Londondakı dünya çempionatında 4X100 metr məsafəyə estafet qaçışında qızıl medal qazanıb.
Oxu.Az Report-a istinadən xəbər verir ki, ev sahibləri əsas favorit sayılan ABŞ-ı 0,05 saniyə qabaqlayıblar.
Bürünc medalçı isə Yaponiya olub.
Yamayka komandasına gəldikdə, Useyn Bolt estafet çubuğunu üçüncü qəbul edib. Lakin özünün sonuncu mərhələsini zədə üzündən başa vura bilməyib. Beləliklə, Boltun karyerasındakı sonuncu qaçış komandasının diskvalifikasiyası ilə yekunlaşıb.
Qeyd edək ki, Useyn Bolt Londondakı dünya çempionatında 100 metr məsafəyə qaçışda bürünc medal qazanıb. Onun qatılmadığı 200 metr məsafəyə qaçışın qalibi Türkiyəni təmsil edən əslən azərbaycanlı Ramil Quliyev olub. Bolt 8 qat olimpiya və 11 qat dünya çempionudur.  

A.M.
www.oxu.az
 
"
"“Qarabağ”ın ÇL-dəki rəqibi “Kopenhagen” xal itiribDanimarka çempionatında V turun oyunları keçirilir.
Oxu.Az APA-ya istinadən xəbər verir ki, Çempionlar Liqasının “pley-off”unda “Qarabağ”ın rəqibi olan “Kopenhagen” növbəti matçını keçirib.
Paytaxt təmsilçisi öz meydanında “Horsens”lə görüşüb. 31-ci dəqiqədə məğlub duruma düşən “Kopenhagen” Federiko Santanderin 77-ci dəqiqədki qolu ilə məğlubiyyətdən qaçıb – 1:1.
Qeyd edək ki, 5 oyunda 6 xal toplayan “Kopenhagen” 14 komanda arasında 7-cidi.
A.M.
www.oxu.az
"
"Roman Qriqorçuk: Çoxlu sayda oyunlar olub ki, fərqlənmək imkanlarımızdan yararlana bilməmişik""Qələbəyə şadam. Sonluqda istədiyimiz kimi çıxış etmədiyimizi gördüm. Çoxlu sayda oyunlar olub ki, fərqlənmək imkanlarımızdan yararlana bilməmişik. Bu dəfə isə əksinə oldu"".
Oxu.Az Report-a istinadən xəbər verir ki, bunu ""Qəbələ""nin baş məşqçisi Roman Qriqorçuk səfərdə ""İnter""i 2:1 hesabı ilə yendikləri Azərbaycan Premyer Liqasının ilk tur matçından sonra mətbuat konfransında deyib. Ukraynalı mütəxəssis daha sonra jurnalistlərin suallarını cavablandırıb...
- Penalti epizodu zamanı Filip Ozobiçlə Cavid Hüseynov arasında dialoq baş verdi. Onlar nəyin mübahisəsini edirdilər?
- Hansı söhbəti etdiklərini eşitmədim. Hər ikisi ştatlı penalti ustalarıdır. Yəqin ki, zərbəni necə vurmağı müzakirə ediblər.
- İlk hissənin sonunda Stiven Jozef-Monrozun hərəkətindən sonra onu Famussa Kone ilə əvəzləmək istəsəz də, sonra fikrinizdən daşındız..
- Sizə kim deyib ki mən onu əvəzləmək istəyirdim?
- Oyun və nəticə gözlədiyiniz kimi oldu?
- Komandamız yenidir. Ona görə təsəvvür eləmək çətindir.
- Komandanın hazırkı vəziyyəti barədə nə deyə bilərsiniz?
- İşləməli olduğumuz çox şey var. Oyunçuların fərdi çıxışı o qədər də xoşuma gəlmədi. Bunun üzərində işləyəcəyik.
- Sizcə, komanda tam komplektləşib?
- Əlbəttə, tam komplektləşib. Düzdür, biz daha artığını etmək istəyirdik, ancaq ideal heç nə yoxdur.
- Araz Abdullayev və Xavi Ernandesin boşluğunu necə dolduracaqsınız?
- Onlar özü komandanı tərk etmək istədilər. Biz də razılaşdıq.
- Son 10 dəqiqədə “İnter” üstünlüyü ələ almışdı. Komandanın 2-3 real qol vəziyyəti var idi. Həmin anlarda “Qəbələ”də nə baş verirdi?
- 2:0 hesabı ilə üstün olduğumuz anda təzyiqi daha da artırmalı idik. Amma əksinə oldu. Komanda qol buraxdıqdan sonra əlavə təzyiq yaranır. Qələbə istəyən komanda oyunu yönləndirməlidir. Futbolçularım bunu öyrənməlidir.
- Bu gün “Qəbələ”nin 4 legioneri kənarda qaldı...
- Əlbəttə istəyirik ki, bütün oyunçularımız şans qazansın. Əsas odur ki, hamısı sağlamdır. Gələcəkdə hər birinə şans verməyə çalışacağam.
L.Ə.
www.oxu.az 
"
"""İnter""in rəhbəri: Rauf Əliyev komandaya qayıtmalıdır, başqa variantı yoxdurBakı ""İnter""inin Müşahidə Şurasının sədri Zaur Axundov ""Qəbələ""yə evdə 1:2 hesabı ilə uduzduqları Azərbaycan Premyer Liqasının ilk tur matçından sonra brifinq keçirib.
Oxu.Az Report-a istinadən bildirir ki, paytaxt klubunun rəhbəri əvvəlcə oyunu dəyərləndirib...
- Oyunumuzdan tam razı qaldım. Komandamız ciddi itkilərə, Rauf Əliyevin futbola, insanlığa layiq olmayan hərəkətinə, komandanı atıb qaçmasına baxmayaraq, gözəl çıxış etdi. Bu, gözlənildiyimdən də artıq oldu. Demək olar ki, minimum heç-heçəyə layiq idik. Amma bu, futboldur. Sona doğru 2-3 yüzfaizlik qol vəziyyəti yaratdıq. Amma nə etmək olar?
- Komandanızın turdan-tura daha yaxşı yerlər tutacağına ümidiniz var?
- Yüz faiz. Ümidim olmasaydı, burada olmazdım. Transfer qadağası ilə əlaqədar qışadək bacardığımızı edəcəyik. Fuad Bayramovla Nizami Hacıyevin zədəli olması ehtiyat oyunçular skamyamızın qısalığı öz təsirini göstərdi. Amma hamı gördü ki, ""İnter"" ""Qəbələ""dən nəinki geri qalırdı, hətta bir çox vəziyyətlərdə daha üstün oyun sərgiləyirdi.
- Rauf Əliyevin komandanı atıb qaçdığını dediniz. İndi o, Albaniyada ""Kukesi""nin düşərgəsindədir?
- Raufun 2018-ci ilin iyununadək müqaviləsi var. Bu, tamhüquqlu anlaşmadır. O, çox böyük səhvə yol verdi. Özünə də dedim. Albaniya klubuna da etirazımızı bildirmiş, Əliyevlə müqaviləmizin əslini göndərmişik. Bazar ertəsi ingiliscə tərcüməsini də göndərəcəyik. İnanmıram ki, Rauf ""Kukesi"" ilə müqavilə imzalasın. O, hansı ağılla gedib, başa düşmürəm.
- Cəzalandıracaqsınız?
- Əliyev komandaya qayıtmalıdır. Başqa variantı yoxdur. Müqavilə bir tərəfə qalsın, komandanı belə bir vəziyyətdə, transfer edə bilmədiyimiz, ağır itkilərlə üzləşdiyimiz vaxt yarı yolda atıb qaçdı.
- ""Kukesi"" ""İnter""ə hər hansı məbləğ təklif edib?
- Xeyr. Heç bir məbləğ ödəməyib. Albaniya klubundan bizə rəsmi heç nə gəlməyib. Kim hansı oyunçu ilə nə qədər istəyirsə, danışsın. Amma rəsmi məktub yoxdur.
- Bəs Rauf Əliyevin Albaniyaya getməsinə səbəb nədir?
- Bilmirəm. Əliyevlə ""İnter""ə yeni gəldiyim vaxt da söhbətim olmuşdu. O, mənə demişdi: ""Düzdür, komanda axtarıram. Amma siz gələndən sonra ümidimiz yaranıb ki, ""İnter"" inkişaf edəcək. Mən sizinləyəm"". Bu, bir tərəfə. İnsanın bizimlə müqaviləsi var. 2-3 yaşlı uşaq da belə addım atmazdı. Hansı ağılla ora getdiyini başa düşmürəm. Amma FİFA qayda-qanununa əsasən, inanmıram ki, onu ""Kukesi""yə qəbul etsinlər.
- Adrian Skarlatake ilə yeni müqavilə bağladınız?
- Bəli. Hamı ilə bağlanılıb, hamı da razıdır. Komandada heç bir problem yoxdur. İtkilərdən və Raufun son hərəkətindən başqa.
- ""İnter""in adını dəyişməsi nə zaman gerçəkləşəcək?
- Hələlik ""İnter"" adı ilə çıxış edirik. Yəqin ki, bir müddət çəkəcək. Mövsümün ortasında komandanın adının dəyişilməsinə gəlincə, bunlar hüquqi məsələlərdir. Hüquqi məsələlər yekunlaşdıqdan sonra ""İnter""in adı dəyişdiriləcək.  
L.Ə.
www.oxu.az 
"
"""Qəbələ"" ""İnter""ə qalib gəldi Bu gün Azərbaycan Premyer Liqasında daha bir oyun keçirilib.
Oxu.Az apasport.az-a istinadən xəbər verir ki, yeni mövsümün ilk turunun ikinci günündə ""İnter""lə ""Qəbələ"" qarşılaşıb.
Ötən mövsümün mükafatçıları ""İnter Arena""da üz-üzə gəlib. Avropa Liqasında çıxışını başa vuran komandaların dueli qollarla başlayıb.
Belə ki, ""Qəbələ"" ilk 24 dəqiqədə rəqib qapısına 2 qol vurub. Meydan sahibləri isə yalnız fasilədən sonra qol sevinci yaşaya bilib. Paytaxt təmsilçisi qollardan birinin əvəzini çıxıb.
Qeyd edək ki, dünən start götürən çempionatın ilk oyununda ""Neftçi"" öz meydanında ""Qarabağ""a uduzub - 1:3.
L.Ə.
www.oxu.az 
"
"“Real” Zidanın müqaviləsini 2020-ci ilə qədər uzatdı “Real” baş məşqçisi Zinəddin Zidanla müqavilənin müddətini uzadıb.
 Oxu.Az  Qol.az-a istinadən xəbərinə görə, bu haqda İspaniyanın “As” nəşri məlumat yayıb.
Yeni müqavilə 2020-ci ilin yayına qədər qüvvədə olacaq.
 
Qeyd edək ki, Zidanın gəliri illik iki dəfə artırılıb. Bundan sonra o, əvvəlkitək ildə 4, 35 milyon avro yox, 8 milyon avro qazanacaq.
 
Fransalı mütəxəssis qəzetə açıqlamasında məlumatı təsdiqləyib.   
L.Ə.
www.oxu.az 
"
"Klublar razılaşmasa “Kəpəz” ev oyunlarını Tovuzda keçirəcək“Komanda çempionata tam olaraq hazır deyil. Bu, əslində başa düşülən bir vəziyyətdir. Çünki startda oyun təcrübəsi olmur”.
Oxu.Az Report-a istinadən xəbər verir ki, bunu futbol üzrə Azərbaycan Premyer Liqasının I turundan “Sumqayıt”ın qonağı olacaq “Kəpəz”in baş məşqçisi Şahin Diniyev deyib.
Gəncə təmsilçisinin rəsmi saytına danışan 51 yaşlı mütəxəssis bildirib ki, komanda çempionatın gedişində öz oyununu tapacaq: “Dünyanın hər yerində belədir, istənilən komanda başlanğıcda hər şeyə hazır olmur. Yarış gedə-gedə futbolçular forma yığmağa başlayırlar. “Kəpəz”in heyəti 65-70 faiz yenilənib, ona görə də bizim üçün indi çətin dövrdür. Zamana ehtiyacımız var, futbolçuların bir-birini tam anlaması, xətlərarası əlaqənin ideal olması üçün çoxlu matçlar keçirməliyik. Amma bu o demək deyil ki, biz ilk oyunlardan əlimizi yanımıza salıb gözləyəcəyik. Dayanmaq olmaz, layiqli mübarizə aparmalıyıq. Hər bir oyun bizim üçün vacibdir. Premyer Liqanın səviyyəsi yüksəlib. Medallar uğrunda mübarizə aparan komandaların sayı artıb. Bu səbəbdən sıradan oyunlar olmayacaq. Həmçinin də sabahkı matç önəmlidir. Başlanğıc həmişə çətin olur. Amma uğurlu start olduqca vacibdir. Komanda bunun məsuliyyətini dərk edir”.
Ş.Diniyev bildirib ki, Gəncə şəhər stadionu təmirdə olduğu üçün “Kəpəz”in ev oyunlarını Tovuzda keçirməsi mümkündür: “Bu gün azarkeşlərə çox ehtiyacımız var. Gəncə şəhər stadionunun meydançasının təmirə bağlanması səbəbindən ev oyunlarımızı oktyabra kimi kənarda keçirməklə bağlı məsələ var. Azarkeşlər bizim “12-ci oyunçu”muzdurlar deyə, onlara ehtiyacımız böyükdür. Klublarla razılaşa bilməsək, ev oyunlarımızı elə fanatlarımıza görə Tovuzda keçirəcəyik. Onları Tovuza dəvət edirəm. Stadionu doldursunlar ki, özümüzü evdə olduğu kimi hiss edə bilək. Elə “Sumqayıt” ilə səfər oyunu üçün də Bakıdakı azarkeşlərimizə müraciət edib, onları dəstəyə çağırıram. Yeni komanda yaratmışıq, uşaqlara dəstək olmaq lazımdır”.
Qeyd edək ki, avqustun 13-də keçiriləcək “Sumqayıt” – “Kəpəz” oyunu saat 21:00-da başlayacaq.
L.Ə.
www.oxu.az 
"
"Ramil Quliyev Azərbaycandan getməsinin səbəbini açıqladı“Vətənim Azərbaycandan heç vaxt incikliyim olmayıb. Ümumiyyətlə, nəyə görə olmalıdır? Mənim xeyrimi istəməyən bəzi şəxslər vardı və yalnız bu səbəbdən ölkəni tərk etdim. Onlar mənə hazırlıq keçmək üçün şərait yaratmırdılar və Azərbaycanı beynəlxalq arena layiqincə təmsil etməyimdə maraqlı deyildilər”.
Oxu.Az-ın Report-a istinadən məlumatına görə, bunu TASS-a müsahibəsində Türkiyəni təmsil edən və 200 metr qaçış üzrə dünya çempionu olan Ramil Quliyev Azərbaycanı tərk etməsinin səbəblərinə aydınlıq gətirərkən deyib.
27 yaşlı atlet bildirib ki, Türkiyədən əvvəl karyerasını Rusiyada davam etdirmək imkanı olub: 
“Azərbaycanlılarla türklər qardaş xalqlardır. Daha doğrusu, eyni xalqıq. Ona görə də Türkiyədə özümü rahat hiss edirəm. Dillərimiz oxşar olduğu üçün iki aydan sonra rahat türkcə danışa bilirdim. Türkiyədən əvvəl Rusiyadan təklif almışdım. Lakin proses yubandı. Türkiyə ilə bir neçə həftənin içində razılaşdıq. Rusiyada isə iki ay fikirləşdilər, amma təşəbbüs göstərmədilər”.
R.Quliyev növbəti hədəfinin 200 metr məsafəni 19,70 saniyəyə qaçaraq, Avropa rekordunu müəyyənləşdirmək olduğunu söyləyib: 
“İdmançıların imkanları sərhədsizdir. 200 metr məsafəni 18 saniyəyə qaçmağın mümkünlüyünə inanıram. Lakin bunun üçün fərqli məşq yanaşması lazımdır. İnsanlar buna tədricən nail olacaqlar”.
Qeyd edək ki, R.Quliyev 2011-ci ilin aprelində Türkiyə vətəndaşlığını qəbul edib. O, dünya çempionu tituluna sahib çıxana qədər 200 metr məsafəyə qaçış üzrə 2009-cu il Universiadasının və “Brilliant Liqa”nın 2017-ci il Paris mərhələsinin qalibi, 2015-ci il Universiadasının və 2016-cı il Avropa çempionatının bürünc mükafatçısı olub. R.Quliyev 2016-cı il Rio-de-Janeyro Yay Olimpiya Oyunlarında iştirak edib, 100 metr məsafəyə qaçışda 9,97 saniyə, 200 metr məsafəyə qaçışda isə 19,88 saniyə nəticələrlə şəxsi rekordlara imza atıb.   
S.B.
www.oxu.az
"
"Tofiq Bəhrəmov adına stadionun qarşısında böyük izdiham – VİDEOXəbər verdiyimiz kimi, Çempionlar Liqasının play-off mərhələsi çərçivəsində Bakıda keçiriləcək “Qarabağ”-“Kopenhagen” matçının biletləri satışa çıxarılıb.
Oxu.Az-ın məlumatına görə, biletlər Tofiq Bəhramov adına Respublika stadionunun kassalarında satılır.
Qarşılaşmaya marağın olduqca böyük olmasına görə, kassaların qarşısında böyük növbələr yaranıb.
Yüzlərlə azarkeş oyunu izləmək, “Qarabağ”a dəstək olmaq üçün isti havada, günün altında gözləyir.
Qeyd edilir ki, qara bazarın qarşısını almaq üçün hər bir azarkeşə yalnız üç bilet satılır.
Xatırladaq ki, Bakıda Tofiq Bəhramov adına Respublika stadionunda keçiriləcək ilk oyun saat 20:00-da başlayacaq.
Cavab qarşılaşması isə avqustun 23-də Kopenhagendə “Parken” arenasında baş tutacaq.

S.B.
www.oxu.az
"
"“Mauqli” məğlub olduğu hollandiyalıdan qisasını ala bilər – VİDEOAvqusutun 23-də Çeçenistanın paytaxtı Qroznıda azərbaycanlı kikboksçu Zabit Səmədov hollandiyalı Errol Tsimerman ilə revanş döyüşü keçirəcək.
Oxu.Az-ın məlumatına görə, döyüş Çeçenistanın ilk prezindenti Əhməd Kadırovun xatirəsinə həsr olunmuş beynəlxalq turnir çərçivəsində baş tutacaq.
Qeyd edək ki, 2008-ci ildə Avropa Qran-prisinin finalında hakimlər qələbəni hollandiyalı döyüşçüyə verib. Lakin Z.Səmədovun komandası hakimlərin bu qərarı ilə razılaşmayıb.

İ.F.
www.oxu.az 
"
"“Arsenal”-“Lester” matçında yeddi qol – VİDEOLondonun “Arsenal” klubu İngiltərə Premyer Liqasının 2017/2018 mövsümünün ilk oyununda “Lester” komandasına qalib gəlib.
Oxu.Az-ın xəbərinə görə, “Emirates” stadionunda keçirilən qarşılaşma meydan sahiblərinin 4:3 hesablı qələbəsi ilə başa çatıb.
“Arsenal”ın heyətində Aleksandr Lakazett (2), Denni Uelbek (45+2), Aaron Remzi (83) və Olivye Jiru (85) fərqləniblər.
Qonaqlar isə Ceymi Vardinin dublu (29, 56) və Sindzi Okazakinin (5) qolu ilə cavab veriblər.  

S.B.
www.oxu.az
"
"Roman Qriqorçuk: Çoxlu sayda oyunlar olub ki, fərqlənmək imkanlarımızdan yararlana bilməmişik.""Qələbəyə şadam. Sonluqda istədiyimiz kimi çıxış etmədiyimizi gördüm. Çoxlu sayda oyunlar olub ki, fərqlənmək imkanlarımızdan yararlana bilməmişik. Bu dəfə isə əksinə oldu"".
Oxu.Az Report-a istinadən xəbər verir ki, bunu ""Qəbələ""nin baş məşqçisi Roman Qriqorçuk səfərdə ""İnter""i 2:1 hesabı ilə yendikləri Azərbaycan Premyer Liqasının ilk tur matçından sonra mətbuat konfransında deyib. Ukraynalı mütəxəssis daha sonra jurnalistlərin suallarını cavablandırıb...
- Penalti epizodu zamanı Filip Ozobiçlə Cavid Hüseynov arasında dialoq baş verdi. Onlar nəyin mübahisəsini edirdilər?
- Hansı söhbəti etdiklərini eşitmədim. Hər ikisi ştatlı penalti ustalarıdır. Yəqin ki, zərbəni necə vurmağı müzakirə ediblər.
- İlk hissənin sonunda Stiven Jozef-Monrozun hərəkətindən sonra onu Famussa Kone ilə əvəzləmək istəsəz də, sonra fikrinizdən daşındız..
- Sizə kim deyib ki mən onu əvəzləmək istəyirdim?
- Oyun və nəticə gözlədiyiniz kimi oldu?
- Komandamız yenidir. Ona görə təsəvvür eləmək çətindir.
- Komandanın hazırkı vəziyyəti barədə nə deyə bilərsiniz?
- İşləməli olduğumuz çox şey var. Oyunçuların fərdi çıxışı o qədər də xoşuma gəlmədi. Bunun üzərində işləyəcəyik.
- Sizcə, komanda tam komplektləşib?
- Əlbəttə, tam komplektləşib. Düzdür, biz daha artığını etmək istəyirdik, ancaq ideal heç nə yoxdur.
- Araz Abdullayev və Xavi Ernandesin boşluğunu necə dolduracaqsınız?
- Onlar özü komandanı tərk etmək istədilər. Biz də razılaşdıq.
- Son 10 dəqiqədə “İnter” üstünlüyü ələ almışdı. Komandanın 2-3 real qol vəziyyəti var idi. Həmin anlarda “Qəbələ”də nə baş verirdi?
- 2:0 hesabı ilə üstün olduğumuz anda təzyiqi daha da artırmalı idik. Amma əksinə oldu. Komanda qol buraxdıqdan sonra əlavə təzyiq yaranır. Qələbə istəyən komanda oyunu yönləndirməlidir. Futbolçularım bunu öyrənməlidir.
- Bu gün “Qəbələ”nin 4 legioneri kənarda qaldı...
- Əlbəttə istəyirik ki, bütün oyunçularımız şans qazansın. Əsas odur ki, hamısı sağlamdır. Gələcəkdə hər birinə şans verməyə çalışacağam.
L.Ə.
www.oxu.az 
"
"“Qarabağ” Azərbaycan çempionatına qələbə ilə başladı – VİDEOFutbol üzrə Azərbaycan Premyer Liqasına start verilib.
Oxu.Az-ın xəbərinə görə, turun ilk matçında “Neftçi” “Qarabağ”ı qəbul edib.
“Bakcell Arena”da keçirilən qarşılaşma Ağdam təmsilçilərinin 3:1 hesablı qələbəsi ilə yekunlaşıb.
Qonaqların heyətində Mahir Mədətov dubla imza atıb (15 və 40-cı dəqiqələrdə). Daha bir dəfə isə Dino Ndlovu fərqlənib (62).
“Neftçi”nin təsəlli qolunu hakimin oyuna əlavə etdiyi dəqiqələrdə Rahid Əmirquliyev vurub.

S.B.
www.oxu.az
"
"Useyn Boltdan Ramil Quliyevə – JESTƏfsanəvi yamaykalı atlet Useyn Bolt azərbaycanlı idmançı Ramil Quliyevi Londonda keçirilən yüngül atletika üzrə dünya çempionatında 200 metr məsafəyə qaçışda qızıl medal qazanması münasibəti ilə təbrik edib.
Oxu.Az-ın xəbərinə görə, U.Bolt sosial şəbəkələrdə özü, Ramil Quliyev və məşqçisi Oleq Muxinlə fotosunu paylaşıb.
“Mövqeyini qorumağı arzulayıram, çox sevindim”, - idmançı fotoya şərhdə yazıb.
Qeyd edək ki, Useyn Bolt artıq karyerasını bitirir. Londonda keçirilən dünya çempionatında o, 100 metr məsafəyə qaçışda çıxış edib və gözlənilmədən 3-cü yeri tutub. 
Əfsanəvi idmançı dünya çempionatından sonra karyerasını bitirəcəyi bildirib.
S.B.
www.oxu.az
"
"Məşqçisi Ramil Quliyevdən narazılıq etdi: Onu təbrik etməyəcəm – FOTOXəbər verdiyimiz kimi, Türkiyəni təmsil edən azərbaycanlı idmançı Ramil Quliyev Londonda keçirilən dünya çempionatında qızıl medal qazanıb. 200 metr məsafəyə qaçış üzrə dünya çempionu olan Ramil Quliyev çiyninə Azərbaycan bayrağı salıb və bütün dünyaya Azərbaycanlı olduğunu nümayiş etdirib.
Oxu.Az-ın xəbərinə görə, Ramil Quliyevi ilk dəfə idmana gətirən Azərbaycan yüngül atletika üzrə milli komandasının baş məşqçisi Tofiq Əliyev Unikal.org-a keçmiş tələbəsi haqqında danışıb.
“Mən bu barədə heç nə danışmaq istəmirəm. Amma sizin xahişinizlə hər şeyə aydınlıq gətirəcəm. Əvvəla Ramil Quliyevin rəhmətlik atası Eldar Quliyev də məşqçi idi. Amma o, oğlu Ramil Quliyevi heç zaman idmana gətirmirdi. Eldar kişidən Ramili mənim yanıma idmana göndərməsini xahiş etdim. İlk günlər R.Quliyevin də bu idman növünə heç həvəsi yox idi. Amma təklifim ilə R.Quliyev 2002-ci ildən mənim yanım da idmanla məşğul olmağa başladı.
İlk illər nəticə göstərməsə də, amma növbəti illər ərazində zəhmətim nəticə verməyə başladı. İlk dəfə Azərbaycanda idmançılar arasında Olimpiadaya vəsiqə qazanan Ramin Quliyev olub. O, Çexiyada 20.43 saniyəlik dərəcə ilə ikinci yeri tutdu və Olimpiadaya Azərbaycandan ilk vəsiqə alan idmançı adını qazandı.
O, mənim rəhbərliyim altında Azərbaycanı 2008 Pekin Olimpiadasında təmsil etdi. Olimpiadaya gedəndə başına maraqlı hadisədə gəlmişdi. Belə ki, o idman geyimini Moskva hava limanında unutmuşdu. (Gülür) Bu bir az ona problem yaratsa da çinlilər ona geyim təşkil etdilər.
Bu Olimpiadandan sonra Ramil Quliyev atasının təklifi əsasında məndən çıxdı. Ona atası məşqçilik etməyə başladı. Amma bundan sonra da mən bir məşqçi kimi hər zaman ona və rəhmətlik atasına dəstək olmuşdum.”
Baş məşqçi Tofiq Əliyev keçmiş tələbəsindən bir az da gileyləndi:
“R.Quliyev ilk dəfə deyil ki, uğur qazanır. Onu idmana mən gətirmişəm və heç zaman ona pislik etməmişəm. Mənim də nailiyyətlərim olub. Hazırda yaşım o yaş deyil ki, yenidən uğur qazanım. Uğurum isə tələbələrimdir. Hər zaman tələbələrimdən hörmət gözləmişəm və bundan başqa mənim heç nəyə ehtiyacım yoxdur. Amma digər tələblərim kimi Ramildən də salam-sağ ol gözləyirəm. Mən onu heç vaxt zəng edib təbrik etməyəcəm. Zəngi ondan gözləyirəm. Çünki onun uğrunda az da olsa mənim də zəhmətim var. Mən bu borcu hər hansı bir əşya ilə deyil, Ramilin mənə göstərəcəyi xoş söz ilə qarşılanmasını gözləyirəm. Amma nədənsə Ramil mənə soyuqluq göstərir.”
T.Əliyev Ramil Quliyevlə görüşdüyünü də deyib:
“Türkiyəni təmsil edən atlet Ramil Quliyev ""Bakı 2017"" IV İslam Həmrəyliyi Oyunlarında qızıl medal qazandı. Sprinter finalda 100 metr məsafəni 10,06 saniyəyə qət etdi. Oyunlarda qələbə qazandı. Hazırda onun şəxsi məşqçisi Oleq Muxindir. Heç onunla danışmıram da. Amma Oyunlar ərəfəsində Ramil mənimlə görüşüb hal-əhval tutdu”.








S.B.
www.oxu.az
"
"Azərbaycanda federasiyanın ofisi bağlanıb – PUL YOXDURAzərbaycan Qılıncoynatma Federasiyasının ofisi bağlanıb. 
Oxu.Az-ın prosport.az-a istinadən xəbərinə görə, bunu federasiyanın vitse-prezidenti Yaşar Məmmədov deyib.
O bildirib ki, federasiyanın prezidenti Nazim İbrahimovun iki ildən çox müddətdə maaşları verməməsinə görə, ofisi avqustun 1-dən bağlamalı olub. 
Məmmədovun sözlərinə əsasən, artıq onun öz cibindən federasiya işçilərinə və kommunal xərclərə verəcəyi pul yoxdur. 
Diasporla İş üzrə Dövlət Komitəsinin sədri olan Nazim İbrahimovun isə sentyabrın 1-dək məzuniyyətdə olacağı bildirilir.
Gənclər və İdman Nazirliyi, eləcə də Milli Olimpiya Komitəsindən məsələyə münasibət bildirilərkən qeyd ediblər ki, sentyabr ayına qədər gözləmək lazımdır. 
Nazim İbrahimovla görüşdən sonra, məsələyə aydınlıq gətiriləcəyi gözlənilir. 
“Ancaq əvvəllər də belə deyildiyini nəzərə alsaq, bu federasiyada “köhnə hamam, köhnə tas”ın davam edəcəyi gün kimi aydındır”, - Y.Məmmədov bildirib. 
S.B.
www.oxu.az
"
"“Sumqayıt” klubu 19 yaşlı qapıçı ilə müqavilə bağladı“Sumqayıt” klubu 2017/2018 mövsümü üçün növbəti transferini reallaşdırıb.
Oxu.Az-ın Report-a istinadən verdiyi məlumata görə, son mövsümü “Qəbələ”də keçirmiş Süleyman Süleymanov Sumqayıt təmsilçisi ilə 3 illik müqavilə imzalayıb.
19 yaşlı qapıçı 36 nömrəli forma altında çıxış edəcək.
Qeyd edək ki, S.Süleymanov U-15, U-16, U-17, U-19 və U-21 millilərində çıxış edib.
A.S.
www.oxu.az
 
"
"“Fənərbağça” “Zenit”in braziliyalı futbolçusunu icarəyə götürürTürkiyənin “Fənərbağça” klubu Rusiya təmsilçisi “Zenit”də forma geyinən Juliano Viktor de Paulanı icarəyə götürür.
Oxu.Az Report-a istinadən xəbər verir ki, artıq bununla bağlı danışıqlar başlayıb. 
İyirmi yeddi yaşlı braziliyalı yarımmüdafiəçi bu gün Bakı vaxtı ilə saat 19:30-da İstanbula gələcək və tibbi yoxlanışdan keçəcək.
Qeyd edək ki, Juliano ötən mövsüm “Zenit”in heyətində 30 oyuna çıxıb və 8 qol vurub.
E.Ə.
www.oxu.az
"
"Çingiz Hüseynzadə mətbuatın qarşısına çıxacaq - Ramilə görəAzərbaycan Atletika Federasiyasının prezidenti Çingiz Hüseynzadənin iştirakı ilə mətbuat konfransı keçiriləcək.
Oxu.Az xəbər verir ki, konfrasda Ramil Quliyevlə bağlı məsələyə aydınlıq gətiriləcək.
Tədbir 15 avqust, saat 14:00-da Milli Olimpiya Komitəsinin inzibati binasında keçiriləcək.
E.Ə.
www.oxu.az
"
"Olimpiya və dünya çempionlarımız zirvədə!Dünya Taekvondo Federasiyası yeni reytinq cədvəlini açıqlayıb.
Oxu.Az apasport.az-a istinadən xəbər verir ki, Olimpiya çəkiləri üzrə açıqlanan “Top-10” Azərbaycan üçün uğurlu saymaq olar.
Avqust üçün tərtib olunan siyahıda yığmamızın 4 taekvondoçusu yer alıb. Belə ki, Rio-2016-nın qalibi Radik İsayev +80 kq çəki dərəcəsində yenə də birincidir. Aktivində 482.93 xalı olan idmançımız ən yaxın izləyicisi Abdul İssfu (Niger) 76,62 xal qabaqlayır.
Dünya çempionumuz Milad Beiqi Harçeqani (80 kq) də bütün rəqiblərindən yüksəkdədir. B dəfə də liderliyini qoruyan təmsilçimiz ikinci yerdə olan Şeyx Saleh Junior Sissedən (Fil Dişi Sahili) 45.62 xal öndədir – 460,96.
68 kq çəki dərəcəsində yığmamızın lideri Ayxan Tağızadə isə 9-cu pillədədir. Avropa Oyunlarının qalibi 192,17 reytinq xalına malikdir.
Olimpiya mükafatçımız Patimat Abakarova (49 kq) da Tağızadə kimi 9-cu yerdədir. Onun aktivində 211,53 xalı var.
A.H.
www.oxu.az
"
"Ən sürətli azərbaycanlı: Vətənə qayıtmağa hazıram“Prezident İlham Əliyevə mənə ünvanladığı təbrikə görə dərin təşəkkürümü bildirirəm. Bu, mənim üçün qürurvericidir”.
Oxu.Az xəbər verir ki, bunu AzVision.az-a eksklüziv açıqlamasında Londonda keçirilən yüngül atletika yarışında dünya çempionu olan Ramil Quliyev deyib.
Türkiyəni təmsil edən atlet “Azərbaycana qayıtmaq istərdinizmi?” sualına “Əgər istəsələr, mən hər zaman qayıtmağa hazıram”, - deyə cavab verib.
“Bu, təkcə mənim yox, bütün Azərbaycan xalqının qələbəsidir. Çox sevinirəm. Bilirdim ki, xalqım məni dəstəkləyəcək. Bunu hiss edirdim. Mənə dəstək olan hər kəsə təşəkkür edirəm. Mən azərbaycanlıyam. Azərbaycan və Türkiyə bir millət, iki dövlətdir. Ona görə də hər iki dövlətin bayrağını dalğalandırdım. Bu, mənim üçün fəxrdir”
Qeyd edək ki, Türkiyəni təmsil edən azərbaycanlı idmançı Ramil Quliyev Londonda keçirilən yüngül atletika yarışında dünya çempionu adını qazanıb. Ramilin qələbəsi Türkiyədə böyük sevinclə qarşılanıb. Türkiyə prezidenti Rəcəb Tayyib Ərdoğan, Azərbaycan prezidenti İlham Əliyev və digər dövlət məmurları azərbaycanlı idmançını qazandığı qələbə münasibətilə təbrik ediblər.
E.Ə.
www.oxu.az
"
"“Arsenal” Sançesə rekord məbləğdə əmək haqqı təklif etdiİngiltərənin “Arsenal” klubu futbolçusu Aleksis Sançesə rekord məbləğdə əmək haqqı təklif edib.
Oxu.Az Report-a istinadən xəbər verir ki, London təmsilçisi 29 yaşlı çilili hücumçuya həftəlik 300 min funt sterlinq ödəməyə hazırdır.
Əgər onunla klub arasında razılıq əldə olunsa, A.Sançes İngiltərinin ən çox ödəniş alan futbolçusu olacaq.
Hazırda ən çox ödəniş alan futbolçu həftəyə 290 min funt sterlinq alan “Mançester Yunayted”in fransalı yarımmüdafiəçisi Pol Poqbadır. 
Qeyd edək ki, A.Sançes 2017/2018 mövsümünün sonuna qədər olan müqaviləsinə əsasən, həftəlik 140 min funt sterlinq qazanır. Onun xidmətindən “Mançester Siti” və PSJ klublarının maraqlı olduğu bildirilir.
E.Ə.
www.oxu.az
"
"“Kopenhagen” “Qarabağ” azarkeşlərinə müraciət etdi“Kopenhagen” Çempionlar Liqasının “play-off” mərhələsində keçirəcəyi oyunlarla əlaqədar “Qarabağ” azarkeşlərinə müraciət edib.
Oxu.Az Qafqazinfo-ya istinadən xəbər verir ki, bununla bağlı Danimarka klubunun saytında rəsmi açıqlama yerləşdirilib.
Ağdam komandası fanatlarına avqustun 23-də, Bakı vaxtı ilə saat 22:45-də cavab oyununun təşkil olunacağı “Parken” stadionunda daxili nizam-intizam, bölgü və təhlükəsizlik qaydalarına riayət etmək barədə xəbərdarlıq edib. O da  qeyd olunub ki, qonaq komanda tərəfdarları biletləri yalnız “Qarabağ” vasitəsilə əldə edə bilərlər.
“Parken” stadionu 38 min tamaşaçı tutumuna malik olduğunu nəzərə alsaq,  “Qarabağ” azarkeşləri üçün 1900 nəfərlik sektor ayrılacaq.
Xatırladaq ki, ilk oyun avqustun 15-də Bakıdakı Tofiq Bəhramov adına Respublika stadionunda saat 20:00-da keçiriləcək.
E.Ə.
www.oxu.az
"
"Gəncədə marafon keçiriləcəkSentyabrın 17-də Heydər Əliyev Fondunun təşəbbüsü ilə “Gəncə Marafonu - 2017” keçiriləcək. 
Azərbaycanın qədim tarixə sahib Gəncə “İradənlə tarix yaz”, “Marafonda bizimlə ol” şüarı altında regionlar arasında marafona ev sahibliyi edəcək ilk şəhər olacaq. 
Layihə regionlarda idmanın inkişafına dəstək, sağlam həyat tərzini, eləcə də Azərbaycanın ayrı-ayrı bölgələrində müxtəlif yaşda insanlar arasında xeyirxah amallar naminə həmrəylik ideyalarını təbliğ etmək məqsədi daşıyır.
“Gəncə Marafonu –2017” Heydər Əliyev Fondunun Regional İnkişaf İctimai Birliyi (RİİB) və Gəncə şəhər İcra Hakimiyyətinin dəstəyi ilə təşkil olunur. 
Marafon Gəncə şəhərində “Zəfər Tağı”ndan start götürərək Nizami Gəncəvi prospekti, Heydər Əliyev prospekti, Cavad xan küçəsi, “Gəncəçay” bulvarı, Şah İsmayıl Xətai prospekti boyunca davam edib Heydər Əliyev park kompleksinə qədər 17 kilometrlik məsafəni əhatə edəcək. 
 “Gəncə Marafonu–2017”yə 16 yaşdan yuxarı hər kəs əvvəlcədən qeydiyyatdan keçərək qoşula bilər.
Regionda keçirilən ilk marafonda vəsaitlər Heydər Əliyev Fondunun Regional İnkişaf İctimai Birliyi tərəfindən qarşılandığından fiziki şəxslər və korporativ yarışmaçılar iştirak üçün heç bir ödəniş etməyəcəklər. 
“Gəncə Marafonu – 2017”nin mükafatlandırma mərasimi 2 kateqoriyada olacaq. Belə ki, marafonun kişi və qadın iştirakçıları ilk 3 yer uğrunda mübarizə aparacaqlar. 
Kişi və qadın kateqoriyalarının hər birində 1-ci yerin qalibi 3 000 AZN, 2-ci yerin qalibi 2 000 AZN, 3-cü yerin qalibi isə 1 000 AZN məbləğində mükafat və hədiyyələrlə, eləcə də medal və sertifikatlarla təltif olunacaqlar.
Marafonla bağlı yeniliklər, yarış ərəfəsində keçiriləcək məşqlər, qeydiyyat prosesi barədə ətraflı məlumat “Gəncə Marafonu–2017”nin rəsmi feysbuk səhifəsi - facebook.com/ganjamarathon və www.ganja.marathon.az  saytında təqdim olunacaq. 
Qeyd edək ki, “Gəncə Marafonu - 2017” ilə əlaqədar məlumat mərkəzi də fəaliyyət göstərəcək. Marafon iştirakçıları və tədbirlə maraqlananlar (012) 310 13 31 nömrəsi ilə əlaqə saxlayaraq, suallarını ünvanlaya bilərlər.
Xatırladaq ki, bu vaxtadək Heydər Əliyev Fondunun təşəbbüsü ilə 2016 və 2017-ci illərdə paytaxt Bakıda “Küləyə qalib gəl!” şüarı altında “Bakı Marafonu” təşkil olunub. Ardıcıl olaraq keçirilən marafonlara ümumilikdə Azərbaycandan və digər ölkələrdən 20 000-dən çox iştirakçı qoşulmuşdu. Marafon region sakinləri tərəfindən böyük maraqla qarşılandığından yarışın Gəncə şəhərində də keçirilməsinə qərara verilib.
E.Ə.
www.oxu.az
"
"Arda Turan: Yaşasın Azərbaycan-Türkiyə qardaşlığı – FOTO""Barselona"" klubunun ulduz futbolçusu Arda Turan azərbaycanlı idmançı Ramil Quliyevi Dünya Çempionu olması münasibətilə təbrik edib. 
Oxu.Az BAKU.WS-ə istinadən xəbər verir ki, Arda Turan sosial şəbəkə ""Yaşasın Azərbaycan-Türkiyə qardaşlığı"" yazıb"". 
O, Ramil Quliyevin şəklini paylaşaraq idmançının rəsmi səhifəsini qeyd edib. 
Türkiyəni təmsil edən azərbaycanlı idmançının Londonda keçirilən Dünya Çempionatında 200 metr məsafəyə qaçışda qızıl medal alması mühüm hadisələrdən biri hesab olunur. Belə ki, çox nadir hallarda ağ adam 200 metr məsafəyə qaçışda uğur qazanır. 



E.Ə.
www.oxu.az
"
"Araz Abdullayev rəsmən Kipr klubunda“Qəbələ”nin və Azərbaycan milli komandasının futbolçusu Araz Abdullayev karyerasını Kiprdə davam etdirəcək.
Oxu.Az sport24.az-a istinadən xəbər verir ki, 25 yaşlı yarımmüdafiəçi “Anortosis” klubuna keçib. Abdullayev Famaqusta təmsilçisi ilə 1 illik müqavilə imzalayıb.
Abdullayev 2008-2011 və 2012-2016-cı illərdə “Neftçi”də çıxış edib. 2011-2012-ci illərdə müqavilə ilə İngiltərə “Everton”una məxsus olan yarımmüdafiəçi icarə əsasında 2012-ci ilin ilk yarısında Yunanıstanın “Panionios” klubunda legioner həyatı yaşayıb. Araz 2017-ci ilin qış transfer pəncərəsində “Qəbələ” ilə müqavilə imzalamışdı.
Abdullayev millimizdə 2008-ci ildən çıxış edir.
A.H.
www.oxu.az
"
"Peter Çex futbolu buz xokkeyinə dəyişdi - VİDEOİngiltərənin “Arsenal”futbol klubunun qapıçısı Peter Çex buz xokkeyi üzrə oyunda iştirak edib.
Oxu.Az-ın goal.com-a istinadən verdiyi məlumata görə, oyun Çexiya xokkeyinin əfsanəvi oyunçusu Marti Qavlatın xatirəsinə həsr olunub.
M.Qavlat NHL –da (Milli Xokkey Liqası) 15 il çıxış edib və 6 klubun şərəfini qoruyub. Çexiyanın Brno şəhərinə keçirilən xatirə oyununda P.Çex 3 şayba buraxıb. 

İ.F.
www.oxu.az
"
"Yıldırım dünya çempionu Ramil Quliyevi təbrik etdiTürkiyənin baş naziri Binəli Yıldırım 200 metr məsafəyə qaçışda dünya çempionu olan Ramil Quliyevi təbrik edib.
Oxu.Az xəbərinə görə, Trend bu barədə Türkiyə baş nazirinin administrasiyasına istinadən məlumat verib.
R.Quliyev karyerasında ilk dəfə dünya çempionu adını qazandıqdan dərhal sonra onu Türkiyə prezidenti Rəcəb Tayyib Ərdoğan da təbrik etmişdi.
Qeyd edək ki, Türkiyəni təmsil edən R.Quliyev Londonda keçirilən yüngül atletika üzrə dünya çempionatında 20,09 saniyə nəticə göstərərək yarışın favoriti hesab olunan niderlandlı Vayde Van Nikerki qabaqlayaraq dünya çempionu adını qazanıb.
E.Ə.
www.oxu.az
"
"Mübariz Mənsimov Ramil Quliyevi təbrik etdi – FOTO“Palmali” Şirkətlər Qrupunun prezidenti Mübariz Mənsimov Türkiyəni  təmsil edərək dünya çempionu olan azərbaycanlı atlet Ramil Quliyevi təbrik edib. 
Oxu.Az xəbər verir ki, Türkiyədə yaşayan iş adamı Ramillə qürur duyduğunu yazıb. 
“Türkiyəni uğurla təmsil edən atlet Ramil Quliyev 200 metr məsafəyə qaçışda 20.09 göstərici ilə Dünya Çempionu adını qazandı! Bu, iki ölkənin uğurudur. Təbriklər Ramil!!!” 



E.Ə.
www.oxu.az
"
"Yeni mövsüm start götürür: Azərbaycan derbisində kim sevinəcək?Bu gün Azərbaycan Premyer Liqasında 2017/2018 mövsümü start götürəcək.
Oxu.Az-ın apasport.az-a istinadən verdiyi məlumata görə, mövsümün açılış oyununda ölkənin iki ən titullu komandası qarşılaşacaq.
Premyer Liqadakı 103 günlük sükut FİFA referisi Əliyar Ağayevin start fiti ilə pozulacaq. 8-ci km qəsəbə stadionunda keçiriləcək görüşdə ""Neftçi"" və ""Qarabağ"" komandaları üz-üzə gələcək. Əvvəlki bütün çempionatlarda iştirak edən komandaların növbəti dueli, budəfəki Azərbaycan derbisi də maraqla gözlənilir. 
Çempionlar Liqasının ""play-off"" mərhələsində mübarizə aparacaq ""Qarabağ"" Premyer Liqanın yeni mövsümünə ardıcıl 5-ci, ümumilikdə 6-cı çempionluq iddiası ilə başlayacaq. ""Neftçi"" isə son illərdəki uğursuzluğunu unutdurmaq niyyətindədir.
Azərbaycan Premyer Liqası
I tur
11 avqust (cümə)
21:00. ""Neftçi"" – ""Qarabağ""
Hakimlər: Əliyar Ağayev, Zeynal Zeynalov, Rza Məmmədov, Orxan Məmmədov
AFFA nümayəndəsi: Eldəniz Musayev
Hakim-inspektor: Məlik Həsənov
8-ci km qəsəbə stadionu
A.H.
www.oxu.az
"
"Ramil Quliyev: Arzum bu idi ki, çempion olub, Azərbaycan bayrağı ilə dövrə vurum – VİDEOLondonda keçirilən Dünya Çempinonatında Türkiyə təmsilçisi kimi qızıl medal qazanan azərbaycanlı Ramil Quliyev jurnalistlərə açıqlama verib.
Oxu.Az xəbər verir ki, Türkiyənin Dünya Atletika Çempionatlarında ilk qızıl medalı kimi tarixə düşən azərbaycanlı sprinter bildirib ki, çempion olması onun arzusu olub:  ""Arzum bu idi ki, çempion olub, Azərbaycan bayrağı ilə dövrə vurum"".
Qeyd edək ki, Ramil Quliyev 200 metr məsafəni 20.09 saniyəyə qaçaraq dünya çempionu adını qazanıb. O, qələbəni Azərbaycan və Türkiyə bayrağı ilə qeyd edib. Bu çempionluğa görə 60 min dollar mükafat alacaq.
Türkiyə isə Ramil Quliyevə mükafat olaraq 375 cumhuriyyət qızılı verəcək. Ramil Quliyev 2011-ci ildən Türkiyə yığmasındadır. O, dünya üzrə 100 metr yarışlarında 10 saniyənin altında nəticə göstərmiş 3 ağdərili atletdən biridir.

Elvin Əhmədov
www.oxu.az
"
"Ərdoğan Ramil Quliyevi təbrik etdiTürkiyə prezidenti Rəcəb Tayyib Ərdoğan azərbaycanlı idmançı Ramil Quliyevi Londonda keçirilən dünya çempionatındakı qələbə münasibəti ilə təbrik edib.
Oxu.Az-ın xəbərinə görə, dövlət başçısı bu barədə öz Twitter səhifəsində yazıb:
“Dünya çempionatında 200 metrlik məsafəyə qaçışda qızıl medal qazanan və hər birimizi qürurlandıran Ramil Quliyevi səmimi qəlbdən təbrik edirəm”.
Qeyd edək ki, Ramil Quliyev 2011-ci ildən türkiyə bayrağı altında çıxış edir. Bu onun dünya çempionatlarında ilk medalıdır.



S.B.
www.oxu.az
"
"Arda Turan son qərarını verdi – FOTOTürkiyəli futbolçu Arda Turan milli komandaya geri döndüyünü açıqlayıb.
Oxu.Az “Qafqazinfo”ya istinadən xəbər verir ki, futbolçu qərarını sosial şəbəkədə elan edib.
6 iyunda milli karyerasını bitirdiyini açıqlayan 30 yaşlı futbolçu, qərarının dəyişməsində yeni baş məşqçi Mirçea Luçeskunun rolu olduğunu bildirib.
A.Turan yenidən şans veriləcəyi təqdirdə yenidən milli komandanın formasını geyinməkdən qürur hissi keçirəcəyini vurğulayıb.
Xatırladaq ki, Arda Turan jurnalist Bilal Meşeyə hücum etdiyi üçün heyətdən uzaqlaşdırılmış, ardınca isə futbolçu milli karyerasını bitirdiyini açıqlamışdı.
2 gün öncə isə Luçesku Turanla görüşərək onun milli komandaya qayıtmasını istəmişdi. Bir neçə saat öncə isə Türkiyə Futbol Federasiyasının rəhbəri Yıldırım Dəmirörən də mətbuat konfransında “Arda Turana qapımız açıqdır” açıqlamasını vermişdi.



S.B.
www.oxu.az
"
"Ramil Quliyev dünya çempionu oldu – VİDEOTürkiyəni təmsil edən Azərbaycan əsilli idmançı Ramil Quliyev Londonda keçirilən yüngül atletika üzrə dünya çempionatında 200 metr məsafəyə qaçışda qızıl medal qazanıb.
Oxu.Az-ın xəbərinə görə, Quliyev 20,09 saniyə nəticə ilə ən yaxşı olub.
Gümüş medalı Cənubi Afrika təmsilçisi Ueyd van Nekirk (20,11), bürünc medalı isə Trinidad və Tobaqodan olan Ceremi Riçards (20,11) qazanıb.
Qələbədən sonra Ramil Quliyev Azərbaycan və Türkiyə bayraqlarına bürünüb.
Qeyd edək ki, bu, Türkiyənin Dünya Atletika Çempionatlarında ilk qızıl medalı kimi tarixə düşüb.

S.B.
www.oxu.az
"
"Azərbaycan-San Marino oyununun biletləri satışa çıxarıldı2018-ci il dünya çempionatının seçmə mərhələsi çərçivəsində keçiriləcək Azərbaycan – San Marino oyununun biletləri satışa çıxarılıb.
Oxu.Az-ın AFFA-nın rəsmi saytına istinadən verdiyi məlumata görə, biletləri şəhərin kassalarından əldə etmək mümkündür.
VIP yerlər üçün biletlərin qiyməti 25, 1-ci kateqoriya üzrə 4, 2-ci kateqoriyaya aid olanlar isə 1 manat təşkil edir.
Qeyd edək ki, sentyabrın 4-də Bakı Olimpiya Stadionunda keçiriləcək Azərbaycan – San Marino matçı saat 20:00-da başlayacaq.
E.Ə.
www.oxu.az
"
"Velosiped İdmanı Federasiyası sürücülərə müraciət edibAzərbaycan Velosiped İdmanı Federasiyası (AVİF) yığmanın sabiq üzvü Akif Abdullayevin avqustun 8-də velosipedlə hərəkət edərkən avtomobillə vurularaq dünyasını dəyişməsi ilə əlaqədar sürücülərə müraciət edib.
Oxu.Az-ın məlumatına görə, qurumun rəsmi saytında yer alan açıqlamada bildirilir ki, sürücülərin ehtiyatsız davranışı bu cür hadisələrə səbəb olur: “Yollarda velosipedçilərin hərəkəti “Yol hərəkəti haqqında” Azərbaycan Respublikasının qanunu ilə tənzimlənir. Qanunda yolda hərəkət edən avtomobillərin və velosipedçilərin vəzifələrinin (Maddə 37. Mexaniki nəqliyyat vasitəsi sürücüsünün vəzifələri / Maddə 38. Velosipedçinin vəzifələri) açıq şəkildə göstərilməsinə baxmayaraq, əksər hallarda avtomobil sürücülərinin ehtiyatsız davranışı bu cür faciəvi hadisələrə gətirib çıxarır. Bununla əlaqədar olaraq, AVİF mexaniki nəqliyyat vasitəsi sürücülərindən “Yol hərəkəti haqqında Azərbaycan Respublikasının Qanunu”ndan irəli gələn tələblərə riayət etməyi, onlara nəqliyyatın tərkib hissəsi olan velosipedçilərə qarşı daha diqqətli olmağı xahiş edir”.
Qeyd edək ki, avqustun 8-də, saat 22:00 radələrində Qaradağ rayonunun Lökbatan qəsəbəsində Bakı şəhər sakini Nicat Quliyev idarə etdiyi “KİA” markalı avtomobillə yolun hərəkət hissəsində velosiped sürən paytaxt sakinləri Akif Abdullayevi və Fidan Rəhimovanı vurub, idarəetməni itirdiyindən eyni istiqamətdə hərəkətdə olan Ceyhun Bəylərovun idarə etdiyi “BMW” markalı avtomobillə toqquşub. Nəticədə A.Abdullayev hadisə yerində ölüb, F.Rəhimovaya isə xəstəxanada ilkin tibbi yardım göstərildikdən sonra buraxılıb.
Qaradağ Rayon Polis İdarəsi tərəfindən araşdırma aparılır.
E.Ə.
www.oxu.az
"
"Güləş Federasiyası gecikmiş maaşlarla bağlı açıqlama verdi“Gecikmiş maaşların ödənilməsi prosesinə başlanılıb. Artıq 4-5 ayın pulları verilib. İlin sonuna qədər mərhələli şəkildə bütün borclar bağlanacaq”. 
Oxu.Az xəbər verir ki, bunu Report-a açıqlamasında Azərbaycan Güləş Federasiyasının vitse-prezidenti Elçin Cəfərov güləşçilərə gecikmiş maaşların ödənilməsinə münasibət bildirərkən deyib.
Federasiya rəsmisi borcların müddəti və məbləği barədə ətraflı məlumatı olmadığını söyləyib: “Detalları mühasibatlıqdan öyrənmək olar. Çünki maaşların məbləği fərqlidir. Açığı, indiyə qədər maliyyə məsələləri ilə məşğul olmamışam. Sadəcə olaraq, indi mövcud vəziyyətlə əlaqədar danışmalı oluram. Kimin nə qədər və neçə ay alacağı olduğunu bilmirəm”.
E.Cəfərov bildirib ki, Azərbaycanın güləş yığmasının üzvlərinin iyulun 28-də əməkhaqlarının və mükafatlarının ödənilməməsini, eləcə də, Azərbaycan Güləş Federasiyası tərəfindən təlim-məşq toplanışı keçmək üçün şərait yaradılmadığını əsas gətirərək, etiraz aksiyası keçirmələrinə görə heç kim milli komandadan kənarlaşdırılmayıb: “Heç kim yığmadan kənarlaşdırılmayıb. Hazırda hər şey yaxşıdır. Qarşıdan gələn dünya çempionatına hazırlığı yekunlaşdırmaq üzrəyik. Aksiyada iştirak edən güləşçilərdən kiminsə dünya çempionatına aparılmamasından söhbət belə gedə bilməz. Həmin hadisəyə görə heç kimə gözün üstündə qaşın var deyən yoxdur. Zədəlilər olmasa, yarışda tam heyətlə çıxış edəcəyik”.
Qeyd edək ki, yunan-Roma və sərbəst güləş üzrə böyüklərdən ibarət yığma komandalar məşqlərini Olimpiya Güləş Mərkəzində, qadın güləşçilər isə Ukraynanın Kiyev şəhərində Konça Zaspa təlim-məşq bazasında davam etdirir.
Yunan-Roma güləşi yığmasının təlim-məşq toplanışı avqustun 3-dən başlayıb və çempionata yola düşənə qədər davam edəcək. Avqustun 7-dən Ukraynaya yollanan qadın güləşçiləri isə ayın 21-dək bu ölkənin milli komandası ilə birgə hazırlıqları davam etdirəcək. Sərbəst güləşçilərin təlim-məşq toplanışı avqustun 6-dan başlayıb və 20-də yekunlaşacaq.
Dünya çempionatı 21-26 avqust tarixlərində Fransanın paytaxtı Paris şəhərində başa tutacaq. Proqrama əsasən, 21-22 avqustda yunan-Roma, 23-24 avqustda qadın güləşçilər arasında qaliblər müəyyənləşəcək. Sərbəst güləşçilər isə avqustun 25-26-da xalça üzərinə çıxacaqlar.
E.Ə.
www.oxu.az
"
"Azərbaycan ən çox medal qazanan ölkələrin siyahısındaBeynəlxalq Həvəskar Boks Assosiasiyası (AİBA) Hamburqda keçiriləcək dünya çempionatı ərəfəsində mundiallarda ən çox medal qazanan ölkələrin siyahısını dərc edib.
Azərbaycan Boks Federasiyasından Oxu.Az-a verilən məlumata görə, 1974-cü ildən təşkil olunan və 18 dəfə baş tutan yarışın tarixində ən çox mükafata yiyələnən 10 millinin adı açıqlanıb.
Azərbaycan yığması da bu “10-luq”da yer alıb. Müstəqillik əldə etdikdən sonra mundiallarda çıxış edən komandamız arxada qalan çempionatlarda ümumilikdə 17 medal qazanıb. Bunlardan 5-i qızıl, 4-ü gümüş və 8-i bürüncdür. Millimiz bu göstəricidə dünyanın 10-cusudur.
Cədvələ Kuba başçılıq edir – 128 medal (71 qızıl, 32 gümüş, 25 bürünc). Rusiyanı SSRİ yığmasının varisi kimi tanıyan AİBA onların göstəricisini ümumiləşdirib. Bu səbəbdən də şimal qonşularımız 107 mükafatla (38-32-37) ikincidir. İlk “üçlüy”ü hesabında 41 medal (16-9-16) ABŞ qapayır.
“Onluq”da Qazaxıstan, Bolqarıstan, Rumıniya, İtaliya, Ukrayna və Özbəkistan yığmaları da yer alıblar.
Qeyd edək ki, sayca 19-cu dünya çempionatı avqustun 25-də start götürəcək.



E.Ə.
www.oxu.az
"
" Ramil Quliyev Dünya Çempionatının finalında – VİDEOLondonda atletika üzrü Dünya Çempionatı davam edir.
Oxu.Az xəbər verir ki, Türkiyəni təmsil edən azərbaycanlı atlet Ramil Quliyev 200 metr məsafəyə qaçışda finişə birinci çataraq finala vəsiqə qazanıb. 
Azərbaycanlı idmançı 20.17 saniyə nəticə göstərib. R.Quliyev bu gün finalda 8 nəfərlə qızıl medal uğrunda yarışacaq.
Qeyd edək ki, Azərbaycanı təmsil edən efiopiyalı Hayle İbrahimov 5 min metr məsafəyə qaçışda 13:32.15 dəqiqəyə finişə çatıb. 12-ci olan İbrahimov finala çıxa bilməyib.

E.Ə.
www.oxu.az
"
"Azərbcaycan hərbçiləri “ARMİ-2017”-in ilk 10 günündən sonra 8-ci yerdədirRusiyada keçirilən beynəlxalq hərbi oyunların ilk 10 günündən sonra  Azərbaycan yığması 8-ci yerdə qərarlaşıb.
Oxu.Az RİA Novosti-yə istinadən xəbər verir ki, davam edən 12 müsabiqənin hazırkı vəziyyətinə görə Azərbaycan hərbçiləri ilk üçlüyə daxil olublar. 
Oyunlara ev sahibliyi edən Rusiya komandaların ilkin reytinqinə başçılıq edir. İkinci yerdə Qazaxıstan, üçüncü yerdə Çindir. Belarus, Misir, Özbəkistan, İran hərbçiləri müvafiq olaraq 4-7 yerləri tutur.
Qeyd edək ki, Beynəlxalq Hərbi oyunlar avqustun 12-dək davam edəcək.

İ.F.
www.oxu.az
 
"
"Güləşçilərimizin gecikmiş maaşları ilə bağlı qərar verildiGüləş üzrə Azərbaycan yığma komandalarının üzvlərinin maaşları ödənilib.
Oxu.Az xəbər verir ki, bu barədə Report-a Azərbaycan Güləş Federasiyasının mətbuat xidmətindən məlumat verilib.
Bildirilib ki, güləşçilərlə yanaşı, milli komandalarda fəaliyyət göstərən digər şəxslərin də pulları verilib.
Qeyd edək ki, bir müddət əvvəl Azərbaycan güləşçiləri 14 ay əmək haqqlarının verilməməsi ilə əlaqədar etiraz aksiyası keçiriblər.
E.Ə.
www.oxu.az
"
"Azərbaycan milli komandası FİFA reytinqindəFutbol üzrə Azərbaycan milli komandasının FİFA reytinqində mövqeyi açıqlanıb.
Oxu.Az xəbər verir ki, yığmamız bir pillə irəliləyib.
Hesabat dövründə heç bir oyun keçirməyən Robert Prosineçkinin rəhbərlik etdiyi kollektiv 427 xalla 79-cu pillədə qərarlaşıb.
Qeyd edək ki, FİFA reytinqindəki dəyişikliklərə səbəb Karib hövzəsi, Şimali və Mərkəzi Amerika (CONCACAF) zonası üzrə keçirilən oyunlar və yoxlama matçlarıdır.
E.Ə.
www.oxu.az
"
"“Qarabağ”ın 800 minlik futbolçusu sıradan çıxdı “Qarabağ” klubunun yeni transferlərindən olan Donald Gerye zədələnib.
Oxu.Az-ın Fanat.az-a istinadən məlumatına görə, zədə alan Haiti yığmasının üzvü böyük ehtimalla Premyer Liqanın ilk turunda “Neftçi”yə qarşı oynamayacaq. 
Onun avqustun 15-də Çempionlar Liqasında “Kopenhagen”ə qarşı forma geyinib-geyinməyəcəyi hələ bilinmir.
Qeyd edək ki, Donald Gerye bu yay “Alanyaspor”dan “Qarabağ”a keçib. “Transfermarkt”ın 800 min avro qiymət qoyduğu haitili yarımmüdafiəçi Çempionlar Liqasında keçirdiyi 4 oyunda 2 qol vurub.
S.B.
www.oxu.az
"
"“Qarabağ” – “Kopenhagen” oyununun biletlərinin satışa çıxarılacağı tarix müəyyənləşdi – CƏDVƏLFutbol üzrə Çempionlar Liqasının “play-off” mərhələsinin ilk oyunu çərçivəsində keçiriləcək “Qarabağ” – “Kopenhagen” (Danimarka) qarşılaşmasının biletlərinin satışa çıxarılacağı tarix bəlli olub.
Oxu.Az xəbər verir ki, klubun mətbuat xidmətindən Report-a verilən məlumatına görə, azarkeşlər avqustun 12-də, saat 12:00-dan etibarən biletləri matçın keçiriləcəyi Tofiq Bəhramov adına Respublika stadionun kassalarından əldə edə bilər.
Biletlərin qiyməti nömrəli sektorlara 1 - 10 manat, VİP sektoruna isə 50 manatdır.
Qeyd edək ki, avqustun 15-də keçiriləcək “Qarabağ” – “Kopenhagen” görüşü saat 20:00-da başlayacaq.



A.M.
www.oxu.az
"
"Joze Mourinyodan maraqlı addım – VİDEOİngiltərənin “Mançester Yunayted” komandasının baş məşqçisi Joze Mourinyo ona təqdim edilən medalı azarkeşə hədiyyə edib. 
Oxu.Az xəbər verir ki, J. Mourinyo UEFA Superkuboku uğrunda İspaniya təmsilçisi “Real Madrid”ə məğlubiyyətdən sonra tribunaya yaxınlaşaraq, medalını “Mançester Yunayted”in azyaşlı azarkeşinə verib. 
O bildirib ki, mükafatlar onun üçün heç bir əhəmiyyət kəsb etmir.
Qeyd edək ki, “Mançester Yunayted” Makedoniyanın paytaxtı Skopyedə baş tutan qarşılaşmada “Real Madrid”ə 1:2 hesabı ilə uduzub.

E.Ə.
www.oxu.az
"
"Azərbaycan çempionatının ən məhsuldar futbolçularının siyahısı müəyyənləşdi – SİYAHIPeşəkar Futbol Liqası avqustun 11-də start götürəcək 26-cı Azərbaycan çempionatı ərəfəsində yarışın ən məhsuldar futbolçularının siyahısını müəyyənləşdirib.
Oxu.Az Report-a istinadən xəbər verir ki, cədvəldə əvvəlki 25 çempionatda 50 və daha artıq qol vuranlar yer alıb.
İndiyədək 34 oyunçu bunu bacarıb. Onlardan 10-u 100-ü də arxada qoyub.
Nəticəsi ləğv olunan və yarımçıq qalan görüşlərdəki qollar nəzərə alınmamaqla, tərtib edilən siyahıya Nazim Əliyev başçılıq edir.
Azərbaycan çempionatlarının ən yaxşı bombardirinin hesabında 183 qol var. Müşfiq Hüseynov 125 qolla 2-ci, Rövşən Əhmədov 116 topla 3-cüdür. 50 və daha çox qol vuran futbolçular arasında iki legioner də yer alıb. Badri Kvaratsxeliya 72, Georgi Adamiya 61 dəfə fərqlənib.




yer


Futbolçu


qol




1.


Nazim Əliyev


183




2.


Müşfiq Hüseynov


125




3.


Rövşən Əhmədov


116




4-5.


Qurban Qurbanov


115



 

Samir Ələkbərov


115




6.


Alay Bəhramov


108




7.


Nadir Nəbiyev


103




8-9.


Xaqani Məmmədov


102



 

Vadim Vasilyev


102




10.


Kənan Kərimov


101




11.


Musa Qurbanov


94




12.


Fazil Pərvərov


89




13.


Samir Musayev


88




14-15.


Fərrux İsmayılov


85



 

İmamyar Süleymanov


85




16.


Samir Əliyev


84




17.


İsmayıl Məmmədov


76




18.


İlham Məmmədov


74




19.


Azər İsayev


73




20.


Paşa Əliyev


72




21.


Badri Kvaratsxeliya


71




22.


Zaur Ramazanov


70




23.


Yunis Hüseynov


66




24-25.


Vidadi Rzayev


65



 

Mahir Əliyev


65




26-28.


Mahmud Qurbanov


61



 

Ramiz Məmmədov


61



 

Georgi Adamiya


61




29.


Rəşad Abdullayev


58




30.


Həsən Abdullayev


51




31-34.


Vaqif Cavadov


50



 

Vüqar Qəmbərov


50



 

Mehman Baxışov


50



 

Yalçın Bağırov


50




E.Ə.
www.oxu.az
"
"Uaskaran dağının zirvəsindən tullanmış ilk insan – VİDEORusiyalı alpinist Valeri Rozov dəniz səviyyəsindən hündürlüyü 6768 metr olan, Peruda yerləşən Uaskaran dağının zirvəsindən beyscampinq yerinə yetirmiş ilk insan oldu.
Oxu.Az xəbər verir ki, Uaskaranın zirvəsindən rusiyalı idmançının yerinə yetirdiyi tullanış Cənubi Amerika üçün rekorddur. 
Dağa qalxmaq üçün Rozova beş gün lazım oldu. Cənub zirvəsində tez-tez qar uçqunları baş verdiyi üçün o, əsasən, gecə vaxtı, buz donandan sonra yuxarı qalxırdı. Rozov dağın ən hündür zirvəsindən 50 metr aşağıdakı nöqtədən tullanaraq dəqiqə yarım ərzində 2000 metr uçduqdan sonra 4800 metr hündürlükdən yerə endi.
Rusiyalı alpinist bu beyscampinqi “Dünyanın yeddi zirvəsi” layihəsi çərçivəsində yerinə yetirdi. Layihə bu tip tullanışlara uyğun olan dünyanın ən hündür zirvələrindən tullanmağı nəzərdə tutur.
“Layihənin ideyası 2015-ci ildə Kilimancaro dağından tullandıqdan dərhal sonra yarandı. Beləliklə, mən bütün materiklərdəki ən hündür mümkün nöqtələrdən beyscampinq yerinə yetirmək ideyamı inkişaf etdirməyə davam edirəm. Hər tullanışımla, əslində, ilk növbədə özüm-özümə meydan oxuyuram”, – deyə alpinist bildirir.
Rozov 2009-cu ildə Avropadakı Elbrusdan (4650 metr), 2010-cu ildə Antarktidadakı Ulvetanna dağının zirvəsindən (2650), 2015-ci ildə isə Afrikadakı Kilimancarodan (5460) tullanıb. 2015-ci ildə o, Asiyadakı beyscampinq mümkün olan ən yüksək nöqtədən – 7700 metrlik Ço-Oyyu zirvəsindən tullanmaqla beyscampinq yerinə yetirilmiş yüksəklik üzrə dünya rekorduna imza atıb. Rozov hələ ki yalnız Avstraliya və Şimali Amerikanın ən yüksək zirvələrindən tullanmayıb.
Rusiyalı alpinist 26 dekabr 1964-cü ildə anadan olub. O, paraşüt idmanı üzrə ikiqat dünya çempionu, Avropa çempionatı və Dünya Kubokunun qalibi, alpinizm üzrə Rusiya çempionu, paraşüt idmanı üzrə hazırkı dünya rekordçusudur.

E.Ə.
www.oxu.az
"
"Zığ şosesində hərəkət edən avtomobil yandı – VİDEOBakıda daha bir avtomobil yanıb.
Oxu.Az Ölkə.Az-a istinadən xəbər verir ki, yanğın hadisəsi dünən gecə saat 23:30 radələrində baş verib. 
Zığ şosesində hava limanından şəhər istiqamətinə hərəkət edən “VAZ 21015” avtomobili qəfildən tüstülənərək yanmağa başlayıb. 
Sürücü və sərnişin heç bir xəsarət almadan avtomobili tərk edə bilib.
Hadisə yerinə FHN-nin yanğınsöndürənləri cəlb edilib və yanğın söndürülüb.
Yanğın hadisəsinin videosunu təqdim edirik:

E.Ə.
www.oxu.az
"
"Ben-Arfa PSJ-dən gedirPSJ-nin futbolçusu Hatem Ben-Arfa komandadan ayrılmaq qərarına gəlib.
Oxu.Az apasport.az-a istinadən xəbər verir ki, 30 yaşlı futbolçu sabiq klubu “Nitsa”ya qayıtmaq niyyətindədir.
Parislilər də onunla yolları ayırmağa qarşı deyillər. Ben-Arfanın “Nitsa”ya icarə əsasında keçməsi variantı nəzərdən keçirilir. Onun transfer hüququnun birdəfəlik satılması da istisna edilmir.
Ben-Arfa braziliyalı hücumçu Neymarın gəlişindən sonra PSJ-də ehtiyatda qalmaqdan çəkinir. Bu səbəbdən o, komandasını dəyişmək fikrinə düşüb.
Qeyd edək ki, Fransa yığmasının üzvünün adı “Fənərbağça” ilə də birgə hallanır.
E.Ə.
www.oxu.az
"
"“Real” UEFA Superkubokunun qalibi olub – VİDEOMadridin “Real” klubu İngiltərənin “Mançester Yunayted” komandasına qalib gələrək UEFA Superkubokunun qalibi olub.
Oxu.Az-ın xəbərinə görə, Makedoniyanın paytaxtı Skopye şəhərində keçirilən qarşılaşma kral klubunun 2:1 hesabı ilə başa çatıb.
Hesabı 24-cü dəqiqədə Karlos Kasemiro açıb. 52-ci dəqiqədə İsko “Real”ın üstünlüyünü iki topa çatdırıb. Bu qoldan 10 dəqiqə sonra Romelu Lukaku “Mançester Yunayted”in təsəlli qolunu vurub. 
Bununla da, “Real” tarixdə dördüncü dəfə UEFA Superkubokunun qalibi olub.

S.B.
www.oxu.az
"
"“İnter”in yeni adı məlum olduBakı “İnter”inin adı dəyişdiriləcək. Bununla bağlı bir müddətdir aparılan müzakirələrdən sonra yekun qərar qəbul edilib.
Oxu.Az-ın futbolpress.az-a istinadən verdiyi məlumata görə, klub növbəti mövsümdən etibarən “Keşlə” adlanacaq. Buna qədər bir neçə variant ortaya atılsa da, sonda məhz “Keşlə” məqsədəuyğun sayılıb.
Klubun adının dəyişdirilməsi isə əvvəlki idarəçilərin imtina etməsi, klubun AFFA-nın himayəsinə keçməsi ilə bağlıdır. Addan əlavə “İnter”in loqosu da yenisi ilə əvəzlənəcək.
İ.F.
www.oxu.az
"
"Yelkənli sörfinq həvəskarları Bakı çimərliklərində – VİDEOWindsurfing, yəni yelkənli sörfinq. Bu idman növü haqqında xarici mətbuatdan eşitmişik. Azərbaycanda isə bu günə kimi yelkənli sörfinq üzərə nə təlimlər, nə də yarışlar keçirilib. 
Oxu.Az xəbər verir ki, Lider TV-nin verdiyi məlumata görə, son zamanlar isə bir qrup gənc bu sahəni inkişaf etdirmək üçün bir araya gəlib. 
Onlar qısa zamanda “Facebook” səhifələrinə mindən artıq müraciət olduğunu deyiblər. Yelkənli sörfinq həvəskarı Şəmsi Kazımov bildirib ki, bu, əyləncə deyil, idman növüdür: “Mən inanıram ki, gələcəkdə bu sahədə Azərbaycanı təmsil edəcək peşəkar idmançılar olacaq”. 
Məşqçi Polad Qurbanov isə bildirib ki, yelkənli sörfinqin bütün sirlərinə yiyələnmək üçün 10 dərs kifayətdir: “Bu yelkənlər küləklə idarə olunur. Küləyin istiqamətini tutaraq siz suyun üzərində dura bilirsiniz. Yelkənli sörfinqlə bir dəfə məşğul olan insan elə zövq alır ki, mütləq yenidən qayıtmaq istəyir”.

E.Ə.
www.oxu.az
"
"Skandinaviyada yaşayan türklər “Qarabağ”a Kopenhagendə dəstək olacaq “Qarabağ” futbol klubuna Skandinaviya Türk Federasiyası tərəfindən dəstək gəlib.
Oxu.Az Ölkə.Az-a istinadən xəbər verir ki, federasiya başqanı, yazar İlhan Esen “Qarabağ” klubunun Danimarkaya gələcəyi ilə bağlı xəbəri eşidən gündən ciddi hazırlaşdıqlarını bildirib: “Doğma klubumuza dəstək üçün federasiya olaraq Azərbaycan və Türkiyə bayraqları ilə meydanda olacağıq. Bununla bağlı üzvlərimiz məlumatlanıblar. Qarabağ özünü türk hiss edən hər bir insanın ürəyindəki yaradır. Ora, sadəcə, Azərbaycanın deyil, türk dünyasının gerçək yurdudur. O səbəbdən də, “Qarabağ” klubu bizim mənəvi və milli bir simvolumuzdur. Həm də Qarabağın azadlığı üçün meydanda “Qarabağ”a dəstək verəcəyik”.
Federasiya başqanı heç bir zaman Qarabağın işğalı ilə barışmayacaqlarını da qeyd edib: “Skandinaviyada Qarabağ həqiqətlərinin çatdırılmasına çalışırıq. Bu, milli vəzifəmizdir. Qarabağ bizim üçün müqəddəs əmanətdir”, -deyə İ.Esen əlavə edib.
Qeyd edək ki, Danimarkanın Kopenhagen şəhərində oyun 23 avqust 2017-ci il tarixində Çempionlar Liqasının “play-off” mərhələsi çərçivəsində oyun baş tutacaq.
İ.F.
www.oxu.az
 
"
"Arda Türkiyə millisinə qayıdırFutbol üzrə Türkiyə milli komandasındakı karyerasını başa vuran Arda Turan qərarını dəyişib.
Oxu.Az Report-a istinadən xəbər verir ki, İspaniya təmsilçisi “Barselona”nın formasını geyinən 30 yaşlı yarımmüdafiəçi yığmanın yeni baş məşqçisi Mirça Luçesku ilə görüşdən sonra bu addımı atıb.
Bildirilir ki, rumıniyalı baş məşqçi dünən İspaniyada baş tutan “Barselona” -“Şapokeonse” görüşündən əvvəl A.Turanla bir araya gələrək onu milliyə dönməyə razı salıb.
Qeyd edək ki, A.Turan iyunun 6-da təşkil etdiyi mətbuat konfransında yığma karyerasını başa vurduğunu açıqlamışdı. O, idman yazarı Bilal Meşeyə hücum etməsindən sonra yaranan qalmaqal səbəbi ilə bu cür qərar qəbul edib.
E.Ə.
www.oxu.az
"
"Azərbaycanda 13-cü Dünya Skaut Gənclər Forumu кeçirilir – FOTO8 Avqust 2017-ci il, Qəbələ, Azərbaycan: 130-dan cox ölkədən 320 gəncin iştirakı ilə 13-cü Dünya Skaut Gənclər Forumu (ÜSGF) keçirilir. Bu, iştirakçıların sayına və təmsil olunan ölkələrin müxtəlifliyinə görə skaut hərəkatı tarixinin ən böyük forumudur.
Azərbaycan Respublikası Gənclər və İdman Nazirliyinin dəstəyi, Dünya Skaut Hərəkatı Təşkilatı (DSHT) və Azərbaycan Skautlar Assosiasiyası tərəfindən təşkil olunan Dünya Skaut Gənclər Forumu (ÜSGF) 18-26 yaş arası olan skautlar arasında ünsiyyət və gənc liderlərin ideyalarının mübadiləsi platformasıdır.
İştirakçılar forumun gedişi çərçivəsində fəal vətəndaş mövqeyi və liderliyə həsr olunan sessiyalarda çalışacaq və təqdimatlarda iştirak edəcəklər. Bütün iştirakçıların sosial fəaliyyətini və cəmiyyətin inkişafında onların uğurlarını göstərən və fərdi layihələrin təqdim olunduğu maraqlı 360 Market Place gözlənilir. Tədbirin son günündə iştirakçılar öz aralarında forumun əsas mövzusuna, gənclərin dünyada baş verən proseslərə təsirinə dair müxtəlif mövzular üzrə müzakirələr aparacaqlar.
Forum çərçivəsində “Mədəniyyət axşamı” təşkil olunacaq. Axşamda iştirakçılar öz ölkələrinin tarixi və ənənələrini, milli geyim, mətbəx, musiqi və rəqslərini nümayiş etdirəcəklər. Ev sahibi qismində çıxış edən Azərbaycanın milli mədəniyyətinin zəngin və ecazkar geyimlərini əks etdirən xüsusi proqram təqdim ediləcəkdir.
Forumda 2017-2020-ci illər üçün Dünya Skaut Komitəsinin (İdarə Heyəti) gənc məsləhətçiləri seçiləcəkdir. Gənc məsləhətçilərin əsas məqsədi Dünya Skaut Hərəkatı Təşkilatında qərarların verilməsi prosesində gənclərin rolunun artırılmasına imkan yaratmaqdır.
Forumun sədri və hazırkı gənc məsləhətçi Jeremi Apert qeyd etdi ki, Dünya Skaut Gənclər Forumu lider olmaq və hərəkatın gələcəyi üçün töhfə vermək istəyən gənc nəsil üçün unikal imkandır.
13-cü Ümumdünya Skaut Gənclər Forumundan sonra gənc liderlər qəbul etdikləri sənədlərin səsləndiriləcəyi 41-ci Dünya Skaut Konfransında iştirak edəcəklər. Qəbul olunmuş qərarlar Konfransın yekun qərarlarına da daxil ediləcəkdir.  
Konfrans 14-18 avqustda Bakı Konqres Mərkəzində baş tutacaqdır.  

































































 
www.oxu.az
"
"Formula 1-in rəhbəri: Azərbaycan Qran-Prisi kimi dramatik yarışları görmək yaxşı olardıFormula-1 yarışlarının icraçı direktoru Çarli Kerri 2017-ci il mövsümü haqqında təəssüratlarını bölüşüb.
Oxu.Az autosport.com.ru-ya istinadən xəbər verir ki, Ç. Kerri bildirib ki, bu il maraqlı mübarizələr izlənilib.
“Hamilton və Fettel arasındakı insident istisna olmaqla, Bakıdakı yarış maraqlı idi,  Azərbaycan Qran-Prisi kimi dramatik yarışları görmək yaxşı olardı. Yəni yeni qaliblər, podiumda yeni simalar”. 
E.Ə.
www.oxu.az
"
"Arda Turanla bağlı gözlənilməz qərarHazırlıq görüşündə təyyarə qəzasına düşən “Chapecoense” komandası ilə qarşı-qarşıya gələn “Barcelona”da 11 dəyişiklik edilsə də, Arda Turanın adı siyahıda yoxdur.
Oxu.Az ölkə.az-a istinadən xəbər verir ki, kataloniyalıların 5-0 qalib gəldikləri oyunda baş məşqçi Ernesto Valverde 11 oyunçu dəyişdirsə də, Arda Turanı sahəyə buraxmayıb.
“Barcelona”da Arda Turan və Duqlasdan başqa bütün oyunçular “Chapecoense” oyununda sahədə top qovublar. Valverdenin bu qərarı isə “Növbəti mövsümdə Ardanı heyətdə düşünmür” fikrini gündəmə gətirib.
Yeni mövsümdən əvvəl ilk dəfə Nou Kamp stadionunda rəqib qarşısına çıxan “Barcelona” 2016-cı ilin noyabr ayında təyyarə qəzasında futbolçuları və texniki heyəti həlak olan “Chapecoense” ilə üz-üzə gəlib.
Alan Raşel və Helio Neto ilə qəzadan sağ qalan, amma sağ ayağını itirən qapıçı Cekson Folmann oyunun start fitini verib.
Komandanın kapitanı Raşel 36-cı dəqiqədə oyunu tərk edərək göz yaşlarına hakim ola bilməyib.
Mövsümdən əvvəl baş məşqçi təyin edilən Ernestonun komandasında Deulofeu, Busquets, Messi, Luis Suarez ve Denis Suarezin qolu ilə “Barcelona” 5-0 qalib gəlib.
A.M.
www.oxu.az
"
"Bu gün UEFA Superkuboku uğrunda oyun keçiriləcəkBu gün UEFA Superkuboku uğrunda oyun keçiriləcək.
Oxu.Az Report-a istinadən xəbər verir ki, ötən mövsüm Çempionlar Liqasının qalibi olan İspaniya təmsilçisi “Real Madrid”lə Avropa Liqasında uğur qazanan İngiltərənin “Mançester Yunayted” komandası Makedoniyada üz-üzə gələcəklər.
Paytaxt Skopyedə baş tutacaq matçı italiyalı hakim Canluka Rokki idarə edəcək.
Qeyd edək ki, “Real Madrid” bunadək 3 dəfə (2002, 2014, 2016) UEFA Superkubokunu qazanıb, 2 dəfə (1998, 2000) isə həlledici qarşılaşmada uduzub. İkinci dəfə kuboku muzeyinə aparmaq üçün meydana çıxacaq “Mançester Yunayted” isə buna 26 il əvvəl nail olub (1991, 1999, 2008).
UEFA Superkuboku
8 avqust
22:45. “Real Madrid” (İspaniya) – “Mançester Yunayted” (İngiltərə)
Baş hakim: Canluka Rokki
Baş hakimin köməkçiləri: Elenito Di Liberatore, Mauro Tonolini
Əlavə hakim köməkçiləri: David Massa, Massimiliano İrrati
Ehtiyat hakim: Rikkardo Di Fiore (hamısı İtaliya)
Dördüncü hakim: Klement Turpin (Fransa)
UEFA nümayəndəsi: Marko Kasaqrande (Finlandiya)
Makedoniya, Skopye. II Filip stadionu
A.M.
www.oxu.az
"
"Güləş Federasiyasından Rəsul Çunayevlə bağlı – AÇIQLAMA“Güləş Federasiyasının Rəsul Çunayevlə, eləcə də digər güləşçilərlə heç bir problemi yoxdur. Hazırda hər şey qaydasındadır”.
Oxu.Az-ın xəbərinə görə, bunu AzVision.az-a federasiyanın mətbuat xidmətinin rəhbəri Mayis Musayev deyib.
Onun sözlərinə görə, yığma komandanın sərbəst və yunan-Roma güləşi üzrə idmançıları hazırda dünya çempionatına hazırlıqla bağlı təlim- məşq toplanışındadırlar.
“Güləşçilərimiz məşqlərdə iştirak edirlər. Ayın 18-dən sonra dünya çempionatına yola düşəcəklər. Hazırda hər şey qaydasındadır. İdmançılarla heç problemimiz yoxdur”.
Mətbuat katibi güləşçi Rəsul Çunayevin dünya çempionatında iştirak edib-etməyəcəyi ilə bağlı məsələyə aydınlıq gətirib. 
“Heyət hələ tam müəyyənləşməyib. Ona görə dəqiq məlumat verə bilmərəm. Böyük ehtimalla Çunayev dünya çempionatında iştirak edəcək. Hazırda o, təlim -məşq toplanışında iştirak edir”. 
Rəsul Çunayevin şəxsi məşqçisi İsmayıl Çopsiyev AzVision.az-a açıqlamasında tələbəsi ilə federasiya arasında münasibətlərin qaydasında olduğunu deyib.
“Çunayevlə Güləş Federasiyanın münasibəti qaydasındadır. Rəsul dünya çempionatına hazırlaşır. Hər gün məşqlərdə olur. Buna görə də başı qarışıqdır”.
Qeyd edək ki, bir neçə gün əvvəl başda Rəsul Çunayev olmaqla Azərbaycanın tanınmış güləşçiləri Güləş Federasiyasının idmançılara qarşı biganəliyinə etiraz etmişdilər. 
S.B.
www.oxu.az
"
"Azərbaycanın dünya çempionları eyni filmdə“Filmdə taekvondo idman növü üzrə 10 qara kəmər ustası, 3 dünya çempionu çəkilib. Onun adının mənası da çox maraqlıdır. “C-43” hər an partlamağa hazır olan CİP-in adıdır”.
Oxu.Az xəbər verir ki, bu sözləri Teleqraf.com-a açıqlamasında yeni çəkilən “C-43” filminin ssenari müəllifi Elçin İsmayıl bildirib.
O, filmdə dünya şöhrətli idmançı Süleyman Məmmədli, taekvondo üzrə məşqçi-müəllimlər Alxas Məmmədov, Eşqin İsmayılov, Babək Verdiyev, Rüstəm Muradov, Vüsal Hacıyev, Zahid Nadirov, Xanım Osmanova, Elnur Əhmədov, Rauf Rəhimov, idmançılardan Elvin Siracov, İqbal Səmədov, karate üzrə dünya çempionu İbad Hüseynli, poverliftinq üzrə Rüstəm Musayev və onun tələbəsi Elvin Eynalovun rol aldığını deyib.
Elçin İsmayıl filmin tamaşaçılarda ciddi maraq yaradacağını bildirib: “Ssenari tamam fərqlidir. Filmin gedişatında tamaşaçı başqa bir şey gözləyəcək, mən isə qarşıma tamam başqa məqsəd qoymuşam. Türklər demiş, “tərs köşə” edəcəyəm. Film əvvəldən axıra döyüş səhnələrindən ibarətdir. Azərbaycanda ekşın janrında çəkilmiş filmlər sırasında ən maraqlısı olacağına inanıram”.
Qeyd edək ki, filmin rejissoru Zahid Nadirov, quruluşçu operatoru isə İmran Əsədovdur.
Yaxın günlərdə filmin treyleri çıxacaq.
A.S.
www.oxu.az
 
"
"Qrossmeyster Teymur Rəcəbov “CinemaPlus”un dəstəyi ilə qələbə qazandı – FOTOPremium kinoteatrlar şəbəkəsi “CinemaPlus” Cenevrədə “FIDE World Chess Grand Prix - 2017” mərhələsinin sonuncu raundunda qələbə qazanan dünya miqyaslı şahmatçı, çempion Teymur Rəcəbovun rəsmi partnyoru olub.
Kinoteatrdan Oxu.Az-a verilən xəbərə görə, idmançımız 20 000 avro məbləğində mükafat qazanıb və Qran-Pri yarışının liderlərindən olub. Bu mübarizə sonuncu deyil, noyabr ayında Palma-de-Mayorkada turnirin iki iştirakçısı müəyyən olunacaq. 
“CinemaPlus” kinoteatrı dünya miqyaslı yarışın qalibinin məhz qrossmeyster Teymur Rəcəbov olacağını və Azərbaycana növbəti vacib mükafat gətirəcəyini gözləyir. 
Turnirin rəsmi saytı:  https://worldchess.com/player/teimour-radjabov/























A.S.
www.oxu.az
"
"Məşhur beynəlxalq ekstremal yarışma artıq Bakıda – VİDEO5 avqust, saat 19:00-da “Mübarizlər” ekstremal yarışmasına hazırlıq çərçivəsində Bakının mərkəzində maneələr kompleksinin açılışı keçirilib.
Oxu.Az xəbər verir ki, promo-tədbir Dənizkənarı bulvar rəhbərliyinin dəstəyi ilə baş tutub.
İdman layihəsinin peşəkar təlimçiləri üç maneənin keçilmə texnikasını nümayiş etdirdilər: “əllə keçid”, “skeyt” və “maili maneə”.
Bundan sonra bütün iştirakçılar maneəni keçmə imkanını əldə edəcəklər. 23 sentyabrda  keçiriləcək ilk yarışmadan əvvəl öz gücünü sınaqdan keçirmək üçün bu, mükəmməl şansdır. 
 “Mübarizlər” - Rusiyada “Гонка Героев” kimi tanınan beynəlxalq idman layihəsidir. Bakıda bu yarışmanın təşkili “Events Management Azerbaijan”a məxsusdur.
Layihənin formatı  -  çətin keçilən ərazidə maneəli yarışmadır.
İştirakçılar hər bir ölkə və şəhər üçün öz xüsusiyyətləri ilə fərqlənən çətin trası fəth etməlidirlər. Unikal landşaft və inanılmaz maneələr hər yarışı təkrarolunmaz edir.
Yarışma üçün nəzərdə tutulmuş traslar istirahət zonalarında və parklarda, dağların zirvələrində və mənzərəli vadilərdə inşa edilir.
İstəyən hər kəs iştirakçı ola bilər – dostları dəvət etmək, saytımızda qeydiyyatdan keçmək və ya həmfikirlərinə yarış zamanı qoşulmaq kifayətdir.
Yarış iştirakçılara iki formatda təqdim olunacaq – komanda və çempionat formatları. Komanda iştirakı üçün təşkilatçılar 5 km uzunluğunda tras və 21 maneə nəzərdə tutub, özünü çempionatda sınamaq istəyənlər isə 10 km-ə yaxın trasdan və 40 maneədən keçməyə hazır olmalıdır.
Maneələr xüsusi olaraq elə hazırlanıb ki, trasın keçməsində iştirakçıların bütün qrup əzələləri cəlb olunsun. “Mübarizlər” maneələrinin sırasında: əllə keçid qurğuları, kəndirlə fəth edilən asma divarlar, suya 5 metr hündürlükdən tullanma, eniş, ağır yük daşıma və digər çoxsaylı maneələr var. Maneələrin çoxu - taxta və metallardan hazırlanmış mürəkkəb qurğulardır.
“Mübarizlər” iştirakçılarına komanda yarışmasında və ya iki çempionat kateqoriyasından birində (fərdi qadın kateqoriyası və fərdi kişi kateqoriyası) öz gücünü sınamaq, öz iradəsi haqqında daha çox şey öyrənmək, həmfikirlər tapmaq, fan-zonada idman tipli əyləncələrdə iştirak etmək və bütün gün ərzində dünyada analoqu olmayan irimiqyaslı idman bayramı əhvalına qərq olmaq təklif olunur.
Yarış haqqında daha ətraflı məlumatı https://goo.gl/f9H9Kg saytından və ya layihənin sosial şəbəkə səhifələrindən (facebook və instagram) əldə etmək mümkündür.



























E.Ə.
www.oxu.az
"
"Lionel Messi İspaniya çempionatı tarixinin ən yaxşı oyunçusu seçilib“Barselona”nın argentinalı futbolçusu Lionel Messi İspaniya çempionatı tarixinin ən yaxşı oyunçusu seçilib.
Oxu.Az-ın football24.ua-a istinadən verdiyi xəbərə görə, İspaniya futbol tarixinin tədqiqat və statistika mərkəzi (CIHEFE) portuqaliyalı Kriştianu Ronaldonu heç ilk onluğa da salmayıb.
Hesabında 349 qolu olan Lionel Messi 545 bal toplayıb. 415 xal toplayan K.Ronaldo 17-ci yerdədir. İkinci pillədə 528 balla “Real Madrid”in sabiq futbolçusu Raul Qonzales (1994-2010) qərarlaşıb. Üçüncü yeri isə “Barselona”da çıxış etmiş Sezar Sançes (1939-1955) tutub - 524 bal.
Araşdırma çərçivəsində 9280 futbolçu və 86 ölkə çempionatı nəzərdən keçirilib. Təhlil zamanı oynanılan dəqiqələr, qollar, avtoqollar və qırmızı vərəqələr əsas götürülüb.
İ.F.
www.oxu.az
"
"Millimizin biabırçı nəticəsi18 yaşadək oğlan basketbolçular arasında Avropa çempionatının B divizionunda yarışa yekun vurulub.
Oxu.Az-ın APA-ya istinadən verdiyi məlumata görə, Azərbaycan millisi turnirdə uğursuz çıxış edib.
Qrup mərhələsində keçirdiyi 5 görüşün hamısında uduzan yığmamız 17-24-cü yerlər uğrunda mübarizə aparıb. İsveçrəyə 58:60 (16:15, 7:9, 23:15, 12:21) hesabı ilə uduzan komandamız yeganə qələbəsini Lüksemburq üzərində qazanıb - 73:69 (11:26, 21:16, 15:11, 14:8, əlavə vaxt 12:8).
21-ci yer uğrunda görüşdə Albaniyaya 56:69 (12:15, 8:17, 17:19, 19:18) hesabı ilə uduzan millimiz 24 komanda arasında 22-ci olub.
A.M.
www.oxu.az
"
"“Qarabağ”ın rəqibinin oyununda azarkeşlər arasında dava – VİDEO + FOTO“Qarabağ”ın Çempionlar Liqasının “play-off” mərhələsindəki rəqibi “Kopenhagen”in çempionat görüşündə insident yaşanıb.
Oxu.Az APA-ya istinadən xəbər verir ki, qalmaqal Danimarka Superliqasının IV turu çərçivəsində “Brondbü” ilə səfər matçında baş verib.
Belə ki, oyunun son dəqiqələrində qonaq komandanın azarkeşləri aranı qatıblar. Hər şey “Brondbü”nün hesabı açmasından sonra başlayıb. Buraxılan qoldan aqressivləşən “Kopenhagen”in bir qrup fanatı polislərin üzərinə hücum çəkiblər və onlara zərbələr vurmağa başlayıblar. Nəticədə digər asayiş keşikçiləri də azarkeşləri sakitləşdirmək üçün həmin tribunaya tərəf yollanıblar.
Aranın qarışdığını görən hakim Anders Poulsen oyunu dayandırıb. 15 dəqiqəlik fasilə müddətində polislər fanatları sakitləşdirə biliblər. Bundan sonra isə matç yenidən davam edib və əsas vaxta əlavə olunmuş dəqiqələr oynanılıb. Referinin final fiti “Brondbü”nün 1:0 hesablı qələbəsini rəsmiləşdirib.
Məsələ ilə bağlı “Kopenhagen”in icraçı-direktoru Anders Horşolt klubun saytına açıqlama verib: “Fanatlarımızın bu cür davranışı biabırçılıqdır. Onların hərəkətinə heç cür bəraət qazandırmaq olmaz. Polisə hücum çəkmək nə deməkdir? Baş verən insident utancvericidir. Klub olaraq, biz də həmin qalmaqala səbəb olanları cəzalandıracağıq”.




A.M.
www.oxu.az
"
"“Real”dan 100 milyonluq transferKilian Mbappenin transferini həll edə bilməyən “Real” diqqətini Almaniyaya yönəldib. 
Oxu.az Fanat.Az-a istinadən xəbər verir ki, “Kral Klubu” Dortmund “Borussiya”sından Osman Dembeleni heyətinə qatmağa çalışır.
“Real” uzun müddətdir ki, Mbappenin transferi üçün çalışırdı. Əvvəlcə gənc futbolçuya 120 milyon avro qiymət qoyan “Monako” sonradan bu məbləği 180, ən son olaraq isə 200 milyon avroya qaldırdı. İndi “Real”ın əsas hədəfinin Dembele olduğu bildirilir. Madrid klubu bu futbolçu üçün “Borussiya”ya 100 milyon avro təklif edir. Alman klubunun həmin məbləğlə razılaşacağı deyilir.
Qeyd edək ki, 20 yaşlı hücumçu ötən il “Renn”dən Almaniya klubuna 15 milyon avroya transfer olunub. Hazırda “Transfermarkt”ın 33 milyon avro qiymət qoyduğu Fransa millisinin üzvü ötən mövsüm 44 rəsmi oyuna çıxaraq 8 qol vurub.
C.İ.
www.oxu.az
"
"Sneyderin yeni klubu məlum oldu“Qalatasaray”dan ayrılan Uesli Sneyder karyerasını Fransada davam etdirəcək.
Oxu.Az cbcsport-a istinadən xəbər verir ki, hollandiyalı futbolçu Nitsaya gedib.
Sneyderin sabah tibbi müayinədən keçəcəyi, daha sonra “Nitsa” klubu ilə müqavilə bağlayacağı gözlənilir. Müqavilənin müddəti 1+1 illik nəzərdə tutulub.
33 yaşlı yarımmüdafiəçinin illik qazancı 1.8 milyon avro olacaq.  
Qeyd edək ki, Sneyder bu yay 2012-ci ildən çıxış etdiyi “Qalatasaray”la müqaviləni qarşılıqlı şəkildə ləğv edib.
E.Ə.
www.oxu.az
"
"Dünyanın ən sürətli adamı uduzdu – VİDEOYamaykalı atlet Hüseyn Bolt Böyük Britaniyanın paytaxtı Londonda keçirilən dünya çempionatında 100 metr (9,95 saniyə) məsafəyə qaçışda 3-cü yeri tutub. 
Oxu.Az xəbər verir ki, 31 yaşlı idmançı ABŞ-dan olan əzəli rəqibi Castin Qetlinə (9,92 saniyə) və digər amerikalı Kristian Koulmenə uduzub.
Yarışın yadda qalan ən əsas məqamı Qetlinin qalib olmasına baxmayaraq, Hüseyn Bolt qarşısında diz çökməyi və ona səcdə etməyi olub.
Qeyd edək ki, İki atlet arasında son illər ciddi rəqabət gedib. Qetlin daha əvvəl 2005-ci ildə dünya çempionu olub. Qetlin 2 dəfə dopinq qadağasına məruz qalıb, hətta 2006-cı ildə yarışlardan 4 il müddətinə uzaqlaşdırılıb.

E.Ə.
www.oxu.az
"
"İngiltərə Superkubokunun qalibi məlum olub – VİDEO Futbol üzrə İngiltərə Superkubokunun qalibi bəlli olub.
 
Oxu.Az APA-ya istinadan xəbər verir ki, həlledici görüşdə “Uembli” stadionunda son ölkə çempionu “Çelsi” ilə İngiltərə Kubokunun qalibi ""Arsenal” üz-üzə gəlib.
Qarşılaşmanın əsas vaxtında qalibi müəyyənləşdirmək mümkün olmayıb - 1:1. Penalti seriyasında daha dəqiq olan ""Arsenal"" 4:1 hesabı ilə qalib gələrək Superkuboka sahib çıxıb.
Qeyd edək ki, bu, “Arsenal”ın tarixində qazandığı 15-cı Superkubokdur.
“Arsenal”-“Çelsi” 1:1 (4:1)
Qollar: Kolaşinats (82); Mozes (46)

www.oxu.az
"
"“Real” Mbappenin transferini təxirə saldı — Beyl qalır“Real” yarımmüdafiəçisi Qaret Beyli satmaq fikrində deyil.
Oxu.Az qol.az-a istinadən xəbər verir ki, klub rəhbərliyi 28 yaşlı uelsli futbolçunu transferə çıxarmayacağına əmin edib. Bundan başqa, “Real”ın bu yay almaq istədiyi “Monako”lu hücumçu Kilian Mbappenin transferini gələn yaya qədər təxirə saldığı bildirilir.
Qeyd edək ki, daha əvvəl yayılan xəbərə görə, “Real” Mbappeni alacağı təqdirdə Beyli “Mançester Yunayted”ə satacaqdı.
A.H.
www.oxu.az
"
"İki dəfə hesabda geridə olan “Monako”dan əzmkar qələbə – VİDEOFransa çempionatının 2017/2018 mövsümünün ilk oyununda sonuncu çempion “Monako” doğma meydanda “Tuluza” komandasının 3:2 hesabı ilə məğlub edib.
Oxu.Az-ın xəbərinə görə, qonaqlar artıq 6-cı dəqiqədə hesabda irəli çıxıblar. Zinedin Maşaş adını tabloya yazdırıb. Meydan sahibləri 28-ci dəqiqədə hesabı bərabərləşdiriblər. Jemerson fərqlənib.
İkinci hissənin əvvəlində Andi Delort yenidən “Tuluza”nı hesabda irəli çıxarıb. Lakin qonaqların sevinci uzun sürməyib. Bu qoldan beş dəqiqə sonra Falkao yenidən hesabda tarazlıq yaradıb. 
“Monako”nun qələbə qolunu isə 70-ci dəqiqədə Kamil Qlik vurub.

S.B.
www.oxu.az
"
"“Kopenhagen” klubu “Qarabağ” azarkeşlərinə müraciət edibDanimarkanın “Kopenhagen” klubu futbol üzrə Çempionlar Liqasının “play-off” mərhələsində keçirəcəyi oyunlarla əlaqədar “Qarabağ” azarkeşlərinə müraciət edib.
Oxu.Az-ın Report-a istinadən məlumatına görə, bununla bağlı klubun saytında rəsmi açıqlama yerləşdirilib.
Ağdam komandası fanatlarına avqustun 23-də Bakı vaxtı ilə saat 22:45-də cavab görüşünün təşkil olunacağı “Parken” stadionunda daxili nizam-intizam, bölgü və təhlükəsizlik qaydaları çatdırılıb. O da vurğulanıb ki, qonaq komanda tərəfdarları biletləri yalnız “Qarabağ” klubu vasitəsilə əldə edə bilərlər.
“Parken” stadionu 38 min tamaşaçı tutumuna malikdir. Bu isə o deməkdir ki, “Qarabağ” azarkeşləri üçün 1900 nəfərlik sektor ayrılacaq.
Qeyd edək ki, iki komanda arasındakı ilk oyun avqustun 15-də Bakıdakı Tofiq Bəhramov adına Respublika stadionunda keçiriləcək. Oyun saat 20:00-da başlanacaq.
S.B.
www.oxu.az
"
"Bakıda ilk dəfə Çempionlar Liqasının himni səslənəcək – VİDEO“Qarabağ” komandasının futbol üzrə Çempionlar Liqasının “play-off” mərhələsində Danimarka çempionu “Kopenhagen”lə keçirəcəyi oyunların vaxtları müəyyənləşib.
Oxu.Az-ın məlumatına görə, bu kollektivlər arasında ilk görüş avqustun 15-də Tofiq Bəhramov adına Respublika stadionunda saat 20:00-da başlayacaq.
Kopenhagendəki “Parken” stadionunda keçiriləcək cavab matçının start fiti isə avqustun 23-də Bakı vaxtı ilə saat 22:45-də səslənəcək.
Qeyd edək ki, “play-off” mərhələsində keçirilən matçlarda Çempionlar Liqasının himni səslənir. Beləliklə, Bakıda ilk dəfə Avropa futbolunun “hiti” səslənəcək. 
Azarkeşlər Çempionlar Liqasının himnini ilk dəfə 1992-ci ildə eşidiblər. Himni St.Martin’s in the Fields kilsəsinin akademik xoru ifa edir. Himn üç rəsmi dildə - fransız, alman və ingilis - ifa olunur.

S.B.
www.oxu.az
"
"“Barselona” Neymara əvəz tapdıİspaniyanın “Barselona” klubu Dortmundun “Borussiya”sı ilə hücumçu Usman Dembelinin transferi barədə razılığa gəlib.
Oxu.Az-ın xəbərinə görə, bu barədə  beIN Sports nəşrinin jurnalisti Tankredi Palmeri öz Twitter səhifəsində yazıb.
Kataloniyalılar 20 yaşlı fransalı futbolçu ilə müqavilənin şərtlərini razılaşdırıblar. “Barselona” rəhbərliyi Usman Dembeleni heyətə qatmaq üçün 80 milyon avrodan keçməyə hazırdır.
Xatırladaq ki, avqustun 3-də “Barselona”nın hücumçusu Neymar Fransanın PSJ komandasına transfer edilib. 
Usman Dembele 2016-cı ilin yay aylarında “Borussiya”nın heyətinə qatılıb. Ötən mövsüm futbolçu 49 oyuna çıxıb, 10 qol və 21 məhsuldar ötürmə ilə yadda qalıb.
S.B.
www.oxu.az
"
" “Qarabağ”ın “Kopenhagen”ə qarşı keçirəcəyi oyunların tarixləri məlum oldu “Qarabağ” komandasının futbol üzrə Çempionlar Liqasının “play-off” mərhələsində Danimarka çempionu “Kopenhagen”lə keçirəcəyi oyunların tarixi müəyyənləşib.
Oxu.Az xəbər verir ki, Sportnet.az-ın UEFA-nın rəsmi saytına istinadən verdiyi məlumata görə, bu kollektivlər arasında ilk görüş avqustun 15-də Tofiq Bəhramov adına Respublika stadionunda baş tutacaq.
Cavab qarşılaşması isə avqustun 23-də Kopenhagen şəhərindəki “Parken” stadionunda oynanılacaq.
İ.F.
www.oxu.az
"
"Avropa Liqasında püşk atıldı – “Fənərbağça”nın bəxti gətirdiFutbol üzrə Avropa Liqasının “play-off"" mərhələsinin püşkatma mərasimi baş tutub.
Oxu.Az xəbər verir ki, Azərbaycan azarkeşlərinin diqqəti bu turnirdə Türkiyə təmsilçisi “Fənərbağça”ya yönəlib.
İstanbul klubunun rəqibi isə  Makedoniya “Vardar”ı olub.
İlk oyunlar avqustun 17-də, cavab görüşləri avqustun 24-də baş tutacaq.
Püşkatmanın nəticələri:
“Şkendiya” (Makedoniya) – “Milan” (İtaliya)
“Osiyek” (Xorvatiya) – “Austriya” (Avstriya)
“Srvena Zvezda” (Serbiya) – “Krasnodar"" (Rusiya)
“Panatinaikos” (Yunanıstan) – “Atletik” (İspaniya)
“Brügge” (Belçika) – “AEK” (Afina, Yunanıstan)
“Vardar” (Makedoniya) – “Fənərbağça” (Türkiyə)
“BATE” (Belarus) – “Aleksandriya” (Ukrayna)
A.H.
wwww.oxu.az
"
"Qurban Qurbanov püşkdən danışdı: Vaxtımız azdır“5 potensial rəqibimizin hər biri ilə qarşılaşmağı gözləyirdik, bu baxımdan, “Kopenhagen” də istisna deyildi”.
Oxu.Az  xəbər verir ki, bunu “Qarabağ”ın baş məşqçisi Qurban Qurbanov deyib.
Təcrübəli mütəxəssis Çempionlar Liqasının “play-off” mərhələsinin püşkatmasına münasibət bildirib. O, klubunun rəsmi saytına istinadən bildirib ki, mərasimdə bəxtlərinə düşən Danimarkanın “Kopenhagen” klubu ilə şanslarını dəyərləndirməyə çalışacaqlar: “Rəqibimizin gücü bəllidir, vaxtımız azdır. İstənilən halda şansımız var və bundan istifadə etməyə çalışacağıq. Buna baxmayaraq, rəqibi analiz edib oyuna maksimum şəkildə hazırlaşacağıq”.
A.H.
www.oxu.az
"
" Çempionlar Liqasının ötən mövsümünün ən yaxşıları seçilir - SİYAHIUEFA futbol üzrə 2016/2017 mövsümündə Çempionlar Liqasında çıxış etmiş ən yaxşı qapıçı, müdafiəçi, yarımmüdafiəçi və hücumçu nominasiyaları üzrə namizədlərin adlarını açıqlayıb.
Oxu.Az Report-a istinadən xəbər verir ki, ən yaxşı forvard adına Lionel Messi (“Barselona”), Kriştianu Ronaldu (“Real Madrid”) və Paulo Dibala (“Yuventus”) iddia edirlər. Canluici Buffon (“Yuventus”), Manuel Noyer (“Bavariya”) və Yan Oblak (“Atleiko”) ən yaxşı qapıçı, Leonardo Bonuççi (“Yuventus”), Marselo və Serxio Ramos (hər ikisi “Real Madrid”) isə ən yaxşı müdafiəçi adına namizəd göstəriliblər.
Ən yaxşı yarımmüdafiəçi isə Kazemiro, Toni Kroos və Luka Modriç (hamısı “Real Madrid”) “üçlüy”ündən biri olacaq.
Qeyd edək ki, qaliblərin adı 24 avqustda Monakoda keçiriləcək Çempionlar Liqasının qrup mərhələsinin püşatma mərasimi zamanı açıqlanacaq. 
İ.F.
www.oxu.az
 
"
"“Qarabağ”ın rəqibi müəyyənləşdi - PüşkatmaBu gün futbol üzrə Çempionlar Liqasının “play-off” mərhələsinin püşkü atılıb.
Oxu.Az-ın məlumatına görə, İsveçrənin Nyon şəhərində keçirilən püşkatmada Azərbaycan çempionu “Qarabağ” komandasının da rəqibi müəyyənləşib.
Səpələnməmişlər səbətində yer alan Ağdam təmsilçisinin rəqibi “Kopenhagen” klubu olub.
Qeyd edək ki, “play-off” mərhələsinin ilk oyunları 15-16, cavab matçları isə 22-23 avqustda keçiriləcək.
Qarabağ ilk oyununu evdə keçirəcək.
Digər cütlüklər:
APOEL (Kipr) - “Slaviya” (Çexiya)
“Olimpiakos” (Yunanıstan) – “Riyeka” (Xorvatiya)
“Seltik” (Şotlandiya) - “Astana” (Qazaxıstan)
“Hapoel” (Beyer-Şeva, İsrail) - “Maribor” (Slovaniya)
“Başakşəhər” (Türkiyə) - “Sevilya” (İspaniya)
“Yanq Boyz” (İsveçrə) - MOİK (Rusiya)
“Napoli” (İtaliya) - “Nitsa” (Fransa)
“Hoffenhaym” (Almaniya) - “Liverpul” (İngiltərə)
“Sportinq” (Portuqaliya) - “Styaua” (Rumıniya)
A.H.
www.oxu.az
"
"Bakı “İnter”inin adı dəyişdiriləcəkAzərbaycan futbolunda daha bir komanda yeni ad altında çıxış edəcək.
Oxu.Az apasport-a istinadən xəbər verir ki, Bakının “İnter” klubunun adı dəyişdiriləcək.
Bu barədə əməkdaşımızla söhbətində AFFA-nın baş katibi Elxan Məmmədov məlumat verib. O, “İnter”in yeni adının nə olacağını açıqlamasa da, dəyişikliyin baş verəcəyini təsdiqləyib: “İnter” Premyer Liqadakı rəqiblərini hansı stadionda qəbul etmək məsələsinin həllinə çalışır. Yəqin ki, tezliklə klubun adı da dəyişəcək”.
Qeyd edək ki, “Xəzər Universiteti” kimi yaranan klub 2004-cü ildən “İnter” adını daşıyır. 
A.H.
www.oxu.az
"
"Syerra-Leone Azərbaycanı keçdi FİFA avqustun 10-da milli komandaların reytinqini açıqlayacaq.
Oxu.Az apasport.az-a istinadən xəbər verir ki, siyahıda bir sıra dəyişikliklər olacaq.
Buna səbəb KONKAKAF kuboku və yoxlama oyunlarının nəticələridi. İndidən bəlli olan təxmini siyahıya baxsaq, Azərbaycan millisi yeni cədvəldə 79-cu sırada qərarlaşıb. Hesabat dövründə heç bir matç keçirməyən Robert Prosineçkinin yetirmələrinin hesabında 427 xal var.
Millimiz ötən ayla müqayisədə 1 pillə öndədi. Buna qonşu pillələrdəki yığmaların mövqe dəyişiklikləri səbəb olub. Komandamız iki ölkəni - Kurasao ilə Trinidad və Tobaqonu keçib. Lakin yığmamız iki deyil, bir pillə irəliləyib. Çünki Syerra-Leone də bizi arxada qoyub.
Millimiz və “qonşular”ı
75 (72). Honduras - 465
76 (83). Syerra-Leone - 448
77 (77). Çin - 447
78 (79). Qətər - 433
79 (80). Azərbaycan - 427
80 (82). Suriya - 423
81 (86). Konqo - 413
82 (84). Keniya - 412
83 (87). Liviya - 399
Dünyanın ən güclü 10 komandasının mövqeyində də ciddi dəyişikliklər baş verib. Braziliya yenidən zirvəni ələ keçirib. Bundestimin liderliyi cəmi bir ay sürüb. İsveçrə və Polşa Portuqaliyanı arxada qoymağı bacarıb. Fransa isə mövqeyini Belçikaya verib.
İlk “onluq”
1 (2). Braziliya - 1604
2 (1). Almaniya - 1549
3 (3). Argentina - 1399
4 (5). İsveçrə - 1329
5 (6). Polşa - 1319
6 (4). Portuqaliya - 1267
7 (7). Çili - 1250
8 (8). Kolumbiya - 1208
9 (10). Belçika - 1194
10 (9). Fransa - 1157
Millimizin DÇ-2018-in seçmə mərhələsindəki rəqiblərinin də mövqeyi dəyişib. Almaniya və Şimali İrlandiya 1 pillə geriləyib. Norveç isə 3 addım irəliləyib.
DÇ-2018-in seçmə mərhələsi, Avropa zonası üzrə C qrupu
2 (1). Almaniya - 1549
23 (22). Şimali İrlandiya - 897
40 (40). Çexiya - 714
85 (88). Norveç - 391
204 (204). San-Marino - 12 
Qeyd edək ki, qonşu Türkiyə yığması 33-cü yerdə qalıb. “Ay-ulduzlular”ın hesabında 779 xal var.
N.O.
www.oxu.az
"
"Yığmamız İtaliya ilə oynayacaqQadın voleybolçulardan ibarət Azərbaycan millisi Avropa çempionatına hazırlığı davam etdirir.
Oxu.Az apasport.az-a istinadən xəbər verir ki, Faiq Qarayevin yetirmələri təlim-məşq toplanışının növbəti mərhələsini Sloveniyada keçəcək.
Komandamız Maribora bu gün yollanacaq. Voleybolçularımız burada fiziki hazırlığı yekunlaşdırıb, topla məşqlərə üstünlük verəcək. Millimizin Sloveniyada bir neçə yoxlama görüşü keçirməsi də planlaşdırılır.
Təmsilçimiz Mariboru İtaliyaya dəyişəcək. Azərbaycan və Gürcüstanın birgə keçirəcəyi qitə çempionatına hazırlıq da məhz bu ölkədə yekunlaşacaq. Komandamız İtaliya ilə keçirəcəyi yoxlama oyunundan sonra - sentyabrda vətənə dönəcək.
Qeyd edək ki, sentyabrın 22-də başlayacaq Avropa çempionatı oktyabrın 1-də başa çatacaq.
A.H.
www.oxu.az
"
"Azərbaycan voleybolunda ağır itkiQadın voleybolçulardan ibarət Azərbaycan milli komandasının keçmiş baş məşqçisi Aleksandr Çervyakov dünyasını dəyişib. 
Oxu.Az xəbər verir ki, təcrübəli mütəxəssis ötən gecə dünyasını dəyişib.
Milli komandamızda uzun müddət Faiq Qarayevin köməkçisi kimi işləmiş çalışdırıcı əsas yığmamızın baş məşqçiliyini də edib. O, millimizə İtaliyada keçirilmiş 2014-cü il dünya çempionatında rəhbərlik edib.
Qeyd edək ki, Aleksandr Çervyakov bir sıra klublarımızda da baş məşçi kimi işləyib.
Allah rəhmət eləsin!
A.H.
www.oxu.az
"
"“Qalatasaray”dan yeni transfer – Rəsmən açıqlandıTürkiyənin “Qalatasaray” klubu Super Liqanın digər təmsilçisi “Osmanlıspor”da çıxış edən seneqallı yarımmüdafiəçi Badu Ndiayeni heyətinə qatdığını rəsmən açıqlayıb.
“Sarı-qırmızılar” bu keçidə görə futbolçunun sabiq klubuna 7,5 milyon avro təzminat ödəyib. Oxu.Az fanat.az-a istinadən xəbər verir ki,  seneqallı oyunçunun özü ilə də 4 illik müqavilə imzalanıb. Məlumatı klubun rəsmi saytı yayıb.
Ndiaye “Qalatasaray”da ildə 2 milyon 750 min avro məvacib alacaq. O, komandasının Super Liqa və Avrokubok oyunlarında qazanacağı hər xala görə də əlavə 5 min avro mükafat əldə edəcək.
Sözləşmədə daha bir maraqlı məqam var. Belə ki, ehtiyac yaranarsa, 2019-cu ilin 15 iyunundan sonra 18 milyon avro qarşılığında müqaviləyə təktərəfli xitam verilməsi də mümkündür.
A.H.
www.oxu.az
"
"“Qarabağ”ın rəqibi müəyyənləşir- Onlardan biri Bakıya gəlirBu gün futbol üzrə Çempionlar Liqasının “play-off” mərhələsinin püşkü atılacaq.
Oxu.Az-ın Report-a istinadla məlumatına görə, İsveçrənin Nyon şəhərində keçiriləcək və Bakı vaxtı ilə saat 15:00-da başlayacaq mərasimdə Azərbaycan çempionu “Qarabağ” komandasının da rəqibi müəyyənləşəcək.
Artıq səpələnməmişlər səbətində yer alan Ağdam təmsilçisinin 5 potensial rəqibi də bəllidir. Bunlar “Maribor” (Sloveniya), “Kopenhagen” (Danimarka), “Seltik” (Şotlandiya), APOEL (Kipr) və “Olimpiakos” (Yunanıstan) klublarıdır.
Qeyd edək ki, pley-off mərhələsinin ilk oyunları 15-16, cavab matçları isə 22-23 avqustda keçiriləcək.
A.S.
www.oxu.az
"
"Neymar “Barselona” ilə yollarını ayırdıBrazliyalı futbolçu Neymar Fransanın “Pari Sen-Jermen” klubuna transfer olunub.
Oxu.Az-ın xəbərinə görə, bu barədə klubun rəsmi Instagram səhifəsində məlumat verilib.
Hücumçu ilə beş illik müqavilə imzalanıb — 2022-ci ilin 30 iyununa qədər.
Bundan əvvəl Neymar 222 milyon avroya “Barselona” klubundan öz müqaviləsini alıb.
Neymar kataloniya klubunda 2013-cü ildən çıxış edir. Onun “Barselona” ilə müqaviləsi 2021-ci ildə bitəcək. 
Son mövsümdə futbolçu İspaniya çempionatında 30 oyunda iştirak edib, 13 qol vurub və 16 məhsuldar ötürmə ilə yadda qalıb.
S.B.
www.oxu.az
"
"Qriqorçuk: İnanılmaz bir şey baş verməyibAvropa Liqasının III təsnifat mərhələsinin cavab oyunları çərçivəsində “Panatinaikos”u qəbul edən “qırmızı-qaralar” ilk oyundakı kimi, yenə məğlubiyyətlə üzləşiblər. “Qəbələ” rəqibinə bu dəfə 1:2 hesabı ilə uduzub.
Oxu.Az-ın Apasport.az-a istinadən məlumatına görə, oyunsonrası mətbuat konfransında Qriqorçuk nəticəni şərh edib: “Etiraf edim ki, hesabı açıb, amma qoruya bilmədiyimiz oyunlar olub. Amma bu hər dəfə qeydə alınmır. İki qol buraxdıqdan sonra rəqib qapısına daha 3 qol vurmalı idik. Lakin bunu bacarmadıq. Rəqib bu gün çox güclü idi. Həm fərdi cəhətdən, həm də sürət mənasında bizi üstələdilər”.
- Azərbaycana gəlişinizin ilk ilində “Qəbələ” qrupa düşdü, bu dəfə isə alınmadı. Bu, sizə ölkə çempionatında hansısa üstünlük qazandıracaq?
- İki “cəbhə”də vuruşmağın və ya yalnız çempionatda oynamağın necə təsir göstərəcəyini zaman göstərəcək. Amma biz istərdik ki, çoxlu “cəbhə”lərdə mübarizə aparaq.
- İrəlidə top saxlamaqda çətinlik çəkirdik. Bunun səbəbini nə ilə izah edərdiniz?
- Kombinasiyalı, sürətli futbolu çox xoşlayıram. Hücumçular olur ki, topu saxlayır və o müddətdə komanda irəli atılır. İstərdim ki, hücumçumuz elə olsun. Rəqibin heyətində 8 nömrəli futbolçu elə idi. Bizdə isə bu çatışmırdı. Son 2 ildə elə tərzdə oyunçu bizdə çatışmır.
- Mövsümün startına kimi və ya mövsümün ortasında hansısa futbolçular “Qəbələ”ni tərk edə bilərmi?
- Düşünmürəm ki, bizdə artıq legioner var. Çempionatda 6 əcnəbi futbolçu oynamalıdısa, o deməkdi ki, komandamızda cəmi bu qədər legioner olmalıdı. Son 3 ildə hələ belə komplektləşmə olmamışdı.
- Çempionatın startına az qalıb. “Qəbələ”nin Avropa Liqasında mübarizə dayandırması futbolçularınıza psixoloji cəhətdən pis təsir etməyəcəkmi? Onları bu durumdan necə çıxaracaqsız?
- İnanılmaz bir şey baş verməyib. Biz ciddi komandaya uduzduq və avrokuboklarla vidalaşdıq. Üzərimizdə işləməyə davam edirik. Yeni komanda qururuq. Rəqibdən belə oyun gözləyirdim. Nəsə artıq bir şey edib, mübarizəni davam etdirə bilərdik. Amma bu gün “Panatinaikos” çox güclü idi. Psixoloji cəhətdən mənfi aurada deyilik. “Panatinaikos”la matça hazırlaşanda oyunçularımıza daha çox məşqlər etdirdik. Bu da çempionata hazırlıq mərhələsində komandamıza fayda verəcək.
S.B.
www.oxu.az
"
"“Qəbələ” Avropa Liqası ilə vidalaşdı – VİDEOFutbol üzrə Avropa Liqasının III təsnifat mərhələsinin cavab oyunları keçirilib.
Oxu.Az-ın məlumatına görə, Azərbaycanın “Qəbələ” klubu Bakıda Yunanıstanın “Panatinaikos” komandasını qəbul edib.
“Bakcell Arena”da keçirilən qarşılaşma qonaqların 2:1 hesablı qələbəsi ilə yekunlaşıb. 
Hesabı 52-ci dəqiqədə Roman Qriqorçukun yetirmələri açıblar. Moledo topu öz qapısına göndərərək yunan azarkeşləri məyus edib.
Lakin “Qəbələ” futbolçularının sevinci uzun sürməyib. 63-cü dəqiqədə Lod, 66-da isə Kabazes adını tabloya yazdıraraq “Panatinaikos”a qələbə qazandırıb.
Xatırladaq ki, Yunanıstanda keçirilən ilk qarşılaşmada da “Panatinaikos” qalib gəlmişdi (1:0).
Bununla da, “Qəbələ” klubu Avropa Liqasında çıxışını dayandırıb.

S.B.
www.oxu.az
"
"Suarez Neymara təsirli paylaşım həsr etdi“Barselona”nın 30 yaşlı uruqvaylı futbolçusu Luis Suarez Instagram səhifəsində PSJ komandasına keçən Neymara təsirli paylaşım həsr edib.
Oxu.Az-ın xəbərinə görə, Suarez komanda yoldaşına gələcəkdə uğurlar arzulayıb.
“Əziz dost, sənə gələcəkdə uğurlar arzulayıram. Bütün bu müddət ərzində səndən gördüyüm dəstəyə görə təşəkkür edirəm. Özün kimi ol və heç vaxt dəyişmə, mənim əziz qardaşım”, - Luis Suarez yazıb.
Xatırladaq ki, 25 yaşlı braziliyalının PSJ-yə transferi son günlərdə gündəmə çevrilib. Transferin qiyməti 222 milyona avro təşkil edəcək. 
Futbolçunun keçidi barədə hələlik rəsmi məlumat yoxdur.
S.B.
www.oxu.az
"
"Bəhram Bağırzadə mərcdə uduzan jurnalistin başını qırxdı - VİDEOAzərbaycanın tanınmış aktyoru Bəhram Bağırzadə jurnalist Vüqar Həsənovun başını mərcdə uduzduğu üçün keçəl qırxıb.
Oxu.Az-ın baku.ws-ə istinadən verdiyi xəbərə görə, jurnalist Çempionlar Liqasında “Qarabağ” - “Şerif” qarşılaşmasından öncə bildirib ki, komandamızın növbəti mərhələyə keçəcəyi halda saçını keçəl etdirəcək.
Jurnalist sözünün üstündə duraraq saçını keçəl etdirib. Onun bərbəri isə Bəhram Bağırzadə olub. Aktyor həmin anları əks etdirən görüntünü videoya çəkib və sosial şəbəkədə yayıb.
Qeyd edək ki, “Qarabağ” səfərdə Moldovanın “Şerif” klubunu 2:1 hesabı ilə məğlub edib.

A.S.
www.oxu.az
"
"Neymarın transferinə icazə verilmədiPSJ-nin “Barselona”dan 222 milyon avro qarşılığında transfer etmək istədiyi Neymar gözlənilməz durumla qarşılaşıb.
Oxu.Az yenicag.az-a istinadən xəbər verir ki, futbolçunun atası və meneceri transfer sənədlərini imzalamaq üçün La Liqanın ofisinə gəlib. Lakin La Liqa buna icazə verməyib. Səbəb kimi transfer məbləğinin yüksək olması və bunun FİFA-nın maliyyə fair-pley qaydalarına zidd olması göstərilib.
İspanlar həmçinin futbolçuya verilən pulun mənbəyinin bəlli olmadığını da əsas gətirərək belə addım atdıqlarını bildiriblər.
A.M.
www.oxu.az
 
"
"Kliçko karyerasını bitirdi - VİDEOUkraynanın sabiq dünya çempionu Vladimir Kliçko idman karyerasını bitirməyə qərar verib.
Oxu.Az Axar.az-a istinadən xəbər verir ki, 41 yaşlı ukraynalı boksçu britaniyalı Entoni Coşua ilə revanş görüşünə çıxmaqdan imtina edib. 
Kliçkonun karyerasını bitirməklə bağlı qərarının səbəbləri məlum deyil.
Qeyd edək ki, Kliçko britaniyalı rəqibi Entoni Coşua ilə keçirdiyi 2 görüşdə nokautla məğlub olmuşdu.

İ.F.
www.oxu.az
"
"Fransa prezidenti Neymarın PSJ-yə transferini alqışladıFransa prezidenti Emmanuel Makron braziliyalı futbolçu Neymarın 262 milyon dollar müqabilində PSJ-yə mümkün keçidini alqışlayıb.
Oxu.Az-ın  AP-yə istinadən verdiyi məlumata görə, bu barədə o, PSJ futbol klubunun prezidenti Nəsir əl-Xelaifi ilə keçirdiyi görüş zamanı deyib. 
“Təbriklər, başa düşdüyümə görə, yaxşı xəbərlər var”, - deyə E.Makron deyib. 
N.əl-Xelaifi gülümsəyərək cavab verməyib. Heç biri Neymarın adını çəkməsə də, braziliyalı futbolçu Barselonanı tərk edəcəyini elan edəndən sonra Fransa KİV və sosial şəbəkələrdə əsas müzakirə mövzusu olub. 
Neymarın yaxın günlərdə Parisə gələcəyi gözlənilir.  Fransanın büdcə naziri Jerald Darmanin öz növbəsində Neymarın vergilərini məhz Fransada ödəyəcəyi üçün futbolçunun Fransada oynayacağına sevindiyini deyib.
İ.F.
www.oxu.az
"
"259 milyon dollarlıq “tələyə” düşən Neymarın həyatı – FOTOFransanın PSJ klubu İspaniyanın “Barselona” klubunun braziliyalı ulduzu Neymar üçün 259,4 milyon dollar ödəməyə hazırlaşır. 25 yaşlı futbolçu PSJ-də həftədə 650 min dollar maaş alacaq.
Oxu.Az milli.az-a istinadən bildirir ki, PSJ klubu Qətərin “Qatar Sports Investments” (QSI) Fonduna məxsusdur. Bu fondun hesablarında 194 milyard dollar var.
Anlaşmanın şərtlərinə görə, Neymarın illik maaşı 41,2 milyon dollar təşkil edəcək.
QSI fondu Neymarı transfer etməklə PSJ-nin Avropanın ən nüfuzlu futbol turniri sayılan Çempionlar Liqasında qələbəsini təmin etmək istəyir. PSJ indiyədək ÇL-də qalib olmayıb.
Neymarın transferi dünya futbolunda yeni rekorddur. Əvvəlki rekord “Mançester Yunayted”in İtaliyanın “Yuventus” klubundan fransalı Pol Poqbanı satın alması idi.
Neymar dünya futbolunda Lionel Messi və Kriştianu Ronaldudan geri qalsa da, sosial şəbəkələrdə “lider”dir. Onun “Instagram”dakı profilinin 78 milyon, “Twitter”dəki mikrobloqunun isə 30,5 milyon daimi təqibçisi var.
Üstəlik, Neymar populyar reklam “sima”sıdır. Onun dahi basketbolçu Maykl Cordan və “Nike” brendi ilə birgə “Air Jordan v Neymar” istehsal xətti də var.
Moqi das Kruzesdə doğulan, əsl ad və soyadı Neymar da Silva Santos Junior olan Neymar sabiq futbolçu Neymar Santos və Nadinin övladıdır.
O, vətəni Braziliyada həddən ziyadə populyardır.
Neymarın ilk xanımı Kerol Dantas idi. 19 yaşı olanda bu xanımla yaşamağa başlayan Neymarın həmin izdivacdan David Lukka adlı oğlu doğulub.
2013-cü ildə Keroldan ayrılan Neymar o vaxtdan indiyədək braziliyalı aktrisa və model, 21 yaşlı  Bruna Markesinlə birlikdədir.
4 il əvvəl “Barselona”nın satın aldığı Neymarın klubla imzalıdığı müqavilənin müddəti 2021-ci ildə bitəcəkdi.
“Barsa”nın prezidenti Xose Bartomu “Neymarı saxlamaq üçün əlimizdən gələni edəcəyik” deyib. Fəqət, Neymar dünən PSJ-də tibbi müayinədən keçib, sonra isə klubun prezidenti Nəsir əl Xəlaifi ilə görüşüb.
“Barselona”dakı mənbələrin dediklərinə görə, klub Qətərin QSI fondunun “vicdansız” davranışından UEFA-nın “Financial Fair Play” komissiyasına şikayətlənmək niyyətindədir.
“Barsa” onu da bəyan edib ki, Neymarla müqavilənin vaxtının bitməsinə hələ çox qaldığından, onu satın almaq istəyən klub 222 milyon avro ödəməlidir.
Neymarın meneceri Vaqner Ribeyrunun dediyinə görə, QSI fondu bu pulu “Barselona”ya verməyə hazırdır.
A.M.
www.oxu.az
"
"Rusiyanın məşhur baykeri həlak oldu - VİDEO + FOTORusiyanın “erotik baykeri”, “Instagram”dakı profilində paylaşdığı fotoşəkillərlə məşhurlaşan Olqa Pronina həlak olub.
Oxu.Az Milli.Az-a istinadən bildirir ki, Rusiyanın Vladivostok şəhərinin sakini olan 40 yaşlı O.Pronina sosial şəbəkələrdə Monika adı ilə tanınırdı.
21 illik baykerlik təcrübəsi olan Olqa 16 yaşlı qız anası olmasına rəğmən, “BMW S1000 RR” markalı motosikletini yollarda çox böyük sürətlə idarə etməyi sevirdi.
Olqanın motosikletinin mühərriki 199 at gücündə idi və 300 km/saatlıq maksimal sürətə malik idi.
Bundan başqa, o, əksər vaxtlarda motosikleti şlemsiz, dikdaban ayaqqabıda idarə edirdi.
O, yollardakı tryuklarının videolarını “Instagram”dakı profilində paylaşmağı da sevirdi.
Vladivostok şəhərinin həndəvərindəki yollardan birində yüksək sürətlə növbəti tryuklarından birini icra edərkən o, qəzaya düşüb və həlak olub.
Polisdən verilən məlumata görə, o, motosikletdə olarkən yenə selfi çəkmək istəyib və bu zaman döngədə “BMW”-nin öhdəsindən gələ bilməyib. Motosiklet yol kənarındakı sipərə çırpılıb, O.Pronina hadisə yerindəcə keçinib.


































A.S.
www.oxu.az
 
"
"“Qəbələ” üçün şans – “Panatinaikos” sınağına doğruBu gün “Qəbələ” komandası Avropa Liqasında növbəti oyununa çıxacaq.
Oxu.Az-ın Report-a istinadla məlumatına görə, Roman Qriqorçukun baş məşqçisi olduğu komanda III təsnifat mərhələsinin cavab matçı çərçivəsində Yunanıstan təmsilçisi “Panatinaikos”u qəbul edəcək.
Bakıda baş tutacaq görüş həlledici xarakter daşıyır. Səfərdə afinalılara 0:1 hesabı ilə uduzan “Qəbələ” “play-off” mərhələsinə vəsiqə qazanmaqdan ötrü mütləq qalib gəlməlidir. Üstəlik, “qırmızı-qaralar” üçün qapılarını toxunulmaz saxlmaq da önəmlidir. Rəqib paytaxtda fərqlənərsə, qəbələlilər üçün iki top fərqi ilə qələbə qazanmaq zərurəti yaranacaq.
Qeyd edək ki, “Qəbələ” 2 il əvvəl Avropa Liqasının “play-off” mərhələsində “Panatinaikos”u səfər qolları (0:0,2:2) hesabına mübarizədən kənarlaşdırıb.
Avropa Liqası
III təsnifat mərhələsi, cavab oyunu
3 avqust
21:00. “Qəbələ” (Azərbaycan) – “Panatinaikos” (Yunanıstan)
Baş hakim: Kreyq Pauson
Baş hakimin köməkçiləri: Li Betts, Adam Nunn
Dördüncü hakim: Kevin Friend (hakimlər briqadası İngiltərədəndir)
Hakim-inspektor: Laslo Vaqner (Macarıstan)
UEFA nümayəndəsi: Aloyziye Şupraha (Xorvatiya)
Bakı. “8-ci km stadionu”
İlk oyun – 0:1
A.S.
www.oxu.az
 
"
"Türkiyə millisinin baş məşqçisinin adı məlum olub – YENİLƏNİBFutbol üzrə Türkiyə millisinin baş məşqçisinin adına aydınlıq gəlib.
Oxu.Az-ın Apasport.az-a istinadən məlumatına görə, “ay-ulduzlular”ı bundan sonra Mirça Luçesku çalışdıracaq.
Türkiyə Futbol Federasiyasının rəsmi saytından verilən açıqlamada rumıniyalı mütəxəssislə 2+1 illik müqavilə imzalandığı bildirilib.
Onunla sabah rəsmi müqavilə imzalanacaq. Luçesku Türkiyə millisində illik 2,5 milyon avro qazanacaq.
Qeyd edək ki, Mirça Luçesku daha əvvəl bu ölkənin “Qalatasaray” və “Beşiktaş” klublarında işləyib.
02.08.2017 09:51
Türkiyənin futbol üzrə milli komandasının yeni məşqçisinin adı məlum olub.
Oxu.Az-ın HABERTÜRK-ə istinadən verdiyi məlumata görə, komandaya yenidən Abdulla Avcı başçılıq edəcək. 
Türkiyə Futbol Federasiyası rumıniyalı mütəxəssis Mirçea Luçesku ilə anlaşmayıb. Bundan əvvəl Federasiya Türkiyə millisinə 2002-ci ildə keçirilən futbol üzrə dünya birinciliyində bürünc medallar qazandıran Şenol Günəşlə də razılığa gəlməyib. 
Qeyd edək ki, A.Avcı futbol üzrə Türkiyə milli komandasına 2011-2013 illərdə başçılıq edib.
İ.F. 
www.oxu.az
 
"
"“Qarabağ”ın Çempionlar Liqasında beş potensial rəqibiXəbər verdiyimiz kimi bu gün Çempionlar Liqasında III təsnifat mərhələsinə yekun vurulub. Azərbaycanın “Qarabağ” klubu ilə yanaşı daha 14 komanda adını play-off mərhələsinə yazdırıb.
Oxu.Az xəbər verir ki, Çempionlar Liqasının qrup mərhələsinə aparan son yolda Ağdam təmsilçilərinin beş potensial rəqibi də müəyyənləşib.
Püşkatma mərasimi avqustun 4-də İsveçrənin Nyon şəhərində keçiriləcək.
Öz ölkəsinin çempionu olan 10 klub reytinqlərinə görə iki səbətə bölünəcəklər.
Azərbaycanın “Qarabağ” klubu “səpələnməmişlər” arasında yer alacaq.
Komandamıza yalnız “Olimpiakos” (Yunanıstan), “Seltik” (Şotlandiya), “Kopenhagen” (Danimarka), APOEL (Kipr) və “Maribor” (Rumıniya) rəqib ola biləcəklər.
Qeyd edək ki, play-off mərhələsinin ilk oyunları avqustun 15-16-da, cavab görüşləri isə 22-23-də keçiriləcək.
S.B.
www.oxu.az
"
"Çempionlar Liqasında bütün “pley-offçular” məlum oldu – NƏTİCƏLƏRÇempionlar Liqasında IIİ təsnifat mərhələsinə yekun vurulub.
Oxu.Az-ın məlumatına görə, ikinci oyun günündə daha 14 qarşılaşma baş tutub.
BATE (Belarus) - “Slaviya” (Praqa, Çexiya) - 2:1
Qollar: Sinyeviç, 5, Staseviç, 46 - Şkoda, 44
İlk oyun – 0:1
APOEL (Kipr) - “Vitorul” (Rumıniya) - 4:0 (əlavə vaxtda)
Qollar: Karlao, 54, Merkis, 93, de Kamarqo, 90+4, Efrem, 105
İlk oyun – 0:1
“Kopenhagen” (Danimarka) -  “Vardar” (Makedoniya) - 4:1
Qollar: Qrequs, 2, Lüftner, 26, Santander, 75, Sotriu, 88 - Nikolov, 19
İlk oyun - 0:1
“Ludoqorets” (Bolqarıstan) - “Hapoel” (Beer Şeva, İsrail) - 3:1
Qollar: Vanderson, 9, 33, Marselinyo, 56 - Qadir, 61
İlk oyun – 0:2
“Hafnarfyordur” (İslandiya) - “Maribor” (Sloveniya) - 0:1
Qol: Tavares, 90+2
İlk oyun – 0:1
“Olimpiakos” (Yunanıstan) - “Partizan” (Serbiya) - 2:2
Qollar: Qarsela Qonzales, 22, Fortunis, 51 - Sumah, 33, Curceviç, 88
İlk oyun – 3:1
“Legiya” (Polşa) - “Astana” (Qazaxıstan) - 1:0
Qol: Çervinski, 76
İlk oyun – 1:3
“Riyeka” (Xorvatiya) - “Zalsburq” (Avstriya) - 0:0
İlk oyun – 1:1
“Rusenborq” (Norveç) - “Seltik” (Şotlandiya) - 0:1
Qol: Forest, 69
İlk oyun – 0:0
MOİK (Moskva, Rusiya) - AEK (Yunanıstan) - 1:0
Qol: Naço, 74
İlk oyun – 2:0
“Başakşəhər” (Türkiyə) - “Brügge” (Belçika) - 2:0
Qollar: Adebayor, 7, Viska, 34
İlk oyun – 3:3
“Viktoriya” (Çexiya) - “Styaua” (Rumıniya) - 1:4
Qollar: Krmençik, 64 - Balaşa, 27, Teyşeyra, 71, Tanase, 76, Alibek, 79 (pen.)
İlk oyun - 2:2
“Yanq Boyz” (İsveçrə) - “Dinamo” (Kiyev, Ukrayna) - 2:0
Qollar: Oarao, 13, Mvula, 89
İlk oyun – 1:3
“Ayaks” (Hollandiya) - “Nitsa” (Fransa) - 2:2
Qollar: Van den Bek, 26, Sançez, 57 - Suket, 3, Marsel, 79
İlk oyun – 1:1
Xatırladaq ki, dünən Azərbaycanın “Qarabağ” klubu səfərdə Moldovanın “Şerif” komandasına 2:1 hesabı ilə qalib gələrək tarixdə ilk dəfə Çempionlar Liqasının play-off mərhələsinə vəsiqə qazanıb.
S.B.
www.oxu.az
"
"Yığmamızın sabiq baş məşqçisi belə həbs edildi – VİDEOXəbər verildiyi kimi, ötən gün Kiyevdə cüdo üzrə ikiqat dünya çempionu, Azərbaycanın bu idman növü üzrə yığma komandasının keçmiş baş məşqçisi Peter Zayzenbaher Kiyevdə yaxalanıb. Avstriya hüquq-mühafizə orqanları iki azyaşlı qızı zorlamaqda ittiham edir və keçmiş baş məşqçi ötən ilin dekabrından İnterpol tərəfindən beynəlxalq axtarışa verilmişdi.
Oxu.Az Virtualaaz.org-a istinadən bildirir ki, Peter Zayzenbaherin yaxalanması barədə xəbər bir çox ölkə mediasında geniş rezonansa səbəb olub. Ötən ilin dekabrında o, yoxa çıxanda tanınmış idmançını yaxından tanıyanlar Zayzenbaherin bu biabırçılığa dözməyərək intihar etdiyini ehtimal edirdilər. Bir çoxları isə hesab edirdi ki, Zayzenbaher qızıl-brilyant biznesi qurduğu Birləşmiş Ərəb Əmirliklərinə, yaxud Avstriyanın ekstradisiya haqda müqaviləsinin olmadığı Cənubi Afrika Respublikasına və ya Madaqaskara qaçdığını təxmin edirdi. Habelə keçmiş baş məşqçinin Azərbaycan və ya Gürcüstanda da gizləndiyini iddia edənlər var idi.
Lakin 57 yaşlı veteran, dəhşətli cinayət əməlində ittiham olunan Zeyzenbaher Kiyevdə tapıldı. Onun Kiyevin kasıb məhəlləsi hesab olunan Vinoqradarda iki otaqlı mənzildə gizləndiyi üzə çıxıb. Avstriya mənbələri bildirir ki, Zayzenbaher kondisionersiz mənzildə çılpaq halda yaxalanıb. Görünür o, avqust istilərindən soyunmaqla xilas olmağa çalışırmış və xüsusi təyinatlılar qəfildən onun başının üstünü kəsdirib.
Məlum olub ki, azyaşlılara qarşı seksual zorakılıqlarda ittiham olunan keçmiş baş məşqçi həmin mənzildə tək yaşayırmış. Onu telefon zəngləri sayəsində yaxalamaq mümkün olub. Zayzenbaherin mənzilində bir neçə ədəd sadə telefon aparatı aşkarlanıb. Bildirilir ki, o, sim-kartları tez-tez dəyişirmiş, lakin Avstriya polisi Zayzenbaherin Vyanada yaşayan anasına tez-tez zəng vurduğunu müəyyən edərək zənglərin Kiyevdən edildiyini müəyyənləşdirib. Nəticədə Ukrayna hüquq-mühafizə orqanları onun harada gizləndiyini öyrənə bilib.
Zayzenbaher 2014-cü ildə Azərbaycan yığmasını tərk edib və Birləşmiş Ərəb Əmirliklərinə gedib. 2016-cı ildə ona qarşı irəli sürülmüş ittiham Zayzenbaheri tanıyanları şoka salıb. Məlum olub ki, o, 10 il əvvəl məşqçi kimi çalışdırdığı azyaşlı qızlara təcavüz edib. Prokurorluq zərərçəkənlərin ifadəsi əsasında cinayət işi qaldırıb, Zayzenbaher axtarışa verilib.

S.B.
www.oxu.az
"
"Qriqorçuk: Bizə üç qol lazımdır“Qəbələ”nin baş məşqçisi Roman Qriqorçuk Yunanıstan təmsilçisi “Panatinaikos” ilə Avropa Liqasının III təsnifat mərhələsinin cavab matçını şərh edib. 
Oxu.Az-ın Report-a istinadən məlumatına görə, 52 yaşı ukraynalı oyundan əvvəl təşkil edilən mətbuat konfransında jurnalistlərin suallarını da cavablandırıb.
- Yəqin ki, “Qarabağ”ın “Şerif”lə oyununa baxdınız. Çempionatdakı rəqibinizin qələbəsi sizi motivasiya edir?
- “Qarabağ”a hər zaman uğurlar arzulayıram. Onların Çempionlar Liqasının qrup mərhələsinə vəsiqə qazanmasını istərdim. Etiraf edim ki, oyuna baxmadım. Çünki öz işlərimiz var. Azərbaycanın adına sevindirici haldır, reytinq xalları gəlir. Lakin bu matç bizim motivasiyamıza təsir edə bilməz.
- Rəqibin sürətli futbolçuları var. Bu, sizə çətinlik törətməyəcək ki?
- Rəqibin sürətli oyunçuları var. Lakin biz də onlardan geri qalmırıq. Vacib olan odur ki, öz oyunumuzu oynayaq. Məsələn, ötən il “Maynts” sürət baxımından bizdən üstün idi və şansımız az idi. Lakin “Panatinaikos”un bizim üzərimizdə belə üstünlüyü yoxdur.
- “Qəbələ” hər zaman səfərdə yaxşı oynayır. Lakin “Panatinaikos”la səfər matçında alınmadı. Komanda mövsümə hazır deyil?
- Səbəb odur ki, biz öz tərzimizdə oynaya bilmədik. Bunda rəqib də bizə mane oldu. Lakin əminəm ki, sabah öz tərzimizə yaxın çıxış edəcəyik.
- Rəqibin üstün cəhətləri var. Buna qarşı hansı önləmləri almısınız?
- İlk oyuna qədər də rəqibin üstün cəhətlərini bilirdik. Hətta yeni gələn oyunçularını da incələmişdik. Yenə deyirəm, əsas olan öz tərzinə uyğun oynamaqdır. Bu zaman rəqib öz güclü tərəflərini göstərə bilirdi. Biz elə etməliyik ki, rəqib istədiyi kimi çıxış etməyi bacarmasın.
- Start heyətdə dəyişikliklər gözlənilirmi?
- Bunu indi deyə bilmərəm. Çünki hər gün oyunçuları izləyirik. Futbolçuların durumundan asılıdır. Onların hazırlıq səviyyəsi eyni deyil. Yaxşı məşq etmişik. Komanda üzvlərinin səviyyəsi bir qədər də yüksəlib.
- Zədəli olan Xavini sabahkı oyunda görə biləcəyik?
- Hazırda zədəli oyunçu yoxdur. Hamısı ümumi qrupda məşq edir. Kimin “18-liy”ə düşəcəyini sabah görəcəyik.
- Hər dəfə bu cür matçlardan sonra jurnalistlərə nə isə vəd edirsiniz. İndi necə, mərhələ keçsəniz, nə söz verə bilərsiniz?
- Söz vermək istəmirəm. Kimsə futbolla bağlı nə isə söz verəndə mənə gülməli gəlir. Qrup mərhələsinə düşsək, nə isə düşünmək olar (gülür).
- İki il öncə “Qəbələ” “Panatinaikos” səddini keçib, qrupa düşmüşdü. Sabahkı matçla bağlı nə deyə bilərsiniz?
- Komandaları müqayisə etməzdim. Hər iki kollektiv yenilənib, heyət dəyişib. Xeyli iş görmüşük, futbolçulara lazımi məlumat vermişik.
- “Qəbələ”nin fiziki durumu elə də yaxşı deyil. Bu baxımdan oyunun taleyini 90 dəqiqə ərzində həll etməyi düşünmək daha doğru olar?
- Rəqib fiziki baxımdan bizdən üstün deyil. Bizim üçün əsas qələbədir. İstəyir 120 dəqiqə oynayaq, istəyir 1200.
- Penaltilər barəsində düşünmüsünüz?
- Bəli, məşq də etmişik. Artıq penalti seriyası olsa, kimlərin vuracağını da bilirəm.
- 0:1 çətin hesabdır. Hesabda geri düşsəniz, 3 qol vurmalı olacaqsınız...
- Futbolçularla söhbətdə də demişik ki, bizə 3 qol vurmaq lazımdır. Yunanıstanda 5 qol vurmaq istəyirdik, alınmadı (gülür).
S.B.
www.oxu.az
"
"Messi Neymarla vidalaşdı“Barselona”nın hücumçusu Lionel Mess klubdan ayrılmaq istəyən Neymarla vidalaşıb.
Oxu.Az-ın xəbərinə görə, argentinalı bu barədə Instagram səhifəsində paylaşım edib.
“Mənim əziz dostum, Neymar. Bu illəri məmnuniyyətlə səninlə keçirdim. yeni həyatda sənə uğurlar arzulayıram”, - Messi yazıb.
Qeyd edək ki, bundan əvvəl, Barselona 25 yaşlı braziliyalının komandanı tərk etmək istəyini təsdiqləyib. Hücumçu Fransanınm PSJ klubuna keçməyi qərara alıb. Transferinq iyməti 222 milyon avro təşkil edəcək. 
Neymar kataloniya klubunda 2013-cü ildən çıxış edir. Onun “Barselona” ilə müqaviləsi 2021-ci ildə bitəcək. 
Son mövsümdə futbolçu İspaniya çempionatında 30 oyunda iştirak edib, 13 qol vurub və 16 məhsuldar ötürmə ilə yadda qalıb.
S.B.
www.oxu.az
"
"Burak Yılmaz “Trabzonspor”da50-ci ilini qeyd etməyə hazırlaşan “Trabzonspor” keçmiş forvardı Burak Yılmaz ilə 3 illik müqavilə imzalayıb.
Oxu.Az milli.az-a istinadən xəbər verir ki, buna görə 32 yaşlı hücumçu ilinə 3.5 milyon avro qazanacaq.
Çinin “Beijing Guoan” klubu türkiyəli futbolçu ilə bağlı vida mesajı yayıb.
A.M.
www.oxu.az
"
"Neymardan ani qərar – Məşqə gəlmədiİspaniya təmsilçisi “Barselona” futbolçusu Neymarın klubu tərk etmək istədiyini açıqlayıb. 
Oxu.Az-ın Report-a istinadən verdiyi məlumata görə, bu barədə kataloniyalıların rəsmi saytında məlumat yerləşdirilən məlumatda deyilir.
Bildirilir ki, 25 yaşlı braziliyalı hücumçu klub rəhbərliyindən icazə alaraq komandanın bu gün səhər baş tutan məşqində iştirak etməyib: “Neymar səhər məşqindən əvvəl karyerasını “Barselona”da davam etdirmək istəmədiyini açıqlayıb. Ona görə də futbolçuya gələcək karyerası ilə bağlı işlərini qaydasına salması üçün məşqdə iştirak etməməyə icazə verilib”.
Qeyd edək ki, Neymarın 222 milyon avro qarşılığında Fransanın PSJ klubuna transfer olunacağı gözlənilir.
İ.F.
www.oxu.az
 
"
"Azərbaycan çempionatı derbi ilə başlayacaqBu gün Azərbaycan Premyer Liqasında 2017/18 mövsümünün püşkatma mərasimi keçirilib.
Oxu.Az APA-ya istinadən xəbər verir ki, yeni mövsümün iştirakçıları ilk turdakı rəqiblərini tanıyıblar.
AFFA-nın inzibati binasında baş tutan mərasimə sayca 26-cı çempionatda mübarizə aparacaq 8 komanda - “Qarabağ”, “Qəbələ”, “İnter”, “Zirə”, “Sumqayıt”, “Kəpəz”, “Neftçi” və Premyer Liqanın debütantı “Səbail” qatılıblar.
Püşkün nəticəsinə görə, ilk turda azarkeşlər iki gərgin oyun izləyəcəklər. Son çempion “Qarabağ” Azərbaycanın ən titullu komandası “Neftçi”nin qonağı olacaq. Bir sözlə, açılış turunda bütün çempionatların iştirakçısı olan komandalar arasında tarixi derbi baş tutacaq.
Gümüş mükafatçı “Qəbələ” “İnter”lə Bakıda üz-üzə gələcək. Debütant “Səbail” “Zirə”nin qonağı olacaqsa, iddialı heyət yığan “Sumqayıt” “Kəpəz”i öz meydanında sınağa çəkəcək.
Qeyd edək ki, ilk turun oyunları avqustun 11-13-ü aralığında keçiriləcək.
I tur
“İnter” – “Qəbələ”
“Neftçi” – “Qarabağ”
“Zirə” – “Səbail”
“Sumqayıt” – “Kəpəz”
A.M.
www.oxu.az
"
"“Qarabağ”ın ÇL-da ilkin qazancı – MƏBLƏĞUEFA Çempionlar Liqasında “play-off”a vəsiqə qazanan “Qarabağ” maddi cəhətdən də xeyli irəli düşüb.
Oxu.Az qafqazinfo-ya istinadən xəbər verir ki, qitənin ən nüfuzlu klub turnirinə 2-ci mərhələdən start verən Ağdam klubu 3 milyon 320 min avro qazanıb.
İkinci mərhələdə Gürcüstan “Samtredia”sını məğlub edən “Qarabağ” 320 min avro əldə etmişdisə, dünən “Şerif” üzərindəki qələbə Azərbaycan təmsilçisinə daha 3 milyon avro qazandırıb.
Komandamız qrup mərhələsi də adlayarsa, daha 12 milyon 700 min avro irəli düşəcək.
Qeyd edək ki, bu rəqəmlər 2016/2017-ci il mövsümündə müəyyən edilmiş rəqəmlərdir. Növbəti il üçün məbləğin artması mümkündür.
A.M.
www.oxu.az
"
"Azərbaycanlı məktəblilər erməni idmançıları məğlub etdilər – FOTOBakı məktəbliləri Gürcüstanın Batumi şəhərində keçirilən idmanın döyüş növləri üzrə beynəlxalq turnirdə uğurlu nəticə əldə ediblər.
Bakı Şəhəri üzrə Təhsil İdarəsindən Oxu.Az-a verilən məlumata görə, yarışın final mərhələsində məktəblilərdən 3-ü fəxri kürsünün ilk pilləsinə qalxıb, 1-i III yeri tutub.
Turnirdə idarənin tabeliyindəki 246 nömrəli məktəb-liseyin XI sinif şagirdi Ramazan Abdullayev K-1 qaydaları üzrə keçirilən döyüşlərdə I yerə layiq görülüb. O, 55 kiloqram çəki dərəcəsində ardıcıl olaraq 2 erməni idmançısını vaxtından əvvəl məğlub edib.
Kikboksinq idman növü üzrə həmin məktəb-liseyin V sinif şagirdi Miryəhya Seyidov 35, 205 nömrəli tam orta məktəbin VIII sinif şagirdi Vüqar Ramazanov 51 kiloqram çəki dərəcəsində I yerə sahib olub. Onlar da Ermənistandan olan həmyaşıdları üzərində qələbə qazanıblar. “Kaspi” liseyinin VII sinif şagirdi Sənan Seyidov isə kikboksinq idman növü üzrə 50 kiloqram çəki dərəcəsində Gürcüstan təmsilçisi ilə qarşılaşmanı III yerlə kifayətlənərək başa vurub.
Qaliblərə medal və diplom təqdim edilib.
Yarışa Azərbaycanla yanaşı, Gürcüstan, Türkiyə, Rusiya, Pakistan, Əfqanıstan, İran, Ukrayna, Ermənistan və digər ölkələrdən olan idmançılar qatılıblar.











A.M.
www.oxu.az
"
"Bu gün Çempionlar Liqasında III təsnifat mərhələsinə yekun vurulacaqBu gün futbol üzrə Çempionlar Liqasında III təsnifat mərhələsinə yekun vurulacaq.
Oxu.Az Report-a istinadən xəbər verir ki, baş tutacaq 14 matçdan sonra “play-off”a vəsiqə qazanacaq bütün komandalar müəyyənləşəcək.
Türkiyə təmsilçisi “Başakşehir” səfərdə heç-heçə etdiyi “Brügge”ni qonaq edəcək. İlk oyunlarında bərabərlik qeydə alınan “Rusenborq” (Norveç) - “Seltik” (Şotlandiya) və “Ayaks” (Hollandiya) - “Nitsa” (Fransa) qarşılaşmaları da gərgin mübarizə vəd edir.
Qeyd edək ki, “play-off” mərhələsinin püşkatması avqustun 4-də keçiriləcək.
UEFA Çempionlar Liqası
III təsnifat mərhələsi, cavab oyunları
2 avqust
21:00. MOİK (Moskva, Rusiya) - AEK (Yunanıstan)
İlk oyun – 2:0
21:00. BATE (Belarus) - “Slaviya” (Praqa, Çexiya)
İlk oyun – 0:1
21:00. APOEL (Kipr) - “Vitorul” (Rumıniya)
İlk oyun – 0:1
21:45. “Başakşehir” (Türkiyə) - “Brügge” (Belçika)
İlk oyun – 3:3
22:00. “Kopenhagen” (Danimarka) - “Vardar” (Makedoniya)
İlk oyun - 0:1
22:15. “Viktoriya” (Çexiya) - “Styaua” (Rumıniya)
İlk oyun - 2:2
22:15. “Yanq Boyz” (İsveçrə) - “Dinamo” (Kiyev, Ukrayna)
İlk oyun – 1:3
22:30. “Ludoqorets” (Bolqarıstan) - “Hapoel” (Beer Şeva, İsrail)
İlk oyun – 0:2
22:30. “Hafnarfyordur” (İslandiya) - “Maribor” (Sloveniya)
İlk oyun – 0:1
22:45. “Olimpiakos” (Yunanıstan) - “Partizan” (Serbiya)
İlk oyun – 3:1
22:45. “Legiya” (Polşa) - “Astana” (Qazaxıstan)
İlk oyun – 1:3
22:45. “Riyeka” (Xorvatiya) - “Zalsburq” (Avstriya)
İlk oyun – 1:1
22:45. “Rusenborq” (Norveç) - “Seltik” (Şotlandiya)
İlk oyun – 0:0
22:45. “Ayaks” (Hollandiya) - “Nitsa” (Fransa)
İlk oyun – 1:1
A.M.
www.oxu.az
"
"“Qarabağ” vətənə qayıtdı – VİDEO + FOTOÇempionlar Liqasının pley-off mərhələsinə yüksələn Ağdamın “Qarabağ” futbol komandası Moldovadan vətənə qayıdıb.
Oxu.Az APA-ya istinadən xəbər verir ki, komandanı Heydər Əliyev Beynəlxalq Hava Limanında çoxsaylı azarkeşlər,  KİV nümayəndələri və yaxınları qarşılayıblar.  Futbolçular jurnalistlərlə təəssüratları, qələbə sevinclərini bölüşüblər.
Qeyd edək ki, Azərbaycan çempionu “Qarabağ” ötən gün Çempionlar Liqasının III təsnifat mərhələsinin cavab oyunları çərçivəsində Moldovada bu ölkənin ən titullu klubu “Şerif”in qonağı olub. Bakıda rəqibini məğlub edə bilməyən (0:0) Qurban Qurbanovun yetirmələri səfərdə 2:1 hesablı qələbəyə sevinib.
Tiraspolda uğur qazanmaqla bu turnirin pley-offuna yüksələn “Qarabağ” qrup mərhələsinə vəsiqəni təmin edib. Çünki növbəti raundda məğlubiyyət Avropa Liqasının, qələbə isə Çempionlar Liqasının əsas mərhələsinə vəsiqə verir.
Qeyd edək ki, Azərbaycan çempionu qitənin ən nüfuzlu klub turnirində “play-off” mərhələsinə vəsiqə qazanan ilk Azərbaycan klubu olub.
Çempionlar Liqası
III təsnifat mərhələsi, cavab oyunu
1 avqust
“Şerif” (Moldova) – “Qarabağ” (Azərbaycan) - 1:2
Qollar: Badibanqa, 90+4 (pen.) - Ndlovu, 45+3, Miçel, 86















A.M.
www.oxu.az
"
"“Qarabağ”ın qələbəsindən sonra Azərbaycan UEFA reytinqindəAvrokubokların III təsnifat mərhələsinin cavab matçlarının ilk oyun günündən sonra UEFA-nın reytinq siyahısı açıqlanıb. 
Oxu.Az-ın Apasport.az-a istinadən məlumatına görə, Çempionlar Liqasında baş tutan yeganə qarşılaşma cədvəldə dəyişikliyə səbəb olmayıb.
Lakin Moldovada keçirilən “Şerif” – “Qarabağ” görüşü Azərbaycanın xal hesabını artırması ilə nəticələnib. 2:1 hesablı qələbə qazanan Ağdam təmsilçisi ölkəmizin aktivinə daha 0,250 xal gətirib.
Bununla, cari mövsümün qazancı 2,625-ə çatıb. “Qarabağ” hamıdan çox – 0,875 xalın qazanılmasında pay sahibidir. “İnter” 0,750, “Zirə” 0,625, “Qəbələ” 0,375 xal qazanıb.
Son 5 ilin nəticələrinə əsasən hesablanan reytinq xalımız isə 17,375-ə çatıb. Bu, irəliləməyimizə imkan verməsə də, 22-ci olan Azərbaycanın mövqeyini möhkəmlətməsi ilə nəticələnib. 21-ci olan Kiprlə xal fərqi 0,325-ə qədər azalıbsa, 23-cü olan İsveçdən 0,400 xal uzaqdadır.
Qeyd edək ki, siyahıya İspaniya başçılıq edir – 89,069 xal.
S.B.
www.oxu.az
"
"Yığmamızın sabiq baş məşqçisi həbs olunduCüdo üzrə Azərbaycan millisinin keçmiş baş məşqçisi Peter Zayzenbaher həbs olunub. 
Oxu.Az-ın Apasport.az-a istinadən məlumatına görə, avstriyalı keçmiş Olimpiya çempionu Kiyevdə saxlanılıb.
Pedofiliyada günahlandırılan 56 yaşlı mütəxəssis haqda beynəlxalq axtarış elan olunmuşdu. Buna səbəb Zayzenbaherin məhkəmə proseslərinə gəlməməyi və istintaqdan gizlənməsidi.
Onun məhkəmə prosesi ölkəsinə ekstradisiya olunduqdan sonra başlayacaq.
Qeyd edək ki, Zayzenbaher  11 və 13 yaşlı yetirmələrini zorlamaqda ittiham olunur. O, 1990-cı ilin sonlarında 2000-ci ilin əvvəllərində törətdiyi əməllərə görə indi cavab verməli olub.
S.B.
www.oxu.az
"
"Qurban Qurbanov “Qarabağ”ın tarixi qələbəsindən danışdı“Olduqca çətin oyun oldu və belə olacağını da gözləyirdik. Futbolçular əzmkar mübarizə apardı və layiqli qələbə qazandı”.
Oxu.Az-ın məlumatına görə, bu sözləri “Qarabağ” klubunun baş məşqçisi Qurban Qurbanov səfərdə “Şerif”lə oyun sonrası mətbuat konfransında deyib.
“Komandamı qələbə və pley-off-a yüksəlmək münasibəti ilə təbrik edirəm. Bu mərhələdə oynamaq istəyirdik. Play-off-da da çalışacağıq ki, yaxşı oyun göstərək. Bu gün bizi burada tək buraxmayan azarkeşlərimizə təşəkkürümü bildirirəm” – deyə o əlavə edib.
Qeyd edək ki, “Qarabağ” Çempionlar Liqasının III təsnifat mərhələsinin cavab matçında səfərdə “Şerif”i 2:1 hesabı ilə məğlub edərək play-off mərhələsinə vəsiqə qazanıb.
S.B.
www.oxu.az
"
"“Qarabağ”ın play off-dakı potensial rəqibləriÇempionlar Liqasında III təsnifat mərhələsinin cavab oyunlarına start verilib. 
Oxu.Az-ın məlumatına görə, öz ölkəsinin çempionlarının mübarizəsində 10 qarşılaşma baş tutacaq.
Bu görüşlərdən biri Azərbaycan təmsilçisinin iştirakı ilə keçirilib. “Qarabağ” səfərdə Moldova “Şerif”i ilə qarşılaşıb – 1:2.
Bu 10 cütün qalibi pley-offun püşkatmasında səbətlərə bölünəcək. Təbii ki, hər bir komanda səpələnmişlər sırasında yer alıb daha münasib rəqiblə düşmək istəyir. Bu səbətlərin müəyyənləşməsində isə III təsnifat mərhələsinin rolu böyükdür.
Məsələ ondadır ki, 20 komandadan 10-u mərhələ adlayacaq. Onlardan da ən yüksək reytinqli 5-i səpələnəcək. İndidən bütün klubların əmsalları bəlli olduğundan hər komanda həm özü oynayır, həm də yüksək reytinqlilərin uduzmasına azarkeşlik edir.
Hazırkı 20 iştirakçının xallarına baxsaq, “Qarabağ” 10-cu yerdədir. Təmsilçimiz III təsnifat mərhələsində səpələnmişlər sırasına sonuncu kimi düşmüşdü. Əgər ilk oyunları baş tutan mərhələnin bütün cütlərində güclülər qalib gəlsə, pley-offun ən aşağı reytinqlisi olan “Qarabağ” səpələnməmiş olacaq.
Digər səbətə düşmək üçün isə çempionumuz özü mərhələ keçməli və 5 cütdə sensasiya gözləməlidi. Bu qədər gözlənilməzlik inandırıcı deyil. Amma ilk oyunların nəticələri bu baxımdan nikbinliyə az da olsa əsas verir. 
Aşağıdakı siyahıda cütlərin favoritlərini fərqləndirilib, onları da xal ardıcıllığı ilə qərarlaşıb. Sonuncu 10-cu cütün reytinqlisi olan ağdamlılar yuxarıdakı nəticələrə ümidlə baxa bilər. Çünki ilk oyunlardakı sensasiyalar “Qarabağ”ı sevindirib.
Daha yuxarıda olan 9 favoritdən yalnız ikisi – “Olimpiakos”la “Maribor” qələbə qazanıb. Sonuncular evdə minimal hesaba sevinib və mərhələ keçməməsi də mümkündür.
5 komanda isə daha aşağı reytinqli rəqibinə uduzub. Əslində bu 5 cütün cavab oyunları keçirilməsə, “Qarabağ” səpələnmiş olacaq. İndi isə qalib tərəflər üstünlüyünü qorumalıdır. “Kopenhagen”, “Lüdoqorets”, APOEL, BATE və “Legiya”nın uduzması “Qarabağ”ın lehinədi.
Bu cütlərdə qalib gələn və səpələnməmiş kimi rəqibimiz olması mümkün görünən “Vitorul”, “Slaviya”, “Astana”, “Hapoel” kimi klublara da yuxarıdan aşağı baxmaq olmaz. Düzdü, bütün favoritlər səfərdə uduzduğunda evdə revanş imkanına malikdi.
“Zalsburq”la “Seltik” də “Qarabağ”ın səpələnmişlər səbətinə yolunu aça bilər. Onların evdə heç-heçə etməsi buna əsas verir. Lakin sensasiyalardan birinin səbəbkarı “Riyeka”nı da asan rəqib saymaq olmaz.
Qeyd edək ki, Çempionlar Liqasının pley-off mərhələsinin püşkatması avqustun 4-də baş tutacaq.
UEFA Çempionlar Liqası
III təsnifat mərhələsi , ilk oyunlar
Çempionlar yolu
“Partizan” (Serbiya) – “Olimpiakos” (Yunanıstan) - 1:3
“Seltik” (Şotlandiya) – “Rusenborq” (Norveç) - 0:0
“Zalsburq” (Avstriya) – “Riyeka” (Xorvatiya) - 1:1
“Vardar” (Makedoniya) - “Kopenhagen” (Danimarka) - 1:0
“Hapoel” (Beer Şeva, İsrail) – “Lüdoqorets” (Bolqarıstan) - 2:0
“Slaviya” (Praqa, Çexiya) – BATE (Belarus) - 1:0
“Astana” (Qazaxıstan) – “Legiya” (Polşa) - 3:1
“Vitorul” (Rumıniya) – APOEL (Kipr) - 1:0
“Maribor” (Sloveniya) – “Hafnarfyordur” (İslandiya) - 1:0
“Şerif” (Moldova) - “Qarabağ” (Azərbaycan)  - 0:0,1:2 
Qeyd: daha yüksək reytinqli komandalar qalın şriftlə fərqləndirilib. Cütlər yüksək reytinqli komandaların əmsallarına uyğun ardıcıllıqla göstərilib.
www.oxu.az
"
"“Qarabağ” Çempionlar Liqasının bir addımlığında – VİDEOAzərbaycanın “Qarabağ” klubu Çempionlar Liqasının play-off mərhələsinə vəsiqə qazanıb.
Oxu.Az-ın xəbərinə görə, Ağdam təmsilçiləri III təsnifat mərhələsinin cavab qarşılaşmasında səfərdə Moldovanın “Şerif” komandasına 2:1 hesabı ilə qalib gəliblər.
Matçda hesabı ilk hissəyə əlavə edilmiş dəqiqələrdə Dino Ndlovu açıb. Qarşılaşmanın 86-cı dəqiqəsində isə Miçel komandamızın üstünlüyünü iki topa çatdırıb. Ev sahiblərinin təsəlli qolunu hakimin oyuna əlavə etdiyi dəqiqələrdə penaltidən Badibanqa vurub.
Xatırladaq ki, Bakıda keçirilən ilk qarşılaşma 0:0 hesabı ilə başa çatmışdı.
Bununla da “Qarabağ” Çempionlar Liqasının play-off mərhələsinə vəsiqə qazanan ilk Azərbaycan klubu olub.

S.B.
www.oxu.az
"
"Güləşçimiz erməniyə qalib gələrək dünya çempionu oldu – FOTOBu gün Finlandiyanın Tampere şəhərində gənclər arasında güləş üzrə dünya çempionatına start verilib.
Oxu.Az-ın məlumatına görə, turnirin ilk günündə azərbaycanlı sərbəst güləşçi Şahin Muxtarov (50 kq) qızıl medal qazanıb.
Həlledici görüşdə azərbaycanlı güləşçi Moldovanı təmsil edən erməni əsilli Karen Zurabyanı 7:5 hesabı ilə məğlub edib.








S.B.
www.oxu.az
"
"“Qarabağ”ın oyununu haradan izləmək olar?Bu gün UEFA Çempionlar Liqasının III təsnifat mərhələsində cavab qarşılaşması baş tutacaq.
Oxu.Az ölkə.az-a istinadən xəbər verir ki, Bakı vaxtı ilə saat 21:00-da start fiti veriləcək matçı Azərbaycan telekanalları canlı yayınlamayacaq.
Ancaq futbolsevərlər “Şerif” – “Qarabağ” qarşılaşmasını Moldovanın CTB telekanalı və moldfootball.com saytı vasitəsilə izləyə bilərlər.
Xatırladaq ki, Bakıda baş tutan ilk oyunda qolsuz heç-heçə qeydə alınmışdı.
A.M.
www.oxu.az
"
"“Qarabağ”ın oyunu yayımlanmayacaq! – “Şerif”dən rəsmi açıqlamaÇempionlar Liqasının üçüncü təsnifat mərhələsinin “Şerif” – “Qarabağ” matçı Azərbaycanda canlı yayımla nümayiş etdirilməyəcək.
Oxu.Az bildirir ki, bu haqda qol.az-a açıqlamasında “Şerif” şirkətinin (“Şerif” klubu bu şirkətə tabedir) teleyayım məsələlərinə məsul olan rəsmi nümayəndəsi Yevgeni Raşkovan məlumat verib. Onun sözlərinə görə, yayımla əlaqədar Azərbaycan tərəfdən heç bir telekanal onlara müraciət etməyib: “Hətta bundan sonra müraciət olunsa belə, oyunun göstərilməsi texniki tərəfdən mümkün deyil”.
Y.Raşkov yayıma görə Azərbaycan tərəfdən 100 min dollar tələb olunması ilə bağlı xəbəri şərh etmək istəmədiyini söyləyib. Bununla belə, o qeyd edib ki, hələ ilk matçdan əvvəl “Şerif” Moldovadakı cavab oyunu üçün qarşı tərəfdən 50 min dollar istəyib: “Cavab oyununun qiyməti ilə bağlı heç nə deyə bilmərəm. Azərbaycandan heç bir telekanal oyuna görə bizə müraciət etməyib. Ümumiyyətlə, bu məsələ hələ ötən həftənin 4, ya 5-ci günü həllini tapmalı idi. İndi oyunun başlamasına bir neçə saat qalıb. Bundan sonra matçın yayımı texniki tərəfdən də mümkün deyil”.
“Şerif” rəsmisi bildirib ki, hələ ilk oyundan əvvəl “Qarabağ” klubu onlara oyunların qarşılıqlı şəkildə pulsuz yayımlanması üçün müraciət edib: “Amma biz “Qarabağ”ın bu şərtini qəbul etmədik. “Şerif” – “Qarabağ” oyunu sıradan matç deyil. Biz bu oyundan həm də maddi olaraq qazanmaq istəyirik. Amma dediyim kimi, Azərbaycan tərəfdən heç kim bizə müraciət etməyib”.
“Şerif” rəsmisi oyunun Moldovanın CBT telekanalı ilə canlı nümayiş etdiriləcəyini deyib.
Xatırladaq ki, “Şerif” – “Qarabağ” oyunu bu gün Bakı vaxtı ilə saat 21:00-da başlanacaq.
www.oxu.az
"
"“Qarabağ”ın oyununun yayımı ilə bağlı müəmma – 100 min manatı kim ödəyəcək?Çempionlar Liqasının 3-cü təsnifat mərhələsinin cavab matçı olan “Şerif” – “Qarabağ” oyununu “İdman Azərbaycan” kanalı yayımlamaq istəsə də, moldovalılar bunun üçün telekanaldan yüksək məbləğdə ödəniş tələb ediblər.
Oxu.Az axşam.az-a istinadən bildirir ki, Moldovada matçı canlı göstərəcək televiziya Azərbaycan tərəfindən 100 min manat tələb edib.
Məlumatı “İdman Azərbaycan”ın şərhçisi Siyavuş Əliyev də təsdiqləyib: “Hələ ki yenilik yoxdur. İndiki halda oyunun canlı yayımlanması real görünmür”.
Məlumat üçün bildirək ki, canlı yayımla bağlı problem Moldova tərəfindən qaynaqlanır.  “Qarabağ” isə hələ də qarşı tərəflə danışıqları davam etdirir.
Digər tərəfdən, maraqlı məqam odur ki, Moldovada oyunu yayımlayacaq kanal matçı HD keyfiyyətdə təqdim edə bilməyəcək.
Qeyd edək ki, “Şerif” – “Qarabağ” oyunu bu gün Bakı vaxtilə saat 21:00-da başlayacaq.
A.M.
www.oxu.az
"
"Federasiyasının vitse-prezidenti güləşçilərlə olan qalmaqalla bağlı sirləri açdı – MÜSAHİBƏMilli Olimpiya Komitəsinin üzvü, Azərbaycan Güləş Federasiyasının yunan-Roma güləşi üzrə vitse-prezidenti Elçin Cəfərov ölkə.az-a müsahibə verib.
Oxu.Az həmin müsahibəni oxuculara təqdim edir:
– Bu günlərdə bir qrup tanınmış güləşçilərimizin maaşlarını ala bilməməsinə etiraz olaraq aksiya keçirməsi birmənalı qarşılanmayıb. Bu addımı siz necə qarşıladınız?
– Mən bunu dəfələrlə demişəm. Bu dəfə də deyirəm ki, federasiyada maliyyə problemi var. Ancaq bu problemi belə böyütməyin və şişirtməyin tərəfdarı deyiləm. Təbii ki, maaşla bağlı etiraz edən idmançılar sıradan adamlar deyil. Onlar ölkəmizdə kifayət qədər tanınmış və adlı-sanlı idmançılardır. Hələ onlar ölkəmiz üçün çox qələbələr qazanacaq. Onsuz da güləşçilərimizin qaldırdığı məsələni hamı bilirdi. Bu problem təkcə onların üzləşdiyi məsələ deyil. Nazirlik və federasiyanın da bu problemdən məlumatı var. Onun üçün də səbr etmək lazım idi. Bu gün sual vermək olar ki, federasiya nə iş görür? Hazırda Bosniya və Hersoqovinada yeniyetmələr arasında Avropa birinciliyi üzrə yarış keçirilir. Sabah isə Azərbaycandan olan idmançılar ora yola düşəcək. Bütün bunları təşkil etmək və hazırlamaq asan iş deyil. Azərbaycan Güləş Federasiyası xeyli vaxtdır ki, buna hazırlıq işləri görürdü. Əslində, federasiya həmin idmançıları yarımçıq şəkildə hazırlayıb, digər idmançıların pullarını da verə bilərdi. Ancaq biz istəyirik ki, həmin idmançıların davamçıları da yetişsin. Ona görə də gəncləri və yeniyetmələrin yarışlara hazırlıq işlərini həyata keçiririk. Həmin idmançılar yarışlara gedib müəyyən uğurlar və nəticələr qazanırlar.
Etiraz edən güləşçilərimizin tələblərinə bir söz demirəm. Hərə öz fikrində azaddır. Biz azad cəmiyyətdə yaşayırıq. Eybi yox, qoyun, öz fikirlərini səsləndirsinlər. Ancaq hər bir şeyin də bir həddi var. Məsələ burasındadır ki, bəzi insanlar öz sahələri üzrə işlə məşğul olmurlar. Azərbaycan Güləş Federasiyası ictimai bir təşkilatdır. İctimai birliyin də heç bir gəlir mənbəyi, biznesi yoxdur. Ümumiyyətlə, federasiyaların hamısı bu cür yaranır, sonra isə Olimpiya Komitəsində yer tutur.
Fürsətdən istifadə edib, cənab prezidentimizi də təbrik edirəm. Çünki ötən gün cənab prezidentimizin Milli Olimpiya Komitəsinin prezidenti təyin olunmasının 20 ili tamam olur. Azərbaycanda idmana qayıdış və idmançılara böyük diqqət və qayğı cənab prezidentin Milli Olimpiya Komitəsinin prezidenti olmasından sonra güclənib. Bütün bunları gərək heç kim danmasın, itirməsin. Bunu itirmək günahdır, eyibdir.

– Bəzi idmançılar bahalı avtomobillərinə və dəbdəbəli həyat tərzinə görə tez-tez tənqidə məruz qalır...
– Gərək heç kim idmançıların pulunu, varını da saymasın. Kimin evi, avtomobili, imkanı varsa, sağlığına qismət olsun.
Eyni zamanda, bu gün idmançıların da əsas hədəfi bu olmamalıdır. Əsas məsələ həmin idmançıların beynəlxalq yarışlara hazırlığı ilə bağlıdır. Bu hazırlıq da müəyyən səviyyədə görülür. Doğrudur, təlim-məşq toplantıları əvvəlki illərlə müqayisədə bu il az olub. Bunun səbəbi maliyyə problemləri ilə bağlıdır. Hazırda bu problemin həlli üçün müvafiq yollar axtarılır.
– Bəs üzləşdiyiniz maliyyə probleminin kökündə nə dayanır? 
– Vallah, onu mən bilmirəm. Məsələdən Fazil müəllimin də xəbəri var. İnşallah, bu məsələ də öz həllini tapacaq.
– Federasiya prezidenti olaraq Fazil Məmmədov sizinlə əlaqə saxlayıb, problemin kökü ilə maraqlanıbmı? 
– Xeyr, əlaqə saxlamayıb. Yəqin ki, bu günlərdə rəhbərlik səviyyəsində məsələyə reaksiya veriləcək. Hesab edirəm ki, hər şey yaxşı olacaq.
Bilirsiniz, həmin idmançılar əmək haqqı, mükafat davası aparır. Mükafat olanda, federasiya lazımi qədər verib də! Əmək haqqı da lazımi qədər verilib. Elə idmançılar olub ki, kifayət qədər yüksək əmək haqqı və mükafatlar alıb, dövlətdən yüksək diqqət və qayğı görüb. Bütün bu görülən işləri birdən-birə kənara atmaq olmaz. Nəzərə almalıdırlar ki, bu gün Azərbaycanda onlardan qat-qat ağır vəziyyətdə yaşayan insanlar var. Bəs o insanlar nə etsinlər?! İndi hər kəs bir fikir səsləndirir. Ancaq onların hansının doğru, hansının səhv olduğunu zaman göstərəcək. Zamana ehtiyac var. Elə olar ki, sabah federasiya rəhbərliyi yenə də əvvəlki vəziyyəti yaradar. Necə ki, bir neçə il öncəyə qədər belə idi, idmançıların heç bir problemi olmurdu.
İndi etiraz edən güləşçilər deyir ki, bizə forma verilmir və sairə. Halbuki, bir neçə il öncəyə qədər elə olurdu ki, idmançılara hər fəsilə aid formalar, çantalar, geyimlər verilirdi.

Güləş həm də bizim milli idman növümüz sayılır. Bu idman növü bizim qanımızda, canımızda var. Azərbaycanda güləşlə 10-15 min adam məşğul olur. Onların içərisindən seçib hazırlaşdırıb dünya və Avropa çempionu etmək hər adama nəsib olmur. Bu gün problemi qaldıran adamlar da gündəmdə olan adlı-sanlı idmançılardır. Gərək onlar bu cür məsələlərdə dözümlü olsunlar. Çünki onların bu addımından Azərbaycanı sevməyən qüvvələr yararlanmağa çalışırlar. Bütün bunlar isə bizim adımıza və imicimizə mənfi təsir edir.
Hər halda ümid edirəm ki, bu problem də ən yaxın zamanda həllini tapacaq.
– Bəzi güləşçilərimiz beynəlxalq yarışlara getməkdən imtina ediblər. Bu məsələ necə həll olunacaq?
– Bilirsiniz, bu cür hallara zaman-zaman hər bir idman növündə və komandalarda rast gəlinir. Misal üçün, bir idmançı tələb qoyur və həmin tələb yetirilməyənə kimi tədbirə getməyəcəyini deyir. Bütün bunlar onların öz şəxsi işləridir. Bu cür hallar təkcə güləşdə deyil, boksda, futbolda və digər idman növlərində var. Bu cür hallar maliyyə ilə bağlı olduğu üçün dünyanın bütün ölkələrində olur. Sadəcə olaraq, birində gizli şəkildə olur, birində isə açıq şəkildə danışılır. İndi qarşıdan gələn yarışlara kim gedəcək, kim getməyəcək, bu, onların öz işləridir.
– Bu barədə onlarla söhbətiniz olubmu? 
– Xeyr, hələ olmayıb. Çünki onlar hələ qəti sözlərini deməyiblər. Ona görə də hələ onlarla söhbət aparılmayıb. Əgər kim yarışlara tam hazırdırsa, getmək istəyirsə, buyurub getsin. Kimsə də hər hansı səbəbdən gedə bilmirsə, onun yerinə ayrı idmançılar gedəcək.
– Bəs siz kimin – tanınmışların, yoxsa digərlərinin beynəlxalq yarışlara getməsini daha çox istərdiniz?
– Əvvəla, tanınmışlar ilk növbədə gedib öz titullarını qorumalıdır. Digər tərəfdən isə Azərbaycan dövlətinin, millətinin və bayrağının adını ucaltmalıdır. Daha onlar pul söhbəti etməməlidir. Bu gün bizdən qat-qat zəif, acınacaqlı vəziyyətdə olan ölkələr var ki, onların idmançıları gedib qalib olurlar. Bu yaxınlarda biz bunun nümunəsini Bakıda keçirilən İslam Həmrəyliyi Oyunlarında gördük. Həmin vaxt müharibə gedən ölkələrdən – Əfqanıstan, İraq, Suriya, Livan və Pakistandan idmançılar səngərlərdən çıxıb gəlib Bakıda yarışlara qatılırdılar. Bəs həmin ölkələr nə etsin? Bu gün Azərbaycanda olan şəraitlə həmin ölkələrdəki şəraiti müqayisə etmək olar? İndi bir az maaşlarda və mükafatlarda gecikmələr varsa, buna görə belə etmək olmaz.
Digər tərəfdən, mən inanmıram ki, idmançılarımız beynəlxalq yarışlara getməkdən imtina etsinlər.
– Toğrul Əsgərov və Rəsul Çunayevin Azərbaycandan getməsi barədə məlumatlar yayılıb. Bu barədə onların özləri ilə söhbətiniz olubmu?
– Əslində, bunu onların hamısı səsləndirib. Bu, onların öz işidir. Digər tərəfdən isə onların buradan getməsi mümkün məsələ deyil. Bunun üçün Azərbaycan Güləş Federasiyasının, Milli Olimpiya Komitəsinin, Gənclər və İdman Nazirliyinin, Azərbaycan hökumətinin razılığı olmalıdır. Yoxsa ki, bunlar istədiyi zaman harasa gedə bilməzlər.
Heç onların vətəndaşlıqdan da imtina etməsinə imkan verilməz. Çünki onların hamısı Azərbaycanda müxtəlif sahələrdə çalışırlar, dövlət vəzifələri var, hərəsi bir qurumdan əmək haqqı alır. Misal üçün, Rəsul Çunayev Dövlət Sərhəd Xidmətinin baş leytenantıdır, oradan pul alırlar.
Digərləri də onun kimi dövlətdən maaş alırlar. İndi onlar nəyin davasını aparırlar, hələ də mənə qaranlıq qalır.

– Həmin güləşçilər təlim-məşqlərə gəlirlərmi?
– Əlbəttə ki, gəlirlər. Elə dünən də Rəsul Çunayev, Həsən Əliyev, Rövşən Bayramov, Toğrul Əsgərov və digərləri zalda idilər. Hamısı öz yerlərində məşq edirdilər. Onlar da yaxşı bilirlər ki, hazırlıq keçmədən heç bir yarışa getmək mümkün deyil. İndi onların bəziləri baş məşqçi Firdovsi Umudovu qınayır. Deyirlər ki, guya baş məşqçi onların yanında olmadı və sairə. Mən başa düşmürəm ki, axı baş məşqçi bunlara daha nə etməlidir? Bunlar baş məşqçinin yanında olmalıdır, baş məşqçi bunların yanında deyil. Bu cür məsələləri səsləndirən insanların bu gün diqqətsizlikdən və qayğısızlıqdan şikayətlənməyə haqqları yoxdur. Ümumiyyətlə, idmançıların problemlərini heç kim üzərinə götürüb həll edə bilməz.
– Bir neçə il öncə Milli Məclisin bir sıra deputatları dövlət tərəfindən mükafatlandırılan idmançıları harınlamaqda ittiham etmişdilər...
– Bu da doğru deyildi. İdmançının pulunu və avtomobillərini saymaq, onun hərəkətlərini gündəmə gətirmək yaxşı hal deyil. Həmin deputatlara sual olunur ki, bəs idmançı insan deyil? İdmançı nədə gəzməlidir?
– Amma idmançı sürət həddini aşıb, bahalı avtomobillə adam da vurmalı deyil!...
– Bəli, mən bu cür hərəkətlərə də haqq qazandırmıram. Ancaq başqa sahələrdə bunu edənlər yoxdur? Bəzən adi sürücü də gedib adam öldürür. O da idmançı deyil ki?
Təbii ki, bəzi idmançılar da pis əməllər törədən zaman öz ad-sanlarından sui-istifadə etməyə və bu yolla cəzadan qaçmağa çalışırlar. Ancaq bu cür idmançıların sayı çox azdır.
Ümumiyyətlə, idmançını gündəmdə saxlamaq düzgün deyil. Azərbaycanda idmançıları az qala şou-biznes adamı kimi gündəmdə saxlayırlar. Bu da düzgün deyil. İdmançıların hamısı kasıb ailələrdən çıxıblar. Onlar çox əziyyət çəkirlər və idman karyeraları çox qısa olur. Bu boyda Azərbaycanın cəmi 7 nəfər olimpiya çempionu var. İndi 7 nəfər olimpiya çempionu bu boyda Azərbaycana problem oldu? Bu, belə deyil axı! Bunları bu cür təqdim etmək doğru deyil. Bəs olimpiya çempionlarını tənqid edən deputatlar Azərbaycan üçün nə ediblər? Elnur Məmmədlini tənqid edirdilər. Məgər Elnur Məmmədli öhdəlik götürüb demişdi ki, mən gedib ikinci dəfə də olimpiya çempionu olacam? “İdmançı özü istəmədi çempion olsun” nə yanaşmadır? Məğlubiyyəti idmançı qədər çətin həzm edən yoxdur. Bunun ağrısını idmançının özü qədər hiss edən olmaz.

A.M.
www.oxu.az
"
"Dünyanın diqqətini çəkən azərbaycanlı – VİDEO + FOTOBildiyiniz kimi, bir neçə gün öncə güləş üzrə yığma komandalarımız etiraz aksiyası keçirdilər.
Bu aksiyadan sonra idmandan anlayışı olmayan bəzi şəxslər sərbəst güləş üzrə milli komandanın baş məşqçisi Firdovsi Umudovu hədəf aldılar. İdmançıları tənbeh etdiyinə görə baş məşqçini tənqid atəşinə tutdular.
Ona qarşı monitor arxası “qəhrəmanlıq” etməyə başladılar.
Umudov kimdir?
Umudov məşqçi kimi dünyada Azərbaycanı tanıdıb.
O, nə məmur, nə deputat, nə də nazir ailəsində böyüyüb. 
Özünün güləşdiyi zamanlarda da məşqlərini Antaliyada, Parisdə, Brazilyada keçməyib.
Firdovsi Umudovun atası Qəminalı Umudov oğlunu hansı əziyyətlərlə məşq etdirdiyini bilirsinizmi? Bilənlər bilir, o, hansı əziyyətləri görüb. Çünki Qəminalı müəllim heç də övladının idmanına qarşı mülayim olmayıb. Daha sərt, daha güclü bir rejimlə məşq etməsini tənbeh edib.
O insan həm ailəsinə köməklik edib, həm güləşib. Sonra isə məşqçi kimi çox iş görüb.
Onun idmançı olmasını qoyaq bir kənara...
Bir azərbaycanlı göstərin ki, dünyanın ən yaxşı məşqçisi (2012) adına layiq görülsün.
Monitor arxası “qəhrəman”lar, nə bilirsiniz Firdovsi Umudov idmançılar üçün hansı yardımı edib? 
El arasında arxadan danışanlar üçün gözəl bir söz deyilir: “Üzünə deyə bilərsənmi?”
Məlumatlara görə, vətəninə, dövlətinə bağlı olan Umudova dəfələrlə xarici ölkələrdən iş təklifi gəlsə də, həmişə “xeyr” cavabı verib.
İdman sahəsində böyük rolu olan şəxslərdən biri də “Şöhrət” ordenli (2012), “Tərəqqi” medalı ilə təltif olunmuş (2016) sərbəst güləş üzrə milli komandanın baş məşqçisi Firdovsi Umudovdur.
Danılmazdır ki, o, Azərbaycanın təbliğatı, idmanın, xüsusən də güləşin inkişafı üçün xeyli işlər görüb. Onun dünya,  Avropa və olimpiya çempionlarımızın yetişməsində böyük əməyi olub. Elə buna görə də əməkdar məşqçinin uğurları təkcə ölkə hüdudlarında deyil, xaricdə də təqdir olunur. Belə ki, F.Umudov 2012-ci ildə “Düyanın ən yaxşı məşqçisi” adına layiq görülüb.
Qeyd etmək yerinə düşər ki, “Dünyanın ən yaxşı məşqçisi” adına layiq görülən yeganə azərbaycanlıdır.
Onun əqidəsinin, məqsədinin arxasında vətənpərvərlik, xalqına sevgi, dövlətə və dövlət başçısına bağlılıq prinsipi dayanır.
Bu əqidənin, məqsədin nəticəsidir ki, sərbəst güləşçiilərimiz dünya və Avropa arenalarında dəfələrlə bayraqlarımızı dalğalandırıb, himnimizi səsləndirib.
Elə Firdovsi Umudovun özü də dəfələrlə vurğulayıb ki, “biz idmançıdan öncə, birinci növbədə əsgər yetişdiririk”. Döyüşkən əsgər ruhlu güləşçilərimiz elə bu psixologiya ilə vətənə medalla qayıdıblar.
Xatırlatma...
Firdovsi Umudov idmançı kimi də bir çox uğurlara sahibdir. O dəfələrlə Azərbaycan çempionu, gənclərin Avropa Birinciliyinin bürünc, tələbələrin dünya çempionatının gümüş mükafatçısı və dünya kubokunun qalibidir.
2005-ci ildən isə Azərbaycanən sərbəst güləş üzrə milli komandasında çalışır. 2009, 2012, 2015-ci illərdə Azərbaycanın, 2012-ci ildə isə Dünyanın “Ən yaxşı məşqçi”si adına layiq görülüb.
2015-ci ildə isə Azərbaycan Respublikası prezidentinin fəxri diplomu ilə təltif olunub.
F.Umudova 2015-ci ildə polkovnik-leytenant rütbəsi verililib.
Maraqlı bir faktı da diqqətinizə çatdıraq ki, linkdəki videoya sərbəst güləş üzrə yığma komandanın baş məşqçisi F.Umudov haqda müsbət rəylər tək azərbaycanlılardan gəlməyib. Yaponiyadan və İspaniyadan da Umudov üçün xeyli sayda müsbət fikirlər yazılıb.



















A.M.
www.oxu.az
"
"Güləş Federasiyası narazı idmançılara cavab verdiAzərbaycan Güləş Federasiyası son günlər ölkə mətbuatında federasiyanın fəaliyyəti, o cümlədən milli komandanın üzvlərinin üzləşdiyi çətinliklərlə bağlı dərc edilmiş məlumatlarla əlaqədar açıqlama verib.
Federasiyadan Oxu.Az-a verilən məlumatda qeyd edilir ki, ictimai birlik olaraq Azərbaycan Güləş Federasiyasının idmançılara maaş vermək kimi bir öhdəliyi yoxdur.  Sponsorlar tərəfindən maliyyə ayrıldığı zaman federasiya rəhbərliyinin təşəbbüsü ilə idmançıların əldə etdiyi nəticələrə uyğun olaraq yığma komandanın üzvlərinə maddi yardımlar verilib. Belə yardımların verilməsi idmançıların ailə, məişət problemlərinin həllində onlara dəstək vermək məqsədi daşıyıb.
Eyni zamanda, bildiririk ki, yığma komandanın üzvləri Avropa və Dünya Çempionatlarında, eləcə də, Olimpiya Oyunlarında əldə etdikləri nəticələrə görə ölkə başçısı, Milli Olimpiya Komitəsinin prezidenti cənab İlham Əliyevin imzaladığı sərəncamlara uyğun olaraq həm Milli Olimpiya Komitəsi, həm də Gənclər və İdman nazirliyi tərəfindən mükafatlandırılır. Eyni zamanda, məlumat üçün bildirmək istəyirik ki, Rio-de-Janeyro Yay Olimpiya Oyunları və paytaxtımızda baş tutan IV İslam Həmrəyliyi Oyunlarında qazanılan nailiyyətlərə görə mükafatlar da hər bir idmançıya ödənilib.
Təlim-məşq toplantıları ilə bağlı məsələ ilə əlaqədar bildiririk ki, Azərbaycan Güləş Federasiyası ictimai birlik kimi bu sahədə fəaliyyətini müvafiq strukturlarla qarşılıqlı əməkdaşlıq şəraitində həyata keçirir. Yığma komandaların təlim-məşq toplantıları, idmançıların vitaminlə təmin olunması, sağlamlıqlarına nəzarət və digər məsələlər məhz aidiyyəti qurumlarla birlikdə həll olunur. Bir sıra texniki çətinliklərin mövcudluğunu inkar etmirik, lakin bunlar həll olunan məsələlərdir və tezliklə aradan qaldırılacaqdır.
Azərbaycan Güləş Federasiyası idmançıların narahatlığını anlayır, təbii qəbul edir və üzərinə düşən öhdəliklər çərçivəsində mövcud çətinliklərin tezliklə aradan qalxacağını bildirir, ölkəmiz üçün hər birinin ayrıca dəyəri və yeri olan güləşçilərimizi səbirli olmağa dəvət edir. Yaranmış kiçik narahatlıqları böyütməyə, əldə olunan naliyyətlərə kölgə salmağa çalışanlara isə bildiririk ki, idman çirkli oyunların yeri deyil. Bu vətən hamımızındır və onun adının, bayrağının və nüfuzunun yüksəldilməsi üçün həm güləşçilərimiz, həm də federasiya rəhbərliyi indiyədək əlindən gələni edib və yenə də edəcəkdir.
A.M.
www.oxu.az
"
" “Qarabağ”  “Şerif” sınağında – Davam ya tamamBu gün Çempionlar Liqasında III təsnifat mərhələsinin cavab oyunlarına start veriləcək.
Oxu.Az-ın Apasport.az-a istinadən məlumatına görə, Azərbaycan çempionu “Qarabağ” növbəti avrokubok sınağına çıxacaq.
Ağdam təmsilçisi Moldovada bu ölkənin ən titullu klubu “Şerif”in qonağı olacaq. Bakıda rəqibini məğlub edə bilməyən (0:0) Qurban Qurbanovun yetirmələrini səfərdə qollu heç-heçə də qane edir. Ardıcıl 4-cü dəfə Çempionlar Liqasının III təsnifat mərhələsinə yüksələn ağdamlılar tilsimlənmiş raundu keçməyə iddialıdı. Əvvəlki üç mövsümdə “Zalsburq”, “Seltik” və “Viktoriya” sədlərinə ilişdikdən sonra mübarizəni Avropa Liqasında davam etdirən “Qarabağ” bu xoşagəlməz tendensiyanı qırmalıdır.
İndiyədək heç bir Azərbaycan klubu qitənin ən nüfuzlu klub turnirinin pley-offunda oynamayıb. Tiraspolda uğur qazanmaqla bu turnirin pley-offuna yüksələcək “Qarabağ” qrup mərhələsinə vəsiqəni təmin edəcək. Çünki növbəti raundda məğlubiyyət Avropa Liqasının, qələbə isə Çempionlar Liqasının əsas mərhələsinə vəsiqə verir. “Şerif” səddi keçilməsə, “Qarabağ” yenidən Avropa Liqasının pley-offunda oynamalı olacaq.
Çempionlar Liqası
III təsnifat mərhələsi, cavab oyunu
1 avqust
21:00. “Şerif” (Moldova) – “Qarabağ” (Azərbaycan)
Baş hakim: Roy Reynşreyber (İsrail)
Tiraspol. “Şerif” stadionu
İlk oyun - 0:0
N.O.
www.oxu.az
"
"Qurban Qurbanov “Şerif”lə cavab oyunundan danışdıAvqustun 1-də “Şerif” komandası ilə keçiriləcək oyunda şansları bərabər sayıram. Hər iki komanda üçün bu qarşılaşma böyük fürsətdir. Çünki mərhələ keçəcək komanda ən az UEFA Avropa Liqasının qrup mərhələsinə vəsiqəni təmin edir. Ona görə də sabah bizi çətin və maraqlı mübarizə gözləyir.
Oxu.Az xəbər verir ki, bu fikirləri futbol üzrə UEFA Çempionlar Liqasının üçüncü təsnifat mərhələsinin cavab matçında Moldovanın “Şerif” klubunun qonağı olacaq Ağdamın “Qarabağ” komandasının baş məşqçisi Qurban Qurbanov bildirib.
Komandamızın baş məşqçi deyib: “Rəqibimiz olduqca təhlükəlidir, bir neçə oyun üslublarından istifadə edir. “Şerif”i olduqca yüksək qiymətləndirirəm. Penaltilər seriyasına xüsusi hazırlaşmamışıq. Düzdür, penaltilər futbolun bir hissəsidir. Bu oyun da penaltilər seriyasınadək uzana bilər. Ancaq əsasən futbolçuları psixoloji cəhətdən ilk dəqiqələrdən oyuna köklənməyə çalışmışıq”.
Xatırladaq ki, avqustun 1-də “Şerif” stadionunda baş tutacaq qarşılaşma saat 21:00-da başlanacaq. Bu komandalar arasında Bakıdakı ilk görüş qolsuz bərabərliklə yekunlaşıb - 0:0.
Qeyd edək ki, Çempionlar Liqasının üçüncü təsnifat mərhələsində “Sherif”lə cavab oyunu “Qarabağ”ın baş məşqçisi Qurban Qurbanov üçün əlamətdar olacaq. 45 yaşlı mütəxəssis məşqçi kimi yetmişinci Avrokubok görüşünə çıxacaq.
M.B.
www.oxu.az
"
"“Beşiktaş”ın baş məşqçisinə Türkiyə yığmasına rəhbərik etmək təklif olunub“Beşiktaş” komandasının baş məşqçisi Şenol Günəşə Türkiyə yığmasına rəhbərlik etmək təklif olunub.
Oxu.Az-ın Report-a istinadən məlumatına görə, Türkiyə Futbol Federasiyasının prezidenti Yıldırım Dəmirörən bu gün nahardan sonra 65 yaşlı mütəxəssislə öz evində görüşüb.
Federasiya rəhbərinin Ş.Günəşə “Beşiktaş”dakı işini davam etdirmək şərti ilə Türkiyə millisini 2018-ci il dünya çempionatının son 4 oyununa çıxarmağı təklif etdiyi bildirilir.
Qeyd edək ki, Ş.Günəş 2000-2004-cü illərdə Türkiyə yığmasının baş məşqçisi olub və “ay-ulduzlular” onun rəhbərliyi altında 2002-ci il dünya çempionatında bürünc medal əldə edib. 2015-ci ildən “Beşiktaş”da çalışan təcrübəli mütəxəssis son iki mövsümdə Türkiyə Superliqasının qalibi olub.
M.B.
www.oxu.az
"
"Kriştiano Ronaldo məhkəməyə çıxarılıbVergidən yayınmaqda günahlandırılan məşhur futbolçu Kriştiano Ronaldo məhkəməyə çıxarılıb.
Oxu.Az AZƏRTAC-a istinadən xəbər verir ki, futbolçunun 2010-cu ildən bu günədək 14 milyon 700 min avro vergi borcunun olduğu iddia edilir. Günahı sübuta yetirilərsə, Ronaldonu 3 il müddətinə həbs və 28 milyon avro cərimə gözləyir.
“Forbes” jurnalının araşdırmalarına görə, ildə 79 milyon avro gəliri olan Ronaldo dünyanın ən çox qazanan futbolçusudur.
M.B.
www.oxu.az
"
"“Qəbələ” – “Panatinaikos” oyununun biletlər satışa çıxarılıb“Qəbələ” ilə Yunanıstan “Panatinaikos”u arasında keçiriləcək Avropa Liqasının III təsnifat mərhələsinin cavab görüşü üçün biletlər satışa çıxarılıb.
Oxu.Az Report-a istinadən xəbər verir ki, “qırmızı-qaralar”ın rəsmi saytına istinadən məlumatına görə, biletləri bu gün saat 14:00-dan etibarən Tofiq Bəhramov adına Respublika stadionunun (“Gənclik” metrosu yaxınlığı) və “Bakcell Arena”nın kassalarından almaq olar.
Qiymətlər sektorlardan asılı olaraq 1 manat və 2 manat, VİP sektorlar üçün isə 10 manatdır.
A.M.
www.oxu.az
"
"Heydər Əliyev Mərkəzinin parkında “Şahmatçı ailəm” turniri keçirildi – FOTOÖtən həftəsonu Heydər Əliyev Mərkəzinin parkında “Şahmatçı ailəm” turniri keçirilib. Yarışda 50 komanda, ümumilikdə 100 nəfər iştirak edib.
Mərkəzdən Oxu.Az-a bildirilib ki, iştirakçılar əvvəlcədən qeydiyyatdan keçərək yarışa qoşulublar. Hər komanda 2 üzvdən ibarət olub: kapitan (14 yaşınadək gənc) və onun bir ailə üzvü. Ailə üzvü olaraq bacı, qardaş, ana, ata, nənə və ya baba yarışda iştirak edib.
Turnirdə ən gənc iştirakçının 6, ən yaşlı şahmatçının isə 75 yaşı olub.
Sürətli şahmat qaydalarına uyğun keçirilən turnir 5 mərhələdən ibarət olub. Komandalar qarşılaşarkən kapitan rəqib kapitanla, ailə üzvü isə rəqib komandanın ailə üzvü ilə mübarizə aparıb. Hər bir üzvün qazandığı xalların cəmi komandanın xalı kimi hesablanıb və ən çox xal toplamış komandalar turnirin qalibi elan olunub.
1-ci yeri Səbinə Rzalının (atası Süleyman Rzalı), 2-ci yeri Mirfamil Seyidlinin (qardaşı Mirmövsüm Seyidli), 3-cü yeri İsmayıl Məhəmmədin (atası Fərman İsmayıl) komandaları qazanıb.
Tofiq Abdullayev (babası Mehmanağa Quliyev) və Rafael Bayramlının (atası Araz Bayramov) komandaları eyni xal qazandığından hər ikisi 4-cü yerə layiq görülüblər.
İlk 3 yeri tutan komandalar medal və sertifikatla, 4-cü yeri tutanlar isə sertifikatla təltif olunub.
Turnirə beynəlxalq dərəcəli hakim Ülkər Umudova və “Ağ At” şahmat klubunun müəllimləri nəzarət edib.
Tədbir şahmatın inkişafı və təbliği, uşaq və yeniyetmələrin, şahmatsevərlərin asudə vaxtının səmərəli təşkili məqsədilə keçirilib.









































A.M.
www.oxu.az
"
"Millimizin sabiq üzvü həbs olunduAzərbaycan millisinin və “Kəpəz”in sabiq futbolçusu Faiq Cabbarov həbs olunub.
Oxu.Az Futbol+- a istinadən xəbər verir ki, polis futbolçunu onunla bağlı çoxsaylı şikayət ərizələrindən sonra həbs edib.
Cabbarov bir neçə şəxsdən külli miqdarda borc alıb qaytarmamaqda ittiham olunur. 
Xatırladaq ki, bir müddət əvvəl Cabbarovun ölüm xəbəri yayılmışdı. Sonradan məlum olmuşdu ki, veteran futbolçu sağdır və Samuxdakı fermaların birində çalışır. Onun normal həyata qayıdacağı, “Kəpəz”də məşqçilik edəcəyi deyilirdi.
Z.Q.
www.oxu.az
"
"Futbol tarixinin ən bahalı transferi reallaşır“Barselona” və Braziliya millisinin hücumçusu Neymar avqustun 2-də “PSJ” klubuna keçmək üçün Parisdə tibbi müayinədən keçəcək.
Oxu.Az APA-ya istinadən xəbər verir ki, bu barədə “Marca” məlumat verib.
Həmin gün Neymar “PSJ” klubunun prezidenti Nəsir əl-Xelayfi ilə görüşəcək.
Fransa klubuna keçdiyi halda Neymar “PSJ”nin sahibi “Qatar Sports Investments” şirkəti ilə müqavilə imzalayacaq. Müqavilə çərçivəsində braziliyalı futbolçu Qətərdə keçiriləcək dünya çempionatının səfiri olacaq və beş il ərzində 300 milyon avro qazanacaq.
Qeyd edək ki, “PSJ” Neymara görə “Barselona”ya 222 milyon avro ödəməyə hazır olduğunu bəyan edib.
A.M.
www.oxu.az
"
"Fettel Formula-1 üzrə Macarıstan Qran-prisinin qalibi olub“Ferrari” komandasında çıxış edən alman sürücü Sebastyan Fettel Formula-1 sinifli yarışlar üzrə dünya çempionatının növbəti mərhələsinin - Macarıstan Qran-prisinin qalibi olub.
Oxu.Az Report-a istinadla xəbər verir ki, bu barədə bazar günü “İnterfax” agentliyi məlumat yayıb.
İkinci yeri onun finlandiyalı komanda yoldaşı Kimi Raykonnen, üçüncü yeri isə “Mercedes” komandasında çıxış edən britaniyalı Luis Hemilton tutub.
N.О.
www.oxu.az
"
"Tofiq Bəhramova animasiya həsr olunub – VİDEOMəşhur karikaturaçı Omar Momanin İngiltərənin dünya çempionatında qələbəsinin 51-ci il dönümü münasibəti ilə animasiya hazırlayıb.
Oxu.Az xəbər verir ki, məhz azərbaycanlı arbitr Tofiq Bəhramovun qərarı ingilislərin ev mundialında 4:2 hesabı ilə qələbə qazanmasına gətirib çıxarıb. Bundan sonra Böyük Britaniyanın kraliçası İkinci Yelizaveta Tofiq Bəhramova “qızıl fit” mükafatını təqdim edib.

N.О.
www.oxu.az
"
"Yoxa çıxan spreyin ixtiraçısı FİFA-dan 35 mln dollar tələb edirFutbol hakimləri üçün yoxa çıxan spreyi yaradan braziliyalı Qeyne Alemanye onun ixtirasından istifadə etdikləri üçün  FİFA-dan 35 milyon dollar tələb edir.
Oxu.Az-ın məlumatına əsasən, bu barədə O Globo məlumat yayır.
“FİFA-da özlərini elə aparırlar ki, sanki məni tanımırlar, guya mən heç kimə heç nə deməmişəm. Mənim məktubumdan aydındır ki, patent mövcuddur. FİFA-da özlərini elə aparır ki, sanki bunun onlara heç bir aidiyyatı yoxdur və soyğunçuluqla məşğul olmağa davam edirlər”,  - Alemanye bildirib.
Alemanyenin sözlərinə əsasən, o, sadəcə ədalətin bərpa olunmağını istəyir. 
“Mənim növbəti addımım ixtiramdan istifadəyə qadağa qoymağa nail olmaqdır, bunun üçün mən hakimi inandırmalıyam,” – deyə Alemanya qeyd edib.
Xatırladaq ki, braziliyalı 2010-cu ildə ixtirasına görə patent alıb.
Yoxa çıxan sprey hakimlər tərəfindən futbol yarışları zamanı istifadə olunur. Ağ maddə bir dəqiqə ərzində yoxa çıxır.
N.O.
www.oxu.az
"
"Çunayev karyerası ilə bağlı qərar verdiYunan-Roma güləşi üzrə dünya və Avropa çempionu olan Rəsul Çunayev gələcək karyerası ilə bağlı qərar verib.
Oxu.Az-ın Azərbaycan24-ə istinadən məlumatına görə, “Rio-2016” nın bürünc mükafatçısı “Neftçi İdman Klubu”ndan ayrılıb.
Buna isə Çunayevin qazandığı uğurlara görə vəd edilən mükafatların klub tərəfindən verilməməsi olub. Sadıq Sadıqovun rəhbəri olduğu “Neftçi” İK-dən güləşçiyə “bugün-sabah” deyilsə də, vədə əməl edən olmayıb.
Aldadıldığını görən Çunayev “Neftçi” İK-dən ayrılmağa qərar verib. Məlumatı saytın əməkdaşı ilə söhbətində Bakıda keçirilən I Avropa Oyunlarının qızıl medalçısı özü də təsdiqləyib.
A.M.
www.oxu.az
 
"
"“Barselona” “Real”-a xal vermədi – VİDEO“Barselona” Beynəlxalq Çempionlar Kubokunda “Real”ı məğlub edib.
Oxu.Az Report-a istinadən xəbər verir ki, görüş Mayamidəki “Hard Rok” stadionunda baş tutub və “göy-qırmızılar”ın 3:2 hesablı qələbəsi ilə başa çatıb.
“Barselona” üç oyundan üç qələbə qazanaraq turnirin qalibi olub. Kataloniyalılar Madrid klubu ilə yanaşı “Yuventus” (2:1) və “Mançester Yunayted”i (1:0) məğlub ediblər. “Real” turnir çərçivəsində keçirdiyi hər üç oyunda məğlubiyyətə uğrayıb.
Beynəlxalq Çempionlar Kuboku
“Real Madrid” – “Barselona” - 2:3
0:1 – Messi – 3, 0:2 – Rakitiç – 7, 1:2 – Kovaçiç – 14, 2:2 – Asensio – 36, 2:3 – Pike – 50.

A.M.
www.oxu.az
"
"Fransa Superkubokunun qalibi məlum oldu – VİDEOFransada ölkə Superkubokunun qalibi məlum olub.
Oxu.Az APA-ya istinadən xəbər verir ki, Mərakeşin “Stad de Tanjer” stadionunda keçirilən görüşdə PSJ “Monako” ilə qarşılaşıb.
Matç PSJ-nin 2:1 hesablı qələbəsi ilə başa çatıb. Beləliklə, Paris klubu ardıcıl 5-ci dəfə, tarixində isə 7-ci dəfə Fransa Superkubokunun qalibi olub.
Fransa Superkuboku
PSJ-“Monako” 2:1
Qollar: Dani Alves (51 dəq), Rabio (63); Sidibe (30).

A.M.
www.oxu.az
"
"Baş məşqçidən güləşçilərin etirazına – SƏRT REAKSİYABaş məşqçi Firdovsi Umudov dünən güləşçilərin federasiya qarşısında maaşlarını ala bilməmələri və maddi çətinlikləri ilə bağlı çıxışlarına münasibət bildirib.
Oxu.Az-ın məlumatına görə, F.Umudov qeyd edib ki, idmançıların aksiyası onlar tərəfindən narahatlıqla qarşılanıb:
“Belə bir hadisənin baş verməsinə təəssüf edirəm, çünki bütün bunlar hər şeydən öncə Azərbaycan adına yaraşmayan bir haldır. Üstəlik, əgər söhbət Olimpiya Oyunları, dünya və Avropa çempionlarının qalib və mükafatçılarının iştirakı ilə baş verirsə. Məlum məsələ idi ki, mətbuatda gedən bu xəbərlər mütləq şəkildə ölkə hüdudlarından kənara çıxacaq və Vətənimiz haqda xoşagəlməz söhbətlərin yaranmasına səbəb olacaqdı. Belə də oldu - artıq ölkəmizi sevməyən, düşmənlərimizdən maliyyələşən bəzi mətbu qurumlar bu hadisədən öz şəxsi məqsədləri üçün istifadə etməyə başlayıblar. Qan-tər tökərək dövlətimizin adını ucaltmaq üçün min bir əziyyətə qatlaşan həmin idmançılar bundan sonra etdiklərindən peşmançılıq hissi keçirsələr də, artıq olan oldu. Sonrakı peşmançılıq isə fayda verməz”.
Firdovsi Umudov bildirib ki, dövlətimizin idmana olan diqqət və qayğısının nəticəsi olaraq Azərbaycan Güləş Federasiyası ölkəmizin hər zaman ən öndə gedən idman qurumlarından biri kimi özünü doğruldub – bu vaxta qədər Olimpiya Oyunları, Dünya və Avropa çempionatları və birincilikləri, Dünya Kuboklarında əldə olunan uğurlu nəticələr bu fikirləri sübut edir. 
“Bütün bu uğurlarda isə federasiya prezidenti Fazil Məmmədov və 1-ci vitse-prezident, Dünya Güləş Birliyinin İdarə Heyətinin üzvü Namiq Əliyevin böyük rolu var. Etiraz edən idmançılar yəqin ki bu şəxslərin hər zaman onların yanında olmalarını, ailə-məişət problemlərinin, ən kiçik çatışmazlıqlarının məhz bu şəxslər tərəfindən həll olunmasını unutmayıblar. Üstəlik London və Rio Olimpiya Oyunları, “Bakı-2015” ilk Avropa Oyunları və “Bakı-2017” 4-cü İslam Həmrəyliyi Oyunlarından sonra dövlət başçısı cənab İlham Əliyevin tapşırığı ilə mükafat qazanan idmançıların hər birinə ayrılan mükafat dərhal verilib. Bu səbəbdən gələn ay keçiriləcək dünya çempionatı öncəsi belə bir halın yaşanması olduqca böyük təəssüf doğurur”, - deyə o bildirib.
Baş məşqçi deyib ki, bu etirazlar çıxış yolu deyil: 
“Çıxış yolu ortaya çıxan problemlərin birlikdə həll olunmasına çalışmaqdır. Biz dövlətimizin əsgəriyik, mükafat olsa da, olmasa da, Azərbaycanımızla, bayrağımızla, dövlətimizlə fəxr etməliyik. Ola bilər ki, müəyyən problemlər ortaya çıxsın, amma gərək yaxın keçmişi də unutmayasan. Biz bütün çətinliklərə dözməli və yeni qələbələr haqqında fikirləşməliyik. İnanıram ki, yaxın gələcəkdə bütün problemlər öz həllini tapacaq”.
S.B.
www.oxu.az
"
"“Şerif”lə “Qarabağ” arasındakı cavab görüşünün hakimləri müəyyənləşdiMoldovada “Şerif”lə “Qarabağ” arasında keçiriləcək Çempionlar Liqasının III təsnifat mərhələsinin cavab görüşü üçün bütün təyinatlar açıqlanıb.
Oxu.Az Report-a istinadən məlumat verir ki, oyun Roy Raynşrayberin başçılıq etdiyi israilli hakimlər briqadasına tapşırılıb. Ona Amihay Yehoşua Mozes və Dan Uçenik yan xətt, Daniel Bar Natan dördüncü hakim qismində yardımçı olacaqlar.
UEFA nümayəndəsi latviyalı Edqar Pukinsk, hakim-inspektor litvalı Paulius Maljinskasdır.
R.Raynşrayber Azərbaycan komandalarından “Qəbələ”nin 2015-2016 mövsümündə Avropa Liqasının I təsnifat mərhələsi çərçivəsində Tbilisidə Gürcüstan “Dinamo”su ilə keçirdiyi ilk oyunu idarə edib. Qarşılaşma meydan sahiblərinin 2:1 hesablı qələbəsi ilə yekunlaşıb. İsrailli referi tərəflərdən hərəyə 2 oyunçuya sarı vərəqə göstərməklə yanaşı, “Dinamo”nun bir oyunçusunu meydandan qovub.
Qeyd edək ki, avqustun 1-də “Şerif” stadionunda keçiriləcək matç Bakı vaxtı ilə saat 21:00-da başlanacaq.
www.oxu.az
"
" Bakıda yolda velosiped zolağı çəkildi – FOTOBakıda yeni salınan yolda velosiped zolağı çəkilib.
Bu barədə  Oxu.Az-a Azərbaycan Velosiped İdmanı Federasiyasından məlumat verilib.
“Bura yeni çəkilən Binəqədi - Novxanı yoludur. Velosiped həvəskarlarını düşünən “Azəravtoyol” ASC rəhbərliyinə təşəkkürümüzü bildirir və bu prosesin davamlı olmasını rica  edirik ki, velosiped həvəskarlarının xahişi rəhbərlik qarşısında daim diqqətdə saxlanılsın. Çünki, həqiqətən də, velosiped cığırlarına tələbat olduqca böyükdür”. - məlumatda qeyd olunub.








E.Ə.
www.oxu.az
"
"“Forbes”: Bakı və Formula-1 ideal cütlük olub“Azərbaycan maraqlı tədbirlər keçirir və ziyarət üçün bir sıra cəlbedici yeri var.”
Oxu.Az Report-a istinadən xəbər verir ki, bu barədə “Forbes” nəşrində dərc edilmiş məqalədə deyilir.
“Şərq ilə Qərb görüşür. Tarix boyu çox yerlər iddia edirdi ki, məhz onlar bu mühüm mübadilənin məkanıdır. Onların çox az hissəsi Azərbaycan və onun paytaxtı Bakı qədər üstünlüklərə malikdirlər”, - müəllif yazır.
Nəşr xatırladır ki, Bakıda 2012-ci ildə populyar “Eurovision” müsabiqəsi, 2015-ci ildə Avropa Olimpiya Komitəsinin dəstəyi ilə Avropa Oyunları, cari ildə isə İslam Həmrəylik Oyunları üçün Yaxın Şərq, Asiya və Afrikanın 56 ölkəsindən atlet toplayıb. Bununla yanaşı, Formula-1, Moda Həftəsi və Novruz Festivalı kimi tədbirlər Bakıya iki milyona qədər turist cəlb edir.
Yeni yaradılmış Milli Turizm Bürosunun direktoru Fuad Nağıyev nəşrə müsahibəsində vurğulayıb ki, Azərbaycan 90-dan çox ölkə üçün viza rejimini sadələşdirib: “İndi ərizə verərək üç saat ərzində onlayn viza ala bilərsiniz.”
“Bakı və Formula-1 ideal cütlük olub”, - məqalənin müəllifi bunu xüsusi vurğulayaraq əlavə edib ki, Bakıda Formula-1 yürüşü çərçivəsində 378 km/saat sürət rekordu qoyulub.
E.Ə.
www.oxu.az
"
"Türkiyə yığmasının və “Fənərbağça”nın sabiq futbolçusu həbs edildiTürkiyənin “Fənərbağça” klubunun sabiq futbolçusu Bekir İrtegün həbs edilib.
Oxu.Az Report-a istinadən xəbər verir ki, 33 yaşlı müdafiəçi Fətullahçı Terror Təşkilatının (FETÖ) “ByLock” kömpüter proqramından istifadə etməkdə şübhəli bilinir.
Qeyd edək ki, Türkiyə yığmasının heyətində 10 oyun keçirən Bekir İrtegün 2009-2015-ci illərdə “Fənərbağça”da çıxış edib. Onun son iş yeri bir neçə gün əvvəl yollarını ayırdığı “Başakşehir” klubu olub.
A.M.
www.oxu.az
"
"Basketbol üzrə Azərbaycan millisi Ermənistan yığması ilə qarşılaşacaqOn altı (16) yaşadək kişi basketbolçulardan ibarət Azərbaycan milli komandası Andorrada keçirilən Avropa çempionatının C divizionunda yarımfinala vəsiqə qazanıb.
Oxu.Az Report-a istinadən xəbər verir ki, Elşən Yusubovun baş məşqçisi olduğu kollektiv yer aldığı B qrupunun ikincisi kimi növbəti mərhələyə adlayıb.
Son görüşdə meydan sahiblərinə uduzan (66:67) yığma əvvəlki matçlarda Monako (74:63), Albaniya (78:66) və San-Marinoya (90:62) qalib gəlməklə buna nail olub.
Azərbaycan millisi yarımfinalda A qrupunun qalibi Ermənistan yığması ilə qarşılaşacaq. İyulun 29-da keçiriləcək görüş Bakı vaxtı ilə saat 18:45-də başlayacaq.
E.Ə.
www.oxu.az
"
"Sabirabadlı “qarabala” Qarabağın futbolçusudur – FOTOSosial şəbəkə istifadəçilərinin ürəyini fəth etmiş, balaca “sabirabadlı afrikalı” “Qarabağ” futbol klubunun azarkeşi yox, komandanın gənclərdən ibarət yığmasının üzvüdür.
Oxu.Az 1news.az-a istinadən xəbər verir ki, “qarabala”nın adı Vüqardır, atası Sabirabaddan, anası isə Tovuzdandır.











Qeyd olunur ki, Vüqar perspektivli və istedadlı futbolçu hesab edilir.

E.Ə.
www.oxu.az
"
"Bakıda tanınmış güləşçilər etiraz edirlər – VİDEO + FOTOBu gün Bakıda güləşçilərimiz etiraz aksiyası keçirib.
Oxu.Az AZXEBER.COM-a istinadən xəbər verir ki, tanınmış olimpiya çempionları, idmançılar Güləş Federasiyasının qarşısına toplaşıblar. 
Onlar Güləş Federasiyasının idmançılara qarşı biganəliyindən şikayət ediblər. Uzun müddətdir ki, maaş üzünə həsrət qalan güləşçilərimiz şəraitsizlikdən də şikayət ediblər.
Dünya çempionu Rəsul Çunayev 15 aydır ki, maaş ala bilmədiklərini və dünya çempionatına 3 ay qalmasına baxmayaraq, şəraitsizlikdən hazırlaşa bilmədiklərini söyləyib: “Bizim işimiz çıxıb güləşməkdir. Bizdən qalibiyyət gözləyirlər. Axı biz bu şəraitdə necə qalib olaq? 15 aydır ki, maaş ala bilmirik. Bir müddət öncə zədələnmişdim. Gözlədim ki, əməliyyat edərlər. Etmədilər. Özüm xərc çəkib Türkiyədə əməliyyat olundum”. 
Tanınmış idmançı Hacı Əliyev də etiraz edənlər arasında olub. O da idmançıların ölkədən məcburiyyətdən getdiklərini deyib:
""Bu gün bura çıxmağa məcbur qaldıq. Aramızda maaş ala bilmədiyi üçün moykada işə düzələn idmançılar var. Riodan qayıdanlar hələ də mükafatlarını ala bilməyiblər. Nə həkim yoxlanışından keçə bilirik, nə də idman zallarımız normaldır. Çox pis vəziyyətdəyik”.
Etiraz edənlər arasında olimpiya çempionu Toğrul Əsgərov da olub. Bir müddət öncə Türkmənistan milli komandasından təklif aldığını etiraf edən T.Əsgərov maaşlarını ala bilmədikləri üçün federasiya rəhbərliyindən şikayət edib. 
Qeyd edək ki, Güləş Federasiyanının rəhbəri Vergilər Naziri Fazil Məmmədovdur. 






















E.Ə.
www.oxu.az
"
"“Qəbələ”yə qol vuran futbolçu: Yaxşı oyun keçirdik və intizamlı davrandıq“Biz doğru yoldayıq. Yaxşı oyun keçirdik və intizamlı davrandıq. Lakin qarşıda hələ daha bir 90 dəqiqə var”.
Oxu.Az-ın Report-a istinadən verdiyi məlumata görə, bunu futbol üzrə Avropa Liqasının III təsnifat mərhələsinin ilk oyununda Yunanıstan təmsilçisi “Panatinaikos”a “Qəbələ” üzərində qələbə qazandıran yeganə qolun müəllifi Gilyermo Molins deyib.
Matçın 37-ci dəqiqəsində penaltidən fərqlənən 29 yaşlı uruqvaylı hücumçu zədədən sonra meydana qayıtdığı üçün sevincini ifadə edib: “Ciddi zədə keçirdim, bərpa olunmaq üçün 3 ay lazım oldu. Lakin artıq hazıram və məşqçi mənə şans verir. Hücumçu imkan əldə edəndə qarşısına məqsəd qoyur. Mən də bunu edirəm. Bir sıra oyunçularımız getdi və onların əvəzinə yeniləri gəldi. Tədricən uyğunlaşmağa çalışırıq”.
Qeyd edək ki, bu kollektivlər arasında cavab görüşü avqustun 3-də Bakıdakı “Bakcell Arena”da keçiriləcək.
A.M.
www.oxu.az
"
"Roman Qriqorçuk: Vəziyyəti düzəltmək imkanına malikikUduzmuşuqsa, özümüzü xoşbəxt saya bilmərik. Oyunu məğlub başa vurduq. Rəqib bizi qanunauyğun şəkildə yendi. Düşünürsünüzsə ki, hesab fərqi böyük ola bilərdi, futbolda hər şey mümkündür.
Oxu.Az-ın Report-a istinadən məlumatına görə, bunu “Qəbələ”nin baş məşqçisi Roman Qriqorçuk Yunanıstanda “Panatinaikos”a 0:1 hesabı ilə uduzduqları Avropa Liqasının III təsnifat mərhələsinin ilk matçından sonra mətbuat konfransında deyib. 
O bildirib ki, rəqibin gözlənilən oyununa hazır olublar: 
“Biz “Panatinaikos”un taktiki, strateji gedişlərini gördük. Bunlara hazır idik. Bu gün biz istədiyimiz, oynaya biləcəyimiz səviyyədə çıxış etmədik. Bu, məni hər şeydən çox özümdən çıxarmışdı. Öz oyun üslubumuzu ortaya qoymaq əvəzinə nəyə görəsə başqa cür futbol sərgilədik. Düşünmürəm ki, rəqib bizi bundan məhrum etdi. Sadəcə, istədiyimiz kimi oynamamağımız yalnız öz günahımız idi”.
Ukraynalı mütəxəssis zəif oyuna rəğmən, cavab görüşündə fərqli futbol sərgiləyərək, mərhələ adlama şanslarının olduğunu bildirib: 
“Əlbəttə, rəqibin ciddi üstünlüyü var idi. Bunu etiraf edirəm. Amma fikrimcə, vəziyyəti düzəltmək imkanına malikik. Hazırkı mərhələdə daha da artıraraq, daha keyfiyyətli oyun ortaya qoya bilərik. Şansımız var, özü də az deyil. Amma neçə faiz olduğunu deyə bilmərəm. Bu, ilk oyunda necə oynamağımızdan asılı deyil”. 
S.B.
www.oxu.az
"
"“Qəbələ” səfərdən məğlub dönürFutbol üzrə Avropa Liqasının III təsnifat mərhələsinin oyunlarına start verilib.
Oxu.Az-ın məlumatına görə, Azərbaycanın “Qəbələ” klubu səfərdə Yunanıstanın “Panatinaikos” komandasının qonağı olub.
Matç ev sahiblərinin minimal hesablı qələbəsi ilə yekunlaşıb -1:0.
Qarşılaşmada yeganə qolu 37-ci dəqiqədə penalti zərbəsindən Molins vurub.
Cavab qarşılaşması bir həftə sonra Bakıda keçiriləcək.
S.B.
www.oxu.az
"
"“Qəbələ” “Panatinaikos”a qarşı: Heyətlər açıqlandıBu gün Avropa Liqasında III təsnifat mərhələsinə start veriləcək.
Oxu.Az apasport.az -a istinadən xəbər verir ki, turnirdə mübarizəni davam etdirən yeganə Azərbaycan təmsilçisi “Qəbələ” də növbəti sınağına çıxacaq.
Premyer Liqanın vitse-çempionu Yunanıstan “Panatinaikos”u ilə qarşılaşacaq. Yarışa II təsnifat mərhələsindən başlayan qəbələlilər Polşa “Yagelloniya”sının ardından Ellada təmsilçisini də mübarizədən kənarlaşdırmağa iddialıdı.
İlk rəqibini Bakıdakı heç-heçədən sonra səfərdə məğlub edən Roman Qriqorçukun yetirmələri yenə rəqib meydanında qüvvəsini sınayacaq. “Qırmızı-qaralar” Afinadakı görüşdə Yunanıstanın tituluna görə ikinci klubunu məğlub etməyə və ya sərfəli nəticə ilə dönməyə çalışacaq.
İki il əvvəl də bu arenada uğur qazanan “Qəbələ” çılğınlığı ilə ad çıxaran “Panatinaikos” fanatları önündə səfər qolları ilə mərhələ keçmişdi. Bakıda qolsuz sülhlə kifayətlənən təmsilçimiz Ellada təmsilçisinin meydanında Dodonun qolları ilə uğur qazanmışdı – 2:2. İki ildə rəqiblərin heyətlərində ciddi islahatlar baş versə də, meydan sahibləri revanş, təmsilçimiz isə uğurunun ardını gətirmək üçün mübarizə aparacaq. 
Avropa Liqası
III təsnifat mərhələsi, ilk oyun
27 iyul 22:30. “Panatinaikos” (Yunanıstan) – “Qəbələ” (Azərbaycan)
Baş hakim: Xuan Martinez Munuera (İspaniya)
Baş hakimin köməkçiləri: Dieqo Barbero Sevilya, Sezar Manuel Noval Font (hər ikisi İspaniya)
Dördüncü hakim: Mario Melero Lopez (İspaniya)
Hakim-inspektor: Lesli İrvin (Şimali İrlandiya)
UEFA nünayəndəsi: Yanis Mejeckis (Latviya)
Afina. “Apostolos Nikolaidis” stadionu
“Panatinaikos”: 99. Odisseas Vlaxodimos, 7. Omri Altman, 8. Gilyerme Molins, 10. Zeka (k), 17. Robin Lod, 21. Dmitres Korbelis, 23. Niklas Hult, 26. Dmitrios Kolovetsios, 31. Rodriqo Moledo, 39. Anastasios Çatziqiovanis, 78. Usman Kulibali
Ehtiyat oyunçular: 27. Konstantinos Kotsaris, 5. Nuno Reis, 6. Kristos Donis, 11. Brayan Kabezas, 18. Lusiano, 41. Stefanos Evangelo, 49. Sotiris Pispas
Baş məşqçi: Marinos Ozounidis
“Qəbələ”: 22. Dmitri Bezotosnı, 3. Voyslav Stankoviç, 9. Baqali Dabo, 12. Endryu Hellidey, 14. Cavid Hüseynov (k), 15. Vitali Vernidub, 16. Dion Malone, 18. İlqar Qurbanov, 19. Filip Ozobiç, 21. Deyvi Bultyuz, 28. Steven Jozef-Monroz
Ehtiyat oyunçular: 23. Aqil Məmmədov, 4. Elvin Camalov, 5. Rasim Ramaldanov, 8. Qismət Əliyev, 11. Asif Məmmədov, 34. Urfan Abbasov, 45. Famussa Kone
Baş məşqçi: Roman Qriqorçuk
A.H.
www.oxu.az
"
"“Spartak”ın futbolçusu Azərbaycan millisinə dəvət olunurRusiyanın “Spartak” klubuna məxsus və hazırda “Anji” komandasında icarə əsasında çıxış edən yarımmüdafiəçi  Ayaz Quliyev Azərbaycan yığmasında forma geyinməyə münasibət bildirib.
Oxu.Az-ın xəbərinə görə, “Sovetski Sport” nəşrinə müsahibəsində futbolçu bildirib ki, onunla dəfələrlə əlaqə saxlayaraq Azərbaycan yığmasına dəvət ediblər.
“Hazırda da Azərbaycan millisinə çağırırlar. Mən hələlik heç bir cavab vermirəm. Əsas Rusiya Premyer Liqasında uğurlu çıxış etməkdir. Sonrasına isə baxarıq”, - deyə o bildirib.
S.B.
www.oxu.az
"
"Kamran Ağayev Çexiya klubu ilə müqavilə bağladıFutbol üzrə Azərbaycan milli komandasının qapıçısı Kamran Ağayev Çexiyanın “Mlada Boleslav” klubu ilə müqavilə bağlayıb.
Oxu.Az Report-a istinadən xəbər verir ki, 31 yaşlı qolkiper 1+1 illik sözləşməyə imza atıb.
Mlada Boleslav şəhərinin eyniadlı təmsilçisi artıq yığma üzvünü Avropa Liqasının III təsnifat mərhələsində Albaniyanın “Skenderbeu” ilə görüşlər üçün sifariş edib.
O, yeni komandasında 30 nömrəli forma geyinəcək.
Qeyd edək ki, Kamran Ağayev son mövsümü Portuqaliyanın “Boavişta” klubunda keçirib. O, bu il aprelin 17-də Portuqaliya təmsilçisi ilə müqaviləsini pozub.
E.Ə.
www.oxu.az
"
"UEFA-nın vitse-prezidenti istefa veribİspaniya Krallığının Futbol Federasiyasının (RFEF) prezidenti Anxel Mariya Vilyar UEFA-nın vitse-prezidenti postundan istefa verib.
Oxu.Az Report-a istinadən xəbər verir ki, o, ölkəsində üzləşdiyi korrupsiya ittihamı ilə əlaqədar belə bir addım atıb.
A.M.Vilyar, oğlu Qorka və RFEF-in vitse-prezidenti Xuan Pardon iyulun 18-də İspaniya vətəndaş qvardiyasının bölmələrinin keçirdiyi reyd zamanı həbs olunublar. Onlar 45 milyon avroya yaxın məbləğin mənimsənilməsində ittiham edilirlər. Həmçinin, 67 yaşlı funksioner RFEF rəhbəri seçkisində təşkilatın vəsaiti ilə regional federasiyaların rəhbərlərini satın almaqda şübhəli bilinir.
Qeyd edək ki, Anxel Vilyar mayda yenidən seçildiyi RFEF-ə 29 ildir başçılıq edir. O, FİFA Şurasının böyük vitse-prezidenti kimi Mişel Platini azad olunduqdan sonra UEFA prezidenti səlahiyyətlərini icra edib.
A.M.
www.oxu.az
"
"Fatih Terim “Qalatasaray”a gəlir - İDDİATürkiyənin futbol üzrə milli komandasının baş məşqçisi postundan istefa verən Fatih Terimin yeni iş yeri müəyyənləşmək üzrədir.
Oxu.Az Report-a istinadən xəbər verir ki, 64 yaşlı mütəxəssis yenidən “Qalatasaray”ın sükanı arxasına keçəcək.
İstanbul təmsilçisinin hazırkı baş məşqçisi xorvatiyalı İqor Tüdorla 400 min avro təzminat qarşılığında yollarını ayıracağı bildirilir.
Türkiyə yığmasının başına keçəcək namizədlər arasında isə “Beşiktaş”ın baş məşqçisi Şenol Günəşlə Rusiya təmsilçisi “Zenit”dən ayrılan rumıniyalı Mirça Luçeskunun adları daha çox hallanır.
Qeyd edək ki, Fatih Terim daha əvvəl 3 dəfə “Qalatasaray”ın baş məşqçisi olub. O, 1996-2000, 2002-2004 və 2011-2013-cü illərdə “sarı-qırmızılılar”a rəhbərlik edib. Təcrübəli mütəxəssis “Qalatasaray”la 6 dəfə ölkə çempionu olmaqla yanaşı, 2000-ci ildə UEFA Kubokunu qazanıb.



A.M.
www.oxu.az
"
"Bu gün “Qəbələ” növbəti oyununa çıxır“Qəbələ” komandası bu gün futbol üzrə Avropa Liqasının III təsnifat mərhələsində ilk oyununa çıxacaq.
Oxu.Az Report-a istinadən xəbər verir ki, rəqib Yunanıstan “Panatinaikos”u olacaq.
Afinadakı “Apostolos Nikolaidis” stadionunda təşkil olunacaq görüş Bakı vaxtı ilə saat 22:30-da başlanacaq. Oyunu Xuan Martines Munueranın başçılığı ilə ispaniyalı hakimlər briqadası idarə edəcək.
Bu komandalar 2015-2016 mövsümündə Avroliqanın “play-off” mərhələsində üz-üzə gəliblər. Həmin vaxt “Qəbələ” səfər qolları sayəsində (0:0, 2:2) tarixində ilk dəfə qrup mərhələsinə adlayıb.
“Qəbələ” bu mövsüm mübarizəyə II təsnifat mərhələsindən başlayıb. Roman Qriqorçukun baş məşqçi olduğu kollektiv Polşa “Yagelloniya”sını mübarizədən kənarlaşdırıb - 1:1, 2:0. Bundan sonra Bakıya qayıtmayan “qırmızı-qaralar” əvvəlcə Varşavada, sonra isə Afinada hazırlıq keçib. “Panatinaikos” isə mübarizəyə elə III təsnifat mərhələsindən başlayacaq.
Avropa Liqası, III təsnifat mərhələsi, ilk oyun
27 iyul
22:30. “Panatinaikos” (Yunanıstan) – “Qəbələ” (Azərbaycan)
Baş hakim: Xuan Martinez Munuera (İspaniya)
Baş hakimin köməkçiləri: Dieqo Barbero Sevilya, Sezar Manuel Noval Font (hər ikisi İspaniya)
Dördüncü hakim: Mario Melero Lopez (İspaniya)
Hakim-inspektor: Lesli İrvin (Şimali İrlandiya)
UEFA nünayəndəsi: Yanis Mejeckis (Latviya)
Afina. “Apostolos Nikolaidis” stadionu
Qeyd edək ki, cavab görüşü avqustun 3-də Bakıda, “Bakcell Arena”da keçiriləcək.  
A.M.
www.oxu.az
"
"“Yuventus” PSJ-ni məğlub etdi – VİDEOİtaliyanın “Yuventus” klubu Beynəlxalq Çempionlar Kubokunda Fransa PSJ-sini 3:2 hesabı ilə məğlub edib. Görüş ABŞ-da keçirilib.
Oxu.Az Report-a istinadən xəbər verir ki, İtaliya klubunun heyətində Qonsalo İquain (45-ci dəqiqə) və Klaudio Markizio (62, 89 - penaldan) fərqlənib.
Parislilərin qollarını Qonsalu Quedeş (53) və Xavyer Pastore (80) vurub.

A.M.
www.oxu.az
"
"“Neftçi” “Şalke” sınağından çıxa bilmədi – VİDEO“Neftçi” PFK Avstriya toplanışı çərçivəsində ilk yoxlama oyununu keçirib.
Oxu.Az Report-a istinadən xəbər verir ki, komandamız Almaniyanın “Şalke” klubu ilə qarşılaşıb.
Noykirxen-am-Qrosfenediqer şəhərindəki “Sportzentrum” stadionunda baş tutmuş görüş 0:1 hesablı məğlubiyyətlə nəticələnib.
“Neftçi” qarşılaşmaya bu heyətlə çıxıb: Səlahət Ağayev, Məqsəd İsayev (Ömər Buludov, 73), Kirilo Petrov, Pavel Dreksa (Rahil Məmmədov, 73), Məhəmməd Mirzəbəyov (Rəhman Hacıyev, 63), Ruslan Abışov, Tərzin Cahangirov, İqnasio Errera (Edson Kastilyo, 73), Namik Ələskərov (Mirabdulla Abbasov, 73), Elnur Cəfərov (Fəhmin Muradbəyli, 46), Daniel Seqoviya (Uqo Barqas, 46).
“Neftçi” ikinci yoxlama oyununu iyulun 30-da BƏƏ-nin “Əl Ain” klubuna qarşı keçirəcək.

A.M.
www.oxu.az
"
"Çempionlar Liqasında gecənin – NƏTİCƏLƏRİÇempionlar Liqasında IIİ təsnifat mərhələsinin cavab oyunları keçirilib.
Oxu.Az-ın məlumatına görə, ikinci oyun günündə daha 9 qarşılaşma baş tutub.
“Astana” (Qazaxıstan) – “Legiya” (Polşa) - 3:1
Qollar: Kabananqa, 36, Maeski, 45, Tvumasi, 90 - Sadiku, 79
“Dinamo” (Kiyev, Ukrayna) – “Yanq Boyz” (İsveçrə) - 3:1
Qollar: Yarmolenko, 15, Mbokani, 34, Qarmaş, 90+3 - Fassnaxt, 90+1
“Zalsburq” (Avstriya) – “Riyeka” (Xorvatiya) - 1:1
Qollar: Hvanq Hi Çan, 49 - Qavranoviç, 30
“Hapoel” (Beer Şeva, İsrail) – “Ludoqorets” (Bolqarıstan) - 2:0
Qollar: Nvakaeme, 20, Ohana, 79
“Vitorul” (Rumıniya) – APOEL (Kipr) - 1:0
Qol: Qanea, 75
“Maribor” (Sloveniya) – “Hafnarfyordur” (İslandiya) - 1:0
Qol: Tavares, 54
“Seltik” (Şotlandiya) – “Rusenborq” (Norveç) - 0:0
“Nitsa” (Fransa) – “Ayaks” (Hollandiya) - 1:1
Qollar: Balotelli, 32 - van de Bik, 49
“Brügge” (Belçika) – “Başakşəhər” (Türkiyə) - 3:3
Qollar: Bonaventura, 6, Densvill, 16, 79 - Mossoro, 59, 74, Elia, 64
S.B.
www.oxu.az
"
"Fatih Terim istefa verdiFatih Terim Türkiyə millisinin baş məşqçisi postunu tərk edib.
Oxu.Az Hürriyet-ə istinadən xəbər verir ki, bu haqda qərarı Türkiyə Futbol Federasiyasının toplantısında Fateh Terim açıqlayıb.
E.Ə.
www.oxu.az
"
"İdmançılarımız birinci yeri qazandılar – FOTOİyunun 23-də Azərbaycan Ciu-Citsu Milli Federasiyasının Braziliya Ciu-Citsu Departamentinin təşkilatçılığı ilə Braziliya ciu-citsusu üzrə beynəlxalq turnir keçirilib.
Turnirdə Azərbaycan Respublikası, Rusiya Federasiyası, Birləşmiş Ərəb Əmirlikləri, Qətər, Ukrayna və Qazaxıstan respublikalarından olan 200-dən çox idmançı öz güclərini sınayıblar.
Bu barədə Oxu.Az-a federasiyanın vitse-prezidenti Azər Bəydullayev məlumat verib.
Onun sözlərinə görə, turnir Braziliya ciu-citsusunun “Gi” və “No-Gi” versiyaları üzrə həyata keçirilib. Qazanılmış medalların sayına görə, Azərbaycan yığma komandası 1-ci yer, Birləşmiş Ərəb Əmirlikləri komandası 2-ci yer, Rusiya Federasiyası komandası 3-cü yerə layiq görülüb.
Komandamızın fəal iştirakçıları - kişilər arası görüşlərdə Elmar Həmidov və uşaqlar arası görüşlərdə Emil Verdiyev xüsusi texniki fəndlərin nümayişi ilə fərqləndiklərinə görə turnirin hakimlər kollegiyası tərəfindən “Ən yaxşı idmançı” adını qazanıblar.





























Aytən Sadıqzadə
www.oxu.az
"
"Xanım velosipedçilərimiz yürüş etdilər – VİDEO + FOTO“Rapha” beynəlxalq həvəskar velosiped klubunun nümayəndəsi Castin Heyin təşəbbüsü və Azərbaycanın “Cyclemania Lady” qrupunun rəhbəri Günay İmanovanın təşkilatçılığı ilə “Women 100” adı altında veloyürüş keçirilib.
Oxu.Az xəbər verir ki, Azərbaycanda ilk dəfə baş tutan bu veloyürüş hər il “Rapha”nın dəstəyi ilə dünyanın müxtəlif ölkələrində təşkil olunur.
Yürüşdə “Cyclemania Lady” həvəskər velosipedçilər qrupunun 7 aktiv qadın üzvü - Günay İmanova, Leyla Mirzəzadə, Rəbiyyə Oruclu, Səyyarə Hüseynli, Qumral Seyidova, Fidan Rəhimova və Gülşən Qaraşova iştirak edib.
Veloyürüş zamanı xanım velosipedçilər Şamaxı-İsmayıllı-Göyçay-Ağsu marşrutu üzrə 100 km məsafə qət ediblər və qarşıya qoyulan vəzifənin öhdəsindən müvəffəqiyyətlə gəliblər.





















E.Ə.
www.oxu.az
 
"
"Çempionlar Liqasında gecənin – NƏTİCƏLƏRİÇempionlar Liqasında III təsnifat mərhələsinin cavab oyunları keçirilib.
Oxu.Az-ın məlumatına görə, ilk oyun günündə 6 qarşılaşma baş tutub.
“Qarabağ” (Azərbaycan) – “Şerif” (Moldova) - 0:0
“Slaviya” (Praqa, Çexiya) – BATE (Belarus) - 1:0
Qol: Şkoda, 20 (pen.)
AEK (Yunanıstan) – MOİK (Moskva, Rusiya) - 0:2
Qollar: Dzaqoev, 45+1, Vernblum, 56
“Styaua” (Rumıniya) – “Viktoriya” (Çexiya) - 2:2
Qollar: Budesku, 37, Teyşeyra, 61 - Krmençik, 23, Kopiç, 53
“Vardar” (Makedoniya) - “Kopenhagen” (Danimarka) - 1:0
Qol: Balotelli, 65
“Partizan” (Serbiya) – “Olimpiakos” (Yunanıstan) - 1:3
Qollar: Tavamba, 10 - Ben, 6, 56, Emenkie, 90+1
S.B.
www.oxu.az
"
"Qurban Qurbanov: Bu hesab da pis nəticə deyilÇətin oyun oldu. Azarkeşlərə dəstəyə görə təşəkkür edirəm. Bu matçla gördük ki, Çempionlar Liqasında zəif komanda yoxdur. 
Oxu.Az-ın xəbərinə görə, bu sözləri bunu “Qarabağ”ın baş məşqçisi Qurban Qurbanov Çempionlar Liqasının III təsnifat mərhələsi çərçivəsində Moldovanın “Şerif” klubu ilə oyundan sonra mətbuat konfransında deyib.
Baş məşqçi komandasından razı qaldığını bildirib. 
“Mübarizə apardılar. Səhvlərimiz oldu, bu da normaldır. Bu hesab da, pis nəticə deyil. Evdə qol buraxmadıq. Cavab oyununa daha yaxşı hazırlaşacağıq. Nəticəyə görə məyus olmadım. Azarkeşlər bu qolu gözləyirdi, onları istəyinə çatdıra bilmədiyimə görə təəssüflənirəm. Dünən də demişdim ki, “Şerif” fərqli üslublarda oynayır və bu gün bunun şahidi olduq. 
Düşünürəm ki, rəqib evdə daha açıq futbol oynayacaq. Komandanın baş məşqçisi də futbolu yaxşı bilən mütəxəssisdir. Fikrimcə, onlar Bakıdan istədikləri nəticə ilə dönürlər. 
Bizim oyunçuların fiziki hazırlığında bəzi çatışmazlıqlar var. Bu da vaxtla olan məsələdir. Vaxt keçdikcə, bu problemin qaydasına düşəcəyini gözləyirəm. Vaxtımız var, daha yaxşı komanda ortaya qoya bilərik”. 
S.B.
www.oxu.az
"
"“Qarabağ” ilk oyunda “Şerif”lə bacarmadı – VİDEOÇempionlar Liqasının III təsnifat mərhələsinə start verilib.
Oxu.Az-ın məlumatına görə, Azərbaycanın “Qarabağ” klubu Tofiq Bəhramov adına Respublika Stadionunda Moldovanın “Şerif” komandasını qəbul edib.
Qurban Qurbanovun yetirmələri bütün oyun boyu rəqibindən üstün olsalar da, qol vura bilməyiblər. Son anda ya “Şerif”in qapıçısı yaxşı oynayırdı, ya da futbolçularımız dəqiq olmurdular.
Nəticədə matç qolsuz bərabərliklə yekunlaşıb - 0:0.
Cavab qarşılaşması avqustun 1-də Moldovada keçiriləcək.

S.B.
www.oxu.az
"
"“Kral klubu” Mbappeni rekord məbləğə transfer edir“Real Madrid”  Kilian Mbappeni rekord məbləğə almağa razılaşıb.
Oxu.Az Marca-ya istinadən xəbər verir ki, “kral klubu” 18 yaşlı Fransa yığmasının hücumçusu Kilian Mbappeni transfer etmək üçün “Monako”ya 180 milyon avro ödəyəcək. 
Bununla da tarixin ən bahalı transferi reallaşmış olacaq.
Müqavilə 2019-cu ilə qədər nəzərdə tutlub.
Qeyd edək ki, 18 yaşlı futbolçu ötən mövsüm “Monako”nun heyətində çıxdığı 44 oyunda vurduğu 26 qol vurub.
E.Ə.
www.oxu.az
"
"Millimizin oyunçusuna 500 min avro qiymət qoyuldu – FOTOMillimizin hücumçusu Dəniz Yılmaz “Bursaspor”dan ayrıla bilər.
Oxu.Az-ın qol.az-a istinadən məlumatına görə, bu barədə “Fanatik” məlumat yayıb. Məlumata görə, Türkiyə superliqanın debütantı “Malatyaspor” 29 yaşlı oyunçunu transfer etmək istəyir.
Hücumçu almaq istəyən Malatya təmsilçisi komandanın baş məşçqisi Ərtoğrul Sağlamın istəyi ilə “Bursaspor”un iki hücumçu Dəniz Yılmaz və Tomaş Netsi üçün danışıqlara başlayıb.
“Bursaspor” həm D.Yılmaz, həm də Netsidin transfer qiymətinin 500 min avro olduğunu açıqlayıb. Lakin “Malatyaspor” məbləğdə endirim etməyə çalışır.
Qeyd edək ki, ""Bursaspor"" D.Yılmaz bu ay bağışlayaraq onu yenidən əsas komandaya qaytarıb.








A.M.
www.oxu.az
"
"Şəhriyar Məmmədyarov rəqibini 25 saniyəyə məğlub etdi – VİDEOAzərbaycan qrossmeysteri Şəhriyar Məmmədyarovun sosial şəbəkələrdə yayılan videosu böyük marağa səbəb olub.
Oxu.Az BAKU.WS-ə istinadən xəbər verir ki, amerikalı uşaq şahmatçı Kristofer Yo (ABŞ Milli Usta) ilə Şəhriyar Məmmədayarovla oyununun videosunu “BayAreaChess” “Facebook” səhifəsi paylaşıb.
Oyun zamanı Kristoferə düşünməyə 3 dəqiqə, Şəhriyara isə 25 saniyə vaxt verilib. Buna baxmayaraq, Azərbaycan qrossmeysteri rəqibini məğlub edir.
Şahmatçıların sürətli oyunu ətrafdakı insanlar tərəfində də alqışlarla qarşılanıb.

E.Ə.
www.oxu.az
"
"İdmançımızın Böyük Britaniyada uğuru – VİDEO3 qat dünya və 2 qat Avropa çempionu, peşəkarlar arasında Avropa çempionu, K-1 Britaniya çempionu Hafiz Baxşəliyev Böyük Britaniyada Avropa kəmərini qazanıb.
Oxu.Az məlumat verir ki, bu haqda idmançı Sputnik Azərbaycan-a xəbər verib. 
İdmançımız dünən Uelsin paytaxtı Kardiff şəhərində peşəkarlararası Avropa çempionu titulu uğrunda ispan idmançısı İsmail Berqamini nakautla məğlub edib.
Hafiz Baxşəliyev açıqlamasında yarışa uzun müddətdir ki, hazırlaşdığını deyib: “Bilirsiniz ki, sonuncu dəfə rinqdə 2009-cu ildə döyüşmüşəm. Uzun fasilədən sonra döyüşmək riskli idi. Yenə də özümü hazırlayırdım. Rəqibim gənc olmasına baxmayaraq, təcrübəli və güclü idi. Məni yenidən döyüşməyə həvəsləndirdiyi üçün Azərbaycan Kikboksinq Federasiyasının prezidenti, millət vəkili Adil Əliyevə, yarışda məni dəstəkləyən soydaşlarımıza, Əfqanıstandan olan dostlarıma öz təşəkkürümü bildirirəm”.

E.Ə.
www.oxu.az
"
"Ramil Şeydayev erməni futbolçu ilə eyni komandadaAzərbaycan milli komandasının hücumçusu Ramil Şeydayevin də oynadığı Slovakiyanın “Jilina” futbol klubu öz sıralarını erməni Vahan Biçaxçyanla genişləndirir.
Oxu.Az Virtualaz.org-a istinadən xəbər verir ki, klub rəhbərliyi erməni futbolçunun oyununu bir müddət izlədikdən sonra belə qərar verib. Futbolçunun alınması yaxın iki gün ərzində rəsmiləşəcək.
“Şirak” klubunun və Ermənistan yığmasının 18 yaşlı yarımmüdafiəçisi Rusiyanın “Zenit” klubunun, “MOİK”-in, həmçinin İtaliyanın “Fiorentina” klubunun da diqqətini çəkib.
Biçaxçyanı Türkiyənin “Qalatasaray” klubunun da transfer etmək niyyətində olduğu açıqlanmışdı, lakin sonradan guya erməni oyunçunun bundan imtina etdiyi bildirilmişdi.
Ramil Şeydayev “Jilina” klubuna ötən ilin qışından gəlib və Slovakiya çempionunun tərkibində icarə əsasında oynayır. Azərbaycan yığmasının 21 yaşlı üzvü Türkiyənin “Trabzonspor” klubunun oyunçusudur.
E.Ə.
www.oxu.az
"
"“Qarabağ” “Şerif”ə qarşı  Bu gün “Qarabağ” komandası futbol üzrə Çempionlar Liqasında növbəti matçını keçirəcək.
Oxu.Az-ın Report-a istinadla məlumatına görə, Ağdam klubu III təsnifat mərhələsinin ilk oyunu çərçivəsində Moldova təmsilçisi “Şerif”i qəbul edəcək.
Ardıcıl dördüncü mövsüm qitənin ən nüfuzlu klub turnirində çıxış edən Qurban Qurbanovun rəhbərlik etdiyi kollektiv əvvəlki illərdə məhz bu raundda mübarizəni dayandırıb və yoluna Avropa Liqasında davam edib. Bu baxımdan “Qarabağ”ın “Şerif”lə dueldə tilsimi qırmaq üçün Tofiq Bəhramov adına Respublika stadionunda baş tutacaq görüşdə müsbət nəticə əldə etməsi vacibdir.
Qeyd edək ki, Ağdam təmsilçisi II təsnifat mərhələsində Gürcüstan çempionu “Samtredia”nı mübarizədən kənarlaşdırıb (5:0, 1:0). Tiraspol klubu isə Albaniyanın “Kukes”i komandasından güclü olub (1:0, 1:2).
Çempionlar Liqası
III təsnifat mərhələsi, ilk oyun
25 iyul
21:00. “Qarabağ” (Azərbaycan) – “Şerif” (Moldova)
Baş hakim: Sergey Tsınkeviç
Yan xətt hakimləri: Yevgeni Romanov, Vitali Malyutsin
Dördüncü hakim: Viktor Şimusik (hakimlər briqadası Belarusdandır)
Hakim-inspektor: İçko Lozev (Bolqarıstan)
UEFA nümayəndəsi: Kuanış Kanapyanov (Qazaxıstan)
Bakı. Tofiq Bəhramov adına Respublika stadionu
A.S.
www.oxu.az
 
"
"Mayk Tayson cinsi təcavüzə məruz qalmasından danışdıAmerikalı boksçu, ağır çəki dərəcəsində keçmiş dünya çempionu Mayk Tayson ESPN telekanalına müsahibəsində uşaqlıqda cinsi təcavüzə məruz qalmasından danışıb.
Oxu.Az-ın Lenta.ru-ya istinadən məlumatına görə, boksçu bildirib ki, tanımadığı kişi onu qaranlıq otağa salıb və təcavüz edib. 
Tayson qeyd edib ki, məhz bundan sonra, o boksla məşğul olmaq qərarına gəlib.
“Mən bu barədə əvvəllər heç kimə danışmamışdım. Baş verənlər məni daha güclü eləmədi. Hadisənin həyatıma elə də böyük təsiri olmayıb”, - boksçu deyib.
Tayson tarixin ən tanınmış boksçularından biridir. Onun hesabında 50 qələbə (44 nokautla) və 6 məğlubiyyət var. 1986-cı ildə o, dünyanın ən gənc çempionu olub. 
S.B.
www.oxu.az
"
"“Mançester Siti” müdafiəçiyə rekord məbləğdə pul xərcləyibİngiltərənin “Mançester Siti” futbol klubu “Monako”dan fransalı müdafiəçi Bencamin Mendini transfer edib.
Oxu.Az-ın xəbərinə görə, bu barədə klubun rəsmi saytında məlumat yerləşdirilib.
İngilislər futbolçuya görə 57,5 milyon avro ödəyiblər. Bu isə müdafiəçilərin transferində rekord məbləğ sayılır. Mendi “Mançester Siti” ilə beş illik müqavilə bağlayıb. yeni klubda fransalı 22 nömrə altında çıxş edəcək.
Bundan əvvəl “şəhərlilər”in ən bahalı müdafiəçiləri Con Stouns (55,6 milyona avro) və Kayl Uoker (51 milyon avro) sayılırdı.
2016/2017 mövsümündə Mendi “Monako”nun heyətində 37 oyun keçirib, bir qol vurub və beş məhsuldar ötürmə edib. 
S.B.
www.oxu.az
"
"Stolüstü tennisçimiz Avropa çempionu oldu – İLK DƏFƏ + VİDEO + FOTO Portuqaliyanın Gimarayeş şəhərində keçirilən Avropa çempionatında iştirak edən stolüstü tennisçilərimiz yarışları böyük uğura başa vurublar.
Oxu.Az-ın məlumatına görə, 44 Avropa ölkəsindən 520 idmançının iştirak etdiyi çempionatda gənc qızların şəxsi birinciliyində stolüstü tennisçimiz Ning Zhing 1-ci yer tutaraq qızıl medalın sahibi olub. Bu müstəqillik illərində idmanın stolüstü tennis növü üzrə qazanılan ən yüksək nəticədir. İdmançımızın qələbəsi şərəfinə Azərbaycan himni səsləndirilib.
Gənc qızlardan ibarət millimiz komanda yarışlarında 3-cü yer tutaraq bürünc medal, qoşa yarışlarda 2-ci yeri tutaraq gümüş medal qazanıb.
Yüksək nəticə əldə edən stolüstü tennisçilərimiz Azərbaycana 1-i qızıl, 1-i gümüş və 1-i isə bürünc olmaqla 3 medalla qayıdırlar.















S.B.
www.oxu.az
"
"Qurban Qurbanov: “Barselona” da çətinlik çəkirÇox çətin oyun olacaq. Demək olar ki, ən vacib oyunlarımızdan birinə çıxacağıq. Rəqibi analiz etmişik, çalışmışıq ki, zəif cəhətlərini futbolçularımıza göstərə bilək. Rəqibimizin bir neçə oyun üslubu var və bunu meydanda göstərməyə çalışırlar. Rəqibin həmlələrinin qarşısını almağa çalışacağıq. Bunu nə qədər bacaracağımızı sabah görəcəyik. 
Oxu.Az-ın məlumatına görə, bunu “Qarabağ”ın baş məşqçisi Qurban Qurbanov futbol üzrə Çempionlar Liqasının III təsnifat mərhələsində Moldova təmsilçisi “Şerif”lə ilk oyundan əvvəl təşkil edilən mətbuat konfransında deyib.
Baş məşqçi onlara inanan hər kəsə təşəkkür edirik. 
“Oyun qabağı fikirlər çox olur. Hətta bizi favorit qismində görməyənlər də var. Amma biz buna öyrəşmişik və həmişə olduğu kimi rəqibə ciddi yanaşırıq. Biz nə qədər çox istəyiriksə, rəqib də o qədər qələbə arzusundadır. Rəqibin heyətində 7 yeni futbolçu var və onların hər biri təcrübəli oyunçudur. Düşünürəm ki, bu, bizim ən ağır oyunlarımızdan biri olacaq. Bizim üçün əsas məsələ sabahkı rəqibdir. Hər oyunda olduğu kimi komandanı qələbəyə motivasiya etmişik. Qrupa düşmək üçün daha iki mərhələni keçməliyik. “Şerif”i keçsək, qrup mərhələsi haqda düşünə bilərik. Amma yenə təkrar edirəm, biz qrupu yox, sabahkı oyunu düşünürük”, -  Qurban Qurbanov deyib.
Baş məşqçi transferlər məsələsinə də toxunub. 
“Bizim transferlər avrokuboklarda mərhələ adlamaqdan asılı deyil. Danışıqlar aparılır. Bir neçə variant üzərində işləyirik. Futbolçunu bir oyunluq almırıq. 
Bilirəm ki, transferlərimiz gecikir. Bu gün transfer məsələsində “Barselona”, “Mançester Siti” kimi klublar da çətinlik çəkir”, - baş məşqçi deyib. 
S.B.
www.oxu.az
"
"“Qarabağ”a ağır itkiÇempionlar Liqasının 2-ci təsnifat mərhələsinin “Samtredia” ilə ilk oyununda zədələnən “Qarabağ”ın kapitanı Rəşad Sadıqovun son durumu məlum olub.
Oxu.Az Qol.az-a istinadən xəbər verir ki, təcrübəli müdafiəçi məşqlərə başlasa da, Çempionlar Liqasının 3-cü təsnifat mərhələsində sabah “Şerif”lə keçiriləcək oyunu buraxacaq.
O, bir həftə sonra keçiriləcək cavab oyununda meydana çıxa bilər.
Xatırladaq ki, “Samtredia” ilə oyunun 30-cu dəqiqəsində ayağında ağrı yaranan Rəşad meydanı tərk etməli olub. Onu komandanın yeni transferi Yakub Jezniçak əvəzləyib. Polşalı futbolçu həm “Samtredia” ilə cavab matçında da meydanda olub və özünü yaxşı tərəfdən göstərib. 
E.Ə.
www.oxu.az
"
" “İnter” Zaur Svanadze ilə yeni müqavilə bağlayacaqBakının “İnter” klubu əsas komandanın baş məşqçisi Zaur Svanadze ilə yeni müqavilə bağlayacaq. 
Oxu.Az xəbər verir ki, bu barədə Report-a 59 yaşlı gürcüstanlı mütəxəssisin özü məlumat verib.
O bildirib ki, artıq yeni müqavilə hazırdır və yaxın günlərdə bir illik sözləşməyə imza atacaq: “Yeni müqavilə ilə bağlı heç bir problem yoxdur. Avropa Liqasında Lüksemburqun “Fola Eş” komandasına məğlubiyyətdən sonra rəhbərliklə söhbətimiz olub. Komandada qalıram. Yaxın günlərdə müqavilənin detalları ilə tanış olub, imzalayacağam”.
Qeyd edək ki, Zaur Svanadze 2015-ci ilin iyununda “İnter”in baş məşqçisi postunda Kaxaber Sxadadzeni əvəzləyib. Onun paytaxt klubu ilə müqaviləsinin müddəti ötən ay başa çatıb. 
E.Ə.
www.oxu.az
"
"Azərbaycanlı idmançı iki erməniyə qalib gəldi – VİDEOAzərbaycanlı döyüşçü Ramazan Abdullayev Gürcüstandakı “Best of the best” turnirində iki erməni idmançıya qalib gəlib. 
Oxu.Az BAKU.WS-ə istinadən xəbər verir ki, R.Abdullayev “Best of the best” promoution turnir ərzində iki erməni idmançı ilə qarşılaşıb. 
Gürcüstanda K1 qaydalarına görə keçirilən idman yarışında həmyerlimiz hər iki erməniyə qalib gələrək mübarizəni davam etdirib. 
“Best of the best” promoution turnirində qələbə qazanan idmançımızın qarşılaşmasından görüntüləri təqdim edirik:












E.Ə.
www.oxu.az
"
"Jurnalistlər arasında velosiped yarışı keçirildi – FOTO22 iyul – Milli Mətbuat Günü münasibətilə Azərbaycan Velosiped İdmanı Federasiyası Kütləvi İnformasiya Vasitələri nümayəndələri arasında velosiped yarışı keçirib. 
Oxu.Az xəbər verir ki, 50-yə yaxın iştirakçının mübarizə apardığı yarış İsmayıllı rayonunda yerləşən “İsma Bikes” zavodu ərazisində baş tutub.
Yarış başlamazdan əvvəl mətbuat nümayəndələri “İSMA” velosipedlərinin istehsal edildiyi zavodla tanış olublar. Zavodun direktoru Elçin Qəhrəmanov Azərbaycanın ilk milli velosiped brendi olan “İSMA BİKES”ın istehsal prosesi barədə ətraflı məlumat verib və bildirib ki, illik istehsal gücü layihə üzrə 30 000 ədəd velosiped olan zavod açılarkən 3 əsas modeldə velosiped istehsal etsə də, cəmi bir neçə ay ərzində mühəndis konstruksiya işləri genişləndirilərərək modellərin sayı 50-yə çatdırılıb. Zavodda həvəskar və peşəkar idmançılar, eləcə də uşaqlar və qadınlar üçün müxtəlif tipli velosipedlər istehsal edilir. Yaxın gələcəkdə burada əlil arabalarının istehsalı da nəzərdə tutulur.
Mətbuat nümayəndələrinin diqqətinə çatdırılıb ki, İsmayıllı Velosiped Zavodu istifadə etdiyi əsas komplektləşdirici materialların çoxunu Yaponiyanın məşhur ""Shimano"" şirkətindən alır. Bundan əlavə, zavod Tayvan, Malayziya, Çin və Bolqarıstanın müxtəlif müəssisələri ilə də sıx əməkdaşlıq edir. Zavodda Niderland, Türkiyə və Bolqarıstan avadanlıqlarından istifadə olunur. Zavoddakı “quru-toz” rəngləmə avadanlığı Türkiyə istehsalıdır. Avadanlıqlar və şərait ən yüksək keyfiyyətli məhsul istehsal etməyə imkan verir. «İSMA BİKES"" velosipedlərinin istehsalı eyni zamanda “Made in Azerbaijan” brendinin xarici bazarlarda təşviqinə dəstək xarakteri daşıyır.
Daha sonra yarışa start verilib. Əvvəlcə media nümayəndələri 5 nəfərlik qruplarla zavod ətrafındakı 1,5 km-lik marşrut boyunca dövrə vurublar və yekunda ən yaxşı nəticə göstərən 10 iştirakçı yarımfinala vəsiqə qazanıb. Ardınca eyni reqlamentlə finalçılar müəyyənləşib və həlledici yürüşdə 5 nəfər mübarizə aparıb. 
Finiş xəttəni hamıdan tez www.xeberle.com saytının əməkdaşı Kamran Mustafayev keçib. 2-ci və 3-cü yerləri isə müvafiq olaraq “Space” və “CBC” telekanallarının nümayəndələri Fuad Atakişiyev (ötənilki çempion) və Feyruz Rəhimov tutublar.
Qalib və mükafatçılara Azərbaycan Velosiped İdmanı Federasiyası, İsmayıllı rayon İcra Hakimiyyəti hədiyyələri təqdim edilib. Bundan başqa, çempion olmuş Kamran Mustafayev İsmayıllı Velosiped zavodunun istehsalı olan “İSMA” velosipedi ilə təltif edilib.
Mətbuat nümayəndələrini peşə bayramları münasibətilə təbrik edən Azərbaycan Velosiped İdmanı Federasiyasının baş katibi Fərhad Əliyev ənənəvi hal alan yarışın qarşıdakı illərdə də təşkil ediləcəyini deyib.




















E.Ə.
www.oxu.az
"
"“Zirə” Rəşad Sadiqovu qovdu“Zirə” təcrübəli futbolçusu ilə yollarını ayırıb.
Oxu.Az-ın klubun Facebook səhifəsinə istinadən məlumatına görə, 34 yaşlı milli futbolçu Rəşad Sadiqov komandadan kənarlaşdırılıb.
Buna səbəb baş məşqçi Ayxan Abbasovun rəhbərliyə təqdimat verməsidir. Futbolçu intizamsız davranışına görə komandadan xaric edilib.
A.M.
www.oxu.az
"
"Azərbaycan atıcısı Ruslan Lunyov Avropa çempionatında mübarizəyə qoşulub – FOTOBakı Atıcılıq Mərkəzində keçirilən atıcılıq üzrə Avropa çempionatının ikinci günündə - iyulun 23-də tapança ilə 25 metr və tüfənglə 50 metr məsafəyə atəş açma üzrə yarışlara start verilib.
Oxu.Az Report-a istinadən xəbər verir ki, turnirin ikinci günündə yığma komandamızın üzvü Ruslan Lunyov da mübarizəyə qoşulub.
O, 25 metr məsafədən tapança ilə hədəfi vurmaq bacarığını nümayiş etdirəcək. Çempionata avqustun 4-də yekun vurulacaq.








A.M.
www.oxu.az
"
"“Barselona” “Yuventus”u məğlub etdi – VİDEO“Barselona” Beynəlxalq Çempionlar Kubokunda “Yuventus”a qalib gəlib.
Oxu.Az Report-a istinadən xəbər verir ki, görüş Amerikanın İst-Ruterford şəhərində baş tutub və görüş kataloniyalıların 2:1 hesablı üstünlüyü ilə başa çatıb.
Matçı stadionda 82 min 104 tamaşaçı izləyib.
Oyunun 15-ci dəqiqəsində Neymar ispan komandasını hesabda irəli çıxarıb, birinci hissənin ortalarında isə braziliyalı hücumçu dublunu rəsmiləşdirib.
“Yuventus”un müdafiəçisi Corco Kyellini 62-ci dəqiqədə vurulan qollardan birinin əvəzini çıxıb, lakin turinlilər bundan artığına nail ola bilməyiblər.
Turnirin növbəti oyununda “Barselona” “Mançester Yunayted”lə, “Yuventus” PSJ ilə qarşılaşacaq. Hər iki oyun iyulun 27-də keçiriləcək.
Beynəlxalq Çempionlar Kuboku
“Barselona” – “Yuventus” - 2:1
1:0 – Neymar – 15, 2:0 – Neymar – 26, 2:1 – Kyellini – 63.

A.M.
www.oxu.az
"
"Azərbaycanda yeni futbol klubu yaradıldı – FOTOAzərbaycanda yeni futbol klubu yaradılıb.
Oxu.Az APA-ya istinadən xəbər verir ki, yeni yaradılan “Masallı” klubuna “Xəzər-Lənkəran”-ın bir neçə oyunçusu da cəlb edilib.
Yeni klub ölkə çempionatında iştirak etmək niyyətindədir. Klubun mətbuat xidmətinin rəhbəri Mirələm Həşimov bildirib ki, “Masallı” klubu ölkənin cənubunu təmsil edəcək. Ötən gün klubun təqdimatı olub və bir neçə iş adamı kluba sponsorluq edəcəyini bildirib.
Komanda müvəqqəti olaraq Ərkivan qəsəbəsindəki stadionda məşq edir.








A.M.
www.oxu.az
"
"Azərbaycanlı cüdoçu erməni rəqibinə qalib gəldiBelarusun paytaxtı Minskdə cüdo üzrə Avropa açıq çempionatına start verilib.
Yarışın ilk günündə millimizin çıxışı uğurlu alınıb. Belə ki, cüdoçularımız 2 qızıl medal qazanıblar.
66 kq çəki dərəcəsində ölkəmizi təmsil edən Nicat Şıxəlizadə və 73 kq çəki dərəcəsində mübarizə aparan Hidayət Heydərov bütün rəqiblərinə qalib gələrək Belarusda Azərbaycan bayrağını dalğalandırıblar.
Hidayət Heydərov yarımfinalda Ermənistan cüdoçusu Arsen Qazaryanı məğlub edib.
Xatırladaq ki, 46 ölkədən 411 (285 kişi, 126 qadn) idmançının qatıldığı mötəbər yarışda Azərbaycan millisi 15 cüdoçu (10 kişi, 5 qadın) ilə təmsil olunur.
www.oxu.az
"
"Ərəb şeyxindən 222 milyon avroluq təklifİdman transferləri sahəsində rekord məbləğdə anlaşmaya imza atıla bilər.
Oxu.Az Trend-ə istinadən xəbər verir ki, bu barədə İspaniyanın “Sport” dərgisi yazıb.
Söhbət Fransanın PSG futbol klubunun “Barcelona”nın braziliyalı ulduzu Neymarla apardığı danışıqlardan gedir.
“Barcelona” oyunçunu satmaq istəmədiyinə görə, PSG-nin qətərli prezidenti Nasir Əl-Xelaifi 222 milyon avro təklif edərək Neymarın sərbəst olmasını təmin etmək istəyir.
Bu təklif reallaşsa, Neymar idman tarixinin ən bahalı transferinə imza atacaq.
 
www.oxu.az
"
"Azərbaycan – İspaniya matçı ilə bağlı korrupsiya qalmaqalıİspaniya yığmasının 2009-cu ildə Azərbaycan millisi ilə keçirdiyi yoxlama görüşü ilə bağlı şok ittiham ortaya atılıb. 
Oxu.Az xəbər verir ki, Apasport.az-ın abc.es saytına istinadən məlumatına görə, ispanların Bakıya gəlməsi üçün AFFA-dan alınan pulun yarıdan çoxu mənimsənilib.
Bildirilir ki, həmin vaxt AFFA qarşı tərəfə bu səfər üçün 700 min avro ödəniş edib. Lakin bu yaxınlarda korrupsiya əməllərinə görə həbs edilən İspaniya Futbol Federasiyasının prezidenti Anxel Mariya Vilyarın oğlu Qorka Vilyar bu məbləğin yalnız 200 min avrosunu yerli federasiyaya ödəyib. Qalan 500 min avronun “yeyintidə” istifadə edildiyi faktı ortaya çıxıb.
Maraqlıdır ki, bu, Vilyar ailəsinin yeganə qanunsuz hərəkəti olmayıb. Onlar bir neçə dəfə analoji addıma əl ataraq, şəxsi büdcələrini zənginləşdiriblər. Qorka Vilyar 2012-ci ildə Cənubi Koreya ilə oyun üçün qarşı tərəfdən aldıqları 1,2 milyon avronun da 870 minini İspaniya Futbol Federasiyasının büdcəsinə köçürüb.
Qeyd edək ki, 2009-cu il iyunun 9-da Tofiq Bəhramov adına Respublika stadionunda keçirilən Azərbaycan – İspaniya qarşılaşması qonaqların 6:0 hesablı qələbəsi ilə nəticələnib.
E.Ə.
www.oxu.az
"
"“Qarabağ”-“Şerif” oyununu idarə edəcək hakimlərin adları açıqlanıbAğdamın “Qarabağ” komandasının Çempionlar Liqasının III təsnifat mərhələsində Moldova təmsilçisi “Şerif”lə ilk görüşünü idarə edəcək hakimlərin adları açıqlanıb.
Oxu.Az-ın report-a istinadən verdiyi məlumata görə, iyulun 25-də Bakıda keçiriləcək matç belaruslu ədalət təmsilçilərinə həvalə olunub.
Oyunun baş hakimi Sergey Tsınkeviçdir. Ona Yevgeni Romanovla Vitali Malyutsin kömək edəcəklər. Dördüncü hakim funksiyasını isə Viktor Şimusik yerinə yetirəcək.
Oyunun UEFA nümayəndəsi qazaxıstanlı Kuanış Kanapyanov, hakim-inspektoru isə bolqarıstanlı İçko Lozev olacaq.
Qeyd edək ki, Tofiq Bəhramov adına Respublika stadionunda baş tutacaq matç saat 21:00-da başlayacaq. Bu kollektivlər arasındakı cavab görüşü avqustun 1-də olacaq.
Z.Q.
www.oxu.az
"
"Dünya çempionu ilə bağlı hökm dəyişmədiNarkotik vasitələrin qanunsuz dövriyyəsində və satışında təqsirləndirilən dünya çempionu Renad Əliyevin barəsindəki hökmdən verilən apellyasiya şikayəti üzrə məhkəmə prosesi yekunlaşıb. 
Oxu.Az Qafqazinfo-ya istinadən xəbər verir ki, Bakı Apellyasiya Məhkəməsinin hakimi Əmir Bayramovun sədrliyi ilə keçirilən iclasda qərar elan olunub. 
Qərara əsasən, hökm dəyişdirilmədən saxlanılıb. 
Xatırladaq ki, Bakı Ağır Cinayətlər Məhkəməsinin hökmü ilə R.Əliyev 5 il müddətinə azadlıqdan məhrum edilib. 
Qeyd edək ki, Renad Əliyev karate üzrə ikiqat Avropa Çempionu, beynəlxalq dərəcəli hakim, Ümumdünya Şotokan Karate Federasiyasının Azərbaycandakı nümayəndəsidir. 
R.Əliyevin qardaşı Riyad Əliyev Təfəkkür Universitetinin Kiyev filialının rektoru olub. O, Azərbaycan hüquq-mühafizə orqanları tərəfindən İnterpol xətti ilə axtarışa verilib. 
E.Ə.
www.oxu.az
"
"“Fənərbağça”nın yeni transferi açıqlanıb“Fənərbağça” növbəti transferini reallaşdırıb. 
Oxu.Az Goal.az-a istinadən xəbər verir ki, Çili millisinin müdafiəçisi Maurisio İsla “sarı lacivərdlilər”lə 3 illik müqavilə imzalayıb. 
29 yaşlı futbolçu yeni klubunda 2 nömrəli formanı geyinəcək. İsla ötən mövsüm “Cagliari”nin heyətində meydana çıxdığı 34 qarşılaşma 1 qolla yadda qalıb. Qeyd edək ki, “Fənərbağça” ondan əvvəl Nabil Dirar və Matye Valbuenanı da transfer etmişdi. 
S.S.
www.oxu.az
"
"Əliyar Ağayev növbəti dəfə Çempionlar LiqasındaAzərbaycanlı FİFA referisi Əliyar Ağayev növbəti dəfə Çempionlar Liqası matçına təyinat alıb.
Oxu.Az yenicag.az-a istinadən xəbər verir ki, o, 3-cü təsnifat mərhələsi çərçivəsində keçiriləcək “Styaua” (Rumıniya) – “Viktoriya” (Çexiya) oyununu idarə edəcək.
Onun köməkçiləri Zeynal Zeynalov və Rza Məmmədov olacaq. Dördüncü hakim funksiyasını Orxan Məmmədov yerinə yetirəcək. Oyun iyulun 25-də keçiriləcək.
Xatırladaq ki, Əliyar Ağayev iyulun 19-da keçirilən ÇL-nin II təsnifat mərhələsinin “Rosenborq” (Norveç) – “Dandalk” (İrlandiya) oyununu da idarə edib.
E.Ə.
www.oxu.az
"
"Bakıda idmançı “Galendewagen”lə qəza törətdi: Ölən var – YENİLƏNİBBakıda piyadanın vurulması və ölümü ilə nəticələnən daha bir yol qəzası baş verib.
Oxu.Az virtualaz.org-a istinidən bildirir ki, ötən gün axşam saatlarında Xəzər rayonunun Buzovna qəsəbəsi ərazisində 1984-cü ildə anadan olmuş Şəfiyev Bəhmən Süleyman oğlu idarə etdiyi “Mercedes Galendewagen” markalı avtomobillə yolu keçməyə çalışan piyada-1959-cu ildə anadan olmuş Musayev Elman Zaman oğlunu vurub. 
Piyada aldığı ağır xəsarətlərdən hadisə yerində ölüb. Hadisə ilə bağlı cinayət işi qaldırılıb, piyadanın ölümünə səbəb olan qəzanı törədən sürücüün saxlanıldığı haqda məlumat yoxdur.
Həmin Bəhmən Şəfiyevin adı bundan əvvəl Bakının “Kral” restoranında baş vermiş silahlı insidentdə çəkilib. Belə ki, ötən il  Bakı Apellyasiya Məhkəməsində silahlı insident törətməkdə ittiham olunan Bakı şəhər sakini Sənan Dünyamalıyevin işi üzrə məhkəmə keçirilib. O, silahdan atəş açmaqda və xuliqanlıqda ittiham olunurdu. 
Virtualaz.org saytının əldə etdiyi xəbərə görə, 6 iyun, 2015-ci ildə ildə “Kral” şadlıq sarayının binasında baş verib. S.Dünyamalıyev özündə olan “Shurshill” markalı ov tüfəngindən atəş açıb, atəş nəticəsində şadlıq sarayının pəncərə şüşələri sınıb.
Aparılmış istintaq-əməliyyat tədbirləri nəticəsində müəyyən edilib ki, əvvəllər məhkum olunmuş Sənan Dünyamalıyev, Cavid Ağalarov və Bəhman Səfiyev iyunun 6-da saat 17 radələrində “Neftçi” təlim-məşq mərkəzində tələbələri ilə məşq edən Şəhriyar Abbasova mane olublar. Sonuncu iradını bildirdikdə Sənan Dünyamalıyev Şəhriyar Abbasovu “Kral” şadlıq sarayının qarşısına “razborka”ya çağırıb. Sənan Dünyamalıyev, Cavid Ağalarov, Bəhman Səfiyev bir qrup şəxslə həmin gün qeyd edilən ünvana gedib Şəhriyar Abbasovla məşq mərkəzində yaranmış mübahisəni davam etdiriblər.
Bu zaman Sənan Dünyamalıyev gəldikləri avtomaşından “Vinçester” tipli tüfəngi götürüb, havaya atəş açıb, nəticədə “Kral” şadlıq sarayının pəncərəsinin şüşələri sınıb. Mübahisə zamanı Şəhriyar Abbasovun tələbəsi Ramil Vəliyevə sağ bud nahiyəsindən bıçaqla xəsarət yetirilib. Sənan Dünyamalıyev daha sonra könüllü olaraq Nərimanov Rayon Polis İdarəsinin 16-cı bölməsinə gəlib və hadisə zamanı istifadə etdiyi ov tüfəngini təhvil verib.
10:50
Bakıda ölümlə nəticələnən yol qəzası baş verib. 
Oxu.Az Lent.az-a istinadən xəbər verir ki, dünən axşam saatlarında Xəzər rayonunun Buzovna qəsəbəsi ərazisində 1984-cü il təvəllüdlü Səfiyev Bəhmən Süleyman oğlu idarə etdiyi “Mercedes Galendewagen” markalı avtomobillə piyadanı vurub. 
Ağır xəsarət alan piyada hadisə yerində ölüb. Araşdırmalardan sonra məlum olub ki, ölən şəxs 1959-cu il təvəllüdlü Musayev Elman Zaman oğludur.
Bildirilir ki, qəzanı törədən Bəhman Səfiyev idmançıdır. O, Bilgəhdəki çimərlikdən şəhərə qayıdarkən qəza törədib.
Faktla bağlı cinayət işi açılıb, araşdırma aparılır.
E.Ə.
www.oxu.az
"
"Kamran Ağayev Çexiya klubundaFutbol üzrə Azərbaycan milli komandasının qapıçısı Kamran Ağayev Çexiyanın “Mlada Boleslav” klubuna keçib.
Oxu.Az Report-a istinadən xəbər verir ki, bu barədə klubun idman direktoru Duşan Uqrin açıqlama verib.
O bildirib ki, 31 yaşlı qolkiper heyətə cəlb olunan 3 yeni oyunçudan biridir. Uqrin Ağayevin gəlişi ilə komandadakı qapıçıların sayının 3-ə çatdığını bildirib. Digər 2 çərçivə qoruyucuları Yakub Diviş və Ludek Veymoladır.
“Mlada Boleslav” Avropa Liqasının II təsnifat mərhələsində İrlandiyanın “Şemrok Rovers” klubunu səfərdə 3:2, evdə 2:0 hesabı ilə məğlub edib. Növbəti mərhələdə rəqib Albaniyanın “Skenderbeu” klubu olacaq.
E.Ə.
www.oxu.az
"
"Avropa Liqasında III təsnifat mərhələsinin – CÜTLƏRİFutbol üzrə Avropa Liqasında III təsnifat mərhələsinin bütün cütləri müəyyənləşib.
Oxu.Az-ın Report-a istinadən məlumatına görə, II təsnifat mərhələsinin cavab yekunlarına əsasən, 33 komanda mərhələ adlayıb.
Nəticədə mübarizəyə yeni qoşulacaq 25 komanda ilə birgə 29 cütlük formalaşıb.
“Krasnodar” (Rusiya) - “Lünqbü” (Danimarka)
AEK (Kipr) - “Dinamo” (Minsk, Belarus)
“Trakay” (Litva) - “Şkendiya” (Makedoniya)
“Suduva” (Litva) - “Syon” (İsveçrə)
“Brondbü” (Danimarka) - “Hayduk” (Split, Xorvatiya)
“Mlada Boleslav” (Çexiya) - “Skenderbeu” (Albaniya)
“Gent” (Belçika) - “Altax” (Avstriya)
PSV (Hollandiya) - “Osiyek” (Xorvatiya)
“Şturm” (Avstriya) - “Fənərbağça"" (Türkiyə)
“Panatinaikos” (Yunanıstan) - “Qəbələ” (Azərbaycan)
“Zenit” (Rusiya) - “Bney Yehuda” (İsrail)
“Universtatya” (Rumıniya) - ”Milan” (İtaliya)
“Everton” (İngiltərə) - “Rujomberok” (Slovakiya)
“Ostersun” (İsveç) - “Fola Eş” (Lüksemburq)
“Austriya” (Avstriya) - AEL (Kipr)
“Bordo” (Fransa) - “Videoton” (Macarıstan)
“Astra” (Rumıniya) - “Aleksandriya” (Ukrayna)
“Marsel” (Fransa) - “Ostende” (Belçika)
“Dinamo” (Zaqreb, Xorvatiya) - “Odd” (Norveç)
“Makkabi” (Təl-Əviv, İsrail) - “Panionios” (Yunanıstan)
“Frayburq” (Almaniya) - “Domjale” (Sloveniya)
“Dinamo” (Buxarest, Rumıniya) - “Atletik” (Bilbao, İspaniya)
“Utrext” (Hollandiya) - “Lex” (Poznan, Polşa)
“Aberdin” (Şotlandiya) - “Apollon” (Kipr)
“Arka” (Polşa) - “Midtyulland” (Danimarka)
“Botev” (Plovdiv, Bolqarıstan) - “Maritimu” (Portuqaliya)
“Olimpik” (Ukrayna) - PAOK (Yunanıstan)
“Srvena Zvezda” (Serbiya) - “Sparta” (Çexiya)
AİK (İsveç) - “Braqa” (Portuqaliya)
İlk oyunlar iyulun 27-də, cavab görüşləri avqustun 3-də keçiriləcək.
S.B.
www.oxu.az
"
"“Qəbələ” Polşadan inamlı qələbə ilə qayıdır - Növbədə “Panatinaikos”dur – VİDEOAzərbaycanın “Qəbələ” klubu Avropa Liqasının III təsnifat mərhələsinə vəsiqə qazanıb.
Oxu.Az-ın xəbərinə görə, Poşada keçirilən cavab qarşılaşmasında Roman Qriqorçukun yetirmələri “Yagelloniya” komandasını 2:0 hesabı ilə məğlub ediblər.
Xatırladaq ki, Azərbaycanda keçirilən ilk oyun 1:1 hesabı ilə başa çatmışdı.
“Qəbələ”nin heyətində İlqar Qurbanov və Filip Ozobiç fərqləniblər.
Növbəti mərhələdə “Qəbələ” Yunanıstanın “Panatinaikos” klubu ilə qarşılaşacaq.

S.B.
www.oxu.az
"
"“İnter” səfərdə darmadağın olduFutbol üzrə Avropa Liqasının II təsnifat mərhələsinin cavab oyunları keçirilib.
Oxu.Az-ın xəbərinə görə, Bakının “İnter” klubu səfərdə Lüksemburqun “Fola” komandasına 4:1 hesabı ilə uduzaraq turnirlə vidalaşıb.
Meydan sahiblərinin heyətində Samir Haci (20), Enis Saiti (31), Tom Laterza (59) və Sedrik Sarkas (90') fərqləniblər.
Paytaxt təmsilçisinin yeganə qolunu matçın 70-ci dəqiqəsində Pərdis Fərcad-Azad vurub.
Xatırladaq ki, Bakıda keçirilən ilk oyun “İnter”in minimal hesablı qələbəsi ilə yekunlaşmışdı.
S.B.
www.oxu.az
"
"“Zirə” Avroliqada mübarizəni dayandırdı – VİDEOFutbol üzrə Avropa Liqasının II təsnifat mərhələsinin cavab oyunları keçirilib.
Oxu.Az-ın xəbərinə görə, Azərbaycanın “Zirə” klubu “Dalğa Arena” stadionunda Rumıniyanın “Astra” komandasını qəbul edib.
Matç qolsuz heç-heçə ilə yekunlaşıb - 0:0.
Bununla da, ilk oyunda 3:1 hesabı ilə məğlub ola qəsəbə təmsilçisi turnirdə mübarizəni dayandırıb.

S.B.
www.oxu.az
"
"Futbol üzrə Cibuti yığması dağıdılırCibuti Futbol Federasiyası ölkənin milli komandasını uğursuz nəticələrə görə dağıdıb.
Oxu.Az-ın xəbərinə görə, bu barədə BBC Sport məlumat yayıb.
Federasiyanın texniki direktoru Ömər Əli Məhəmmədin sözlərinə görə, əsas komanda həmişə uduzur.
Bu səbəbdən milli komandanın çıxışları dayandırılır.
“Söhbət maliyyədən getmir, bu federasiyanın yeni siyasətidir. Biz 15, 17 və 20 yaşa qədər gənclərin yarışlarında iştirak edəcəyik”, - o deyib.
Qeyd edək ki, son altı oyunun hamısında Cibuti yığması məğlub olub (3:24 - ümumi hesab).
Cibuti millisi FİFA-nın reytinqində 211 ölkə arasında 185-ci yeri tutur. Şərqi Afrikada yerləşən ölkənin əhalisi 640 min nəfər təşkil edir.
S.B.
www.oxu.az
"
"“Neftçi” legioneri ilə müqaviləyə xitam verdi“Neftçi” klubu futbolçu Georgi Navalovski ilə yollarını ayırıb.
Oxu.Az xəbər verir ki, Report-un paytaxt təmsilçisinin rəsmi saytına istinadən verdiyi məlumata görə, 30 yaşlı gürcüstanlı müdafiəçi ilə müqaviləyə qarşılıqlı razılaşma əsasında xitam verilib.
O, karyerasını Rusiyanın “SKA-Xabarovsk” komandasında davam etdirəcək.
Qeyd edək ki, Georgi Navalovski ötən ilin dekabrında “Neftçi”yə keçib. O, “ağ-qara” forma ilə 13 oyuna çıxıb.
E.Ə.
www.oxu.az
"
"Yayın ən bahalı transferləri – SİYAHIAlvaro Morata “Çelsi”dən “Real”a transfer olunur. 
Oxu.Az fanat.az-a istinadən xəbər verir ki, bu barədə hər iki klubun rəsmi saytı məlumat yayıb. 
Məlumatda bildirilir ki, transfer klublar arasında razılaşdırılıb.
Nə “Çelsi”, nə də “Real” transferin dəyərini açıqlamayıb. Amma Avropanın aparıcı mətbuat orqanları ingilislərin “kral klubu”na 79,1 milyon avro ödəyəcəyini yazıb.
Bu yayın ən bahalı transferidi. Ən bahalı keçid isə Romelu Lukaku olub. O, “Everton”dan “Mançester Yunayted”ə 84 milyon avroya transfer olunub.
1. Romelu Lukaku (“Everton”dan “Mançester Yunayted”ə) - 84 milyon avro
2. Alvaro Morata (“Real”dan “Çelsi”yə) - 79.1 milyon avro
3. Aleksandr Lakazette (“Lion”dan “Arsenal”a) - 53 milyon avro
4. Kile Ualker (“Tottenhem”dən “Mançester Siti”yə) - 51 milyon avro
5. Bernardo Silva (“Monako”dan  “Mançester Siti”yə) - 50 milyon avro
6. Leonardo Bonuççi (“Yuventus”dan “Milan”a) - 42 milyon avro
7. Məhəmməd Salah (“Roma”dan “Liverpul”a) - 42 milyon avro
8. Korentin Tolisso (“Lion”dan “Bavariya”ya) - 41.5 milyon avro
9. Tiemoue Bakayoko (“Monako”dan “Çelsi”yə) - 40 milyon avro
10. Ederson (“Benfika”dan “Mançester Siti”yə) - 40 milyon avro
E.Ə.
www.oxu.az
"
"“Arsenal” klubunun futbolçuları zəhərlənibÇində təlim-məşq toplanışında olan İngiltərənin “Arsenal” klubunun bir neçə futbolçusu qidadan zəhərlənib.
Oxu.Az Report-a istinadən xəbər verir ki, hadisə iyulun 19-da Beynəlxalq Çempionlar Kubokunda Almaniya təmsilçisi “Bavariya” ilə oyundan əvvəl baş verib.
Nəticədə zərərçəkənlərdən Olivye Jiru və Per Mertezaker meydana çıxa bilməyiblər. Teo Uolkottla Aron Remzi fasilədən sonra oyuna qoşulduqları halda, Sead Kolaşinats ilk hissədə əvəzlənib.
Qeyd edək ki, “Arsenal” – “Bavariya” matçında bərabərlik qeyd alınıb - 1:1. Qalibi müəyyən etmək üçün penalti seriyasına ehtiyac duyulub və İngiltərə təmsilçisi rəqibini üstələyib – 3:2.
A.M.
www.oxu.az
"
"Formula-1 bolidlərində yenilik2018-ci ildən Formula-1 bolidlərində “Halo” təhlükəsizlik sistemindən istifadə olunacaq.
Oxu.Az Report-a istinadən xəbər verir ki, bununla bağlı Beynəlxalq Avtomobil Federasiyasının (FİA) İsveçrənin Cenevrə şəhərində keçirilən Strateji Qrupunun iclasında qərar qəbul olunub. 
Məqsəd qəzalar zamanı pilotların başını ciddi xəsarətlərdən qorumaqdır.
Formula-1 üzrə dünya çempionatında iştirak edən 10 komandadan 9-u “Halo” sisteminə qarşı səs versələr də, FİA rəhbərliyi təhlükəsizlik tədbirlərini əsas tutaraq, onların fikirlərinə məhəl qoymayıb.
“Halo” ilə bağlı yekun qərar FİA-nın Ümumdünya Şurasında çıxarılacaq.
Qeyd edək ki, 2018-ci ildə Formula-1 üzrə Azərbaycan Qran-Prisi 27–29 apreldə keçiriləcək.
E.Ə.
www.oxu.az
"
"“Qarabağ” – “Şerif” matçının biletlərinin satışa çıxarılacağı tarix açıqlandı – QİYMƏTFutbol üzrə Çempionlar Liqasının III təsnifat mərhələsinin ilk oyunu çərçivəsində keçiriləcək “Qarabağ” – “Şerif” (Moldova) qarşılaşmasının biletlərinin satışa çıxarılacağı tarix açıqlanıb.
Oxu.Az Report-a istinadən xəbər verir ki, azarkeşlər iyulun 21-i, saat 12:00-dan etibarən biletləri Tofiq Bəhramov adına Respublika stadionun kassalarından əldə edə bilər.
Biletlərin qiyməti nömrəli sektorlara görə 1 - 5 manat, VİP sektoruna isə 50 manatdır.
Qeyd edək ki, iyulun 25-də keçiriləcək “Qarabağ” – “Şerif” matçı saat 21:00-da başlayacaq.
A.M.
www.oxu.az
"
"Azərbaycanlı boksçu ermənini məğlub edib Rusiya kubokuna sahib çıxdı – FOTOƏslən azərbaycanlı, hazırda Rusiyanın Yekaterinburq şəhərində yaşayan tay boksu üzrə dünya çempionu Tahir Xəlilov növbəti uğura imza atıb.
Oxu.Az lent.az-a istinadən xəbər verir ki, tay boksu üzrə İjevsk şəhərində keçirilən Rusiya Kubokunun finalında  erməni Arutun Ohanesyanı məğlub edən Tahir ölkə kubokuna sahib çıxıb.
Uzun müddətdir ki, bu idman növüylə məşğul olan həmyerlimiz yaşının az olmasına baxmayaraq, Rusiyanın tanınmış boksçularından sayılır. Maraqlısı odur ki, Tahir Xəlilov indiyədək keçirdiyi heç bir döyüşdə məğlub olmayıb.
Son döyüşünü isə atası Tağı Xəlilovun yubileyinə  həsr edən Tahirin əsas uğurlarından biri də keçən ilin dekabrında  tay boksunun vətəni Tailanda WMC I-1 Global  kateqoriyası üzrə dünya çempionu olmasıdır.
Yekaterinburqdakı Azərbaycan diasporunun sədri, Şahin Şıxlinskinin  Lent.az-a bildirdiyinə görə,  Tahir nəinki bu şəhərdə yaşayan azərbaycanlıların, bütün vilayətin, Rusiya Federasiyasının fəxridir.
“Onun adı artıq Avropadan, dünyadan gəlir. Cavan olmasına baxmayaraq, artıq dünyanın əsas tay boksçuları onunla hesablaşmaq məcburiyyətindədir. Dünya çempionu olanda sevincimizin həddi-hüdudu yox idi.  Ən böyük arzum budur ki, Tahir olimpiya çempionu olsun.  O, bunu haqq edir. Biz də, şəxsən mənim özüm də diaspora sədri olaraq ona mənəvi və maddi dəstək verməyə hazıram. Tahirin atası Tağı Cavanşiroğlu neçə müddətdir ki, Yekaterinburqda yaşayır. Buradakı azərbaycanlıların ağsaqqalı hesab olunur. Xeyriyyəçi kimi tanınır. Amma Tahir təkcə onun yox, hamımızın oğludur, Azərbaycanın oğludur. Biz onunla fəxr edirik” deyə Şıxlinski bildirib.

















A.M.
www.oxu.az
"
"“Qarabağ” – “Şerif” matçının vaxtı açıqlandıÇempionlar Liqasının üçüncü təsnifat mərhələsində keçiriləcək “Qarabağ” – “Şerif” (Moldova) matçının başlama vaxtı müəyyənləşib.
Oxu.Az yenicag.az-a istinadən xəbər verir ki, Tofiq Bəhramov adına Respublika stadionunda keçiriləcək ilk oyun iyulun 25-i, saat 21:00-da başlayacaq. Cavab matçı isə 1 həftə sonra Moldovada oynanılacaq.
Qeyd edək ki, “Qarabağ” ikinci təsnifat mərhələsində “Samtredia”nı (Gürcüstan) mübarizədən kənarlaşdıraraq növbəti mərhələyə yüksəlib.
A.M.
www.oxu.az
"
"Dünyanın ən bahalı gənc futbolçusunun adı açıqlandıLondon “Tottenhem”inin və İngiltərə yığmasının yarımmüdafiəçisi Dele Alli Soccerexin versiyasına görə 21 yaşa qədər futbolçular arasında dünyanın ən bahalı idmançısı seçilib. 
Oxu.Az-ın məlumatına əsasən, bu barədə şirkətin saytında məlumat verilib.
21 yaşlı idmançının qiyməti  82,6 milyon avrodur. Reytinqdə ikinci yeri Fransa yığmasının və “Monako”nun 18 yaşlı hücumçusu Kilian Mbappe tutur, onun qiyməti 61,7 miyon avrodur.
Dünyanın ən bahalı gənc futbolçuları reytinqində üçlüyü daha bir fransız – Dortmund “Borussiya”sının 20 yaşlı forvardı Usman Dembele (60,9 milyon avro)  tamamlayır.
Şirkət oyunçuların qiymətini hesablayarkən, yaş, sahədəki mövqe, klubla müqaviləsinin müddəti, beynəlxalq səviyyədə qol və matçların sayı kimi göstəriciləri analiz edib.
N.O.
www.oxu.az
"
"Avropa Liqasında II təsnifat mərhələsinin cavab görüşləri keçiriləcəkBu gün futbol üzrə Avropa Liqasında II təsnifat mərhələsinin cavab görüşləri keçiriləcək.
Oxu.Az Report-a istinadən xəbər verir ki, oyunlar nəticəsində növbəti mərhələyə yüksələcək 33 komanda müəyyənləşəcək.
Türkiyənin bu mərhələdəki yeganə təmsilçisi ""Qalatasaray"" İsveç ""Ostersun""u ilə qarşılaşacaq. İlk görüşdə ""Ostersun"" 2:0 hesabı ilə qalib gəldiyindən, ""sarı-qırmızılar"" ev oyununda ya eyni hesabla qalib gələrək, penaltilər seriyasında dəqiq olmalı, ya da ən azı 3 top fərqi ilə qələbə qazanmalıdırlar.
Cütün qalibi Azərbaycan təmsilçisi ""İnter""ə rəqib ola bilər. Bunun üçün Zaur Svanadzenin baş məşqçi olduğu kollektivin Lüksemburqda qol vurmaq şərti ilə minimal fərqlə uduzması da kifayətdir.
Avropa Liqası
II təsnifat mərhələsi, cavab oyunları
20 iyul
19:00. ""Lünqbü” (Danimarka) - ""Slovan” (Bratislava, Slovakiya)
İlk oyun - 1:0
19:00. ""Dinamo” (Minsk, Belarus) - ""Rabotniçki” (Makedoniya)
İlk oyun - 1:1
20:00. HİK (Finlandiya) - ""Şkendiya” (Makedoniya)
İlk oyun - 1:3
20:00. ""Suduva” (Litva) - ""Liepaya” (Latviya)
İlk oyun - 2:0
20:00. ""Trakay” (Litva) - ""Norçöpinq” (İsveç)
İlk oyun - 1:2
20:00. ""Vaasa” (Finlandiya) - ""Brondbü” (Danimarka)
İlk oyun - 0:2
20:00. ""Mlada Boleslav” (Çexiya) - ""Şemrok Rovers” (İrlandiya)
İlk oyun - 3:2
20:30. ""Dinamo” (Brest, Belarus) - ""Altax” (Avstriya)
İlk oyun - 1:1
21:00. ""Bney Yehuda” (İsrail) - ""Trençin” (Slovakiya)
İlk oyun - 1:1
21:00. ""Midtyulland” (Danimarka) - ""Ferentsvaroş” (Macarıstan)
İlk oyun - 4:2
21:00. ""Odd” (Norveç) - ""Vaduts” (Lixtenşteyn)
İlk oyun - 1:0
21:00. ""Brann” (Norveç) - ""Rujomberok” (Slovakiya)
İlk oyun - 1:0
21:00. ""Levski” (Bolqarıstan) - ""Hayduk” (Xorvatiya)
İlk oyun - 0:1
21:00. ""Zirə” (Azərbaycan) - ""Astra” (Rumıniya)
İlk oyun - 1:3
21:00. AEK (Larnaka, Kipr) - ""Kork Siti” (İrlandiya)
İlk oyun - 1:0
21:00. AİK (İsveç) - ""Jelezniçar” (Bosniya və Herseqovina)
İlk oyun - 0:0
21:00. ""Zarya” (Beltsı, Moldova) - ""Apollon” (Kipr)
İlk oyun - 0:3
21:30. ""Fola Eş” (Lüksemburq) - ""İnter” (Azərbaycan)
İlk oyun – 0:1
21:30. ""Qalatasaray” (Türkiyə) - ""Ostersun” (İsveç)
İlk oyun - 0:2
21:30. ""Utrext” (Hollandiya) - ""Valletta” (Malta)
İlk oyun - 0:0
21:30. ""Botev” (Bolqarıstan) - ""Beytar” (Yerusəlim, İsrail)
İlk oyun - 1:1
21:45. ""Lütsern” (İsveçrə) - ""Osiyek” (Xorvatiya)
İlk oyun - 0:2
22:00. ""Domjale” (Sloveniya) - ""Valyur” (İslandiya)
İlk oyun - 2:1
22:00. AEL (Kipr) - ""Proqres” (Lüksemburq)
İlk oyun - 1:0
22:00. ""Lex” (Polşa) - ""Hoqesund” (Norveç)
İlk oyun - 2:3
22:00. ""Skenderbeu” (Albaniya) - ""Kayrat” (Qazaxıstan)
İlk oyun - 1:1
22:30. ""Mladost” (Monteneqro) - ""Şturm” (Avstriya)
İlk oyun - 1:0
22:30. ""Srvena Zvezda” (Serbiya) - ""İrtış” (Qazaxıstan)
İlk oyun – 1:1
22:30. ""Yagelloniya” (Polşa) - ""Qəbələ” (Azərbaycan)
İlk oyun - 1:1
22:45. ""Şiroki Briyeq” (Bosniya və Herseqovina) - ""Aberdin” (Şotlandiya)
İlk oyun - 1:1
22:45. ""Qoritsa” (Sloveniya) - ""Panionios” (Yunanıstan)
İlk oyun - 0:2
23:00. ""Videoton” (Macarıstan) - ""Kalyu” (Estoniya)
İlk oyun - 3:0
23:15. ""Reykyavik” (İslandiya) - ""Makkabi” (Təl-Əviv, İsrail)
İlk oyun - 1:3
A.M.
www.oxu.az
"
"Azərbaycan bir pillə gerilədi: UEFA reytinqiUEFA-nın reytinqi açıqlanıb.
Oxu.Az APA-ya istinadən xəbər verir ki, Çempionlar Liqasının II təsnifat mərhələsinin cavab oyunlarının ikinci günündən sonra cədvəldə cüzi dəyişikliklər olub.
Azərbaycan siyahıda bir pillə geriləyib. Buna Kiprin irəliləməsi səbəb olub. Bir gün əvvəl “Qarabağ”ın Gürcüstanda “Samtredia” üzərində 1:0 hesablı qələbəsi ilə 21-ci pilləyə yüksələn ölkəmiz yenidən 22-ci sıraya dönüb.
Buna APOEL-in Lüksemburqda “Düdelanj”ı 1:0 hesabı ilə yenməsi səbəb olub. Hesabındakı xallar 16,675-ə çatan ada təmsilçisi ölkəmizi 0,050 xal arxada qoyub.
Hazırda hesabına 16,625 xal olan Azərbaycan 22-cidir. Bu xalların 1,875-i cari mövsümə təsadüf edib. “İnter” 0,750, “Qarabağ”la “Zirə” hərəyə 0,500, “Qəbələ” isə 0,125 xal əldə edib.
Qeyd edək ki, son gün daha bir ölkə üçün avrokubok mövsümünün bitməsi ilə nəticələnib. Litva bütün komandaları mübarizəni dayandıran 9-cu ölkə olub.




N


Ölkə


13/14


14/15


15/16


16/17


17/18


cəmi


komanda




1


İspaniya


23.000


20.214


23.928


20.142


1.714


88.998


7/ 7




2


Almaniya


14.714


15.857


16.428


14.571


1.714


63.284


7/ 7




3


İngiltərə


16.785


13.571


14.250


14.928


2.285


61.819


7/ 7




4


İtaliya


14.166


19.000


11.500


14.250


1.333


60.249


6/ 6




5


Fransa


8.500


10.916


11.083


14.416


1.333


46.248


6/ 6




6


Rusiya


10.416


9.666


11.500


9.200


0.800


41.582


5/ 5




7


Portuqaliya


9.916


9.083


10.500


8.083


1.333


38.915


6/ 6




8


Belçika


6.400


9.600


7.400


12.500


0.800


36.700


5/ 5




9


Ukrayna


7.833


10.000


9.800


5.500


0.800


33.933


5/ 5




10


Türkiyə


6.700


6.000


6.600


9.700


0.800


29.800


5/ 5




11


Hollandiya


5.916


6.083


5.750


9.100


0.900


27.749


5/ 5




12


Çexiya


8.000


3.875


7.300


5.500


0.200


24.875


5/ 5




13


İsveçrə


7.200


6.900


5.300


4.300


0.800


24.500


5/ 5




14


Avstriya


7.800


4.125


3.800


7.375


1.000


24.100


4/ 4




15


Yunanıstan


6.100


6.200


5.400


5.800


0.200


23.700


5/ 5




16


Danimarka


3.800


2.900


5.500


8.500


2.000


22.700


4/ 4




17


Xorvatiya


4.375


6.875


4.500


5.125


1.500


22.375


4/ 4




18


Polşa


3.125


4.750


5.500


3.875


1.625


18.875


4/ 4




19


İsrail


5.750


1.375


2.250


6.750


2.000


18.125


4/ 4




20


Rumıniya


6.875


5.125


2.250


3.300


0.200


17.750


5/ 5




21


Kipr


2.750


3.300


3.000


5.500


2.125


16.675


4/ 4




22


AZƏRBAYCAN


2.500


3.625


4.375


4.250


1.875


16.625


4/ 4




23


Belarus


1.750


5.500


5.125


3.000


1.250


16.625


3/ 4




24


Bolqarıstan


5.625


4.250


1.000


4.250


1.250


16.375


3/ 4




25


İsveç


3.200


3.900


4.750


2.750


1.625


16.225


3/ 4




26


Qazaxıstan


3.125


3.375


4.625


2.750


1.750


15.625


3/ 4




27


Şotlandiya


3.250


4.000


3.000


4.375


0.875


15.500


2/ 4




28


Norveç


2.600


2.200


7.250


1.375


2.000


15.425


4/ 4




29


Serbiya


2.500


2.750


4.250


2.875


1.125


13.500


2/ 4




30


Lixtenşteyn


1.000


2.500


5.000


2.500


2.000


13.000


1/ 1




31


Slovakiya


1.625


2.750


3.750


2.125


1.625


11.875


3/ 4




32


Sloveniya


2.625


4.000


1.000


2.250


1.500


11.375


3/ 4




33


İslandiya


2.500


2.500


1.125


1.000


1.125


8.250


3/ 4




34


Moldova


3.375


1.750


1.250


0.875


0.625


7.875


2/ 4




35


Macarıstan


0.875


2.125


1.625


1.875


1.125


7.625


2/ 4




36


Albaniya


2.000


0.875


2.125


0.875


0.875


6.750


1/ 4




37


İrlandiya


0.250


2.000


0.700


2.625


1.125


6.700


2/ 4




38


Bosniya H.


1.500


1.750


1.500


0.500


1.375


6.625


2/ 4




39


Finlandiya


0.500


2.400


1.000


1.750


0.875


6.525


2/ 4




40


Makedoniya


0.500


1.125


1.500


1.250


1.750


6.125


3/ 4




41


Latviya


1.625


0.250


1.625


1.375


0.500


5.375


1/ 4




42


Estoniya


1.000


1.500


1.000


1.375


0.500


5.375


1/ 4




43


Monteneqro


1.250


0.750


1.000


0.875


1.125


5.000


1/ 4




44


Gürcüstan


1.875


1.250


0.625


1.125


0.125


5.000


4




45


Ermənistan


1.125


0.375


1.625


1.125


0.625


4.875


4




46


Malta


0.875


0.125


0.875


1.250


1.375


4.500


1/ 4




47


Litva


1.250


0.500


0.750


0.500


1.375


4.375


2/ 4




48


Ş.İrlandiya


0.875


1.375


0.750


0.500


0.750


4.250


4




49


Lüksemburq


1.500


0.500


0.750


0.750


0.625


4.125


2/ 4




50


Uels


0.750


0.125


1.500


1.000


0.500


3.875


4




51


Farer adaları


0.875


1.375


0.375


0.375


0.750


3.750


4




52


Cəbəllütariq


0.000


0.250


0.750


1.500


0.500


3.000


3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


0.000


2




A.M.
www.oxu.az
"
"Çempionlar Liqasında növbəti mərhələyə kimlər çıxdı?Çempionlar Liqasında II təsnifat mərhələsinin cavab oyunları keçirilib.
Oxu.Az-ın məlumatına görə, ikinci oyun günündə 10 qarşılaşma baş tutub.
“Dudelanj” (Lüksemburq) - APOEL (Kipr) - 0:1 (ilk oyun - 0:1)
Qol: Kamarqo, 40
“Rusenborq” (Norveç) - “Dandalk” (İrlandiya) - 2:1 (ilk oyun - 1:1)
Qollar: de Lanlay, 43, Vilyalmsson, 102 - Qartland, 12
“Kopenhagen” (Danimarka) - “Jilina” (Slovakiya) - 1:2 (ilk oyun - 3:1)
Qollar: Verbiç, 48 - Otubanjo, 19, Kasa, 58
“Kukesi” (Albaniya) - “Şerif” (Moldova) - 2:1 (ilk oyun – 0:1)
Qollar: Emini, 35, Peyiç, 45+1 - Bayala, 56
“Lüdoqorets” (Bolqarıstan) - “Jalgiris” (Litva) - 4:1 (ilk oyun – 1:2)
Qollar: Nataniel, 41, Vanderson, 55, Keseru, 56, 74 - Nyuiadzi, 15
“Maribor” (Sloveniya) - “Zrinski” (Bosniya və Herseqovina) - 1:1 (ilk oyun -2:1)
Qollar: Viler, 27 - Todoroviç, 7
“Zalsburq” (Avstriya) - “Hibernians” (Malta) - 3:0 (ilk oyun – 3:0)
Qol: Rjatkovski, 11, Qulbrandsen, 20, Haydara, 86
“Legiya” (Polşa) - “Mariehamn” (Finlandiya) - 6:0 (ilk oyun - 3:0)
Qollar: Gilyerme, 6, Kojola, 37 (öz qapısına), Kuçarjik, 40, 55, Simanzki, 80, Miçalak, 82
“Seltik” (Şotlandiya) – “Linfild” (Şimali İrlandiya) - 4:0 (ilk oyun – 2:0)
Qol: Sinkleyr, 4, 54, Rocik, 47, Armstronq, 90+2
 
“Honved” (Macarıstan) - “Hapoel” (Beyer Şeva, İsrail) - 2:3 (ilk oyun - 1:2)
Qollar: Lanzafeme, 45+2, Barat, 73 - Oqu, 12, Nvaqaeme, 16, Nvakaeme, 84
S.B.
www.oxu.az
"
"“Qarabağ”ın növbəti rəqibi məlum olubÇempionlar Liqasının III təsnifat mərhələsində Ağdamın “Qarabağ” klubu Moldovanın “Şerif” komandası ilə qarşılaşacaq.
Oxu.Az-ın məlumatına görə, “Şerif” bu gün keçirilən cavab qarşılaşmasında Albaniya çempionu “Kukesi”yə 2:1 hesabı ilə uduzub. 
Buna baxmayaraq, ilk görüşdəki minimal hesablı qələbə (1:0) Moldova təmsilçisinə növbəti mərhələyə keçməyə icazə verib.
“Qarabağ” və “Şerif” arasında ilk matç Bakıda 25-26 iyul tarixində, cavab qarşılaşması isə 1-2 avqustda Tiraspolda keçiriləcək.
S.B.
www.oxu.az
"
"“Real” və “Çelsi” Morata barədə razılığa gəliblərMadridin “Real” və Londonun “Çelsi” klubları Alvaro Moratanın transferi barədə razılığa gəliblər.
Oxu.Az-ın xəbərinə görə, bu barədə kral klubunun rəsmi saytında məlumat yayılıb.
Futbolçu “Çelsi”yə 80 milyon avroya başa gələcək.
Bununla da, Morata tarixə ən bahalı ispaniyalı futbolçu kimi düşəcək. Hazırda bu 
Bundan öncəki rekord isə 2011-ci ildə “Çelsi”dən “Liverpul”a 58 milyona keçən Fernando Torresə məxsus idi.
S.B.
www.oxu.az
"
"“Bavariya”ya yeni kapitan təyin olunubMünhen Bavariyasının yeni kapitanı postuna Almaniya yığmasının qolkiperi Manuel Noyer təyin olunub. 
Oxu.Az xəbər verir ki, bu barədə Almaniya klubunun idaetmə heyətinin sədri Karl-Haynts Rummeniqqe məlumat verib.
Xatırladaq ki, Manuel Noyer yeni postda karyerasını başa vurmuş Filipp Lamı əvəz edəcək. M.Noyer həmçinin Almaniya yığmasının kapitanıdır. O, “Bavariya”ya 2011-ci ildə Gelzenkirhenin “Şalk” komandasından keçib.
N.О.
www.oxu.az
"
"Lapşin: Ümid edirəm, Qarabağ münaqişəsi tezliklə Azərbaycanın xeyrinə başa çatar - YENİLƏNİBBu gün Bakı Ağır Cinayətlər Məhkəməsində bloqer Aleksandr Lapşinin cinayət işi üzrə məhkəmə prosesi davam etdirilib.
Oxu.Az-ın Report-a istinadən xəbərinə görə, hakim Əliövsət Abbasovun sədrliyi ilə keçirilən prosesdə vəkil çıxış edib. 
O, A.Lapşinə bəraət verilməsini istəyib. 
Sonra bloqerin özü son söz deyib. O, son sözündə ittihamları qəbul etməsə də, peşmançılıq hissi keçirdiyini deyib.
O, dünyanın 126 ölkəsində olduğunu, ömrünü gəzməklə keçirdiyini deyib: “Özümü günahkar hiss etmirəm. Lakin bəzi şeylərə görə özümü peşman hiss edirəm. Ona görə hiss edirəm ki, düşünmədən bilmədən Azərbaycan və onun xalqına zərər vurmuşam. Mən bu bölgəni tanımırdım. Maraqlananda da yalnız erməni mənbələrdən məlumat almışam. Xəbərim olmayıb”.
A.Lapşin daha sonra deyib: “Ümid edirəm ki, Azərbaycan öz ərazi bütövlüyünü tez bir zamanda bərpa edər. Qarabağ münaqişəsi tezliklə Azərbaycanın xeyrinə başa çatar”.
Daha sonra hakimlər müşavirəyə gedib. Onların müşavirədən qayıtdıqdan sonra hökmü elan edəcəkləri gözlənilir. 
15:10
Bakı Ağır Cinayətlər Məhkəməsində Azərbaycanda həbsdə olan bloqer Aleksandr Lapşinin cinayət işi üzrə məhkəmə prosesi davam etdirilib.
Oxu.Az-ın APA-ya istinadən məlumatına görə, hakim Əlövsət Abbasovun sədrliyi ilə keçirilən iclasda A. Lapşinin vəkili Eduard Çernin çıxış edib. O, çıxışında A. Lapşinə bəraət istəyib. Vəkil deyib ki, A.Lapşinə qarşı irəli sürülən ittihamlar əsassızdır: “Burada verilən ekspert rəyi də mötəbər sübutlara əsaslanmayıb. Çünki Lapşin məqalələrində heç bir halda Azərbaycanın ərazi bütövlüyünü pozan çağırışlar etməyib”.
Bundan sonra A. Lapşin son sözlə çıxış edib.
Xatırladaq ki, prokuror A.Lapşinin cəzasını ümumi rejimli cəzaçəkmə müəssisəsində çəkməklə, 6 il 6 ay müddətində azadlıqdan məhrum edilməsini istəyib.
Dövlət ittihamçısı deyib ki, A.Lapşin cəzasını çəkdikdən sonra Azərbaycan Respublikasının Cinayət Məcəlləsinin 52-ci maddəsinə əsasən, Azərbaycanın hüdudlarından məcburi şəkildə kənarlaşdırılmalıdır.
Qeyd edək ki, ayrı-ayrı dövlətlərin vətəndaşlığını daşıyan A.Lapşin Azərbaycanın dövlət sərhədini qanunsuz olaraq keçmə, ərazi bütövlüyünü parçalamağa yönələn açıq çağırışlar etmə əməllərinə görə Azərbaycan Baş Prokurorluğunun Ağır Cinayətlərə Dair İşlər üzrə İstintaq İdarəsində istintaqı aparılan cinayət işi əsasında təqsirləndirilən şəxs qismində cəlb edilərək beynəlxalq və dövlətlərarası axtarışa verilməsi ilə əlaqədar 2016-cı il dekabrın 15-də Belarus Respublikasının hüquq-mühafizə orqanları tərəfindən Minskdə saxlanılaraq, 2017-ci il fevralın 7-də Azərbaycan Respublikasına ekstradisiya edilib.
A.Lapşin Cinayət Məcəlləsinin 281.2 (dövlətə qarşı açıq çağırışlar) və 318.2 (sərhədi qanunsuz keçmək) maddələri üzrə ittiham olunur.
N.O.
www.oxu.az
"
"“Qarabağ” İtaliya klubunun futbolçusuna təklif göndərdiİtaliyanın “Palermo” klubunun futbolçusu Karluş Apna Embalo tezliklə “Qarabağ”a keçə bilər. 
Oxu.Az Report-a istinadən xəbər verir ki, 23 yaşlı sol cinah oyunçusu Ağdam təmsilçisindən cəlbedici təklif alıb.
Hazırda “Palermo” rəhbərliyi təklifi nəzərdən keçirir. Qvineya-Bisaudan olan yarımmüdafiəçi ilə “Peskara” da maraqlanır. Baş məşqçi Zdenek Zeman Embalonun transfer olunmasını istəyir.
Qeyd edək ki, ötən mövsüm “Palermo” İtaliya A Seriyasını 26 xalla 19-cu pillədə tamamlayıb və aşağı liqaya enib. Karlos Embalo isə 12 oyunda forma geyinib.
E.Ə.
www.oxu.az
"
"ÇL-nin II təsnifat mərhələsinin cavab görüşləri keçirildi – NƏTİCƏLƏRÇempionlar Liqasında II təsnifat mərhələsinin cavab görüşlərinə start verilib. 
Oxu.Az xəbər verir ki, ilk oyun günündə 7 qarşılaşma baş tutub.
II təsnifat mərhələsi, cavab oyunları
18 iyul
“Astana” (Qazaxıstan) - “Spartak” (Latviya) - 1:1
Qollar: Tvumasi, 59 - Vardanyas, 72
İlk oyun - 1:0
“Vardar” (Makedoniya) - “Malmö” (İsveç) - 3:1
Qollar: Krnçarov, 56, Barseqyan, 61, Nikolov, 90+1 - osenberq, 16 (pen.)
İlk oyun - 1:1
“Alaskert” (Ermənistan) - BATE (Belarus) - 1:3
Qollar: Nenadoviç, 18 - Qordeçuk, 23, 35, Volodiko, 78
İlk oyun - 1:1
“Samtredia” (Gürcüstan) - “Qarabağ” (Azərbaycan) - 0:1
Qol: Gerye, 22
İlk oyun - 0:5
TNS (Uels) - “Riyeka” (Xorvatiya) - 1:5
Qollar: Çesleviç, 69 - Matey, 41, Qavranoviç, 54, 79, Qorqon, 61, Ristovski, 64
İlk oyun - 0:2
“Vikinqur” (Farer adaları) - “Hafnarfyordur” (İslandiya) - 0:2
Qollar: Lennon, 79, Valdimarsson, 90+1
İlk oyun - 1:1
“Buduçnost” (Monteneqro) - “Partizan” (Serbiya) - 0:0
İlk oyun - 0:2
E.Ə.
www.oxu.az
"
"Nazir: “Qarabağ”ın Çempionlar Liqasının qrup mərhələsinə düşəcəyinə ümid edirikEzamiyyətlə bağlı Gürcüstana gəlmişəm. Tbilisidə oyun olduğunu bildikdən sonra bu matçı qaçırmamaq qərarına gəldim.
Oxu.Az-ın Report-a istinadən verdiyi məlumata görə, bunu “Qarabağ” komandasının Çempionlar Liqasının II təsnifat mərhələsində “Samtredia” ilə cavab oyununu tribunadan izləyən mədəniyyət və turizm naziri Əbülfəs Qarayev azərbaycanlı jurnalistlərlə söhbət zamanı deyib.
Nazir bildirib ki, Bakıda “Qarabağ""ın 5:0 hesablı qələbəsi ilə yekunlaşan ilk matça da baxıb:
““Qarabağ”ın böyük hesablı qələbəsindən sonra sevincimizin həddi-hüdudu yox idi. “Qarabağ” həmin görüşdə yüksək səviyyəli komanda olduğunu sübut etdi. Hazırda izlədiyim oyundan da ləzzət alıram, baxımlı hücumlar qurulur. Ümid edirəm ki, ilk dəfə Çempionlar Liqasının qrupuna düşməyi bacaracağıq. Bundan sonra müasir Azərbaycan futbolunun tarixində yeni səhifə açılacaq. Futbol Azərbaycanda sevilən oyundu, dövlət tərəfindən bu oyuna qayğı göstərilir. Bircə arzum odur ki, komandanın tərkibində azərbaycanlı futbolçuların adına daha çox rast gələk. Azərbaycandan olan futbolçuların öz oyunları ilə dünyaya səs salmalarını istəyirik”.
Ə.Qarayev heç bir futbol komandasına azarkeşlik etmədiyini də vurğulayıb:
“Hansısa komandaya azarkeşlik etdiyimi deyə bilmirəm. Xaricdə baş tutan maraqlı oyunları stadiondan izləməyə çalışıram. Həmişə alman futbol məktəbinə üstünlük vermişəm. Hesab edirəm ki, bu, dünyada ən yaxşı futbol məktəblərindən biridir. Keçmişdə idman və turizm naziri olduğumu nəzərə alsaq, Azərbaycan futbolunun inkişaf etməsini istəyirəm. Bundan sonra da komandalarımızın daha yaxşı oyun nümayiş etdirəcəyinə ümid edirəm”.
S.B.
www.oxu.az
"
"“Qarabağ” Gürcüstandan qələbə ilə qayıdır Çempionlar Liqasının II təsnifat mərhələsinin cavab oyunları keçirilib.
Oxu.Az-ın məlumatına görə, Azərbaycanın “Qarabağ” klubu səfərdə Gürcüstanın “Samtredia” komandasının qonağı olub.
Tbilisinin Boris Payçadze adına “Dinamo Arena” stadionunda keçirilən qarşılaşma Ağdam təmsilçilərinin minimal hesablı qələbəsi ilə yekunlaşıb.
Matçda yeganə qolu 22-ci dəqiqədə Donald Gerryer vurub.
Xatırladaq ki, Bakıda keçirilən ilk görüşdə Qurban Qurbanovun yetirmələri 5:0 hesabı ilə qələbə qazanmışdılar.
II təsnifat mərhələsində “Qarabağ”ın rəqibi “Şerif” (Moldova) – “Kukesi” (Albaniya) cütünün qalibi olacaq.
S.B.
www.oxu.az
"
"Tbilisidə dava: Gürcülər bayrağımızı oğurladılarÇempionlar Liqasının II təsnifat mərhələsinin cavab oyunu çərçivəsində Gürcüstanda “Samtredia”sının qonağı olacaq “Qarabağ” komandasının azarkeşləri ilə yerli fanatlar arasında insident baş verib.
Oxu.Az-ın Report-a istinadən məlumatına görə, xoşagəlməz hadisə matçın keçiriləcəyi Boris Payçadze adına “Dinamo” stadionunun önündə yaşanıb.
Meydan sahiblərinin azarkeşləri Tbilisiyə səfər edən Ağdam komandasının tərəfdarlarına hücum edərək, fiziki güc tətbiq ediblər. Üstəlik, Azərbaycan bayrağını “Qarabağ” fanatlarından alaraq qaçıblar. Polis onları təqib etsə də, çata bilməyib.
Qeyd edək ki, matç bu gün saat 21:00-da başlayacaq.
S.B.
www.oxu.az
"
"Neymar “Barselona” ilə yollarını ayırır – KİV“Barselona” klubunun braziliyalı hücumçusu Neymar Fransanın PSJ komandası ilə razılaşıb.
Oxu.Az-ın xəbərinə görə, bu barədə “Esporte Interativo” nəşri məlumat yayıb.
Braziliyalının kataloniya klubu ilə müqaviləsi 2021-ci ildə bitir. PSJ bu səbəbdən “Barselona”ya 222 milyon avro məbləğində ödəyəcək.
Nəşrin məlumatına əsasən, Neymarın “Barselona”dan ayrılmasının əsas səbəbi Lionel Messidir.
“Esporte Interativo” iddia edir ki, futbolçu daima argentinalının “kölgəsində qalıb” və öz bacarıqlarını tam göstərə bilməyib. Paris klubunda isə Neymar komandanın əsas siması olacaq.
Hücumçu ilə yaxın iki həftə ərzində müqavilə imzalanacağı gözlənilir.
Xatırladaq ki, Neymar “Barselona”ya 2013-cü ilin may ayında transfer edilib. Futbolçu kataloniya klubunda 186 oyun keçirib və 105 qol vurub.
S.B.
www.oxu.az
"
"Azərbaycanlı atletdən böyük uğur – VİDEOAzərbaycanın gənc yüngül atletika ulduzu Nazim Babayev Polşanın Bıdqoş şəhərində 23 yaşadək idmançılar arasında atletika üzrə Avropa çempionatına üç təkanla tullanmada 17.18 metr nəticə ilə qızıl medalı qazanıb. 
Oxu.Az-a daxil olan məlumata görə, bununla Nazim həmçinin öz şəxsi rekordunu da yeniləyib. 
Avropada öz yaşıdları arasında birinci olan Nazim Babayev böyüklərdə yalnız İtaliya idmançısı Fabrizio Donatodan geri qalır.
Qeyd edək ki, Nazim Babayev 2015-ci ildə yeniyetmələr arasında Avropa çempionatının qalibi olub. Atlet cari ildə Bakıda təşkil olunan IV İslam Həmrəyliyi Oyunlarının da çempionudur.


E.Ə.
www.oxu.az
"
"Barəsində cinayət işi açılan çempion - O jurnalisti tapıb, başa salacamBoks üzrə dünya çempionu Elvin Məmişzadə jurnalistləri hədələyib.
Oxu.Az Ölkə.Az-a istinadən xəbər verir ki, idmançı bildirib ki, onun gecə klubunda qadına hücum etməsi məsələsini jurnalistlər şişirdiblər.
İdmançı bildirib ki, onun haqında yanlış məlumat yazan jurnalisti axtarıb tapacaq: “Bu söhbəti jurnalistlər böyüdüb. Hər şeyi şişirdən jurnalistlər oldu. O jurnalist də kimdirsə, tapacam. Ortada heç bir xəsarət yoxdur. Hansısa jurnalistin uydurmasıdır. Nömrəsinə yazdım ki, yanlış məlumatdır, onu saytdan çıxar. Mənə yazdı ki, məhkəməyə ver. Bu işdən sonra başım açılsın. Onu məhkəməyə vermək mənə yaraşmaz, kişilikdən deyil. Mən işverən deyiləm. Söhbət edib başa salacam ki, ortada belə bir şey yoxdur. Onu məhkəməyə verib uda da bilərəm. Amma sözlə başa salacam. 
Yazıblar ki, dəbdəbəli həyat sürürəm. Onu yazanları da tapacam. A kişi, mən “Niva” sürürəm. Orada yalandan şəkillər qoyublar. Məni gecə klubunda görüblər ki, yazırlar? Elə bil mən general balasıyam”.
E. Məmişzadə bildirib ki, vurduğu qadın onun sevgilisi olmayıb: “Qadın qələt edir, sevmək söhbəti yoxdur. Belə pis çıxmasın. Mən yüz qız tanıyıram. Hamısıyla sevgiliyəm? Qadın şikayətini çoxdan geri götürüb”. 
Xatırdalaq ki, boks üzrə dünya çempionu Elvin Məmişzadəyə Cinayət Məcəlləsinin 221.1-ci (Xuliqanlıq) maddəsi ilə cinayət işi açılıb. Z.Orucova soyadlı soyadlı gənc qadın Səbail RPİ-nin 39-cu Polis Bölməsinə ərizə ilə müraciət edərək iyulun 16-da, saat 4:00 radələrində gecə klublarından birində olarkən tanışı Elvin Məmişzadənin onu başından vurması nəticəsində burun nahiyəsindən xəsarət aldığını bildirib.
E.Ə.
www.oxu.az
"
"FİFA-nın vitse-prezidenti həbs olunubBeynəlxalq Futbol Federasiyaları Assosiasiyasının (FİFA) vitse-prezidenti Anhel Mariya Vilyar həbs edilib.
Oxu.Az APA-ya istinadən xəbər verir ki, onunla birgə oğlu Qorka da saxlanılıb.
A. Vilyar İspaniya Ali Məhkəməsinin qərarı əsasında korrupsiya ilə mübarizə əməliyyatı çərçivəsində həbs olunub.
Həbs edilənlər arasında İspaniya Futbol Federasiyasının vitse-prezidenti, Tenerife federasiyasının başçısı Xuan Pardon və vilayət federasiyasının katibi Ramon Ernandes Bassunun adı var.
S.S.
www.oxu.az
"
"“Barselona”nın rekord gəliri – MƏBLƏĞİspaniyanın “Barselona” klubunun ötən mövsüm əldə etdiyi gəlir açıqlanıb.
Oxu.Az yenicag.az-a istinadən xəbər verir ki, bu barədə məlumat Kataloniya təmsilçisinin rəsmi saytında yer alıb.
Yayılan məlumata görə, 2016-2017 mövsümündə La Liqada ikinci olan komanda 708 milyon avro gəlir əldə edib. Bu gəlirin 66 faizi əmək haqlarına sərf olunub. Bundan başqa, klubun borcları 24,5 milyon avro azalıb.
Qeyd edək ki, 708 milyon avro “Barselona”nın klub tarixində rekord göstəricidir.
A.M.
www.oxu.az
"
"Azad Rəhimov II Avropa Oyunlarının Koordinasiya Komissiyasına üzv seçildi2019-cu ildə Belarusun paytaxtı Minskdə keçiriləcək II Avropa Oyunlarının Koordinasiya Komissiyasının tərkibi açıqlanıb. 
Oxu.Az Report-a istinadən xəbər verir ki, Avropa Olimpiya Komitələrinin (EOC) elan etdiyi üzvlər siyahısına yenə Yunanıstan Milli Olimpiya Komitəsinin prezidenti Spiros Kapralos başçılıq edir.
O, “Bakı-2015” I Avropa Oyunlarında da eyni funksiyanı yerinə yetirib. Onun müavini Xorvatiya Milli Olimpiya Komitəsinin prezidenti, Avropa Oyunları konsepsiyasının müəllifi Zlatko Matesadır. Ayrı-ayrı ölkələrin Milli Olimpiya komitələrindən komissiyaya üzv qismində Sergey Bubka (Ukrayna), Aleksandr Jukov (Rusiya), Alexandro Blanko (İspaniya), Dayna Qudzineviçyute (Litva), Andrjey Krasniçki (Polşa), Nils Niqard (Danimarka), Hasan Arat (Türkiyə), Mixael Vesper (Almaniya), Jan-Mişel Brön (Fransa), Liney Halldorsdottir (İslandiya), Corce Visaçki (Serbiya) və Jan Paterson (Böyük Britaniya) daxil edilib.
Eyni zamanda, qitənin 6 növ - atletika, stolüstü tennis, velosiped idmanı, cüdo, badminton və kanoe üzrə federasiyalarının prezidentləri komissiyada yer alıb.
Azərbaycanın gənclər və idman naziri Azad Rəhimov isə EOC rəsmiləri ilə birgə komissiyada təmsil olunacaq. O, siyahıya baş direktor kimi “Bakı-2015”-in uğurlu təşkilindəki aparıcı rolu ilə əlaqədar salınıb. EOC rəsmiləri isə hazırda qurumun prezidenti vəzifəsini icra edən Yanez Kosyançiç, baş katib Raffaele Panyotsi, xəzinədar Kikis Lazaridis və İcraiyyə Komitəsinin üzvü Mark Teyzendir.
A.Rəhimovun komissiya üzvü seçilməsi xəbərini Gənclər və İdman Nazirliyinin mətbuat katibi Səmayə Məmmədova da təsdiqləyib. 
Eyni zamanda, hazırlıq işlərinə ekspert və məsləhətçilər cəlb olunub.
Qeyd edək ki, II Avropa Oyunları 20-30 iyun 2019-cu ildə keçiriləcək. 
E.Ə.
www.oxu.az
"
"Mədət Quliyev idman ulduzu ilə veloyürüşdə – VİDEODövlət Təhlükəsizlik Xidmətinin rəisi, Milli qəhrəman Mədət Quliyev peşəkar velosipedçilərlə veloyürüşdə iştirak edib.
Oxu.Az baku.ws-yə istinadən xəbər verir ki, təxminən 30-dan çox velosipedçinin qatıldığı veloyürüşdə Mədət Quliyevlə yanaşı, Azərbaycanın legioner idmançısı Maksim Averin də iştirak edib.
“Azərbaycan idmanının ulduzu Maksim Averin və Azərbaycanın Milli qəhrəmanı Mədət Quliyev velosipedlə yola çıxıb”, - deyə idmana böyük marağı ilə tez-tez gündəmə gələn DTX rəisi bildirib.
Qeyd edək ki, Maksim Averin Ukrayna əsilli azərbaycanlı şose velosipedçisi, “Synergy Baku Cycling Project” komandasının üzvüdür. O, Azərbaycanı 2015-ci ildə I Avropa Oyunlarında və 2016-cı ildə XXXI Yay Olimpiya Oyunlarında təmsil edib.

E.Ə.
www.oxu.az
"
"Maradonanın yeni klubunda ilk məşqi – FOTODünya futbolunun canlı əfsanəsi Dieqo Maradona baş məşqçi vəzifəsinə təyin olunduğu “El-Fudjayre” klubunda işə başlayıb.
Oxu.Az Teleqraf-a istinadən xəbər verir ki, komanda onun rəhbərliyi altında ilk məşqə çıxıb.
Qeyd edək ki, D.Maradona may ayında Birləşmiş Ərəb Əmirlikləri 2-ci liqasında yarışan sözügedən klubla 1 illik müqavilə imzalayıb.
Maradona son olaraq 2011-2012 mövsümündə Birləşmiş Ərəb Əmirliklərinin “Əl Vasl” komandasını çalışdırmışdı.




















S.S.
www.oxu.az
"
"“Qarabağ” cavab oyununa çıxırBu gün Çempionlar Liqasında II təsnifat mərhələsinin cavab görüşlərinə start veriləcək.
Oxu.Az apasport.az-a istinadən xəbər verir ki, ilk oyun günündə 7 qarşılaşma baş tutacaq.
Cavab görüşlərinə Astanada eyniadlı komanda ilə Latviya “Spartak”ı arasında matçla start veriləcək. Həmin gün Azərbaycan çempionu “Qarabağ” Gürcüstanda “Samtredia”nın qonağı olacaq. 
İlk matçdakı 5:0 hesablı qələbə ilə növbəti mərhələnin astanasında olan Ağdam klubunun rəqibi isə ertəsi gün müəyyənləşəcək. Həmin gün 10 qarşılaşma keçiriləcək. Albaniyada baş tutacaq “Kukesi” – “Şerif” duelinin qalibi “Qarabağ”a rəqib olacaq.
Moldovada 1:0 hesabı ilə qələbə qazanan Tiraspol təmsilçisi səfər matçına minimal üstünlüklə çıxacaq. Elbasan şəhərindəki qarşılaşma Bakı vaxtı ilə saat 21:00-da başlayacaq.
 
Çempionlar Liqası
II təsnifat mərhələsi, cavab oyunları
18 iyul 
18:00. “Astana” (Qazaxıstan) - “Spartak” (Latviya)
İlk oyun - 1:0
20:00. “Vardar” (Makedoniya) - “Malmö” (İsveç)
İlk oyun - 1:1
20:00. “Alaskert” (Ermənistan) - BATE (Belarus)
İlk oyun - 1:1
21:00. “Samtredia” (Gürcüstan) - “Qarabağ” (Azərbaycan)
İlk oyun - 0:5 
22:00. TNS (Uels) - “Riyeka” (Xorvatiya)
İlk oyun - 0:2 
22:00. “Vikinqur” (Farer adaları) - “Hafnarfyordur” (İslandiya)
İlk oyun - 1:1 
22:45. “Buduçnost” (Monteneqro) - “Partizan” (Serbiya)
İlk oyun - 0:2
www.oxu.az
"
"PSJ Neymara görə “Barselona”ya 222 milyon avro ödəməyə hazırdırFransanın “Pari Sen-Jermen” futbol klubu İspaniya “Barselona”sının braziliyalı hücumçusu Neymarı rənglərinə qatmaq niyyətindədir.
Oxu.Az Report-a istinadən xəbər verir ki, 25 yaşlı futbolçunun atası həftə ərzində Fransa klubunun nümayəndələri ilə danışıqlar aparacaq.
Neymarın “Barselona” ilə 2021-ci ilin yayına qədər nəzərdə tutulan müqaviləsinin şərtlərinə görə, futbolçunun dəbbə pulu 222 avro təşkil edir, gələn il isə bu rəqəm 250 milyon avroyadək artacaq.
A.S.
www.oxu.az
"
"Azərbaycan millisinin futbolçusu Ukrayna klubuna keçibMilli komandamızın müdafiəçisi Pavel Paşayevin Ukraynanın “Aleksandriya” klubuna keçidi rəsmiləşib. 
Oxu.Az-ın Apasport.az-a istinadən məlumatına görə, yığma üzvü bu gün yeni klubu ilə rəsmi müqavilə imzalayıb.
Müqavilənin müddəti və digər detallar barədə məlumat verilməyib.
Paşayevin son klubu Ukrayna “Stal”ı olub. 
Qeyd edək ki, “Aleksandriya” Avropa Liqasının III təsnifat mərhələsində “Zirə”nin potensial rəqibidir. 
Təmsilçimiz Rumıniya “Astra""sını keçəcəyi halda, məhz Paşayevin yeni klubu ilə qarşılaşacaq.
S.B.
www.oxu.az
"
"Qurban Qurbanov: Bizi çətin oyun gözləyir Gürcüstanda olduğum üçün çox şadam. Bu matçda iştirak etmək mənim üçün böyük şərəfdir. Çünki böyük tarixə malik stadionda futbol oynayacağıq. Mən stadionun fotolarını görmüşdüm. Canlı şahidi olduqdan sonra da belə qənaətə gəldim ki, arena burada çıxış etmiş futbolçuların səviyyəsini aydın ifadə edir.
Oxu.Az-ın Report-a istinadən məlumatına görə, bunu “Qarabağ”ın baş məşqçisi Qurban Qurbanov Gürcüstan paytaxtı Tbilisidəki Boris Payçadze adına “Dinamo” Arenasında “Samtredia” ilə keçirəcəkləri Çempionlar Liqasının II təsnifat mərhələsinin cavab görüşündən əvvəl mətbuat konfransında deyib. 
Qırx beş yaşlı mütəxəssis bildirib ki, ilk matçda çox qol vurmalarına baxmayaraq, sabahkı oyuna kifayət qədər ciddi hazırlaşıblar. O, komandasını çox çətin qarşılaşmanın gözlədiyini söyləyib: 
“Fikrimcə, bu görüş bir həftə əvvəlki ilə müqayisədə daha aqressiv məcrada keçəcək. “Samtredia” özünəməxsus xarakterə malikdir, məğlubiyyəti sevmir. Oyunçuları hər qoldan sonra daha da aqressivləşirlər. Bu səbəbdən, ötən 6 gün ərzində tam ciddi hazırlıq keçmişik. Yaxşı futbol oynamağa və azarkeşləri razı salmağa çalışacağıq. Rəqibə uğurlar arzulayıram”.
Q.Qurbanovun fikrincə, hərdən futbolda layiq olmadığın hesabla da məğlubiyyət baş verir: 
“Açığı, “Samtredia”nın belə uduzmasını istəməzdim. Oyun strategiyası, mütəşəkkilliyi məndə bu komandaya böyük simpatiya oyatdı”.
Azərbaycan və Gürcüstanın həmişə dostluq münasibətlərində olduğunu xatırladan baş məşqçi futbol sahəsində də belə bir yaxınlığın olduğuna diqqət çəkib. O, Tbilisi “Dinamo”sunun SSRİ vaxtında kifayət qədər yaxşı oyun sərgilədiyini xatırladıb. Q.Qurbanov iki ölkənin çempionatlarını müqayisə edib: 
“Gürcüstanda çoxlu dəyişiklik baş verib. Bu da ola bilsin, xüsusən maliyyə sarıdan futbolunuza təsirsiz ötüşməyib. Deyərdim ki, biz də belə faktlarla üz-üzəyik. Azərbaycan klubları 5 il əvvəlki ilə müqayisədə daha aşağı səviyyədədirlər. Buna görə də bir çox əcnəbi oyunçu hər il klubunu dəyişir və yeni legioner axtarışlarına başlayırıq. Gürcüstanda isə legionerlərin sayı çox deyil. Klublarınız əcnəbi oyunçu dəvət etməyə çalışmırlar. Bu isə yəqin ki, maliyyə problemləri ilə əlaqədardır. Azərbaycanda isə 2 komanda - “Qarabağ” və “Qəbələ” bu baxımdan yaxşı vəziyyətdədir. Bu, iki ölkə çempionatı arasındakı fərqin səbəbi ola bilər. Amma təkrar edirəm: sabahkı oyunun necə nəticələnəcəyini bilmirik və çətin matç gözləyirik”.
Komandasında çoxlu çatışmazlıqların olduğunu deyən baş məşqçi ilk növbədə, kollektiv oyun sarıdan problemləri aradan qaldırmağa çalışdıqlarını söyləyib: 
“Biz hücum futbolu sərgiləməyə çalışırıq. Oyunçulardan hücuma atılmalarını istəyirik. Eyni zamanda müdafiədə də lazımi səviyyədə çıxış etmək lazımdır. Biz balanslaşdırılmış oyun sərgiləməyə çalışacağıq. Heyətə gəlincə, meydanda 11 oyunçu olacaq”.
Sonda baş məşqçi “Qarabağ”ın adına diqqət çəkib: 
““Qarabağ” Azərbaycanı təmsil edən komandadır. Bu komanda və ya Azərbaycanın istənilən yığması ölkəni layiqincə təmsil etməlidir. Bu, üzərimizə götürdüyümüz öhdəliklərdən biridir”.
Qeyd edək ki, iyulun 18-də keçiriləcək “Samtredia” - “Qarabağ” matçı Bakı vaxtı ilə saat 21:00-da başlayacaq. İlk görüşdə “Qarabağ” 5:0 hesabı ilə qalib gəlib. 
S.B.
www.oxu.az
"
"“Qarabağ” UEFA-ya müraciət edibXəbər verdiyimiz kimi, “Qarabağ” sabah Çempionlar Liqasının II təsnifat mərhələsinin cavab matçında “Samtredia”yla qarşılaşacaq. 
Oxu.Az-ın məlumatına görə, Azərbaycan təmsilçisi qarşılaşmada mümkün ola biləcək erməni təxribatının qarşısını almaq üçün həm Gürcüstan klubuna, həm də UEFA-ya müraciət edib.
Matça Ermənistan və qondarma Dağlıq Qarabağın bayraqlarının gətirilməsinin qarşısının alınması yönündə ağdamlıların rəsmiləri UEFA və Gürcüstan təmsilçiləri ilə görüşüb və stadiona yalnız Gürcüstan və Azərbaycan bayrağının buraxılacağı barədə qərar qəbul edilib.
Gürcüstan tərəfi də yarana biləcək erməni təxribatının qarşısını almaq üçün maksimum çalışacaqlarını bildirib.
S.B.
www.oxu.az
"
"Ramil Quliyev: Azərbaycanda özüm üçün perspektiv görmürdümAzərbaycanda özüm üçün perspektiv görmürdüm. Ev olsa da, özünü realizə etmək lazım idi, ona görə də nəyisə qurban verməli idim. 
Oxu.Az xəbər verir ki, bu barədə AÇ-2016-nın bürünc mükafatçısı, azərbaycan əsilli türk idmançısı, sprinter, 60,100 və 200 metr məsafələrə qaçış üzrə Azərbaycan və Türkiyə rekordçusu Ramil Quliyev sports.ru saytına verdiyi müsahibəsində danışıb.    
R.Quliyev qeyd edib ki, Azərbaycan onun transferi üçün Türkiyədən pul da almadı. 
“2008 və 2009-cu illərdə Olimpiada və DÇ-da Azərbaycan üçün çıxış etdim. Qışda məşqlər soyuq manejdə, yayda isə səthi bərbad olan stadionda keçirdi. Mən çalışırdım, üzərimdə işləyirdim – başqa yolum yox idi. Həm də o dövrdə nə iləsə razılaşmaq olardı: 18-19 yaşından məşq edirsən, şərtlər haqqında düşünmürsən. İndi isə bu, yolverilməzdir.   
Mən, əlbəttə ki, vəsait və şərtlərin yaxşılaşdırılması üçün çalışırdım, amma federasiya bunu alqışlamadı. 2010-cu ildə Azərbaycan vətəndaşı olduğum halda “Fənərbaxça” klubu ilə bir illik müqavilə bağladım. Azərbaycanın bir çox sabiq idmançıları Türkiyədədir, onlardan biri mənə yardım etdi. 
Təbii ki, Azərbaycan tərəfi bunu bəyənmədi. Onlar çox şey dedilər: satıldığımı, ulduz xətəliyinə tutulduğumuu, idmançı kimi artıq tükəndiyimi və s. Vecimə də deyil. Haradasa Türkiyənin mənə 10 dəfə artıq məvacib təklif etdiyi də yazılmışdı. Azərbaycanda məvacibimin nə qədər olduğunu bilsəydilər, məbləği nəinki ona, hətta minə də vura bilərdilər. 
Düşünürəm ki, Federasiya (Azərbaycan Yüngül Atletika Federasiyası - red.) idmançını saxlamaq istədiyi halda üsullar axtarır. Azərbaycanda yol axtarılmadı.
Azərbaycanı tərk etməli oldum – federasiya nə təqaüd, nə məşqlərlə yardım etdi. Orada elə indi də eyni vəziyyətdir. 
Azərbaycan mənim transferim üçün Türkiyədən pul da almadı. Onlar mənim o ölkə üçün çıxış etməyəcəyimi dedilər. Mən isə “Yaxşı, bu sizin qərarınızdır” dedim. Bununla da söhbət bitdi. 
S.S.
www.oxu.az
"
"TFF-nin sabiq rəsmisi: Arda Turan hoteldə döyülüb“Barselona”nın yarımmüdafiəçisi Arda Turanla bağlı daha bir şok iddia ortaya atılıb.
Oxu.Az apasport.az-a istinadən xəbər verir ki, 30 yaşlı futbolçunun Türkiyə millisindən imtinasının əsl səbəbi ortaya çıxıb.
Belə ki, Ardanın iyunun 6-da jurnalist Bilal Meşe ilə təyyarədəki sərt mübahisəsindən bir gün sonra istefa verən Türkiyə Futbol Federasiyasının (TFF) sabiq rəsmisi Yaşar Aşçıoğlu problemin kökündən danışıb.
O, yerli mətbuata açıqlamasında Qətər yığması ilə yoldaşlıq görüşündən əvvəl Ardanın döyüldüyünü söyləyib. Aşçıoğlunun sözlərinə görə, sabiq kapitana xəsarət yetirən şəxs TFF prezidenti Yıldırım Dəmirörənin dostu olub.
Keçmiş federasiya nümayəndəsi Ardanın millidən getməsinin əsas səbəbinin də məhz bu olduğunu bildirib: “Problemin kökü Qətərə gedib çıxır. Yıldırım Dəmirörənin Kərəm adlı qonağı var idi. Federasiya prezidentinin dəvəti ilə Qətərə gedən Kərəm bəy hoteldə Arda ilə yumruqlaşıb, futbolçunu döyüb. Türkiyəyə qayıdarkən hərəkətindən peşman olan həmin şəxs başqa təyyarə ilə dönmək qərarına gəlib. Lakin Dəmirörən dostunu israrla yığmanın olduğu təyyarəyə mindirib. Bilal Meşe də bunun güdazına getdi”.
Qeyd edək ki, jurnalistlə yaşanan qalmaqaldan sonra Arda Turan milli karyerasını bitirdiyini açıqlamışdı.
E.Ə.
www.oxu.az
"
"Azərbaycanlı dünya çempionu ətrafında qalmaqal – YENİLƏNİBBoks üzrə dünya çempionu Elvin Məmişzadə gecə klubunda dava saldığına dair xəbərlərə münasibət bildirib. 
Oxu.Az xəbər verir ki, 26 yaşlı idmançı Report-a açıqlamasında Bakıda “Sahil” metro stansiyası yaxınlığındakı “26 land”da bir xanımla mübahisə etdiyini təsdiqləyib.
Lakin o, heç kimi döymədiyini iddia edib: “Mən gecə klubunda çox oturmamışam. Sadəcə, ora o qıza sözümü demək üçün girmişdim. Elə alındı ki, məsələ mübahisəyə çevrildi. Amma heç bir döyülmə olmayıb”.
Məmişzadə mübahisənin səbəbləri barədə də danışmaq istəməyib. Titullu boksçu son zamanlar idmançı rejimini gözləmədiyinə və intizamı pozduğuna dair söz-söhbətlərə də münasibət bildirib: 
“Bir müddət idi zədəli idim. Buna görə də Bakıda keçirilmiş IV İslam Həmrəyliyi Oyunlarında vuruşmadım. Hələ formaya düşmədiyimdən, Avropa çempionatında nəticə verə bilmədim. 1/4 finaladək irəliləyə bilmədiyimdən, dünya çempionatında da iştirak etməyəcəyəm. Hədəfim 2020-ci il Tokio Yay Olimpiya Oyunlarıdır”.
Məmişzadənin şəxsi məşqçisi Elbrus Rzayev də məsələnin şişirdildiyini söyləyib. Bununla yanaşı, o, idmançının davranışından narazılığını gizlətməyib: “Elvin içən deyil. Qəlyan çəkib-çəkmədiyini bilmirəm. Kim nə edirsə, özünə edir. Ona deyilib ki, belə olmaz”.
Qeyd edək ki, 52 kq çəki dərəcəsində yer alan Elvin Məmişzadə 2015-ci ildə Bakıda keçirilmiş I Avropa Oyunlarında və Qətərdə təşkil olunmuş dünya çempionatında qızıl, Avropa çempionatlarında gümüş (2010) və bürünc (2013) medal qazanıb.
12:00
Adının açıqlanmasını istəməyən zərərçəkən xanım hadisəni təsdiqləyib.
Oxu.Az Yenicag.az-a istinadən xəbər verir ki, o, hadisənin təfərrüatını belə izah edib: “Mənə, sadəcə, şillə dəyib. “26club”da oturanda başımdan vurdu. Mən də su içirdim, bakal burnuma dəydi. Əməliyyatdan yeni çıxdığıma görə burnum əzildi. Sonra məni o vəziyyətdə qoyub getdi. Nəyə görə belə etdiyini bilmirəm. O, məni sevirdi. Elvin mənim də sevdiyim insandır. Sentyabrda münasibətimizin bir ili tamam olacaq.
Sadəcə, bu aralar küsmüşük. Burnum indi yaxşıdır, ekspertizaya da getməliyəm. Polisə də şikayət etmişdim. Biz bir-birimizi sevirik. Həyatda belə şeylər olur. Daha sonra öz aramızda danışdıq, barışdıq, bir-birimizdən üzr istədik”
11:11
Gecə klubunda dava saldığı deyilən tanınmış bokçumuz Elvin Məmişzadə xəbəri təkzib edib.
Oxu.Az-ın ölke.az-a istinadən xəbərinə görə, idmançı gecə klubunda dava salmadığını deyib: “Ümumiyyətlə, gecə klubuna getmirəm. Bilmirəm, xəbəri kim yayıb. Ancaq heç kimlə düşmənçiliyim yoxdur”. 
09:13
Boks üzrə dünya çempionu Elvin Məmişzadə gecə klubunda dava salıb.
Oxu.Az Yenicag.az-a istinadən xəbər verir ki, hadisə iyulun 16-sı, gecə saat 04:00 radələrində, şəhərin “26 land” gecə klubunda baş verib. 26 yaşlı boksçu dava zamanı bir xanımı döyüb.
Məsələ ilə bağlı polis tərəfindən araşdırma başlanıb.
Qeyd edək ki, Məmişzadə, eyni zamanda, I Avropa Oyunlarının qızıl medalçısıdır.
E.Ə.
www.oxu.az
"
"İlin döyüşü: Meyvezer Makqreqora qarşı – VİDEO Amerikalı boksçu Floyd Meyvezerlə (junior) UFC-nin (Ultimate Fighting Championship) hazırkı çempionu irlandiyalı Konor Makqreqor arasında çoxdan gözlənilən döyüş avqustun 26-da Las-Veqasda baş tutacaq. 
Oxu.Az xəbər verir ki, qarışıq döyüş növləri qaydalarına görə keçirilən döyüşdə Meyvezerin praktiki olaraq şansı olmadığını nəzərə alaraq, bu döyüş boks qaydalarına görə (69,85 kq orta çəki kateqoriyası üzrə) keçiriləcək. 

Bununla yanaşı, heç bir aparıcı boks təşkilatı bu döyüşü rəsmi elan etmək niyyətində deyil. 
Döyüşçülərdən hər biri 100 milyon dollar alacaq. Ümumilikdə isə bu döyüşün təşkilatçılarının gəliri 636 milyon dollardan ibarət olacaq. 
Xatırladaq ki, amerikalı idmançı Floyd Meyvezer tarixdə ən bahalı boksçudur, o filippinli idmançı Menni Pakyao ilə görüşə görə 210 milyon dollardan ibarət rekord qonorar alıb. Karyerası boyu 49 görüş keçirən idmançı 26-sı nokaut olmaqla, bütün görüşlərini qələbə ilə başa vurub.

İrlandiyalı idmançıya gəldikdə isə, o, rəqibindən 11 yaş kiçikdir, 24 görüş keçirib, onlardan 21-də qələbə qazanıb.  

“Forbes” yazır ki, boks üzrə sabiq dünya çempionu Floyd Meyvezerin UFC ulduzu Konor MakQreqor ilə avqust ayında baş tutacaq görüşdən sonra qazancı 1 milyard dollardan artıq ola bilər.
Hələlik isə “Forbes”in reytinqinə görə, dünyada 1 milyard və artıq qazanan bir neçə idmançı var. Bu, Maykl Cordan (1,5 milyard dollar) və Tayqer Vudssdur (1,4 milyard dollar), onların hər ikisi bu sərvəti “Nike” ilə əməkdaşlıqdan əldə ediblər. 
E.Ə. 
S.S.
www.oxu.az
 
 
"
"Millimizin daha bir üzvü Avstriya klubunda“Neftçi”nin və U-21 millimizin üzvü Elvin Bədəlovu heyətinə qatan Avstriyanın “Qarabağ” klubu daha bir azərbaycanlı futbolçu ilə güclənib.
Oxu.Az fanat.az-a istinadən bildirir ki, Vyana təmsilçisi Ukraynanın “Dnepr” klubundan Dmitri Nağıyevi heyətinə qatıb.
21 yaşlı yarımmüdafiəçi 2012-ci ildən “Dnepr”in formasını geyinirdi. Dmitri Nağıyev 2015-ci ildən 21 yaşadək futbolçulardan ibarət milli komandamızın heyətinə cəlb olunur.
Qeyd edək ki, Avstriyanın paytaxtı Vyananı təmsil edən komanda 2014-cü ildə yaradılıb və sürətli inkişaf yolu keçib. 2015/16 mövsümündə 2-ci Landesliqanın və Vyana kubokunun qalibi olan “Qarabağ” ötən mövsümü 1-ci Landesliqanın çempionu kimi tamamlayıb. 2017/18 mövsümündə komanda Regional Liqanın Şərq zonasında çıxış edəcək.
E.Ə.
www.oxu.az
"
"İsveçrəli tennisçi  Uimbldonun qalibi olduUimbldon turnirinin qalibi müəyyən olunub.
Oxu.Az xəbər verir ki, İsveçrəli tennisçi Rocer Federer 8-ci dəfə Uimbldon turnirinin qalibi olub. 
1 saat 41 dəqiqə davam edən final matçında Federer turnirin üçüncü raketkası Marin Çiliçdən üstün olub.
Oyun 6:1, 6:3, 6:4 hesabı ilə isveçrəlinin xeyrinə bitib.
E.Ə.
www.oxu.az
"
"Formula-1 üzrə Britaniya Qran-Prisinin qalibi müəyyənləşdiFormula-1 üzrə Britaniya Qran-Prisinin qalibi müəyyənləşib.
Oxu.Az xəbər verir ki, “Silverstoun” trasında “Mercedes” pilotu Luis Hemilton birinci olub.
Yarışda ikinci yeri onun finlandiyalı komanda yoldaşı Valtteri Bottas tutub.
“Ferrari”nin pilotu Kimi Raykonnen üçüncü yerdə qərarlaşıb.
Cari mövsümdə 10 Qran-Pridən sonra Lüis Hemilton 176 xalla 2-ci pillədədir. İlk pillədə cəmi 1 xal öndə olan “Ferrari” pilotu Sebastyan Fetteldir. Bolidlərin mübarizəsində isə 330 xalla “Mercedes” birinci, 275 xalı olan “Ferrari” ikincidir. Növbəti mərhələ 28-30 iyulda Macarıstanda olacaq.
E.Ə.
www.oxu.az
 
"
"Müdafiəçi meydançanın özlərinə aid hissəsindən qol vurdu – VİDEOİtaliyanın “Napoli” klubunun müdafiəçisi Vlad Kirikeş “Trento” komandası ilə yoldaşlıq görüşü zamanı meydançanın özlərinə aid hissəsindən qol vurub.
Oxu.Az-ın xəbərinə görə, video Twitterdə “Everything Napoli”‏ səhifəsində yerləşdirilib.
Qarşılaşma “Napoli”nin 7:0 hesablı qələbəsi ilə başa çatıb. 
Matçın 38-ci dəqiqəsində Kirikeş rəqib komandanın qapıçısının irəli çıxmasından istifadə edərək meydançanın özlərinə aid hissəsində topu onun başı üzərindən qapıya göndərib.
Bu “Napoli”nin görüşdə üçüncü qolu idi.

S.B.
www.oxu.az
"
"Stadionda izdiham: Səkkiz azarkeş öldü – VİDEOFutbol üzrə Seneqal Liqa Kubokunun oyunu zamanı divarın çökməsi nəticəsində səkkiz azarkeş ölüb.
Oxu.Az-ın məlumatına görə, bu barədə soka25east.com saytı yazır.
Hadisə “Uakam” və “Stad de Mbur” komandaları arasında keçirilən görüş zamanı baş verib. Tribunalarda baş verən dava nəticəsində izdiham yaranıb, nəticədə divar azarkeşlərin üzərinə çöküb. 
İnsident nəticəsində onlarla insanın xəsarət aldığı bildirilir.
Qeyd edək ki, matç “Stad de Mbur”  komandasını 2:1 hesablı qələbəsi ilə yekunlaşıb.

S.B.
www.oxu.az
"
"Teymur Rəcəbov Cenevrədə qalib olduAzərbaycan şahmatçısı Teymur Rəcəbov İsveçrənin Cenevrə şəhərində keçirilmiş FİDE Qran-Prisinin qalibi olub.
Oxu.Az-ın Report-a istinadən məlumatına görə, 30 yaşlı qrossmeyster 9 turluq mübarizənin yekununda 6 xal əldə edib.
O, sonuncu turda ağ fiqurlarla ən yaxın izləyicisi, rusiyalı Yan Nepomnyaşi ilə heç-heçə etsə də, digər rusiyalı Aleksandr Qrişuk da holland Aniş Giri ilə xalı yarı bölüb. Nəticədə Rəcəbov ən yaxın izləyicilərini yarım xal üstələyərək, liderliyini qoruyub.
Azərbaycanın digər təmsilçisi Şəhriyar Məmmədyarov isə 5 xalla 4 - 10-cu yerləri bölüşüb. Rəcəbov 20 min avro, Məmmədyarov isə 11 min avro mükafata sahib olub.
FİDE Qran-Prisi 4 seriyadan ibarətdir. 24 şahmatçı bunların yalnız 3-də çıxış edir. Artıq 3 seriya başa çatıb. Aktivində 340 xal olan Şəhriyar Məmmədyarov 1-ci, 241,43 xala malik Teymur Rəcəbov isə 2-ci pillədə qərarlaşıb. 4-cü seriya 15 - 26 noyabrda İspaniyanın Palma de Malyorka şəhərində təşkil olunacaq. Məmmədyarov artıq 3 seriyaya qatıldığı üçün sonuncudan kənarda qalacaq. Rəcəbov isə iştirakçılar siyahısında olacaq. Reqlamentə əsasən, 4 seriyalıq FİDE Qran-Prisinin yekununda ilk 2 yeri tutan şahmatçılar İddiaçılar Turnirinə vəsiqə qazanırlar.
S.B.
www.oxu.az
"
"Ərəb ölkələri “DÇ-2022”-nin Qətərdə keçirilməsini boykot edirlərAltı ərəb ölkəsi Beynəlxalq Futbol Federasiyasına (FİFA) futbol üzrə 2022-ci il dünya çempionatını Qətərdə keçirilməməsinə dair məktub ünvanlayıblar.
Oxu.Az The Local-a istinadən xəbər verir ki, məktubu Səudiyyə Ərəbistanı, Yəmən, Mavritaniya, BƏƏ, Bəhreyn və Misir kimi ölkələr imzalayıblar. 
Əsas səbəb kimi “iştirakçıların və azarkeşlərin terrorçuluğu dəstəkləyən ölkədə təhlükəyə məruz qalma riski” göstərilir.
S.B.
www.oxu.az
"
"Fatih Terimlə kürəkənləri əlbəyaxa olduTürkiyə millisinin baş məşqçisi Fatih Terim qalmaqala qarışıb.
Oxu.Az-ın Apasport.az-a istinadla məlumatına görə, təcrübəli mütəxəssis dava iştirakçısı olub.
Belə ki, bir kabab restoranında Terimlə yanında olduğu iddia edilən kürəkənləri Volkan Bahçakapılı və Ahmet Baran oranın işçiləri ilə əlbəyaxa olublar. Restoran əməkdaşlarının polisə verdiyi ifadəyə görə, Terimin yanındakılar məkandakı oturacaqları qırıb və onları döyüblər.
Hadisənin baş verməsinə səbəb kimi kürəkənlərdən birinin dükanı ilə restoran arasındakı hasar göstərilir. Maraqlıdı ki, restoran sahibi olan Selahattin adlı şəxs “Qalatasaray” klubunun üzvüdü və eyni zamanda Türkiyə Futbol Federasiyasında vəzifəsi var.
Fatih Terim və kürəkənləri hələlik bu məsələ ilə bağlı açıqlama verməyib.
A.S.
www.oxu.az
 
"
"Emre Mor “Fənərbağça”da - İddiaEmre Mor “Fənərbağça” ilə artıq razılığa gəlib.
Oxu.Az ntvspor-a istinadən xəbər verir ki, bu haqda Almaniyanın Bild nəşri məlumat yayıb.
Xəbərə görə, Emre Morun Dortmundla müqaviləsi bu ayın sonu bitir. Onun”Fənərbağça”ya azad oyunçu statusunda gələcəyi deyilir.
“Sarı-göylər”in icarəyə götürəcəyi 19 yaşlı ulduzun klubu ilə 500 min avroya (2 milyon TL) razılığa gəlindiyi deyilir.
www.oxu.az
"
"Leonardo Bonuççi “Milan”da - VİDEO“Yuventus”un müdafiəçisi Leonardo Bonuççi klubunu dəyişib.
Oxu.Az apasport.az -a istinadən xəbər verir ki, ulduz futbolçu “Milan”la anlaşıb.
 
İtaliya millisinin üzvü yeni komandası ilə müqavilə imzalamaq üçün artıq Milana yollanıb. Böyük izdihamın qarşıladığı Bonuççi gün gün 5 illik sazişə qol çəkəcək. Onun yeni klubunda illik məvacibi 6,5 milyon avro təşkil edəcək. 30 yaşlı oyunçunun transferi “Yuventus”a 40 milyon avro qazandırıb.
 
Qeyd edək ki, 2010-cu ildən bəri “Yuventus”un formasını geyinən Leonardo Bonuççi “Milan”ın əzəli rəqibi “İnter”in yetirməsidi.

A.H.
www.oxu.az
"
"Çingiz Abdullayev “Neftçi”dən ayrılır?Bu yaxınlarda “Neftçi”də struktur dəyişikliyi oldu. Klubun prezidenti postuna Orxan Hüseynzadə gətirildi. 
Oxu.Az xəbər verir ki, Sportfm.az saytının etibarlı mənbədən əldə etdiyi məlumata görə, bu təyinatdan sonra klubun Müşahidə Şurasının sədri Çingiz Abdullayev istefa vermək qərarına gəlib. 
Bildirilir ki, yaxın ətrafının onu bu fikrindən daşındırması cəhdləri uğursuz olub. 
Mənbənin məlumatına əsasən, tezliklə klub rəhbərliyi bu barədə rəsmi açıqlama verəcək. 
S.B.
www.oxu.az
"
"Sneyder “Qalatasaray”la yollarını ayırıbHollandiyalı yarımmüdafiəçi Uesli Sneyder Türkiyənin “Qalatasaray” klubu ilə yollarını ayırıb.
Oxu.Az-ın xəbərinə görə, bu barədə klubun rəsmi saytında məlumat verilir.
Bildirilir ki, futbolçunun klubla müqaviləsinin müddəti 2018-ci ilin yayında bitirdi, lakin Sneyder komandadan 2017-2018-ci il mövsümü üçün təminatlı 4,5 milyon avrodan imtina edib.
Sneyder həmçinin növbəti 3 il ərzində Türkiyədə hər hansı klubda çıxış edə bilməyəcək, əks halda o, 20 milyon avro təzminat ödəməli olacaq.
33 yaşlı futbolçu 2013-cü ilin yanvarından “Qalatasaray”da çıxış edirdi. İki dəfə Türkiyə çempionu olub, bir dəfə ölkə Kuboku və bir dəfə Superkubokun qalibi olub. 
S.B.
www.oxu.az
"
"Qurban Qurbanov: Hazırda bizi nə “Şerif, nə də “Kukesi” maraqlandırır“Hazırda bizi nə “Şerif, nə də “Kukesi” maraqlandırır”.
Oxu.Az Trend-ə istinadən xəbər verir ki, bunu “Qarabağ” futbol klubunun baş məşqçisi Qurban Qurbanov Çempionlar Liqasının III təsnifat mərhələsinin püşkünü şərh edərkən deyib.
Qeyd edək ki, “Qarabağ” II mərhələdəki rəqibi “Samtredia”nı məğlub edəcəyi təqdirdə, növbəti mərhələdə “Şerif” (Moldova) - “Kukesi” (Albaniya) cütünün qalibi ilə qarşılaşacaq.
Komandanın baş məşqçisi püşklə bağlı fikirlərini bildirib: “Hazırda bizi nə “Şerif, nə də “Kukesi” maraqlandırır. İyulun 18-i baş tutacaq “Samtredia” ilə cavab oyununa hazırlaşırıq. Bütün fikrimizi bu qarşılaşmaya yönəltmişik”.
www.oxu.az
"
"Azərbaycanlı futbolçusu Almaniya klubu ilə müqavilə bağladıAzərbaycan milli komandasının futbolçusu Dmitri Nazarov formasını geyindiyi Almaniyanın “Aue” klubu ilə müqaviləsinin müddətini vaxtından əvvəl uzadıb.
Oxu.Az Report-a istinadən xəbər verir ki, 27 yaşlı hücumçunun yeni anlaşması 30 iyun 2021-ci ilə qədər nəzərdə tutulub. Mövcud sövdələşmə isə 2018-ci ilin yayınadək idi. 
Rəsmi müqaviləyə qol çəkən Nazarov təəssüratlarını bölüşüb: “Çox yaxşı müzakirələr getdi və tezliklə ortaq məxrəcə gəldik. Bu, daha çox “Aue”də qalmaq istəyimlə bağlı idi”.
Qeyd edək ki, Dmitri Nazarov ötən mövsüm “Ertsebirge Aue”nin heyətində 9 qol vurub və 5 məhsuldar ötürmə verib. O, 2016-cı ilin yayından bu komandada çıxış edir. 
Yığma üzvü hazırda barmağından zədəli olduğu üçün məşqlərdən kənar qalıb. Nazarov 2018-ci il dünya çempionatının seçmə qrup mərhələsində yeganə qolunu martın 26-da Bakıda Almaniyanın qapısından keçirib - 1:3. 
E.Ə.
www.oxu.az
 
"
"“Qalatasaray” Azərbaycana gələ bilərBu gün Avropa Liqasının III təsnifat mərhələsinin püşkü atılıb. 
Oxu.Az xəbər verir ki, Apasport.az saytının məlumatına görə, İsveçrənin Nyon şəhərindəki tədbirdə II təsnifat mərhələsinin 33 cütü və mübarizəyə yeni qoşulacaq 25 klub iştirak edib.
Onlar növbəti raundun 29 cütünü təşkil edib. Azərbaycan klublarından “Qəbələ”, “İnter” və “Zirə”nin də mümkün rəqibləri bilinib.
Belə ki, bu komandaların yer aldığı cütlərin qarşılaşacağı rəqibə aydınlıq gəlib.
“Qəbələ” – “Yagelloniya” cütünün qalibi “Panatinaikos”la (Yunanıstan) ilə üz-üzə gələcək. Təmsilçimiz mərhələ keçsə, ilk oyun Afinada baş tutacaq.
“Astra” - “Zirə” qarşılaşmasında güclü olan komanda isə “Aleksandriya” (Ukrayna) ilə münasibətlərinə aydınlıq gətirəcək. Qəsəbə klubu bu səddi adlasa, ilk matçı evdə oynayacaq.
“İnter” – “Fola” cütündə mərhələ adlayacaq klub isə “Ostersun” (İsveç) -  “Qalatasaray” (Türkiyə) cütünün qalibi ilə qarşılaşacaq. Bu komandaların ilk oyunuda isveçlilər qalib gəlib – 2:0. Bakılıların yer aldığı cütün qalibi ilk qarşılaşmanı səfərdə keçirəcək.
Qeyd edək ki, III təsnifat mərhələsinin ilk oyunları iyulun 27-də, cavab matçları avqustun 3-də keçiriləcək.
E.Ə.
www.oxu.az
"
"“Qarabağ”ın rəqibi müəyyənləşdi“Qarabağ”ın rəqibi Çempionlar Liqasının III təsnifat mərhələsinin püşkatma mərasimi zamanı məlum olub.
Oxu.Az xəbər verir ki, Ağdam komandası Gürcüstan “Samtredia”sını üstələsə, “Şerif” (Moldova) – “Kukesi” (Albaniya) cütünün qalibi ilə qarşılaşacaq.
Qeyd edək ki, III təsnifat mərhələsinin oyunları iyulun 25-26-da və avqustun 1-2-də keçiriləcək
E.Ə.
www.oxu.az
"
"Reynaldo İsveçrə komandasına keçdi“Qarabağ” futbol klubunun keçmiş hücumçusu Reynaldo öz karyerasına İsveçrədə davam edəcək.
Oxu.Az Türkiyə KİV-ə istinadən xəbər verir ki, braziliyalı futbolçu “Adanaspor”la müqaviləni ləğv edərək İsveçrənin “Young Boys” komandasına keçib.
Xatırladaq ki, Reynaldo “Qarabağ” futbol klubun tərkibində üç dəfə Azərbaycan çempionu olub.
E.Ə.
www.oxu.az
"
"“Milan” və “Fənərbaxça” klublarımıza rəqib ola bilərAzərbaycan klublarının futbol üzrə Avropa Liqasının III təsnifat mərhələsinin püşkatma mərasimindəki mümkün rəqiblərinin sayı azaldılıb. 
Oxu.Az report.az-a xəbər verir ki, ""Zirə"" - ""Astra"" (Rumıniya) cütü səpələnmişlər, ""İnter"" - ""Fola Eş"" (Lüksemburq) və ""Qəbələ"" - ""Yagelloniya"" (Polşa) cütləri əpələnməmişlər səbətində yer alıb. 
""Qəbələ"" Polşa ""Yagelloniya""sını keçsə, PSV (Hollandiya), ""Fənərbağça"" (Türkiyə), ""Krasnodar"" (Rusiya), ""Şkendiya"" (Makedoniya) / HİK (Finlandiya) cütünün qalibi (ilk oyunda ""Şkendiya"" evdə 3:1 hesablı qələbə qazanıb), ""Panatinaikos"" (Yunanıstan) ilə qarşılaşacaq.  
""İnter"" Lüksemburq ""Fola ""Eş""ini üstələsə, bu komandalardan biri ilə qarşıılaşacaq:
1. ""Ostersun"" (İsveç) / ""Qalatasaray"" (Türkiyə) cütünün qalibi (İlk oyun - 2:0)
2. ""Milan"" (İtaliya)
3. ""Bordo"" (Fransa)
4. ""Makkabi"" (Təl-Əviv, İsrail) / ""Reykyavik"" (İslandiya) cütünün qalibi (İlk oyun - 3:1)
5. ""Hayduk"" (Split, Xorvatiya) / ""Levski"" (Sofiya, Bolqarıstan) (İlk oyun - 1:0)
6. ""Hoqesund"" (Norveç) / ""Lex"" (Poznan, Polşa) cütünün qalibi (İlk oyun - 3:2)
""Zirə"" Rumıniya ""Astra""sını üstələsə, bu komandalardan biri ilə qarşılaşacaq:
1. ""İrtış"" (Pavlodar, Qazaxıstan) / ""Srvena Zvezda"" (Serbiya) cütünün qalibi (İlk oyun - 1:1)
2. ""Aleksandriya"" (Ukrayna)
3. ""Altax"" (Avstriya) - ""Dinamo"" (Brest, Belarus) (İlk oyun - 1:1)
4. ""Aberdin"" (Şotlandiya) / ""Şiroki Briyeq"" (Bosniya və Herseqovina) cütünün qalibi (İlk oyun - 1:1) 
4. ""Rujomberok"" (Slovakiya) / ""Brann"" (Norveç) cütünün qalibi (İlk oyun - 0:1)
5. ""Beytar (Yerusəlim, İsrail) / ""Botev"" (Plovdiv, Bolqarıstan) (İlk oyun - 1:1)
Qeyd edək ki, püşkatma mərasimi Bakı vaxtı ilə saat 15:00-da başlanacaq. 
www.oxu.az
"
"""Qarabağ""ın potensial rəqibləri – 5 mümkün variant“Qarabağ”ın Çempionlar Liqasının III təsnifat mərhələsinin püşkatma mərasimi zamanı potensial rəqiblərinin sayı azalıb.
Oxu.Az report.az-a istinadən verdiyi məlumata görə, səpələnmişlər siyahısında yer alan Ağdam komandası Gürcüstan “Samtredia”sını üstələsə, 4 cütün qalibi və ya George Hacının rəhbərlik etdiyi Rumıniya ""Viitorul""u ilə qarşılaşacaq. 
“Partizan” (Serbiya) - “Buduçnost” (Podqoritsa) (Monteneqro)
“Riyeka” (Xorvatiya) - “TNS” (Uels)
“Şerif” (Moldova) – “Kukesi” (Albaniya)
“Hapoel” (Beer-Şeva, İsrail) - 2Honved (Macarıstan)
“Viitorul” (Rumıniya)
www.oxu.az
"
"Avropa Liqasının II təsnifat mərhələsinə start verildi – NƏTİCƏLƏRAvropa Liqasının II təsnifat mərhələsinə start verilib. 
Oxu.Az xəbər verir ki, ilk oyunlar çərçivəsində 32 qarşılaşma baş tutub.
 
Avropa Liqası
II təsnifat mərhələsi, ilk oyunlar
13 iyul
“İrtış” (Qazaxıstan) – “Srvena Zvezda” (Serbiya) - 1:1
Qollar: Zivkoviç, 90+3 - Boakye, 51
“Kayrat” (Qazaxıstan) - “Skenderbeu” (Albaniya) - 1:1
Qollar: Qohu, 9 - Nimaqa, 72
“Makkabi” (Təl-Əviv, İsrail) - “Reykyavik” (İslandiya) - 3:1
Qollar: Şonfild, 65, Kyartansson, 79, Atzili, 82 - Palmason, 58
“Rabotniçki” (Makedoniya) - “Dinamo” (Minsk, Belarus) - 1:1
Qollar: Naydenov, 90+1 - Kvasçinski, 53
“Şkendiya” (Makedoniya) - HİK (Finlandiya) - 3:1
Qollar: İbraimi, 45, 59, 63 - Yallo, 35
“Rujomberok” (Slovakiya) - “Brann” (Norveç) - 0:1
Qol: Akosta, 47
“Kalyu” (Estoniya) - “Videoton” (Macarıstan) - 0:3
Qol: Patkay, 8, Sçepoviç, 46, 74
“Brondbü” (Danimarka) - “Vaasa” (Finlandiya) - 2:0
Qollar: Pukki, 16, Fisker, 28
“Altax” (Avstriya) - “Dinamo” (Brest, Belarus) - 1:1
Qol: Pisinger, 49 - Sedko, 74
“Liepaya” (Latviya) - “Suduva” (Litva) - 0:2
Qollar: Verbikas, 18, Laukzemis, 75
“Vaduts” (Lixtenşteyn) - “Odd” (Norveç) - 0:1
Qol: Okkean, 42
“Hoqesund” (Norveç) - “Lex” (Polşa) - 3:2
Qollar: Abdi, 24, Hayradinoviç, 71, İbrahim, 73 - Mayevski, 75, Yevtiç, 90+3
“Ostersun” (İsveç) -  “Qalatasaray” (Türkiyə) - 2:0
Qol: Qoddos, 68, Hopkut, 90+2
“Qəbələ” (Azərbaycan) - “Yagelloniya” (Polşa) - 1:1
Qollar: Monroz, 47 - Romançuk, 15
“Apollon” (Kipr) - “Zarya” (Moldova) - 3:0
Qollar: Şembri, 10, Da Silva, 21, Pedro, 28
“Astra” (Rumıniya) - “Zirə” (Azərbaycan) - 3:1
Qollar: Yonita, 31, Dandea, 55, Le Tallek, 74 - Rəşad Sadiqov, 34
“Valletta” (Malta) - “Utrext” (Hollandiya) - 0:0
“Proqres” (Lüksemburq) - AEL (Kipr) - 0:1
Qol: Arruabarena, 66
“Beytar” (İsrail) - “Botev” (Bolqarıstan) - 1:1
Qollar: Kahlia, 11 - Yusein, 73
“Norçepinq” (İsveç) - “Trakay” (Litva) - 2:1
Qollar: Andersson, 32, Holmberq, 61 - Dorley, 66
“Slovan” (Slovakiya) - “Lyunqbyu” (Danimarka) - 0:1
Qol: Kyaer, 75
“Trençin” (Slovakiya) - “Bney Yehuda” (İsrail) - 1:1
Qollar: Paur, 59 - Valskis, 3
“Hayduk” (Xorvatiya) - “Levski” (Bolqarıstan) - 1:0
Qol: Futaks, 24
“Şturm” (Avstriya) - “Mladost” (Monteneqro) - 0:1
Qol: Krkotiç, 2
“Jelezniçar” (Bosniya və Herseqovina) - AİK (İsveç) - 0:0
“Kork Siti” (İrlandiya) - AEK (Kipr) - 0:1
Qol: Truyol, 70
“Aberdin” (Şotlandiya) - “Şiroki Briyeq” (Bosniya və Herseqovina) - 1:1
Qollar: Kristie, 17 - Markoviç, 69
“Osiyek” (Xorvatiya) - “Lütsern” (İsveçrə) - 2:0
Qollar: Eyupi, 66, Qrezda, 79
“Ferensvaroş” (Macarıstan) - “Midtyulland” (Danimarka) - 2:4
Qollar: Botka, 22, Varka, 42 - Poulsen, 45+1, 61, 67, Onuaçu, 90
“Şemrok Rovers” (İrlandiya) - “Mlada Boleslav” (Çexiya) - 2:3
Qollar: Burke, 48, 90+2 - Mebratu, 35, 63, Çramosta, 88
“Panionios” (Yunanıstan) - “Qoritsa” (Sloveniya) - 2:0
Qollar: Yesil, 12, 47
“Valyur” (İslandiya) - “Domjale” (Sloveniya) - 1:2
Qollar: Larusson, 36 - Repas, 23, İbriçiç, 73
E.Ə.
www.oxu.az
"
"Runi “Everton”a möhtəşəm qolla qayıtdı – VİDEOİngiltərənin “Everton” klubunun hücumçusu Ueyn Runi komandaya qayıdışını möhtəşəm qolla qeyd edib.
Oxu.Az-ın məlumatına görə, hücumçu Keniyanın “Qor Maxia” klubuna qarşı yoldaşlıq oyununun 35-ci dəqiqəsində fərqlənib.
Runi 30 metr məsafədən topu qapıya göndərib. Qarşılaşma “Everton”un 2:1 hesablı qələbəsi ilə yekunlaşıb.
Xatırladaq ki, Ueyn Runi iyulun 9-da “Mançester Yunayted”dən “Everton”a transfer olunub. Liverpul komandasının heyətində o, 2002-ci ildə Premyer-Liqada ilk matçına çıxmışdı. 2004-cü ildə Runi 20 milyon funt sterlinqə “Mançester Yunayeted” klubuna transfer edilmişdi. 

S.B.
www.oxu.az
"
"Azərbaycanın futbol çempionatında – YENİ KLUBAzərbaycan I Divizionunda çıxış etmək üçün daha bir komanda müraciət edib.
Oxu.Az-ın Report-a istinadən məlumatına görə, bu barədə jurnalistlərə Peşəkar Futbol Liqasının prezidenti Ramin Musayev açıqlama verib. 
Onun sözlərinə görə, həmin komandanın adı “Göyçay”dir.
Daha öncə ""Binə""nin də eyni istəklə PFL-ə baş vurduğunu xatırladan R.Musayev artıq I Divizionda iştirakçı sayının 12-yə yüksəldiyini bildirib. O, qarşıdakı mövsümdə aşağı liqanın daha maraqlı keçəcəyini əlavə edib.
Premyer Liqanın püşkatma mərasimi isə avqustun 1-2-də olacaq. R.Musayev tədbirin gecikməsini hazırda 4 klubun avrokuboklarda mübarizəni davam etdirməsi ilə əlaqələndirib. 
S.B.
www.oxu.az
"
"“Zirə” səfərdən məğlub qayıdırAzərbaycanın “Zirə” klubu Avropa Liqasının II təsnifat mərhələsi çərçivəsində ilk oyununa çıxıb.
Oxu.Az-ın məlumatına görə, səfərdə Rumıniyanın “Astra” komandasının qonağı olan qəsəbə təmsilçisi 3:1 hesabı ilə məğlub olub.
Meydan sahiblərinin heyətində Aleksandru İonita, Aleksandru Dandea və Le Tallek, müvafiq olaraq 31, 55 və 74-cü dəqiqələrdə fərqləniblər. 
“Zirə”nin yeganə qolunun müəllifi Rəşad Sadiqov olub.
Cavab qarşılaşması iyulun 20-də Bakıda keçiriləcək.
S.B.
www.oxu.az
"
"“Qəbələ” avrokuboklarda ilk matçına çıxdı – VİDEOFutbol üzrə Avropa Liqasının II təsnifat mərhələsinin oyunları keçirilib.
Oxu.Az-ın məlumatına görə, Azərbaycanın “Qəbələ” klubu Bakıda “Bakcell Arena”da Polşanın “Yagelloniya” komandasını qəbul edib.
Matç 1:1 hesabı ilə yekunlaşıb. Hesabı 15-ci dəqiqədə qonaqlar açıblar. Taras Romançuk adını tabloya yazdırıb.
“Qəbələ”nin bərabərlik topunu qarşılaşmanın 47-ci dəqiqəsində Stiven Monroz vurub.
Cavab oyunu bir həftə sonra Polşada keçiriləcək.

S.B.
www.oxu.az
"
"Samboçunun intiharı ilə bağlı rəsmi məlumat: Telefonundan mesaj tapıldıBakı şəhər Prokurorluğu gənc samboçunun intihar etməsi ilə bağlı rəsmi məlumat yayıb.
Oxu.Az xəbər verir ki, məlumatda bildirilib ki, iyulun 4-də Binəqədi qəsəbəsində yaşayan 1999-cu il təvəllüdlü Dünyamalıyev Rəşad Vladislav oğlunun yaşadığı evin həyətində olan turnikdən özünü asaraq öldürməsi barədə rayon prokurorluğuna daxil olmuş məlumat əsasında rayon prokurorluğu və Polis İdarəsinin əməkdaşları tərəfindən məhkəmə-tibb ekspertinin iştirakı ilə hadisə yerinə və meyitə baxış keçirilib, iş üçün əhəmiyyət kəsb edən maddi sübutlar götürülüb və digər zəruri prosessual hərəkətlər yerinə yetirilib.
R.Dünyamalıyevin meyitinin xarici müayinəsi zamanı boyun nahiyyəsində stranqulyasion şırımdan başqa hər hansı xəsarət aşkar olunmayıb. Hadisə yerinə baxış zamanı meyitin yanında aşkar edilmiş mərhuma məxsus “Samsung” markalı mobil telefona baxış zamanı telefonun ismarıclar bölümündə fon şəkilində özünə qəsd edəcəyi ilə bağlı hamıdan üzr istəməsi barədə anası, bacısı, məşqçiləri və bibisinə ünvanlanmış müraciət müəyyən edilib.
Fakta görə rayon prokurorluğunda Cinayət Məcəlləsinin 125-ci (özünü öldürmə həddinə çatdırma) maddəsi ilə cinayət işi başlanıb.
Cinayət işinin hərtərəfli, tam və obyektiv araşdırılması məqsədilə iş üzrə məhkəmə-tibb, məhkəmə-psixoloji eskpertizaları təyin edilib, R.Dünyamalıyevin ailə üzvlərinin, qonşuların və digər şəxslərin ifadələri alınıb.
İlkin araşdırmalarla müəyyən edilib ki, R.Dünyamalıyev valideynləri və bacısı ilə birlikdə yaşadığı ünvanda səhər saatlarında evdə tək olmasından istifadə edərək intihar edib. Araşdırmalarla həmçinin müəyyən edilib ki, sağlığında R.Dünyamalıyevlə amansız rəftar edən, mütəmadi olaraq ləyaqətini alçaltmaqla hədə-qorxu gələrək özünü öldürmə həddinə çatdıran şəxs olmayıb, eləcə də, mərhumun hər hansı şəxsə borcu olmayıb.
Hazırda iş üzrə zəruri istintaq tədbirləri davam etdirilir.
Qeyd edək ki, R.Dünyamalıyev sambo üzrə gənclərdən ibarət Azərbaycan millisinin üzvü idi. O, ikiqat Avropa çempionudur.
E.Ə.
www.oxu.az
"
"“Zenit”, “Milan”, “Fənərbaxça”, “Everton”  Bakıya gələ bilər - PÜŞKATMASabah Avropa Liqasının III təsnifat mərhələsinin püşkatma mərasimi keçiriləcək.
Oxu.Az apasport.az-a istinadən xəbər verir ki, İsveçrənin Nyon şəhərində Bakı vaxtı ilə saat 15:00-da başlayacaq tədbirdə Azərbaycan klublarının da mümkün rəqibləri bəlli olacaq. Söhbət Avropa Liqasında çıxış edən “Qəbələ”, “İnter” və “Zirə”dən gedir. Onların yer aldığı II təsnifat mərhələsinin cütləri də tədbirə qatılacaq.
Ümumiyyətlə, püşkatmada mübarizəyə yeni qoşulacaq 25 klub və 33 cütlük iştirak edəcək. Bu 91 komandadan artıq səbətlərə də bölünüb. Cütlüklər daha reytinqli rəqibin əmsalına əsasən səpələnib-səpələnmədiyini bilib.
Güclü “Astra”ya rəqib olan “Zirə” rumıniyalıların əmsalına görə səpələnmişlərdəndir. Bu cütlüyü nisbətən asan rəqib gözləyir. Qəsəbə klubu bu mərhələni keçsə, pley-off öncəsi də münasib rəqiblə qarşılaşmaq imkanına malikdir.
“Qəbələ” – “Yagelloniya” və “İnter” – “Fola” duellərində isə Azərbaycan təmsilçisinin reytinqi daha yüksəkdir. Lakin bu əmsal onların püşkdə səpələnmiş olmasına imkan vermir. Çünki güclülərin arasında mübarizə yeni qoşulacaq komandalar arasında adlı-sanlı, sanballı klublar da yer alıb və onların əmsalı yüksəkdir. 
“Qəbələ”ylə “İnter”in mümkün rəqibləri arasında II təsnifat mərhələsinin iştirakçısı olan “Qalatasaray”dan başqa “Zenit”, “Milan”, “Fənərbaxça”, “Everton”, artıq bir dəfə ölkəmizə gələn “Atletik” kimi nəhənglər də var.
 
Avropa Liqası
III təsnifat mərhələsi
 
Səpələnmişlər
“Zenit” (Rusiya)
“Atletik” (İspaniya)
“Ostersun” (İsveç) -  “Qalatasaray” (Türkiyə) cütünün qalibi
“Fənərbaxça” (Türkiyə)
“Sparta” (Çexiya)
“Milan” (İtaliya)
PSV (Hollandiya)
“Braqa” (Portuqaliya)
“Gent” (Belçika)
PAOK (Yunanıstan)
“Krasnodar” (Rusiya)
“Bordo” (Fransa)
“Everton” (İngiltərə)
“Marsel” (Fransa)
“Dinamo” (Zaqreb, Xorvatiya)
“Makkabi” (Təl-Əviv, İsrail) - “Reykyavik” (İslandiya) cütünün qalibi
“Frayburq” (Almaniya)
“Astra” (Rumıniya) - “Zirə” (Azərbaycan) cütünün qalibi
“Austriya” (Avstriya)
“Ferensvaroş” (Macarıstan) - “Midtyulland” (Danimarka) cütünün qalibi
“Panatinaikos” (Yunanıstan)
“Maritimo” (Portuqaliya)
“Syon” (İsveçrə)
“Hayduk” (Xorvatiya) - “Levski” (Bolqarıstan) cütünün qalibi
“Rabotniçki” (Makedoniya) - “Dinamo” (Minsk, Belarus) cütünün qalibi
“Hoqesund” (Norveç) - “Lex” (Polşa) cütünün qalibi
“Apollon” (Kipr) - “Zarya” (Moldova) cütünün qalibi
“Şkendiya” (Makedoniya) - HİK (Finlandiya) cütünün qalibi
“Şemrok Rovers” (İrlandiya) - “Mlada Boleslav” (Çexiya) cütünün qalibi
 
Səpələnməmişlər
“Jelezniçar” (Bosniya və Herseqovina) - AİK (İsveç) cütünün qalibi
“Aleksandriya” (Ukrayna)
“Osiyek” (Xorvatiya) - “Lütsern” (İsveçrə) cütünün qalibi
“Brondbü” (Danimarka) - “Vaasa” (Finlandiya) cütünün qalibi
“Kalyu” (Estoniya) - “Videoton” (Macarıstan) cütünün qalibi
“Olimpik” (Ukrayna)
“Ostende” (Belçika)
“Proqres” (Lüksemburq) - AEL (Kipr) cütünün qalibi
“Qəbələ” (Azərbaycan) - “Yagelloniya” (Polşa) cütünün qalibi
“Slovan” (Slovakiya) - “Lyunqbyu” (Danimarka) cütünün qalibi
“İrtış” (Qazaxıstan) – “Srvena Zvezda” (Serbiya) cütünün qalibi
“Trençin” (Slovakiya) - “Bney Yehuda” (İsrail) cütünün qalibi
“Kayrat” (Qazaxıstan) - “Skenderbeu” (Albaniya) cütünün qalibi
“Aberdin” (Şotlandiya) - “Şiroki Briyeq” (Bosniya və Herseqovina) cütünün qalibi
“Valletta” (Malta) - “Utrext” (Hollandiya) cütünün qalibi
“Altax” (Avstriya) - “Dinamo” (Brest, Belarus) cütünün qalibi
“Şturm” (Avstriya) - “Mladost” (Monteneqro) cütünün qalibi
“Dinamo” (Buxarest, Rumıniya)
“Kork Siti” (İrlandiya) - AEK (Kipr) cütünün qalibi
“İnter” (Azərbaycan) - “Fola” (Lüksemburq) cütünün qalibi
“Beytar” (İsrail) - “Botev” (Bolqarıstan) cütünün qalibi
“Vaduts” (Lixtenşteyn) - “Odd” (Norveç) cütünün qalibi
“Panionios” (Yunanıstan) - “Qoritsa” (Sloveniya) cütünün qalibi
“Norçepinq” (İsveç) - “Trakay” (Litva) cütünün qalibi
“Universtatya” (Krayova, Rumıniya)
“Valyur” (İslandiya) - “Domjale” (Sloveniya) cütünün qalibi
“Arka” (Polşa)
“Rujomberok” (Slovakiya) - “Brann” (Norveç) cütünün qalibi
“Liepaya” (Latviya) - “Suduva” (Litva) cütünün qalibi
A.H.
www.oxu.az
"
"İntihar edən Avropa çempionumuzun atası danışdı: Oğlumun telefonunun içindən... Azərbaycanın yeniyetmə və gənc samboçulardan ibarət yığma komandasının üzvü Rəşad Dünyamalıyevin dünyasını dəyişdiyini xəbər vermişdik.
İkiqat Avropa çempionu olan 18 yaşlı idmançı Binəqədi kəndində yaşadığı evin həyətində özünü asıb.
 Bəlli olub ki, üzücü hadisə iyulun 4-də baş verib. Həmin gün Rəşad Qazaxıstanda keçirilən Dünya Kubokuna qatılmaq üçün səfərə yollanmalıydı. Amma o, ailə üzvləri işə gedəndən sonra özünü kimanonun kəməri ilə həyətdəki turnikdən asıb.
Oxu.Az xəbər verir ki, yenicağ.az-a açıqlama verən mərhumun atası Vladislav Dünyamalıyev həmin gün işdə olduğunu deyib:
“Biz hələ də şokdayıq. Oturub saatlarla fikirləşirəm ki, Rəşad, axı niyə? Həmin günün gecəsi işdə olmuşam. Özüm dülgər sexində çalışıram. Sifarişimiz var idi deyə, səhərədək işləmişdik. Rəşad həmin gün Qazaxıstana getməliydi. Anası səhər yuxudan oyadıb ki, dur, yoxsa gecikəcəksən. O da “yaxşı, ana, dururam” deyib. Qızımla yoldaşım işə gedəndən sonra isə özünü turnikdən asıb. O, çox tərbiyəli, hər kəsin sevimlisi idi. Hansı səbəbdən intihar etdiyi isə sirr olaraq qalır. Oğlumun telefonu da istintaqa verildi, amma içindən bir şey çıxmadı. Heç bir problemi də yox idi. Azərbaycan Dövlət Bədən Tərbiyəsi və İdman Akademiyasına qəbul olmuşdu. Yeni tədris ilindən I kursda oxuyacaqdı. Amma qismət olmadı. Çempion bizi yaraladı”.
Bəzi mətbuat orqanlarında Rəşadla atası arasında problemin olduğu yazılıb. Lakin, mərhumun yaxınlarının və qonşuların dediyinə görə, Rəşadla atası arasında hər hansı bir problem olmayıb. Dost-tanış Vladislav Dünyamalıyevi övladına dəstək olan, onu çox istəyən biri kimi tanıyır.
Qeyd edək ki, Vladislav oğlunun intihar zamanı istifadə etdiyi turniki artıq həyətdən söküb. Mərhum Binəqədi kənd qəbiristanlığında dəfn olunub.
www.oxu.az
 
"
"İntihar edən çempionumuzun son döyüşü – VİDEOİntihar edən sambo üzrə gənclərdən ibarət Azərbaycan millisinin üzvü Rəşad Dünyamalıyevin Avropa çempionu adını qazandığı görüşün videosu yayılıb.
Oxu.Az Olke.Az-a istinadən xəbər verir ki, bu ilin aprelində Çexiyanın paytaxtı Praqada keçirilən Avropa çempionatının finalında R.Dünyamalıyev finalda rus idmançıyla üz-üzə gəlir və onu məğlub etməyi bacarır.
Qeyd edək ki, dünya çempionatının da mükafatçısı olan 18 yaşlı R.Dünyamalıyev özünü asaraq intihar edib.

E.Ə.
www.oxu.az
"
"“Qarabağ”ın rəqibləri sabah İsveçdə müəyyənləşəcək - PÜŞKATMASabah Çempionlar Liqasında III təsnifat mərhələsinin püşkü atılacaq.
Oxu.Az-ın apasport.az-a istinadən verdiyi məlumata görə, İsveçrənin Nyon şəhərində baş tutacaq tədbir Bakı vaxtı ilə saat 14:00-da başlayacaq.
Mərasimdə Azərbaycan çempionu “Qarabağ”ın da mümkün rəqibi bilinəcək.
II təsnifat mərhələsinin ilk görüşündə “Samtredia”nı (Gürcüstan) 5 cavabsız qolla üstələyən ağdamlıların tur adlaması heç kimdə şübhə doğurmur. Bu üzdən “Qarabağ” – “Samtredia” cütünün qalibi ilə düşəcək komanda və ya komandaları mümkün rəqib hesab etmək olar.
Püşkatmaya 47 klub qatılacaq. Bunlardan 13-ü mübarizəyə III təsnifat mərhələsindən başlayan klub, 34-ü isə əvvəlki raundun 17 cütüdür.
İki hissədən ibarət püşkatma mərasimində “Qarabağ” çempionluq yolunda öz rəqibini tanıyacaq. Burada 20 iştirakçı – 3 klub və 17 cütlük olacaq.
Artıq onlar reytinqinə görə səbətlərə bölünüb. Cütlərin səpələnib-səpələnməməyi favoritin əmsalına görə müəyyənləşib.
“Qarabağ”ın əmsalı 10-cu olduğu üçün Azərbaycan və Gürcüstan çempionlarının yer aldığı cüt səpələnmişlər sırasındadır. Bu da nisbətən asan rəqib vəd edir. Mümkün rəqiblərdən ikisi mübarizəyə birbaşa qoşulan klub, 8-i isə cütlükdür.
Baxmayaraq ki, 18 səpələnməmiş arasında Rumıniya və Çexiya çempionları, müvafiq olaraq “Vitorul”la “Slaviya” da var. “Astana”, “Riyeka” və “Partizan”ın yer aldığı cütlər də ideal variant sayılmır.
Qeyri-çempionlar yolunda isə 10 klub 5 cütlük təşkil edəcək. Reytinqi yüksək olan ölkələrin çempionatında mükafat qazanan komandalar da püşkdən öncə 2 səbətə bölünüb.
Çempionlar Liqası
III təsnifat mərhələsi
Çempionlar yolu
Səpələnmişlər
“Olimpiakos” (Yunanıstan)
“Linfild” (Şimali İrlandiya) - “Seltik” (Şotlandiya) cütünün qalibi
“Jilina” (Slovakiya) - “Kopenhagen” (Danimarka) cütünün qalibi
“Hibernians” (Malta) - “Zalsburq” (Avstriya) cütünün qalibi
“Jalgiris” (Litva) – “Lüdoqorets” (Bolqarıstan) cütünün qalibi
BATE (Belarus) - “Alaskert” (Ermənistan) cütünün qalibi
“Mariehamn” (Finlandiya) - “Legiya” (Polşa) cütünün qalibi
APOEL (Kipr) - “Dudelanj” (Lüksemburq) cütünün qalibi
“Zrinski” (Bosniya və Herseqovina) - “Maribor” (Sloveniya) cütünün qalibi
“Qarabağ” (Azərbaycan) -“Samtredia” (Gürcüstan) cütünün qalibi
Səpələnməmişlər
“Malmö” (İsveç) - “Vardar” (Makedoniya) cütünün qalibi
“Spartak” (Latviya) - “Astana” (Qazaxıstan) cütünün qalibi
“Partizan” (Serbiya) - “Buduçnost” (Monteneqro) cütünün qalibi
“Riyeka” (Xorvatiya) - TNS (Uels) cütünün qalibi
“Dandalk” (İrlandiya) - “Rusenborq” (Norveç) cütünün qalibi
“Şerif” (Moldova) - “Kukesi” (Albaniya) cütünün qalibi
“Hapoel” (Beyer Şeva, İsrail) - “Honved” (Macarıstan) cütünün qalibi
“Slaviya” (Çexiya)
“Hafnarfyordur” (İslandiya) - “Vikinqur” (Farer adaları) cütünün qalibi
“Vitorul” (Rumıniya)
Qeyri-çempionlar yolu
Səpələnmişlər
“Dinamo” (Kiyev, Ukrayna)
“Ayaks” (Hollandiya)
“Viktoriya” (Çexiya)
MOİK (Rusiya)
“Brügge” (Belçika)
Səpələnməmişlər
“Styaua” (Rumıniya)
“Yanq Boyz” (İsveçrə)
“Nitsa” (Fransa)
“Başakşehər” (Türkiyə)
AEK (Yunanıstan)
Z.Q.
www.oxu.az
"
"Azərbaycanlı idmançı dünya çempionu oldu – FOTO İyul ayının əvvəlində Qazaxıstanın paytaxtı Astanada Şinkiokuşinkay üzrə dünya çepionatı keçirilib.
Çempionatda qızıl medalı azərbaycanlı idmançı Səlahət Həsənov qazanıb. 
Oxu.Az xəbər verir ki, Astanada 1-2 iyul tarixlərində keçirilən Dünya çempionatında 192 idmançı iştirak edib. Kişilər arasında yarışa 4 çəki dərəcəsində, hər birində 32 idmançı qatılıb.
Səlahət Həsənov 1994-cü ildə Cəllilabad rayonu Əsədli kəndində anadan olub. 2009-cu ildən karatenin bu növü ilə məşğul olur. 
4 qat  Avropa çempionu olan həmyerlimiz karatenin Şinkiokuşinkay növü üzrə bütün Qafqazda yeganə dünya çempionudur. 5 döyüş keçirən idmançımız 75 kq çəki dərəcisəndə mübarizə aparıb. 
1999-cu ildən Azərbaycanda fəaliyyət göstərən Şinkiokuşinkay federasiyasının yetirməsi olan Səlahət Həsənov əldə etdiyi uğura görə federasiyanın prezidenti Natiq Heydərova, vitse-prezident Allahverdi Rüstəmova, məşqçilər Ələsgər Qarayev, İkram Quliyev və  baş məşqçi Samir Məmmədova minnətdarlığını bildirib.
Qeyd etmək istərdik ki, karatenin bu növündə döyüşlər tam kontaktlı, heç bir qoruyucu vasitələr olmadan həyata keçirilir. Yeganə şərt isə baş nahiyyəsinə əllə zərbə endirilməsinin qadağa olmasıdır. 























Səbinə Səmidxan
www.oxu.az
"
"İntihar edən dünya çempionunun məşqçisi: Rəşad təkcə özünü öldürmədiRəşad tək özünü öldürmədi, bizi də öldürdü getdi.
Oxu.Az xəbər verir ki, bu sözləri Rəşad Dünyamalıyevin məşqçisi, Sambo Federasiyası hakimlər kollegiyasının sədri, əməkdar məşqçi Cabir İsmayılov teleqraf.com-a danışarkən deyib.
Məşqçinin sözlərinə görə, Rəşad komanda ilə Qazaxıstana, Nursultan Nazarbayev şərəfinə keçirilən Dünya kuboku yarışına gedəcəkdi: “Vədələşdiyimiz vaxtdan yarım saat ötməsinə baxmayaraq, Rəşad gəlib çıxmırdı. Əlaqə saxlamağa çalışdıq, telefonu götürmədi. Sonra zəng edib dedilər ki, özünü turnikdən asıb. Srağagün 7 mərasimi idi.
Rəşad bütün yarışlarda yüksək nəticə göstərən idmançı idi. 5 yaşından sambo ilə məşğul olurdu. Federasiyanın ona ümidləri böyük idi. Bilmirik niyə belə etdi, heç bir narahatlığı yox idi.
Səhər anası oyadıb ki, dur get, gecikərsən. Deyib, sən get, mən atamla gedərəm. Sonra ağlına nə gəlib, nə fikirləşibsə, belə addım atıb.
Qız sevmirdi, deyək ki, qıza görə olub. Rəşadın anası milliyətcə rusdu. Atası da bir az içki aludəçisidi. Evə gəlib tez-tez Rəşadı döydüyü deyilir.
Amma Rəşad çox ağır təbiətli, tərbiyəli uşaq idi. Danışığını, oturuşunu-duruşunu bilən idi. Düzdü, imkansız ailədən idi. Anası-bacısı işləyirdi. Nə isə... Onu biz əlimizdə böyütmüşdük. Heyf!”
Qeyd edək ki, sambo üzrə gənclərdən ibarət Azərbaycan millisinin üzvü Rəşad Dünyamalıyevin intiharı barədə xəbər bu gün yayılıb. 18 yaşlı idmançının özünü asdığı bildirilir.
Azərbaycanın yeniyetmə və gənc samboçulardan ibarət yığma komandasında çıxış etmiş Rəşad Dünyamalıyev iki dəfə Avropa çempionu olub. Dünya çempionatının da mükafatçısı olan Dünyamalıyev sonuncu dəfə 2017-ci ilin aprel ayında Çexiyanın paytaxtı Praqada keçirilən Avropa çempionatında qızıl medal qazanıb.
A.H.
www.oxu.az
"
"Çempionlar Liqasında II təsnifat mərhələsinin ilk oyunları keçirilib – NƏTİCƏLƏRİyunun 12-də Çempionlar Liqasında II təsnifat mərhələsinin ilk oyunları çərçivəsində 12 matç keçirilib. 
Oxu.Az xəbər verir ki, ilk oyun günündə 4 qarşılaşma ilə start götürən mərhələ növbəti matçlarla davam edib.
Çempionlar Liqası
II təsnifat mərhələsi, ilk oyunlar
 
12 iyul
“Spartaks” (Latviya) - “Astana” (Qazaxıstan) - 0:1
Qol: Tvumasi, 73
 
“Zrinski” (Bosniya və Herseqovina) - “Maribor” (Sloveniya) - 1:2
Qollar: Todoroviç, 89 - Zahoviç, 43, Tavares, 90+4 (pen.)
 
“Malmö” (İsveç) - “Vardar” (Makedoniya) - 1:1
Qollar: Brororson, 75 - Nikolov, 63
 
APOEL (Kipr) - “Dudelanj” (Lüksemburq) - 1:0
Qol: Bertolyo, 71
 
“Şerif” (Moldova) - “Kukesi” (Albaniya) - 1:0
Qol: Badibanqa, 79
 
“Hapoel” (Beyer Şeva, İsrail) - “Honved” (Macarıstan) - 2:1
Qollar: Vitor, 35, Eynbinder, 52 - Lanzafame, 63
 
BATE (Belarus) - “Alaskert” (Ermənistan) - 1:1
Qollar: Rios, 43 - Rios, 78 (öz qapısına)
 
“Mariehamn” (Finlandiya) - “Legiya” (Polşa) - 0:3
Qollar: Gilyerme, 8, Nagi, 40, Hamalaynen, 44
 
“Jalgiris” (Litva) – “Lüdoqorets” (Bolqarıstan) - 2:1
Qollar: Nyuadzi, 78, Kukles, 89 - Kniçet, 18
 
“Jilina” (Slovakiya) - “Kopenhagen” (Danimarka) - 1:3
Qol: Şpalek, 37 - Pavloviç, 68, 73, 83
 
“Dandalk” (İrlandiya) - “Rusenborq” (Norveç) - 1:1
Qollar: Makmillan, 18 - Reqinyusen, 44
 
“Hafnarfyordur” (İslandiya) - “Vikinqur” (Farer adaları) - 1:1
Qollar: Palsson, 49 - Laval, 73
E.Ə.
www.oxu.az
"
"Dünyanın ən bahalı idman klubları – SİYAHIForbes jurnalı dünyanın ən bahalı idman klublarının reytinqini açıqlayıb.
Oxu.Az-ın xəbərinə görə, məlumat nəşrin saytında yerləşdirilib.
Siyahıya ABŞ-ın Milli Futbol Liqasının (MFL) klubu “Dallas Kovboyz” başçılıq edib. Klub 4,2 milyard dollar qiymətində dəyərləndirilib. İkinci yerdə Əsas Beysbol Liqasının (MLB) klubu “Nyu-York Yankis” (3,7 milyard dollar), üçdə isə İngiltərənin “Mançester Yunayted” futbol klubu (3,69 milyard dollar) qərarlaşıb.
Madridin “Real” klubu ikinci yerdən beşə düşüb. Kral klubunun qiyməti 3,58 milyard dollar təşkil edib. 
Ümumilikdə ilk əlliliyə Avropanın yeddi futbol klubu, Milli Basketbol Assosiasiyasının (NBA) yeddi komandası, MLB-nin 8 klubu və MFL-in səkkiz komandasının adı daxil olunub.
S.B.
www.oxu.az
"
"Silahlı gömrükçülər Ronaldonun yaxtasında axtarış aparıblarİspaniya gömrük xidmətinin silahlı əməkdaşları Madridin “Real” klubu və Portuqaliya yığmasının hücumçusu Kriştiano Ronaldonun yaxtasında axtarış keçiriblər. 
Oxu.Az-ın xəbərinə görə, bu barədə iyulun 12-də The Sun qəzeti məlumat yayıb.
Portuqaliyalı futbolçu ailəsi və sevgilisi Corcina Rodriqeslə birlikdə Balear adalarında istirahət edir. Axtarış zamanı Ronaldo yaxınları ilə birgə Formentera adasının sahilində restoranlardan şam edirdi.
Axtarış bir saatdan çox davam edib. Qeyd olunur ki, reyd zamanı futbolçu sakit dayanıb və gömrük əməkdaşları ilə danışmayıb. 
Ronaldonun yaxtasında axtarış aparılmasının səbəbləri məlum deyil. 
S.B.
www.oxu.az
"
"Dani Alvesin yeni klubu məlum oldu“Yuventus” klubunun braziliyalı müdafiəçisi Dani Alves Fransanın PSJ komandasına transfer olunub.
Oxu.Az-ın xəbərinə görə, bu barədə Fransa klubunun rəsmi saytında məlumat verilir.
Braziliyalı müdafiəçi ilə iki illik müqavilə imzalanıb.
Alvesin PSJ-də bir həftəyə 260 min avro alacaq. Bundan əvvəl o, “Mançester Siti”dən gələn 135 min avroluq təklifi qəbul etməmişdi.
Futbolçu yeni klubunda 32 nömrə altında çıxış edəcək.
S.B.
www.oxu.az
"
"“İnter”-“Fola” matçında dramatik sonluq – VİDEOFutbol üzrə Avropa Liqasının II təsnifat mərhələsinə start verilib.
Oxu.Az-ın məlumatına görə, Azərbaycanın “İnter” klubu Lüksemburqun “Fola” komandasını qəbul edib.
“Dalğa Arena”da keçirilən matç Bakı təmsilçisinin minimal hesablı qələbəsi ilə yekunlaşıb.
Qarşılaşmada yeganə qolu 89-cu dəqiqədə Mirhüseyn Seyidov vurub.
Cavab qarşılaşması iyulun 20-də Lüksemburqda keçiriləcək.

S.B.
www.oxu.az
"
"18 yaşlı Avropa çempionumuz intihar etdi – FOTOSambo üzrə gənclərdən ibarət Azərbaycan millisinin üzvü Rəşad Dünyamalıyev intihar edib.
Oxu.Az xəbər verir ki, Yenicag.az-ın əldə etdiyi məlumata görə, 18 yaşlı idmançının özünü asdığı bildirilir. 
Hələlik intiharın hansı səbəbdən baş verdiyi bəlli deyil. Faktla bağlı araşdırma aparılır.
Qeyd edək ki, Azərbaycanın yeniyetmə və gənc samboçulardan ibarət yığma komandasında çıxış etmiş Rəşad Dünyamalıyev iki dəfə Avropa çempionu olub. Dünya çempionatının da mükafatçısı olan Dünyamalıyev, sonuncu dəfə 2017-ci ilin aprel ayında Çexiyanın paytaxtı Praqada keçirilən Avropa çempionatında qızıl medal qazanmışdı.








S.B.
www.oxu.az
"
"Azərbaycanın bəzi idmançıları doppinq-testdə tutuldu - RƏSMİAzərbaycanın bəzi idmançılarından götürülmüş dopinq-testlər müsbət nəticə verib.
Oxu.Az Report-a istinadən xəbər verir ki, bu barədə Azərbaycan Milli Antidopinq Agentliyinin (AMADA) icraçı direktoru Şəfəq Hüseynli bildirib.
Onun sözlərinə görə, IV İslam Həmrəyliyi Oyunlarından sonra müxtəlif milli federasiyaların ümumilikdə 109 idmançısını əhatə edən prosesin yekununda xoşagəlməz hallar aşkarlanıb. Lakin Ş.Hüseynli idman növlərini, idmançıların adlarını və sayını hələlik açıqlamaq istəməyib. AMADA rəhbəri bu barədə yaxın vaxtlarda geniş məlumatın veriləcəyini bildirib.
Qeyd edək ki, dopinq-testlər Almaniyanın Köln şəhərindəki antidopinq laboratoriyasında analizdən keçirilib. 
S.S.
www.oxu.az
"
"Sinxron üzgüçülüyün adı dəyişdirilə bilərMacarıstanda 22 iyulda Beynəlxalq Üzgüçülük Federasiyasının konqresi (FINA) sinxron üzgüçülüyün adının dəyişdirilməsi məsələsini müzakirə edəcək.
Oxu.Az-ın məlumatına görə, keçmiş sinxron üzgüçü, hazırda FINA-nın texniki komitəsinin üzvü olan Olqa Brusnukuna “R-Sport”a müsahibəsi zamanı bildirib ki, artıq gələn həftə Budapeştdə Beynəlxalq Üzgüçülük Federasiyasının baş konqresi sinxron üzgüçülüyün adının artistik üzgüçülüyə dəyişdirilməsi məsələsinə baxacaq.
Xatırladaq ki, iyulun 13-dən 30-na kimi Budapeştdə su idman növlərinin çempionatı keçiriləcək.
N.О.
www.oxu.az
"
"Bakıda yeni tennis kortu açıldı – FOTOBu gün İdman Tennis Kompleksinin əsaslı təmirdən sonra açılışı olub.
Gənclər və İdman Nazirliyinin mətbuat xidmətindən Oxu.Az-a verilən məlumata görə, tədbirdə nazir Azad Rəhimov, Azərbaycan Tennis Federasiyasının prezidenti Oqtay Əsədov və digər rəsmi şəxslər iştirak ediblər.
Bakı şəhəri, Nərimanov rayonu, S.Əbdürrəhimov küçəsi 12 ünvanda fəaliyyət göstərən İdman Tennis Kompleksi 1986-cı ildə inşa edilib. Fəaliyyət göstərdiyi müddətdə burada əsaslı təmir və yenidənqurma işləri aparılmayıb. Bu ilin birinci yarısından başlayaraq İdman Tennis Kompleksinin bina və qurğularında əsaslı təmir, yenidənqurma, cari təmir işlərinə başlanılıb və əlavə zəruri tikinti-quraşdırma işləri aparılıb.
Kompleksin əsas binası, tribunası gözətçi-keçid binası əsaslı təmir olunub, 6 ədəd tennis kortlarının xüsusi tennisit örtüyü dəyişdirilib, ətrafının metal-tor hasarı təmir edilib, işıqlandırma sistemi yenidən qurulub və müvafiq ləvazimatlarla təmin olunub.
Bundan əlavə, kompleksin fəaliyyətinin tam təmin edilməsi üçün ərazidə əlavə olaraq əsas binaya bitişik fitnes zalının tikintisi, masaj otağının tikintisi, qazanxananın tikintisi, nasosxananın tikintisi, 60 m3–lik su anbarının tikintisi, 120 m3-lik çirkab su anbarının tikintisi işləri yerinə yetirilib. Yeni sahəvari qaz xətti çəkilib, elektrik xətti bərpa olunub, çirkab su və drenaj şəbəkəsi təmir olunub.
Əsasli təmir və yenidənqurma işlərindən sonra əsas binada fitness zalı, inzibati otaqlar, kafe, gözləmə zalı-holl, məşqçi otağı, soyunub-geyinmə və duş qəbulu otaqları, sanitar qovşaqlar, sauna, təsərrüfat otağı, camaşırxana fəaliyyət göstərir. Ərazidə 6 ədəd tennis yer örtüklü açıq tennis kortları fəaliyyət göstərir.
Asfalt və tamet örtüyü vurulub, abadlıq-yaşıllaşdırma işləri həyata keçirilib. Bina və meydançalar müasir avadanlıq, mebel və ləvazimatlarla təchiz olunub.






































E.Ə.
www.oxu.az
"
"MOK: Güləş Federasiyasında böhran var“Azərbaycan Güləş Federasiyasındakı ümumi vəziyyət hamıya məlumdur. Müəyyən böhran var. Çox yerdə böhran mövcuddur, federasiyada da həmçinin. Ümid edirəm ki, yaxın vaxtlarda həll edərlər”.
Oxu.Az xəbər verir ki, bunu Milli Olimpiya Komitəsinin vitse-prezidenti Çingiz Hüseynzadənin “Report”a deyib.
O, bildirib ki, federasiya tərəfindən 2016-cı il Rio-de-Janeyro Yay Olimpiya Oyunlarından və “Bakı 2017” IV İslam Həmrəyliyi Oyunlarından sonra da idmançılara mükafat verilib verilməməsindən məlumatı yoxdur
“Ancaq dövlət tərəfindən bütün mükafatlar verilib. Hesab etmirəm ki, idmançılar narazı qalar. Ölkə idmanında böyük problemlər yoxdur. Heç bir problem görmürəm”. 
E.Ə.
www.oxu.az
"
"Bakı “İnter”i Avropa Liqasında II təsnifat mərhələsinin ilk oyununu keçirəcəkBu gün Bakı “İnter”i Avropa Liqasının II təsnifat mərhələsi çərçivəsində ilk görüşünə çıxacaq.
Oxu.Az-ın Report-a istinadla məlumatına görə, rəqib Lüksemburqun “Fola Eş” komandası olacaq.
“Dalğa Arena”da keçiriləcək qarşılaşma bu mərhələ üzrə Avroliqanın birinci oyunu sayılacaq. Əslində matç iyulun 13-də keçirilməli idi. Lakin “Qəbələ” ilə “İnter”in ev oyunlarının eyni günə təsadüf etməməsi üçün UEFA vaxt dəyişikliyinə əl atıb.
“İnter” əvvəlki mərhələdə Serbiya “Mladost”unu səfərdə 3:0, evdə 2:0 hesablı qələbələrlə üstələyib. “Fola Eş” isə Moldova “Milsami”sini iki oyunun yekununda mübarizədən kənarlaşdırıb - 2:1, 1:1. Bu rəqib son iki həftədə Lüksemburqdan Bakıya səfər edən ikinci komanda olacaq. Daha əvvəl Avroliqanın I təsnifat mərhələsində “Zirə” elə “Dalğa Arena”da “Differdanj”ı 2:0, səfərdə isə 2:1 hesabı ilə yenib.
Azərbaycanın daha iki klubuna gəldikdə, “Qəbələ” iyulun 13-də Polşa “Yagelloniya”sı ilə “Bakcell Arena”da, “Zirə” isə Rumıniya “Astra”sı ilə Curcu şəhərindəki “Marin Anastasoviçi” stadionunda qarşılaşacaq.  
Avropa Liqası
II təsnifat mərhələsi, ilk oyun
12 iyul
20:00. “İnter” (Azərbaycan) - “Fola Eş” (Lüksemburq)
Baş hakim: Eytan Şmuelvits
Yan xətt hakimləri: Nissan Davidi, Saqi Mazamber
Dördüncü hakim: Daniel Bar Natan (hamısı İsrail)
Bakı, “Dalğa Arena”
A.S.
www.oxu.az
"
"“Qarabağ”ın azarkeşlərinə Zəhra ilə bağlı pankartı açmağa icazə vermədilər“İmarət” azarkeş qrupunun Çempionlar Liqasının II təsnifat mərhələsi çərçivəsində Tofiq Bəhramov adına Respublika stadionda keçirilən “Qarabağ” - “Samtredia” matçından əvvəl erməni quldurları tərəfindən qətlə yetirilən iki yaşlı Zəhranı yad etmək üçün hazırladığı pankartı stadiona buraxılmayıb.
Oxu.Az bu barədə azerisport.com-a istinadən xəbər verir.
Xatırladaq ki, iyulun 4-də, saat 20:40 radələrində Ermənistan silahlı qüvvələri tərəfindən Füzuli rayonunun Alxanlı kəndi 82 və 120 millimetrlik minaatanlardan və dəzgahlı qumbaraatanlardan atəşə tutulub. Ermənistan tərəfinin bu təxribatı nəticəsində kənd sakinləri 1967-ci il təvəllüdlü Quliyeva Sahibə İdris qızı və 2015-ci il təvəllüdlü Quliyeva Zəhra Elnur qızı həlak olublar.
S.B.
www.oxu.az
"
"Qurban Qurbanov: Futbolçularımız xarakter nümayiş etdirdilər“Çox istəkli və aqressiv komandaya qarşı oynayırdıq. Rəqib topla davranmağı bacarır”. 
Oxu.Az-ın məlumatına görə, bunu “Qarabağ”ın baş məşqçisi Qurban Qurbanov  Çempionlar Liqasının II təsnifat mərhələsində Gürcüstan “Samtredia”sını 5:0 hesabı ilə yendikləri ilk görüşdən sonra deyib.
Qarşılaşmadan sonra təşkil edilən mətbuat konfransında Qurbanov qələbəni belə şərh edib: 
“4 top buraxdıqdan sonra da rəqib məğlub olmaq istəmirdi. Eşitdim ki, baş məşqçiləri yenə də şanslarının qaldığını deyib. Bu komandaya, məşqçiyə qarşı hörmətim daha da artdı. Oyuna gəlincə, çətin başlanğıc oldu. İlk hissə bizim üçün bir qədər ağır oldu. Futbolçularımız xarakter nümayiş etdirdilər. Bir dəqiqə də olsun sakitləşmədilər. Azarkeşlərin də bu gün bizə köməyi oldu. Fikrimiz cavab görüşündə olacaq. Çalışacağıq bu müddətdə çatışmayan cəhətlərimizi aradan qaldıraq. Həddən artıq diqqətli və ciddi olmalıyıq”.
S.B.
www.oxu.az
"
"Yakuboviç “Qarabağ”ın oyununda: Mən hətta paxıllıq edirəmTanınmış rusiyalı aparıcı Leonid Yakuboviç Bakıda Tofiq Bəhramov adına Respublika stadionunda Çempionlar Liqasının II təsnifat mərhələsi çərçivəsində “Qarabağ” və “Samtredia” arasında keçirilən matçı izləyib.
Oxu.Az-ın xəbərinə görə, bu barədə məlumatı azerisport.com saytı yayıb.
“Özümü evdəki kimi hiss edirəm. Yuli Qusmanın KVN-də kapitan olduğu dövrdə mən Bakıya gəlmişdim. Bu şəhərlə bağlı çoxlu xoş xatirələrim var. Hər şey çox gözəldir, mən hətta paxıllıq edirəm. 
Maraqlı futbolu sevirəm, lakin heç kimə azarkeşlik etmirəm. Bu gün mən sadəcə futbola baxıram. Bütün Azərbaycana sülh arzulayıram”.
S.B.
www.oxu.az
"
"“Qarabağ” Gürcüstan klubunu meydana çıxmağa peşman etdi – VİDEOÇempionlar Liqasının II təsnifat mərhələsinin ilk oyunlarına start verilib.
Oxu.Az-ın məlumatına görə, Azərbaycanı mötəbər turnirdə təmsil edən “Qarabağ” klubu Tofiq Bəhramov adına Respublika stadionunda Gürcüstanın “Samtredia” komandasını qəbul edib.
Matç Qurban Qurbanovun yetirmələrinin 5:0 hesablı qələbəsi ilə yekunlaşıb.
Ağdam təmsilçisinin heyətində Dino Ndlovu dubla imza atıb (37 və 45-ci dəq.). Hərəyə bir dəfə isə Əfran İsmayılov (10-cu dəq.), Donald Gerryer (83-cü dəq.) və Miçel (90') fərqləniblər.
Cavab qarşılaşması bir həftə sonra Tbilisidə keçiriləcək.

S.B.
www.oxu.az
"
"2024 və 2028-ci il Olimpiya Oyunları bu şəhərlərdə keçiriləcək2024 və 2028-ci il Yay Olimpiya Oyunları Paris və Los-Anceles şəhərlərində keçiriləcək.
Oxu.Az-ın Reuters-ə istinadən məlumatına görə, belə bir qərar çərşənbə axşamı, iyulun 11-də, Beynəlxalq Olimpiya Komitəsinin Lozannada keçirdiyi iclasında qəbul olunub.
İclasda Olimpiya Oyunlarından birini (2024 və ya 2028) Parisə, digərini isə Los-Ancelesə verilməsi təklif edilib.
Ardıcıllıq BOK-un sentyabrda Limada (Peru) keçirəcəyi 131-ci sessiyasında müəyyən ediləcək.
Qeyd edək ki, Paris sonuncu dəfə 1924-cü ildə Olimpiya Oyunlarına ev sahibliyi edib. 
2020-ci il Yay Olimpiya Oyunları Tokioda keçiriləcək. 
S.B.
www.oxu.az
"
"“Bavariya” “Real”ın yarımmüdafiəçisini icarəyə götürdüMünhenin “Bavariya” klubu Madridin “Real” komandasının yarımmüdafiəçisi Xames Rodriqesi icarəyə götürüb.
Oxu.Az-ın xəbərinə görə, bu barədə alman klubunun rəsmi saytında məlumat verilir.
İcarə müddəti iki ildir. Goal.com portalının məlumatına əsasən, bu müddət ərzində “kral” klubu 10 milyon avro alacaq. 
Müqavilənin müddəti bitdikdən sonra (2019-cu il), “Bavariya” futbolçunu 35,2 milyon avroya ala biləcək.
Qeyd edilir ki, Xamesin komandaya cəlb olunması klubun baş məşqçisi Karlo Ançelottinin istəyidir. 
Xames Rodriqes 2014-cü ildən “Real”da çıxış edir. Hücumçu “kral” klubunda iki dəfə Çempionlar Liqasının qalib olub. Madrid klubunda 111 oyun keçirən 25 yaşlı yarımmüdafiəçi 36 qol vurub və 41 məhsuldar ötürmə edib.
S.B.
www.oxu.az
"
"Azərbaycanda marafon təşkil edildi – FOTO İyulun 9-da “Baku Marathon Club”da Azərbaycan tarixində ilk dəfə Bakı marafonu (42,2 km) keçirilib. 
Oxu.Az-a daxil olan məlumata görə, arasında 3 qız olan 36 yarış iştirakçısı səhər saat 04:00-da Bayraq  meydanından Mərdəkan istiqamətində start götürüblər. 
Yarış iştirakçıları 6 saat ərzində Bakı bulvarı, Heydər Əliyev prospekti, Zaqulba şosesi boyu hərəkət ediblər. 
Finiş dəniz kənarında olub. Marafonçu tituluna 17 nəfər layiq görülüb, onlardan 12-si ilk dəfə marafonda iştirak edib. Beləliklə, Azərbaycanın 12 yeni marafonçusu olub.  
Qeyd edək ki, bundan öncə təşkil olan marafonlar yarı marafon olub (21 km).









































 
S.S.
www.oxu.az
"
"Kaxa Kaladzenin atası Bakıya gəldiİtaliyanın “Milan” komandasının keçmiş futbolçusu və Gürcüstanın sabiq energetika naziri Kaxa Kaladzenin atası Bakıya gəlib.
Oxu.Az Report-a istinadən xəbər verir ki, Karlo Kaladze Çempionlar Liqasının II təsnifat mərhələsi çərçivəsində Ağdamın “Qarabağ” və Gürcüstan təmsilçisi “Samtredia” arasında baş tutacaq ilk matçı izləmək üçün Azərbaycanda səfərdədir. 
Bu gün Tofiq Bəhramov adına Respublika stadionunda keçiriləcək görüş saat 21:00-da başlayacaq. Qarşılaşmaya “Samtredia”nın veteran futbolçuları da canlı baxacaq.  
Qeyd edək ki, 70 yaşlı Karlo Kaladze Gürcüstanın Samtredia şəhərində anadan olub. O, şəhərin “Lokomotiv” komandasında futbol oynayıb. Ata Kaladze 1980-ci illərdə “Lokomotiv”in varisi olan “Samtredia” klubunun rəisi vəzifəsində çalışıb. Kaxa Kaladze də “Qarabağ”ın rəqibinin yetirməsidir. 39 yaşlı veteran futbolçu 1992-ci ildə Tbilisi “Dinamo”suna transfer olunub, 2001-2010-cu illərdə isə “Milan”da çıxış edib.
S.S.
www.oxu.az
"
"Las-Ventası fəth etmiş rayder: Hər kəs sevdiyi işlə məşğul olmaq istəyirMadriddə keçirilən “Red Bull X-Fighters” yarışlarının qalibi “Red Bull”un təmsilçisi, Yeni Zelandiyadan olan idmançı olub. 
Oxu.Az xəbər verir ki, Levi Şervudun Las-Ventasda qələbə qazanmasına səbəb qeyri-standart yanaşma və bacarıqları olub. L.Şervud Madriddə ustalıq və nəfəskəsici tryuklar nümayiş etdirib. 

Uğurlu motofristayler motosikletin sükanı arxasına, demək olar ki, elə ilk addımlarını atdıqdan sonra oturub. 18 yaşında moto-idmançı atası Deyv Şervuddan nümunə götürərək motokross ilə məşğul olub, amma dərhal sıçrayışlar və tryuklar ilə məşğul olmaq istədiyini anlayıb. 



Uğur həmişə onun üzünə gülməyib, belə ki, 2010-cu ildə ASA dünya çempionatında - Kaliforniyada Şervud ağır qəzaya düşüb. Aldığı travmalar onu Romada keçiriləcək final mərhələsindən imtina etməyə və  “Red Bull X-Fighters Tour Final 2010”-u yalnız televizor ekranlarından izləməyə məcbur edib. 
Nəticədə Şervud iki il yarım idmandan kənar qalmalı oldu. Uğur və uğursuzluqlar yaşayan Levi “Red Bull X-Fighters 2012” çempionu olub. Bir çox ekspertlər bildirirdi ki, bu nəticədən sonra Şervud böyük idmandan getməli olacaqdı. Amma Levi hər dəfə ağrıya güc gəlib bayka oturaraq gənc nəslə yalnız əmək və fanatik məhəbbətin uğura yol açacağını sübut edir.  
“Beş yaşımdan sükan arxasındayam, - Levi Şervud Oxu.Az-ın müxbiri ilə söhbət zamanı bildirib, - hər şey çox sadədir, sən özünə inanırsan və irəli gedirsən. Əgər bu yoxdursa, motofristaylda çıxış etməyin mənası da yoxdur. Çox məşq edirəm, özümü yaxşı formada hiss edirəm. Amma yarışlara hazırlaşmaq başqa, yarışlarda iştirak etmək isə baş şeydir. Ona görə də özümü qələbəyə kökləməliyəm”.
Çempion həmçinin öz travmalarından danışıb: “Həqiqətən, travmadan sonra motofristayla qayıtmaq çətin idi. Təbii ki, hər bir insan sevdiyi işlə məşğul olmaq istəyir, ona görə də çətinliklər olsa da, sevdiyin işə geri qayıtmaq xoşdur”. 
L.Şervudun sözlərinə görə, Madriddə bayram etməyə elə də çox vaxtı olmayıb. “Demək olar ki, “”Red Bull X-Fighters X-Games” yarışlarından sonra dərhal  ABŞ-a qayıtmalı oldum. Amma bu sevincli günün şərəfinə bir neçə bakal pivə içəcəyəm!”
S.S.
www.oxu.az
"
"Belçikalı futbolçu rəsmən “Mançester Yunayted”də“Mançester Yunayted” “Everton”dan transfer etdiyi Belçika yığmasının hücumçusu Romeli Lukakunun transferini keçidini rəsmən açıqlayıb.
Oxu.Az apasport.az-a istinadən xəbər verir ki, bu barədə “qırmızı şeytanlar”ın saytı xəbər yayıb.
Tərəflər 5+1 şərti ilə müqavilə imzalayıblar.
İngiltərə mətbuatının yazdığına görə, “MY” vaxtilə Joze Mourinyonun rəhbərliyi altında “Çelsi”də oynamış futbolçuya görə “Everton”a 75 milyon funt-sterlinq təzminat ödəyib.
Lukakunun yeni klubunda 10 nömrəli forma ilə çıxış edəcəyi bildirilir. Hansı ki, bu rəqəmi ötən mövsüm bu komandada oynayan Zlatan İbrahimoviç seçmişdi.
Qeyd edək ki, 24 yaşlı forvard Belçika millisində 59 qarşılaşmada 23 qola imza atıb. O, geridə qalan mövsümdə Premyer Liqada 37 oyun keçirib, 25 qol vurub.
E.Ə.
www.oxu.az
"
"Konfederasiyalar Kubokunun ən yaxşı qolu – VİDEOKonfederasiyalar Kuboku-2017-nin ən yaxşı qolu seçilib.
Oxu.Az-ın məlumatına görə, FİFA-nın saytında bildirilir ki, Meksika yığma komandasının futbolçusu Marko Fabianın Almaniya ilə yarımfinal matçında vurduğu qol 2017 FİFA Konfederasiyalar Kubokunun ən yaxşısı olub.
Xatırladaq ki, 17 iyun – 2 iyulda Rusiyada keçirilmiş Konfederasiyalar Kubokunun qalibi Almaniya millisi olub.

E.Ə.
www.oxu.az
"
"“Qarabağ”ın ilk sınağıBu gün futbol üzrə Azərbaycan Premyer Liqasının qalibi olan “Qarabağ” komandası Çempionlar Liqasında ilk matçına çıxacaq.
Oxu.Az-ın Report-a istinadla məlumatına görə, mübarizəyə II təsnifat mərhələsindən başlayan Ağdam təmsilçisinin rəqibi Gürcüstan çempionu “Samtredia”dır.
Ardıcıl 4-cü dəfə qitənin ən nüfuzlu klub turnirinin qrup mərhələsinə düşməyi hədəfləyən “Qarabağ” ilk oyununu evdə keçirəcək. Tofiq Bəhramov adına Respublika stadionunda baş tutacaq qarşılaşma türkiyəli hakimlərə həvalə olunub.
Əvvəlki üç mövsümdə ilk rəqiblərini mübarizədən kənarlaşdırmağa müvəffəq olan Qurban Qurbanovun rəhbərlik etdiyi kollektivin ənənəsinə sadiq qalması üçün evdəki görüşdə rəqibini üstələməsi önəmlidir.
“Qarabağ” iki görüşün nəticəsinə əsasən qalib gələrsə, “Samtredia” ardıcıl ikinci mövsüm Azərbaycan klubları tərəfindən avrokubokdan uzaqlaşdırılmış olacaq. Gürcüstan təmsilçisi ötən mövsüm Avropa Liqasının I təsnifat mərhələsində “Qəbələ” səddini keçə bilməyib (1:5, 2:1).
21:00. “Qarabağ” (Azərbaycan) – “Samtredia” (Gürcüstan)
Baş hakim: Mete Kalkavan
Baş hakimin köməkçiləri: Halil Meler, Esat Sancaktar
Dördüncü hakim: Erdem Bayik
(hakimlər briqadası Türkiyədəndir)
UEFA nümayəndəsi: Qrem Hover (İngiltərə)
Hakim-inspektor: Vladimir Antonov (Moldova)
Bakı. Tofiq Bəhramov adına Respublika stadionu.
A.S.
www.oxu.az
"
"Bakıda restoranda yanğın, müştərilər təxliyə edildi – FOTOPaytaxtın Yasamal rayonu ərazisində, Azərbaycan prospekti 35 ünvanında yerləşən “Shaurma N1” restoranında yanğın baş verib. 
Oxu.Az-ın APA-ya istinadən məlumatına görə, hadisə beşmərtəbəli yaşayış binasının 1-ci mərtəbəsində vətəndaşa məxsus ümumi sahəsi 110 m2 olan restoranının mətbəxində qeydə alınıb.
Yanğın zamanı restorana elektrik enerjisinin verilməsi dayandırılıb, təhlükəsizlik məqsədilə müştərilər təxliyə edilib.
Yanğın saat 21.40-da yanğınsöndürənlər tərəfindən söndürülüb.














S.B.
www.oxu.az
"
"Çempionlar Liqasının II təsnifat mərhələsi start götürürSabah Çempionlar Liqasında II təsnifat mərhələsinə start veriləcək.
Oxu.Az APA-ya istinadən xəbər verir ki, ilk oyunlar çərçivəsində 17 qarşılaşma baş tutacaq.
Mərhələ Bakıda baş tutacaq “Qarabağ” - “Samtredia” matçı ilə başlayacaq. Ümumiyyətlə,  ilk oyun günündə 4 görüş keçiriləcək.
İyulun 12-də daha çox matç baş tutacaq. Belə ki, mərhələnin 12 qarşılaşması çərşənbə gününə təsadüf edəcək. II təsnifat mərhələsində diqqət çəkən məqam isə oyunlardan birinin qeyri-adi vaxtda keçirilməsi olacaq.
Belə ki, “Linfild”lə “Seltik” arasında görüş ayın 14-də oynanılacaq. Britaniya təmsilçiləri cümə günü qarşılaşmağı razılaşdırıb və UEFA-ya müraciətləri də müsbət həll olunub. Adətən, çərşənbə axşamı və çərşənbə günləri keçirilən Çempionlar Liqasının cümə günü baş tutması isə turnir üçün qeyri-adi haldır.
Çempionlar Liqası
II təsnifat mərhələsi, ilk oyunlar
11 iyul
21:00. “Qarabağ” (Azərbaycan) -“Samtredia” (Gürcüstan)
22:30. “Hibernians” (Malta) - “Zalsburq” (Avstriya)
22:45. “Riyeka” (Xorvatiya) - “Alaskert” (Ermənistan)
22:45. “Partizan” (Serbiya) - “Buduçnost” (Monteneqro) 
12 iyul
20:00. “Spartak” (Latviya) - “Astana” (Qazaxıstan)
21:00. “Zrinski” (Bosniya və Herseqovina) - “Maribor” (Sloveniya)
21:00. “Malmö” (İsveç) - “Vardar” (Makedoniya)
21:00. APOEL (Kipr) - “Dudelanj” (Lüksemburq)
21:00. “Şerif” (Moldova) - “Kukesi” (Albaniya)
21:00. “Hapoel” (Beyer Şeva, İsrail) - “Honved” (Macarıstan)
21:30. BATE (Belarus) - TNS (Uels)
22:00. “Mariehamn” (Finlandiya) - “Legiya” (Polşa)
22:00. “Jalgiris” (Litva) – “Lüdoqorets” (Bolqarıstan)
22:15. “Jilina” (Slovakiya) - “Kopenhagen” (Danimarka)
22:45. “Dandalk” (İrlandiya) - “Rusenborq” (Norveç)
23:15. “Hafnarfyordur” (İslandiya) - “Vikinqur” (Farer adaları)
14 iyul
20:00. “Linfild” (Şimali İrlandiya) - “Seltik” (Şotlandiya)
S.S.
www.oxu.az
"
"“Red Bull X-Fighters”: Cəsarətli rayderlərin Madriddə çıxışı – FOTO + VİDEOİyulun 7-də, 16-cı “Red Bull X-Fighters”in ən yaxşısını müəyyən etmək üçün 11 qorxusuz rayder (motosikl idarə edən şəxs – red.) Madridə toplaşmışdı.
Hazırkı çempion, fransız Tom Paje aldığı travma üzündən yarışlarda iştirak etməyib. Yarış Yeni Zelandiyadan olan Levi Şervudanın qələbəsi ilə başa çatıb.  

Oxu.Az xəbər verir ki, tədbir Madriddə, korridaların keçirildiyi məşhur “Las Ventas” arenasında keçirilib. 
Qeyd edək ki, “Red Bull X-Fighters” dünyada fristayl-motokross üzrə ən nüfuzlu yarışdır. Hər il bu yarışlarda onlarla rayder iştirak edərək, tamaşaçılara motosikletlər ilə ağlasığmaz tryuklar nümayiş etdirirlər. Nəticələrə görə, ən yaxşı rayder çempion titulu ilə təltif edilir. Daha öncə yarışlar bir neçə mərhələdən ibarət olan çempionat idi, amma 2016-cı ildən “Red Bull X-Fighters” çərçivəsində yalnız bir final keçirilir. 
Tryukları necə edirlər?
Rayderlər tryukları mağazadan alınması mümkün olan motosikletlərlə göstərirlər, amma sonradan çıxış üçün yararlı etmək üçün müəyyən dəyişikliklər etmək lazım olur. Bayk gözə çarpacaq dərəcədə yüngülləşdirilir, tryuk zamanı tutmaq üçün qollar əlavə edilir.

Qalan hər şey idmançılardan asılıdır, belə ki, hər kəs baykı özünə və proqramına uyğun seçir. Tryuk 30-50 km/s sürətlə həyata keçirilir. Hündürlüyə gəldikdə isə, tryuklar təxminən 6-11 metr hündürlüyündə edilir. 
Hər rayderin çıxışı 1,5 dəqiqə çəkir, bu müddət ərzində onlar beşdən yeddiyə qədər sıçrayış etmiş olurlar. 
Hesabında “Х-Fighters”də 49 çıxışı olan məşhur ispaniyalı rayder Danni Torres bildirib ki, belə yarışlarda qorxuya qalib gəlməyin əsas üsullarından biri səylə məşq etməkdir. 
“Gün ərzində səhər və axşam 2 saat məşq edirəm. Yeni tryuku ilk dəfə edərkən qorxu hissi yaşayıram. Qalan hallarda isə yarışdan öncə xaç vururam, başqa heç bir ayinim yoxdur.

Mənim üçün “Х-Fighters” hər şeydən öncə idmandır, bəlkə, tamaşaçı üçün şoudur, belə ki yarışlar musiqi, müxtəlif səhnələrlə müşayiət edilir. Doğma auditoriya qarşısında çıxış etməyi sevirəm, bu, fərqli hissdir, doğmalar və yaxınlar  dəstəkləri ilə yardım edirlər”.
Torresin çoxsaylı qəzaları olub, ispaniyalı idmançı sağ ayağında travma olduğu və burnunun sındığını bildirib. 
“Oyuna qayıtmaq üçün stimul – adrenalindir. “Х-Fighters”də çıxış edən digər rayderlərin də travmaları olub. Amma idman özü bizi motivə edir ki, işimizə davam edək”.
Motosikletlər ilə korrida
Ən yaxşı rayderlər 20 000 tamaşaçı qarşısında qalib adı üçün mübarizə aparırdılar. Aparıcı gözəl atmosfer yarada bilmişdi. İlk olaraq o, publikanı mahnılarla həvəsləndirir, daha sonra dalğa yaratmağa çağırırdı. Tamaşaçılar “slou mouşn” effektini və əksini yaradırdılar.

Açılış mərasimində korridanın alleqoriyası təqdim edilmişdi.

Daha sonra ispaniyalıların ənənələrindən biri – ensyerro (öküzlərdən qaçış) nümayiş etdirildi. Amma öküz rolunda motosikletlər çıxış edirdi. 

Rayderin yıxılması
Yarış zamanı bir rayder yıxıldı. Yıxılan idmançı huşunu itirdi və proqramı davam etmək üçün ayağa qalxa bilmədi.

Bu, ispaniyalı rayder Kris Meyer idi. Meyerin tryuku zamanı nə isə yolunda getmədi və o yıxıldı, amma onun tullanışı tamaşaçılarda təəssürat yarada bilmişdi. Tamaşaçılar rayderi ayaq üstə alqışladılar. 

Motofristaylda yıxılmalar nadir hal deyil. Yarışların favoriti fransız Tom Paje aldığı travmaya görə yarışdan imtina etməli olub. Onun sözlərinə görə, bu idman növündə bacarıq yüksək olduqca travma az olur. “Travma aldığın zaman bacarıqlarını itirirsən. Motofristyal elə bir şeydir ki, rayder öz bacarıqlarını hər gün təkmilləşdirməlidir. Bu idman növü təhlükəlidir, mənim üçün qorxuya güc gəlməyin yeganə vasitəsi məşqdir. Əgər rayder hazır deyilsə, o, qorxacaq, o, uduzmaqdan, ağlasığmaz tryukları yerinə yetirməkdən çəkinəcək. Rayder böyük yarışlarda çıxış etməyə hazır olmalıdır.
Mən heyranedici tryuklar etməyi sevirəm, tamaşaçıları gözlərinə inanmamağa məcbur etməyi xoşlayıram. Tamaşaçının ürəyini fəth edə bilmisənsə, sən artıq qalibsən”.

Fransalı idmançı qeyd edib ki, yeni tryukları yerinə yetirməkdən çox onlara ad düşünməkdə çətinlik çəkir. 
Çempion Red Bull komandasının nümayəndəsidir
Qələbəyə gedən yolda Yeni Zelandiyalı Levi Şervud  İspaniya idmançısı Denni Torresi geridə qoyub. Levi bütün tryuklarından istifadə etməli olub və o, “Red Bull X-Fighters”də qələbə çalıb. Qələbədən sonra çempionu arenada əl üstə gəzdiriblər.

Yarışlar alqışlar və atəşfəşanlıqla başa çatıb. 
Elvin Əhmədov
www.oxu.az
"
"Syerra-Leone milli komandasının qapıçısı dünyasını dəyişibSyerra-Leone milli komandasının futbolçusu Əlhacı Dauda Konte vəfat edib.
Oxu.Az-ın məlumatına görə, bu barədə Report BBC-yə istinadən xəbər verir.
Məlumata əsasən, 25 yaşlı qapıçı 2019-cu il Afrika Millətlər Kubokunun seçmə mərhələsində Keniya ilə oyun üçün yığmaya cəlb olunsa da, xəstəlikdən dünyasını dəyişib.
Milli komandanın baş məşqçisi Con Keyster bildirib ki, futbolçu məşq zamanı özünü yaxşı hiss etmədiyi üçün onu kənarlaşdırmalı olub: “Son günlər Konte məşqdə yaxşı təsir bağışlamırdı və hiss olunurdu ki, onunla nəsə qaydasında deyil. Bununla bağlı köməkçilərimdən birinə də fikrimi söylədim və məcbur qalıb, onu məşqdən kənarlaşdırdım. Konteni çox sevirdim. Çünki hər zaman millidə olmağa layiq idi”.
Qeyd edək ki, Əlhacı Dauda Kontenin hansı xəstəlikdən vəfat etməsi ilə bağlı məlumat verilmir.
N.O.
www.oxu.az
"
"“Real”dan “Çelsi”yə 150 milyonluq transfer“Real”ın prezidenti Florentino Peres iki ulduz futbolçunu “Çelsi”yə satmağa razılıq verib. 
Oxu.az Fanat.Az-a istinadən xəbər verir ki, ingilislər “Kral Klubu”ndan Alvaro Morata və Xames Rodrigezi istəyir.
Kral klubunun prezidenti Florentino Peres xəbəri təsdiqləyib və iki futbolçunun ümumi dəyərini açıqlayıb. Klub prezidenti bildirib ki, Morata-Rodrigez cütlüyünə görə 150 milyon avro tələb edirlər.
C.İ.
www.oxu.az
"
"Formula-1 Azərbaycan Qran-Prisinin qalibi ardıcıl beşinci yarışı podiumda başa vurdu“Mercedes” komandasının pilotu Valtteri Bottas Avstriya Qran-Prisində finiş xəttinə ilk çataraq Formula-1-in qalibi olub.
Oxu.Az xəbər verir ki, yarışmanın ikincisi Almaniyanın “Ferrari” komandasının pilotu Sebastyan Fettel, üçüncüsü isə “Red Bull Racing” komandasının pilotu Daniel Rikkardo olub. 
Qeyd edək ki, yarışın startında Kvyat Alonsonu, o da Ferstappeni vurub, ispan və holland sürücülər yarışı yarımçıq saxlayıblar.  Formula-1-in növbəti mərhələsi 14-16 iyul tarixlərində İngiltərədə keçiriləcək. 
Xatırladaq ki, “Red Bull Racing” komandasının pilotu Daniel Rikkardo Formula-1 Azərbaycan Qran-Prisinin qalibi olub. Rikkardo ardıcıl beşinci yarışı podiumda başa vurub. 
Elvin Əhmədov
www.oxu.az
"
"Əfsanəvi futbolçu doqquzuncu dəfə ata olduBraziliya millisinin və “Real”ın keçmiş futbolçusu Roberto Karlos növbəti dəfə ata olub.
Oxu.Az-ın Apasport.az-a istinadla məlumatına görə, bu həftəsonu 44 yaşlı braziliyalının qız övladı dünyaya gəlib. Karlosun 3-cü həyat yoldaşı Mariana Lukondan olan uşağın adını Marina qoyublar.
Bu, Lukon və Robertonun ikinci övladı olsa da, ümumilikdə braziliyalı keçmiş müdafiəçinin 9-cu uşağıdır.
Onun ilk xanımından 3, ikinci xanımından isə 4 övladı daha var.
A.S.
www.oxu.az
"
"Sneyder sevindirdi - “Qalatasaray” yox dedi - Müəmma“Qalatasaray”da gələcəyi sual altında olan Uesli Sneyder komandadan ayrılmayacağını açıqlayıb.
Oxu.Az-ın xəbərinə görə, bu barədə şəxsi “İnstagram” səhifəsində məlumat verən hollandiyalı ulduz sabah tibbi müayinədən keçdikdən sonra komanda ilə məşqlərə başlayacağını bildirib.
Amma klub rəsmiləri baş məşqi Tüdorun onu komandada istəmədiyini və futbolçu ilə müqavilənin ləğvi ilə bağlı danışıqlar getdiyini bildirib.
Bu isə “Qalatasaray” azarkeşlərinin qəzəbinə səbəb olub.
Qeyd edək ki, 33 yaşlı yarımmüdafiəçi 2013-cü ildən İstanbul klubunda çıxış edir.
www.oxu.az
"
"Ueyn Runi “Mançester Yunayted”-dən getdiİngiltərə yığmasının hücumçusu Ueyn Runi “Everton”-a qayıdıb.
Oxu.Az Report-a istinadən xəbər verir ki, o, klubla 2 il müddətinə müqavilə imzalayıb, sövdələşmənin maliyyə şərtləri açıqlanmır.
“Yenidən bura qayıtmaq çox gözəldir. Yeni komanda yoldaşlarımı görməyi, məşqə çıxmağı və matçda oynamağı səbirsizliklə gözləyirəm. Mən əvvəllər bildirmişdim ki, təkcə “Mançester Yunayted” və ""Everton”da oynayacağam, ona görə xoşbəxtəm ki, bu transfer baş tutdu. Mən heç vaxt digər ingilis klubunun rənglərini müdafiə etməzdim”, - deyə 31 yaşlı futbolçu bildirib.
Runi 2016/17-ci illər mövsümündə keçirdiyi 39 oyunda 8 qol vurub və 10 məhsuldar ötürmə edib.
O, futbolçu karyerasına “Everton”da başlayıb və klubda 67 oyun (2002-2004) keçirib, 2004-cü ildə ser Aleks Ferqyusonun təşəbbüsü ilə “Mançester Yunayted”ə (393 oyun, 183 qol) keçib. Bombardir burada 13 il ərzində Çempionlar Liqası və Avropa Liqasını qazanıb və 5 dəfə İngiltərə çempionu olub.
E.Ə.
www.oxu.az
"
"Milli komandamızın futbolçusu təlim-məşq düşərgəsini tərk etdi – FOTOAzərbaycan milli komandasının yarımmüdafiəçisi Dmitri Nazarov ciddi zədə alıb.
Oxu.Az qol.az-a istinadən xəbər verir ki, Nazarov bu səbəbdən komandasının Avstriyadakı təlim-məşq toplanışını yarımçıq başa vurub və düşərgəni tərk edib.
Nazarovun konkret hansı müddətə yaşıl meydandan uzaq qalacağı haqda məlumat verilməyib.








A.M.
www.oxu.az
"
"Oyun zamanı futbolçunun ürəyi dayandı – FOTO + VİDEOAmsterdamın “Ayaks” futbol komandasının oyunçusu Əbdülhaq Nuri yoldaşlıq görüşü zamanı huşunu itirib və həkimlər tərəfindən təcili helikopterlə xəstəxanaya çatdırılıb.
Oxu.Az “R Sport”-a istinadən verdiyi xəbərə görə, insident oyunun 72-ci dəqiqəsində baş verib. Özünü qəfil pis hiss edən futbolçu qazonun üzərinə uzanıb və huşunu itirib. 20 yaşlı idmançı xəstəxanaya helikopterlə çatdırılıb.
Ə.Nuriyə ürək ritminin pozulması diaqnozu qoyulub. İdmançı komaya salınaraq süni nəfəs aparatına qoşulub. Hazırda yarımmüdafiəçinin həyatına təhlükə yoxdur. 


















A.M.
www.oxu.az
"
"Messinin qazancı açıqlandı“Barselona” futbol klubunun hücumçusu Lionel Messi hər həftə 1 milyon funt qazanacaq.
Oxu.Az xəbər verir ki, bu barədə “The Times” qəzeti məlumat yayıb.
L. Messi dünyada belə əmək haqqı alan ilk futbolçu olacaq. L. Messinin tez-tez müqayisə edildiyi Madridin “Real” klubunun hücumçusu Kriştian Ronaldo hər həftə üçün 365 min funt alır.
Qeyd edək ki, bundan əvvəl “Barselona” L. Messi ilə müqavilənin müddətini 2021-ci il iyunun 30-dək uzadılacağını bəyan edib. Müqavilə yaxın vaxtlarda imzalanacaq. Beləliklə, L. Messinin il ərzində 54,8 milyon funta qədər gəliri olacaq.
A.M.
www.oxu.az
"
"Aleksandr Səmədovdan Zəhra ilə bağlı – PAYLAŞIMRusiya millisi və “Spartak” komandasının azərbaycanlı futbolçusu Aleksandr Səmədov şəxsi Instagram səhifəsində ermənilər tərəfindən qətlə yetirilən 2 yaşlı Zəhra ilə bağlı paylaşım edib.
Oxu.Az-ın xəbərinə görə, şəkil xüsusi “Tarix” bölməsində yerləşdirilib.
Fotoda Azərbaycan bayrağı, uşaq oyuncağı və Justice for Zahra və Pray for Zahra yazıları qeyd olunub.



Xatırladaq ki, iyulun 4-də Azərbaycanın işğal altında olan ərazilərində yerləşən Ermənistan hərbi hissələri növbəti dəfə təcavüzkar əməllərini davam etdirərək, beynəlxalq humanitar hüquq normalarınının tələblərini kobud surətdə pozub.
Ermənistan Silahlı Qüvvələri Azərbaycanın işğal olunmuş ərazilərindən Füzuli rayonunun Alxanlı kəndinin dinc əhalisini və yaşayış yerlərini qəsdən məhv etmək məqsədilə mina və qumbaraatanlarla atəşə tutaraq növbəti təxribat törədib”.
Nəticədə Alxanlı kənd sakinləri - 1966-cı il təvəllüdlü Allahverdiyeva Sahibə İdris qızı və onun nəvəsi 2016-cı il təvəllüdlü Quliyeva Zəhra Elnur qızı həlak olub, digər mülki şəxs 1965-ci il təvəllüdlü Quliyeva Səlminaz İltifat qızı isə ağır bədən xəsarətləri alıb, yaşayış yerlərinə külli miqdarda zərər dəyib.
S.B.
www.oxu.az
"
"Ramil Quliyev tarixi rekorda imza atdı – VİDEOTürkiyəni təmsil edən Azərbaycan əsilli atlet Ramil Quliyev “Athletics Turkcell Super League” yarışında 100 metr məsafəni 9,97 saniyəyə qət edərək qızıl medala sahib çıxıb.
Oxu.Az-ın məlumatına görə, bu barədə Türkiyə Atletika Federasiyasının rəsmi saytında bildirilir.
Bununla da, o, tarixdə 100 metr məsafəni 10 saniyədən az müddətə qaçan ikinci ağdərili idmançı olub. Bu nəticəni əldə edən ilk ağdərili fransalı Kristofer Lemetr olmuşdu. O, 2010-cu ildə 100 metr məsafəni 9,98 saniyəyə qət edib, bir il sonra isə 9,92 saniyə ilə şəxsi rekordunu müəyyənləşdirib.
Qeyd edək ki, 27 yaşlı R.Quliyev Azərbaycan əsilli türk idmançısıdır. 2011-ci ildə vətəndaşlığını dəyişdikdən sonra onun bütün nəticələri Türkiyənin hesabına yazılır. Quliyev 60, 100, 200 və 300 metr məsafəyə qaçışda Azərbaycan və Türkiyədə rekordçusudur. 

S.B.
www.oxu.az
"
"Futbolçumuzdan canlı yayımda topla vurduğu xanıma hədiyyə – VİDEOÖtən gün Avropa Liqasının birinci təsnifat mərhələsinin cavab oyunu çərçivəsində keçirilən “İnter” – “Mladost” (Serbiya) matçından öncə xoşagəlməz anlar yaşanıb.
Oxu.Az xəbər verir ki, qarşılaşmanı canlı yayımlayan “CBC Sport” telekanalının müxbiri Səmra Əliyeva matç öncəsində bakılıların məşqçisi Zaur İsmayılovdan açıqlama alan zaman futbolçu Mirhüseyn Seyidovun vurduğu top xanım müxbirin üzünə dəyib. Buna baxmayaraq, S. Əliyeva peşəkarlıq nümayiş etdirərək özünü itirməyib, canlı yayımı davam etdirib.
Yenicag.az-a açıqlama verən Mirhüseyn Seyidov müxbirin onu bağışladığını dedi: “Həmin vaxt komanda məşq edirdi. Biz də iki-üç nəfərlə bir-birimizə uzaq ötürmələr edirdik. Yer də sürüşkən idi. Ötürmə vaxtı da top təsadüfən Səmra xanımın üzünə dəyib. Dünən videonu görəndə çox pis oldum. Xanımın özü ilə danışıb, üzrxahlıq etmişəm. Bu gün də bir kiçik hədiyyə göndərib, təkrar üzr istəmişəm. O da dedi ki, bu, mənim işimdir. Qarşılıqlı anlayışla bir-birimizi başa düşdük”.

A.M.
www.oxu.az
"
"Toğrul Əsgərov: Mən legioner deyiləm, azərbaycanlı balasıyam!“Bir həftədir Türkmənistan millisinə keçməyimlə bağlı müzakirələr gedir”.
Oxu.Az Report-a istinadən xəbər verir ki, bunu sərbəst güləş üzrə olimpiya çempionu Toğrul Əsgərov deyib.
O, artıq Vətəndə olduğunu bildirib: “Zədəmlə bağlı Azərbaycanda olmadığım üçün Vətənə dönəndən sonra fikir bildirəcəyimi söyləmişdim. Artıq Vətəndəyəm. “Mənə dəstək verən, inanan hər kəsə təşəkkürümü bildirirəm. Bununla yanaşı, məsələnin nədən ibarət olduğunu bilmədən, araşdırmadan şayiələrə inanıb özümə qarşı tənqidi münasibətə çox üzüldüm”.
Güləşçi deyib ki, Bakıdan Türkmənistan millisinə dəvət olunduğu üçün getməyib: “Qonşu ölkəyə dəvət olunan şəxsi məşqçim Elman Əsgərov olub. Məşqçimlə birgə Aşqabada getmişəm. Orada məni gördükdə millilərinə dəvət ediblər. Mən bu dəvətə müsbət cavab verməmişəm”.
T.Əsgərov onu da əlavə edib ki, son 5-6 ildə Koreya, Türkiyə, digər ölkələrdən maddi baxımdan çox sərfəli təklifləri olub. Onun sözlərinə görə, Azərbaycanı tərk etmək istəsəydi, çoxdan gedərdi: “Hər zaman doğma Vətənimi üstün tutmuşam. Bu addımım xalqıma olan sevgi ilə yanaşı, dövlətimizin, prezidentimiz İlham Əliyevin idmana, şəxsən bizə, mənə olan qayğısı, münasibətinin nəticəsidir. Nazirlik, Milli Olimpiya Komitəsi, federasiya, “Neftçi” cəmiyyəti də öz köməyini əsirgəməyib. Bunun qarşılığında Avropa, dünya, olimpiya çempionluqlarını qazanaraq bayrağımızı qaldırmışıq, himnimizi səsləndirərək xalqımızı, dövlətimizi sevindirmişik”.
Olimpiya çempionu yarışlara pulu düşünərək çıxmadığını da vurğulayıb: “Milyonlarla pul qazandığımızı deyirlər. Mən Azərbaycan övladı olaraq döşəyə xalqımı, bayrağımı, himnimi düşünüb çıxıram. Pulla uğur qazanılmır. Şəxsi məşqçimlə yanaşı, digər əməyi keçənlərin, gecə-gündüz məşqlərdəki əziyyətimiz sayəsində çempionluqlar əldə olunur. Pulu düşünərək dünya səviyyəli idmançı olmaq mümkün deyil. Uğurlarımızın qarşılığı dövlətimiz tərəfindən ödənilirsə, biz ancaq təşəkkür edə bilərik. Heç yerdə dünya səviyyəli lider idmançıların pulunu saymırlar. Xalqın, dövlətin başını uca etdiklərinə görə onlarla fəxr edirlər. Çempion olmaqla yanaşı, davranışımla, böyük-kiçik yeri bilməyimlə başqalarına nümunə olmağa çalışıram. Gənc olmağıma baxmayaraq, bilirəm ki, yüz minlərlə insanımız bizdən örnək götürür. Biz idmançılar gənclərimizə hərtərəfli nümunə olmalıyıq”.
Əsgərov zədəni Hindistanda alması ilə bağlı fikirlərə münasibət bildirərkən, həmin yarışa Azərbaycan Güləş Federasiyasının razılığı ilə qatıldığını da söyləyib: “Biz özbaşına deyilik. Hindistandakı yarışa federasiyamızın rəsmi icazəsi ilə qatılmışam. Peşəkar idmançı həyatı çox ağırdır. Zədələr daimi olur. Karyeram ərzində dəfələrlə ağır əməliyyatlardan çıxmışam. Bunun ağrısını biz çəkirik. Demək olar, 2014-cü ildən ciddi zədələrlə yarışlara çıxmağa məcbur oluram. Bunu federasiya, məşqçi, həkimlər, güləşçi dostlarım, komanda yoldaşlarım yaxşı bilir. Bəzi yarışlarda istədiyim nəticələri qazanmamağım ciddi zədələrimin olmasına görədir. Fikirlər dolaşır ki, əməliyyatımın xərcini özüm çəkməliyəm. Biz idmançılar çəkdiyimiz əziyyətləri onsuz da maddi, mənəvi, psixoloji - hərtərəfli çəkirik. Dünya səviyyəli idmançıların yüksək nəticələr qazanmaları üçün məşq, yarışlardan başqa heç bir problemi, qayğısı olmamalıdır. Bu, bütün idman növlərinə aiddir. Yüz milyonlarla dollar qazanan idmançıların əməliyyat, müalicə, bərpasının xərcini klub, federasiya ödəyir. Bu, qanunla bağlanmış müqavilələrdə də öz əksini tapır. Bura yaşayış, qidalanma, vitaminizasiya, həkim nəzarəti, digər tələb olunan şəraitlər də daxildir. Peşəkar idmançının bir qayğısı olmalıdır, nəticə göstərmək, çempion olmaq!”
25 yaşının olduğunu deyən sərbəst güləşçi karyerasının hələ irəlidə olduğunu xatırladıb. O, növbəti hədəflərini də açıqlayıb: İstəyim, arzum bundan sonra minimum iki olimpiadada medallar qazanaraq xalqımı yenidən sevindirməkdir. Bu nəticələri yenidən qazanmaq üçün ilk növbədə sağlam idmançı olmalısan”.
Əsgərov İstanbulda əməliyyat olunmasından narazılığını da dilə gətirib: “Mən legioner deyiləm, Azərbaycanlı balasıyam! Bu gün Toğrul Əsgərov niyə Avropa, Amerikanın aparıcı klinikalarında deyil, məcburiyyətdən Türkiyədə müayinə olunur məsələsi müzakirə olunmalıdır. Hər gün olimpiya çempionları yetişmir. Bizim ilk olaraq xalqımızdan mənəvi, psixoloji dəstəyə ehtiyacımız var. Növbəti olimpiya çempionluqlarını qazanmaq üçünsə peşəkar idmançıya tələb olunan şəraitin yaradılması mütləqdir. Bu, hansısa idmançının kaprizləri deyil, dünyada qəbul olunmuş qaydalardır”.
Güləşçi onu da qeyd edib ki, şəxsi məşqçisi Elman Əsgərovun Türkmənistan millisinə dəvət olunması qürurvericidir: “Məşqçilərin başqa ölkələrdə çalışması normaldır. İstəyimsə məşqçimin doğma vətənimdə məni növbəti Avropa, dünya çempipnatları, olimpiadalara hazırlaması olar. Bütün Azərbaycan, xalqım bilsin, problemlərimin olmasına baxmayaraq, maddi tərəfdən qat-qat yüksək çox ciddi təkliflərim olub, bu gün də var. Bunlara baxmayaraq, doğma vətənimdən başqa heç bir ölkəni təmsil etmək istəmirəm və heç vaxt belə fikirdə olmamışam. Belə fikirdə olmağımda şəxsi məşqçim də hər zaman yanımda olub. İnanıram ki, Azərbaycanda da mənə dəyər verdikləri kimi yenə istəyirlər. Azərbaycan bayrağını ucaltdığıma görə qürur duyuram!”
Güləşçi sonda bildirib ki, Ali Baş Komandan səfərbərlik əmri verəcəyi halda, güləşdiyi döşəyi doğulduğu Gəncədən görünən Murovdağın qarlı səngərinə dəyişib, olimpiya çempionu kimi Azərbaycan uğrunda şəhidlik zirvəsinə ucalmağa hazırdır. 
A.M.
www.oxu.az
"
"Ronaldodan “PSJ” siqnalıBir müddətdir “Real”dan gedəcəyi deyilən Kriştiano Ronaldo ilə bağlı yeni xəbər yayılıb.
Oxu.az Fanat.Az-a istinadən xəbər verir ki, portuqaliyalı ulduzun “PSJ”-nin sahibi və prezidenti Nasser Əl-Xelaifi ilə görüşdüyü iddia olunub.
Bu barədə “OK Diario” xəbər yayıb. Görüşün Ronaldonun istirahət etdiyi İbiza adasında baş tutduğu deyilir. Tərəflərin görüşdə transfer məsələsini müzakirə etdiyi bildirilir.
www.oxu.az
"
"UEFA reytinqi: Azərbaycan Belarusa yaxınlaşdıAvrokubokların I təsnifat mərhələsindən sonra UEFA reytinqi açıqlanıb.
Oxu.Az apasport.az-a istinadən xəbər verir ki, Avropa Liqasındakı cavab oyunlarından sonra cədvəldə bəzi dəyişikliklər olub.
Azərbaycan yalnız hesabını zənginləşdirib. “Zirə”nin səfərdə “Differdanj”ı 2:1, “İnter” evdə “Mladost”u 2:0 yenib ki, bunlar da aktivimizə daha 0,500 xal qazandırıb. Bununla da cari mövsüm 4 oyunda 4 qələbə əldə edən klublarımızın qazancı 1,000-ə çatıb. Bunun yarısı “İnter”, yarısı “Zirə”nin hesabındadır.
Nəticədə son 5 mövsümün cəmindəki əmsalımız 15,750-yə yüksəlib. Azərbaycan bu qazancla irəliləyə bilməyib və 23-cü pillədə qalıb. Lakin Belarus və Bolqarıstanla xal fərqi 0,250-yə enib. Hərçənd bu matçlaradək Bolqarıstandan 0,375, Belarusdan 0,500 xal geri qalırdı.
Ən yaxın izləyicimiz isə İsveçdir. Skandinaviyalılarla xal fərqi 0,275-ə bərabərdir.
Qeyd edək ki, siyahıya İspaniya başçılıq edir - 88,998 xal.




N


Ölkə


13/14


14/15


15/16


16/17


17/18


Cəmi


komanda




1


İspaniya


23.000


20.214


23.928


20.142


1.714


88.998


7/ 7




2


Almaniya


14.714


15.857


16.428


14.571


1.714


63.284


7/ 7




3


İngiltərə


16.785


13.571


14.250


14.928


2.285


61.819


7/ 7




4


İtaliya


14.166


19.000


11.500


14.250


1.333


60.249


6/ 6




5


Fransa


8.500


10.916


11.083


14.416


1.333


46.248


6/ 6




6


Rusiya


10.416


9.666


11.500


9.200


0.800


41.582


5/ 5




7


Portuqaliya


9.916


9.083


10.500


8.083


1.333


38.915


6/ 6




8


Belçika


6.400


9.600


7.400


12.500


0.800


36.700


5/ 5




9


Ukrayna


7.833


10.000


9.800


5.500


0.800


33.933


5/ 5




10


Türkiyə


6.700


6.000


6.600


9.700


0.800


29.800


5/ 5




11


Hollandiya


5.916


6.083


5.750


9.100


0.800


27.649


5/ 5




12


Çexiya


8.000


3.875


7.300


5.500


0.000


24.675


5/ 5




13


İsveçrə


7.200


6.900


5.300


4.300


0.800


24.500


5/ 5




14


Yunanıstan


6.100


6.200


5.400


5.800


0.000


23.500


5/ 5




15


Avstriya


7.800


4.125


3.800


7.375


0.375


23.475


4/ 4




16


Danimarka


3.800


2.900


5.500


8.500


1.000


21.700


4/ 4




17


Xorvatiya


4.375


6.875


4.500


5.125


0.500


21.375


4/ 4




18


Polşa


3.125


4.750


5.500


3.875


1.000


18.250


4/ 4




19


Rumıniya


6.875


5.125


2.250


3.300


0.000


17.550


5/ 5




20


İsrail


5.750


1.375


2.250


6.750


1.000


17.125


4/ 4




21


Bolqarıstan


5.625


4.250


1.000


4.250


0.875


16.000


3/ 4




22


Belarus


1.750


5.500


5.125


3.000


0.625


16.000


3/ 4




23


AZƏRBAYCAN


2.500


3.625


4.375


4.250


1.000


15.750


4/ 4




24


İsveç


3.200


3.900


4.750


2.750


0.875


15.475


4/ 4




25


Kipr


2.750


3.300


3.000


5.500


0.750


15.300


4/ 4




26


Qazaxıstan


3.125


3.375


4.625


2.750


1.125


15.000


3/ 4




27


Şotlandiya


3.250


4.000


3.000


4.375


0.250


14.875


2/ 4




28


Norveç


2.600


2.200


7.250


1.375


0.875


14.300


4/ 4




29


Lixtenşteyn


1.000


2.500


5.000


2.500


2.000


13.000


1/ 1




30


Serbiya


2.500


2.750


4.250


2.875


0.625


13.000


2/ 4




31


Slovakiya


1.625


2.750


3.750


2.125


1.250


11.500


4/ 4




32


Sloveniya


2.625


4.000


1.000


2.250


0.875


10.750


3/ 4




33


İslandiya


2.500


2.500


1.125


1.000


0.500


7.625


3/ 4




34


Moldova


3.375


1.750


1.250


0.875


0.375


7.625


2/ 4




35


Macarıstan


0.875


2.125


1.625


1.875


0.875


7.375


3/ 4




36


İrlandiya


0.250


2.000


0.700


2.625


1.000


6.575


3/ 4




37


Finlandiya


0.500


2.400


1.000


1.750


0.875


6.525


3/ 4




38


Albaniya


2.000


0.875


2.125


0.875


0.500


6.375


2/ 4




39


Bosniya H.


1.500


1.750


1.500


0.500


1.000


6.250


3/ 4




40


Makedoniya


0.500


1.125


1.500


1.250


1.000


5.375


3/ 4




41


Estoniya


1.000


1.500


1.000


1.375


0.500


5.375


1/ 4




42


Latviya


1.625


0.250


1.625


1.375


0.375


5.250


3/ 4




43


Gürcüstan


1.875


1.250


0.625


1.125


0.125


5.000


1/ 4




44


Ermənistan


1.125


0.375


1.625


1.125


0.500


4.750


1/ 4




45


Monteneqro


1.250


0.750


1.000


0.875


0.750


4.625


2/ 4




46


Malta


0.875


0.125


0.875


1.250


1.250


4.375


2/ 4




47


Ş.İrlandiya


0.875


1.375


0.750


0.500


0.750


4.250


1/ 4




48


Lüksemburq


1.500


0.500


0.750


0.750


0.625


4.125


3/ 4




49


Litva


1.250


0.500


0.750


0.500


0.875


3.875


3/ 4




50


Uels


0.750


0.125


1.500


1.000


0.500


3.875


1/ 4




51


Farer adaları


0.875


1.375


0.375


0.375


0.625


3.625


1/ 4




52


Cəbəllütariq


0.000


0.250


0.750


1.500


0.333


2.833


1/ 3




53


Andorra


0.333


0.500


0.166


0.166


0.166


1.331


3




54


San-Marino


0.333


0.000


0.000


0.000


0.166


0.499


3




55


Kosovo


0.000


0.000


0.000


0.000


0.000


0.000


2




A.H.
www.oxu.az
"
"Pulsuz futbol faciəyə səbəb olduMalavidə yoldaşlıq futbol matçından əvvəl yaşanan izdihamda səkkiz nəfər ölüb.
Oxu.Az-ın xəbərinə görə, bu barədə cümə axşamı, iyulun 6-da, BBC nəşri yazır. 
Hadisə “Niyasa Biq Bullets” və “Silver Straykers” komandaları arasında keçirilən yoldaşlıq oyunundan əvvəl baş verib. Görüş Malavinin müstəqilliyinin 53-cü ildönümünə həsr edilmişdi. 40 min azarkeş tutumuna malik stadiona giriş pulsuz idi. 
Bu səbəbdən oyundan əvvəl arenaya gələn azarkeşlər arasında izdiham yaşanıb. hadisə nəticəsində yeddisi uşaq olmaqla, səkkiz nəfər ölüb, onlarla insan xəsarət alıb. Polisdən bildiriblər ki, ölənlərin sayı arta bilər. 
Baş vermiş faciəyə baxmayaraq oyun təxirə salınmayıb və “Niyasa Biq Bullets”in 2:1 hesablı qələbəsi ilə yekunlaşıb. 
S.B.
www.oxu.az
"
"Canlı yayım zamanı top “CBC Sport”un aparıcısının üzünə dəydi – VİDEOAvropa Liqasının I təsnifat mərhələsi çərçivəsində “İnter” və “Mladost” arasında keçirilən matçdan əvvəl “CBC Sport” telekanalının əməkdaşı Səmra Əliyeva xoşagəlməz vəziyyətlə qarşılaşıb.
Oxu.Az-ın məlumatına görə, aparıcı oyundan əvvəl futbolçuların məşq etdiyi “Dalğa Arena”dan reportaj hazırlayırdı. 
Bu zaman oyunçulardan birinin vurduğu top xanım müxbirin üzünə dəyib. Lakin Səmra özünü itirməyib və canlı yayımı davam etdirib.

S.B.
www.oxu.az
"
"İki klubumuz Avroliqada növbəti mərhələyə adladı – VİDEOFutbol üzrə Avropa Liqasının I təsnifat mərhələsinin cavab oyunları keçirilib.
Oxu.Az-ın xəbərinə görə, Bakıda “Dalğa Arena”da Serbiyanın “Mladost” komandasını qəbul edən “İnter” yenə də sevinən tərəf olub.
İlk matçda 3:0 hesablı qələbə qazanan “bankirlər” bu dəfə rəqib qapısından iki cavabsız top keçiriblər.
“İnter”in heyətində Denis Silva Kruz (23-cü dəqiqə) və Nizami Hacıyev (74-cü dəqiqə) fərqləniblər.
Səfərdə Lüksemburqun “Differdanj” klubunun qonağı olan “Zirə” isə 2:1 hesablı qələbə qazanıb.
Qəsəbə təmsilçisi oyunun əvvəlində hesabda geri düşsə də, sonradan David Manqa və Riçard Qadzenin qolları ilə vəziyyəti öz xeyrinə dəyişib. İlk matçda rəqibini 2:0 hesabı ilə məğlub edən “Zirə” adını növbəti mərhələyə yazdırıb.
Avropa Liqasının II təsnifat mərhələsində “İnter” Lüksemburqun “Fola” klubu ilə, “Zirə” isə Rumıniyanın “Astra” komandası ilə qarşılaşacaq.


S.B.
www.oxu.az
"
"“Neftçi”də yeni prezident“Neftçi Peşəkar Futbol Klubu” Məhdud Məsuliyyətli Cəmiyyətində struktur dəyişikliyi edilib. 
Oxu.Az klubun rəsmi saytına istinadən məlumat verir ki, təsisçinin qərarı ilə “İcraçı direktor” vəzifəsi ləğv edilib, “Prezident” və “Vitse-prezident” vəzifələri təsis edilib.
“Neftçi Peşəkar Futbol Klubu” MMC-nin fəaliyyətinə rəhbərlik Cəmiyyətin təkbaşına icra orqanı olan prezident tərəfindən həyata keçiriləcək.
Orxan Hüseynzadə müvafiq qərarla prezident, Elnur Eyvazov isə vitse-prezident vəzifəsinə təyin olunub.
Müşahidə Şurası əvvəlki tərkibdə “Neftçi Peşəkar Futbol Klubu” MMC-nin idarə olunmasına nəzarəti həyata keçirəcək.
S.B.
www.oxu.az
"
"Türkiyə Super Kubokunun keçiriləcəyi yer müəyyənləşibTürkiyə Super Kubokunun yeri müəyyənləşib. 
Oxu.Az-ın Apasport.az-a istinadən məlumatına görə, həlledici qarşılaşma Samsunda baş tutacaq.
TFF bir müddət əvvəl matçın ölkə xaricində keçirilməsini planlaşdırırdı ki, variantlar arasında Bakı da var idi. Lakin son çempion “Beşiktaş”la ölkə kubokunun qalibi “Konyaspor”un Samsunda yeni inşa edilən stadionda üz-üzə gəlməsi qərara alınıb.
Matç avqustun 7-də baş tutacaq.
S.B.
www.oxu.az
"
"“Qarabağ”dan növbəti transferÖlkəmizi Çempionlar Liqasında təmsil edəcək “Qarabağ” növbəti transferi reallaşdırıb.
Oxu.Az xəbər verir ki,  Ağdam təmsilçisi Haiti millisinin üzvü olan və ötən mövsüm Türkiyə Superliqasında “Alanyaspor”da forma geyinən Vild-Donald Guerrierin keçidini həll edib.
Yarımmüdafiəçi ilə 2 illik müqavilə imzalanıb.
Qeyd edək ki, futbolçu peşəkar karyerasına ölkəsinin “Amerika De Ke” klubunda başlayıb və 2013-cü ilin yayında Polşanın “Visla” klubuna transfer olunub. 2013-2016-ci illərdə “Visla”da 75 oyuna çıxan Guerrier 20 qolla yadda qalıb. Geridə qalan mövsümdə isə Donald “Alanyaspor” formasıyla 20 oyunda 4 qolla yadda qalıb. 2010-cu ildən Haiti millisinə dəvət alan 28 yaşlı futbolçu yığma komandada 37 oyunda 8 dəfə fərqlənib.  
A.H.
www.oxu.az
"
"Türk idmançıdan “Ya Qarabağ, ya ölüm” şüarı – VİDEOTürkiyənin İstanbul şəhərində Dünya Çempionlar King Boks Gecəsi keçirilib.
Oxu.Az qol.az-a istinadən xəbər verir ki, final gecəsində rinqə Türkiyə idmançısı Sinan Ulutürk Azərbaycan bayrağı və “Qarabağ Azərbaycanındır” şüarı ilə çıxıb.
Rəqibinə qalib gələn Sinan döyüşdən sonra mikrofonu alaraq bir daha “Ya Qarabağ, ya ölüm! Başqa yol yox artıq!” şüarını səsləndirib.


A.M.

www.oxu.az
"
" Harri Kasparov şahmata qayıdırRusiyalı qrossmeyster Harri Kasparov şahmata geri qayıdır. 
Bakıda anadan olan sabiq dünya çempionu  Amerikanın Sent-Luis şəhərində keçiriləcək ""Grand Chess Tour"" turnirində  iştirak edəcək.
Oxu.Az-ın məlumatına əsasən, bu barədə yarışın saytında məlumat verilib.
""Karyeramı yenidən bərpa etdiyim üçün həyəcan keçirirəm. Mən bunun 10 ildən sonra baş verəcəyini gözləmirdim. Sent-Luisdə şahmat taxtası arxasına əyləşmək mənim üçün şərəfdir. Şahmata qayıdışımın başqa şəhərdə olmasını istəməzdim"".
 
""Grand Chess Tour"" 2-12 avqust tarixləri arasında keçiriləcək. Turnirin mükafat fondu 300 min dollar təşkil edir. 
Kasparov turnirdə rapid və blits üzrə yarışacaq. 
 
Xatırladaq ki, Kasparov şahmat üzrə 13-cü dünya çempionudur. O, planetin ən güclü şahmatçısı titulunu 1985-ci ildən 1993-cü ilə qədər qoruyub. 
Kasparov  2005-ci ildə karyerasını bitirmişdi.
N.O.
www.oxu.az
"
"“İnter Bakı” dağılacaqmı?Sabah Avropa Liqasının birinci təsnifat mərhələsinin cavab oyununda Serbiya “Mladost”u ilə üz-üzə gələcək “İnter” şok vəziyyətlə üzləşib.
Oxu.Az sportinfo.az-a istinadən xəbər verir ki, paytaxt klubu “Aqrarkredit”lə arasında yaranmış problemi həll edə bilmir.
Belə ki, bank olmayan kredit təşkilatına olan 6 milyon manat borc səbəbindən klub “İnter Arena”nı tərk etməlidir. Bu borcdan əlavə komanda stadiona qoyulan 33 milyon manatı da ödəməlidir. “İnter” “evi”ni tərk etməmək üçün ümumilikdə 39 milyon manatından keçməlidir.
Həmçinin bildirilir ki, tərəflər arasında razılıq olmasa, klub millinin Mərdəkandakı bazasına köçəcək və oyunlarını “Dalğa Arena” stadionunda keçirəcək.
Məsələ ilə bağlı klubun Müşahidə Şurasının sədri Zaur Axundovla danışmaq istəsək də, onunla əlaqə yaratmaq mümkün olmayıb.
A.M.
www.oxu.az
 
"
"Millimiz gerilədiFİFA milli komandaların növbəti reytinq cədvəlini açıqlayıb.
Oxu.Az Trend-ə istinadən xəbər verir ki, ötən ayla müqayisədə Azərbaycan millisi 4 pillə geriləyib. Komandamız 427 xalla 80-ci yerdə qərarlaşıb.
Siyahıda Almaniya 1-ci (1609 xal), Braziliya 2-ci (1603), Argentina isə 3-cü (1413) sıradadır.
A.M.
www.oxu.az
"
"“Barselona”nın Arda Turan qərarıArda Turanın gələcəyi ilə bağlı təzadlı xəbərlər yayılmaqda davam edir. Bəziləri türk futbolçunun “Barselona”dan gedəcəyini, bəziləri isə komandada qalacağını iddia edir.
Növbəti iddia “Sport” qəzetindən gəlib. Oxu.Az fanat.az-a istinadən xəbər verir ki, qəzet “Barselona” rəhbərliyinin məşhur portuqaliyalı menecer Xorxe Mendesdən Arda üçün klub tapmağı istədiyini yazıb. Mendes türk futbolçunun meneceri Ahmet Bulutla şərikdir. Məqsəd onun satışından əldə olunacaq gəliri yeni transferlərə sərf etməkdir.
Bu arada, Ahmet Bulut növbəti dəfə açıqlama verərək Ardanın “Barselona”da qalacağını deyib.
A.H.
www.oxu.az
"
"“Arsenal” tarixinin ən bahalı transferini etdiLondonun “Arsenal” klubunu fransalı futbolçu Aleksandr Lakazeti heyətinə qatıb.
Oxu.Az-ın məlumatına görə, bu barədə Sky Sports nəşri məlumat yayıb.
Futbolçu hazırda tibbi müayinədən keçir.
London klubu “Lyon”un hücumçusuna görə 60 milyon avro ödəyəcək. Fransalı futbolçu ilə beş illik müqavilə bağlanacağı gözlənilir.
Qeyd edək ki, buna qədər “Arsenal”ın ən bahalı oyunçusu Məsut Özil sayılırdı (47 milyon avro).
S.B.
www.oxu.az
"
"Rauf Əliyev: Sabah meydana Zəhra üçün çıxacağıqXəbər verdiyimiz kimi, Ermənistan silahlı qüvvələri tərəfindən Füzuli rayonunun Alxanlı kəndini atəşə tutulması nəticəsində 1967-ci il təvəllüdlü Quliyeva Sahibə İdris qızı və onun 18 aylıq nəvəsi Quliyeva Zəhra Elnur qızı şəhid olub.
Oxu.Az xəbər verir ki, yenicag.az-a açıqlama verən millimizin və Bakı “İnter”inin futbolçusu Rauf Əliyev üzücü hadisəyə öz münasibətini bildirib. Əslən Füzuli rayonundan olan futbolçu sabah Avropa Liqasının I təsnifat mərhələsi çərçivəsində Serbiyanın “Mladost” klubuna qol vuracağı təqdirdə, bunu Zəhraya həsr edəcəyini deyib:
“Çox üzücüdür. Əvvəlcə bu barədə mətbuatdan xəbər tutdum. Daha sonra rayondakılarla əlaqə saxladım. Bizim orada qohumlarımız yaşayır. Həqiqətən də çox pis oldum. 2 yaşlı körpənin və nənəsinin qətlə yetirilməsinə söz tapmaq çətindir. Zəhranın şəkillərini gördükcə özümə gələ bilmirəm. Sabah qol vursam, bunu Zəhraya həsr edəcəm. Komanda daxilində də bu barədə danışırıq. Bu, mənim qəlbimdən keçən hissdir. Sabah meydana Zəhra üçün çıxacağıq”.
Qeyd edək ki, “İnter” səfərdə keçirilən ilk qarşılaşmada rəqibini 3:0 hesabı ilə darmadağın edib. Adrian Skarlatakenin dubla etdiyi qarşılaşmada Rauf Əliyev də fərqlənmişdi.
“Qarabağ”ın yarımmüdafiəçisi Qara Qarayev də saytımıza açıqlamasında Zəhra və nənəsinin qətlə yetirilməsindən sarsıldığını bildirib:
“Bu, bəyənilməyən hadisədir. Milliyyətindən asılı olmayaraq, uşaqların ölümünə qarşıyıq. Cəbhə bölgəsində hər an təhlükə ilə üzləşən insanlar var. Ancaq onlar üçün torpaq sevgisi daha üstündür. Xəbəri tezdən oxudum. Çox pis oldum, sarsıldım. Zəhra bütün Azərbaycanın balasıdır. İnşallah, bundan sonra belə bir üzücü hadisə ilə qarşılaşmarıq”.
S.B.
www.oxu.az
"
"Ən nüfuzlu FMX yenidən Madriddə – FOTO + VİDEO7 iyulda Madriddə 16-cı “Red Bull X-Fighters” yarışında ən yaxşı fristayl-motokross (FMX) rayderləri havada süzəcək. Hazırki çempion, fransız Tom Paje dünyanın ən nüfuzlu FMX yarışından kənarda qalacaq, o, alman rayderi ilə əvəz ediləcək.
Oxu.Az-ın məlumatına görə, fristayl-motokross dünyasında həyəcan 16-cı “Red Bull X-Fighters” yarışının başlanmasına üç gün qalmış başlanır və Madriddəki Las-Ventas korrida arenasında pik həddinə çatır. Ən yaxşı rayderlər 20000 tamaşaçı qarşısında qalib adı uğrunda yarışacaqlar.
Madrid yarışlarının dördqat qalibi Tom Paje çiynində aldığı zədə səbəbindən keçirdiyi əməliyyatdan sonra tam sağalmadığı üçün oyundan kənarda qalıb. Buna görə də nüfuzlu Madrid mükafatı uğrunda ""Red Bull X-Fighters""in dörd keçmiş çempionu yarışacaq.
“Bu, mənim üçün böyük uğrusuzluqdur”, - Paje deyib. - Madridə qayıdıb Las-Ventasdakı beşinci triumfum uğrunda mübarizə aparmağı çox gözləyirdim. Çünki həm oradakı mühit möhtəşəmdir, həm də bu il rayderlərin səviyyəsi əvvəlki illərlə müqayisədə daha yüksək olacaq”. Madriddəki fəndlər FMX dünyasının ən baxımlılardan hesab edilir, çünki rayderlər ən yaxşı fəndlərini göstərmək üçün xüsusi olaraq hazırlaşır və məşq edirlər.
Yarış İspaniyada, Madriddə yerləşən korrida arenası Las-Ventasda keçiriləcək. Məşhur arenada 1931-ci ildən etibarən korrida yarışları keçirilir. 
“Red Bull X-Fighters” yarışına onlayn baxmaq üçün http://win.gs/2sqT2ev linkinə keçin. Onlayn canlı yayımı qaçırmamaq üçün “Xatırlat” düyməsini klikləməyi unutmayın.





















S.B.
www.oxu.az
"
"Sabah UEFA kubokunun püşkü atılacaqSabah futzal üzrə UEFA kubokunun püşkü atılacaq.
Oxu.Az APA-ya istinadən xəbər verir ki, İsveçrənin Nyon şəhərindəki tədbir Bakı vaxtı ilə saat 16:00-da başlayacaq.
Azərbaycan çempionu “Araz”ın da rəqiblərinin müəyyənləşəcəyi püşkatma iki hissədən ibarət olacaq. Öncə təsnifat mərhələsində çıxış edəcək 32 komanda 8 qrupa bölünəcək. Şimali İrlandiyanın ən yaxşısı hələ müəyyənləşməyib.
Bu komandalar indidən 5 səbətə bölünüb. Həmçinin, hər komanda əmsalına uyğun qrupdakı yerini bilib. İlk səbət meydan sahibləri, digərləri gücünə görə sıralanıb.
İlkin mərhələ
1-ci səbət/meydan sahibləri
“Anortosis” (Kipr)/1
“Mostar” (Bosniya və Herseqovina)/2
“Uddevalla” (İsveç)/2
“Syamtrollan” (Norveç)/3
“Kopenhagen” (Danimarka)/3
“Diamant Lints” (Avstriya)/3
“Differdanj” (Lüksemburq)/4
“Minerva (İsveçrə)/4
 
2-ci səbət/3-cü yer
“Makkabi” (Təl-Əviv, İsrail)
“Tre Fiori” (San-Marino)
“Narva Yunayted” (Estoniya)
“Reksxem” (Uels)
TMT (Şotlandiya)
Şimali İrlandiya çempionu
 
3-cü səbət/2-ci yer
“Leo” (Ermənistan)
“Transilvaniya” (İrlandiya)
“Enkamp” (Ermənistan)
”Vitis” (Litva)
“Arnavutköy” (Türkiyə)
 
4-cü səbət/2-ci yer
“Transilvaniya” (Monteneqro)
“Knuppunt” (Hollandiya)
“Doukas” (Yunanıstan)
“Klassik” (Moldova)
“Luksoil Sent-Endryu” (Malta)
”Links” (Cəbəllütariq)
 
5-ci səbət – 1-ci yer
“Şkupi” (Makedoniya)
“Levski” (Bolqarıstan)
“Helveçia” (İngiltərə)
“Rekord” (Polşa)
“Reqensburq” (Almaniya)
“Flyamurtari” (Albaniya)
“Liburn” (Kosovo)
Bu mərhələnin oyunları avqustun 22-27-də keçiriləcək. Yalnız qrup qalibləri növbəti raunda yüksələcək.
Növbəti - əsas mərhələ iki yol üzrə keçiriləcək. A yolunda son qalib, həmçinin reytinq siyahısında 1-11 və 16-19-cu yerlərdə olanlar mübarizə aparacaq. Bu 16 komanda 4 qrup təşkil edəcək. Hər qrupda ilk üç yerin sahibi turu keçəcək.
B yolunda 12-15-ci, 20-23-cü yer sahibləri və təsnifat mərhələsinin 8 qalibi mübarizə aparacaq. Burada da 16 komanda 4 qrupa bölünəcək. Lakin yalnız qaliblər mərhələni keçəcək. Çempionumuz “Araz” da burada qüvvəsini sınayacaq. Azərbaycan və Ermənistan klubları bu raundda üz-üzə gələ bilməz.
Əsas mərhələ
B yolu
6-cı səbət/meydan sahibləri
“Slovan” (Slovakiya)/1
“Nasional” (Xorvatiya)/1
“Sievi” (Finlandiya)/2
“Deva” (Rumıniya)/2
7-ci səbət/3-4-cü yer
Təsnifat mərhələsinin qalibləri
8-ci səbət/2-ci yer
“Qarqes Jibson” (Fransa)
“Georgians” (Gürcüstan)
9-cu səbət/1-ci yer
“Araz Naxçivan (Azərbaycan)
“Halle-Guik” (Belçika)
 
A yolu
10-cu səbət/meydan sahibləri
“Ekonomaç” (Serbiya)/2
“Luparense” (Italiya)/4
“Brezye” (Sloveniya)/4
“Stalitsa” (Belarus)/4
11-ci səbət/4-cü yer
“Xerson” (Ukrayna)
12-ci səbət/3-cü yer
“Nikars” (Latviya)
“Peskara” (İtaliya)
“Braqa” (Portuqaliya)
“Qyor” (Macarıstan)
13-cü səbət/2-ci yer
“Dina” (Rusiya)
“Dinamo” (Rusiya)
“Xrudim” (Çexiya)
14-cü səbət/1-ci yer
“İnter” (İspaniya)
“Kayrat” (Qazaxıstan)
“Sportinq” (Portuqaliya)
“Barselona” (İspaniya)
Qeyd edək ki, əsas mərhələnin oyunları oktyabrın 10-15-də keçiriləcək. Elit-raundun püşkatması isə oktyabrın 19-da baş tutacaq.
A.M.
www.oxu.az
"
"“Qarabağ”da yeni hücumçuÖlkəmizi Çempionlar Liqasında təmsil edəcək “Qarabağ” növbəti transferinə hazırlaşır.
Oxu.Az yenicag-a istinadən xəbər verir ki, indiyədək Abbas Hüseynov, Anton Kanibolotski və Yakub Rzejniçakın keçidini həll edən “atlılar” daha bir futbolçu ilə anlaşıb.
Söhbət Haiti millisinin üzvü Vilde-Donald Querrierdən gedir. Əldə etdiyimiz özəl məlumata görə, bu keçid üçün “Qarabağ” Türkiyənin “Alanyaspor” klubuna 100 min avro transfer haqqı ödəyəcək. Futbolçu ilə qarşıdakı günlərdə 2 illik sözləşmə imzalayacaq. 28 yaşlı yarımmüdafiəçi hər ili üçün son Azərbaycan çempionundan 350 min dollar maaş alacaq. Bu isə o deməkdir ki, bu transferə görə, “Qarabağ” 1 milyon manatdan çox xərcə düşəcək.
Qeyd edək ki, Haiti millisinin üzvü “Alanyaspor”dan əvvəl Polşanın “Visla” klubunda çıxış edib.
A.H.
www.oxu.az
"
"Türk güləşçi ermənini məğlub edib Azərbaycan bayrağı qaldırdı – VİDEOTürkiyə güləşçisi Cemal Mutlu Azərbaycana böyük jest etməsi ilə gündəmə gəlib.
Oxu.Az APA-ya istinadən xəbər verir ki, yunan-Roma güləşçisi gənclər arasında Avropa çempionatında bürünc medal qazanan Mutlu bu sevinci Azərbaycan bayrağını qaldıraraq yaşayıb.
Belə ki, Almaniyanın Dortmund şəhərində keçirilən qitə birinciliyində 50 kq çəki dərəcəsində mübarizə aparan Cemal bürünc medal uğrunda görüşdə ermənistanlı Aşot Mxitaryanla üz-üzə gəlib.
Rəqibini döşəyə çıxmağına peşman edən qardaş ölkə nümayəndəsi 10:2 hesablı qələbə qazanıb. Görüşün ardından isə gənc pəhləvan Türkiyə və Azərbaycan bayraqlarını havaya qaldıraraq döşəkdə dövrə vurub.
Qeyd edək ki, Türkiyə Avropa çempionatında komanda hesabında 3-cü yeri tutub. Rusiya 1-ci, Gürcüstan isə 2-ci pillənin sahibi olub.


A.M.

www.oxu.az
"
"Çempionlar Liqasında gecənin nəticələriÇempionlar Liqasında I təsnifat mərhələsinə yekun vurulub.
Oxu.Az APA-ya istinadən xəbər verir ki, cavab oyunları çərçivəsində 5 qarşılaşma baş tutub.
Bu raundda qitənin ən zəif 10 çempionu mübarizə aparıb. Əsasən, cırtdan ölkə təmsilçilərinin meydana çıxacağı mərhələdə “balacalar” möcüzə reallaşdırmağa çalışıblar. Çünki nadir hallarda qələbə qazanan belə komandalar üçün mərhələ adlamaq da möcüzəyə bərabərdir.
Nəticələrə görə, “Vikinqur” (Farer adaları), “Hibernians” (Malta), TNS (Uels), “Alaskert” (Ermənistan), “Linfild” (Şimali İrlandiya) II təsnifat mərhələsində çıxış etməyə haqq qazanıb.
Çempionlar Liqası
I təsnifat mərhələsi, cavab oyunları
4 iyul
“Trepça” (Kosovo) – “Vikinqur” (Farer adaları) - 1:4
Qollar: Hasani, 65 - Angel, 37, İslami, 40 (öz qapısına), Vatnhamar, 52, 59
İlk oyun - 1:2
“İnfonet” (Estoniya) – “Hibernians” (Malta) - 0:1
Qol: Jorjinyo, 88
İlk oyun - 0:2
“Europa” (Cəbəllütariq) - TNS (Uels) - 1:3 (əlavə vaxtda)
Qollar: Valker, 53 - Moya, 37, Giqle, 41, 104
İlk oyun - 2:1
“Santa-Koloma” (Andorra) – “Alaskert” (Ermənistan) - 1:1
Qollar: Lima, 63 - Nenadoviç, 28
İlk oyun - 0:1
“La Fiorita” (San-Marino) – “Linfild” (Şimali İrlandiya) - 0:0
İlk oyun - 0:1
A.M.
www.oxu.az
"
"Qurban Qurbanov “Qarabağ”ın yeni transferlərindən danışdı“Komandamıza yeni transferlər gözlənilir. Sadəcə, yüz faizlik olmasa, dəqiq məlumat vermək istəmirik”. 
Oxu.Az-ın məlumatına görə, bu fikirləri Sport24.az-a açıqlamasında “Qarabağ”ın baş məşqçisi Qurban Qurbanov bildirib.
Gözlənilən yeni transferlər haqda məlumat verən təcrübəli mütəxəssis ön xəttini gücləndirmək üzərində işlədiklərini söyləyib: 
“Polşalı müdafiəçi Yakub Rjezniçakın keçidi tam alınıb. Bizə lazım olan hücuma meylli yarımmüdafiəçi mövqeyinə futbolçu ilə müsbət danışıqlar gedir. O, daha çox cinahda çıxış etsə də, bir neçə mövqedə oynaya bilən futbolçudur. Bəzi lazım olan oyunlarda müdafiədə də oynaya bilir. Onun keçidinin bu günlərdə həll olunmaq ehtimalı çoxdur”.
Maraqlıdır, Qurban ad çəkməsə də, bu, hansı çempionatdan gələn legionerdir? Baş məşqçini dinləyək: 
“Onu deyə bilərəm ki, Türkiyə Super Liqasından gələn legionerdir. Çox effektli futbolçudur”.
“Qarabağ”ı çalışdırıcısı danışıqlar apardıqları 2 hücumçudan da söz açıb: 
“İki futbolçu da var ki, onlarla hələ danışıqlar gedir. Bizim tərəfdən müsbət olan bir şey yoxdur. Ancaq danışıqlarımız davam edir. Hücum xəttinə minimum iki legioner gətirmək istəyirik”.  
S.B.
www.oxu.az
"
"Azərbaycanlı biznesmendən “Beşiktaş”a jestTürkiyənin “Beşiktaş” klubu “Real Madrid”in müdafiəçisi Pepenin transferində razılaşma əldə edib.
Oxu.Az Milliyet -ə istinadən xəbər verir ki, klubun vitse-prezidenti portuqaliyalı ulduzun sabah İstanbula gələcəyini açıqlayıb.
Məlumata görə, Pepe İstanbula azərbaycanlı iş adamı Mübariz Mənsimovun özəl təyyarəsi ilə gələcək.
Qeyd edək ki, Mənsimov “Beşiktaş”ın azarkeşidir və mütəmadi olaraq kluba yardım edir.
A.H.
www.oxu.az
"
"“Qalatasaray”dan daha bir transfer bombasıTürkiyənin “Qalatasaray” futbol klubu daha bir futbolçunun transferini reallaşdırıb.
Oxu.Az hurriyet.com.tr-ə istinadən xəbər verir ki, “Cim bom” “West Ham United” klubundan Sofian Fequlini transfer edib.
Əlcəzairli futbolçu üçün ingilis klubuna 4.5 milyon avro ödənilib.
Fequli hücuma meyilli cinah oyunçusudur. Bununla da, “Qalatasaray” klubdan ayrılan Brumanın boşluğunu doldurmuş olub.
Qeyd edək ki, buna qədər “Qalatasaray” Qomis, Belhanda və Maykonu heyətinə qatıb.
A.H.
www.oxu.az
"
"“İnter” – “Mladost” oyununun biletləri satışda – QİYMƏTAvropa Liqasının birinci təsnifat mərhələsinin cavab oyunları çərçivəsində iyulun 6-da, saat 21:00-da “Dalğa Arena”da keçiriləcək “İnter” – “Mladost” (Serbiya) oyununa biletin qiyməti açıqlanıb.
Oxu.Az Trend-ə istinadən xəbər verir ki, bütün sektorlara biletlərin qiyməti 2 manatdır.
Bilet əldə etmək istəyənlər saat 09:00-dan 18:00-dək biletləri “İnter Arena” və “Dalğa Arena” stadionlarının təhlükəsizlik yoxlanışı məntəqələrinə yaxınlaşaraq əldə edə bilər.
Matçı ukraynalı hakimlər idarə edəcəklər.
Xatırladaq ki, bu komandalar arasında keçirilən ilk oyunda “İnter” 3:0 hesabı ilə qələbə qazanıb.
A.M.
www.oxu.az
 
"
"“Qarabağ” - “Samtredia” oyunu üçün biletlərin qiymətləri açıqlandıAğdamın “Qarabağ” komandasının Çempionlar Liqasının II təsnifat mərhələsindəki rəqibi Gürcüstan təmsilçisi “Samtredia” ilk oyunu üçün biletlərin satışa çıxarılacağı tarixi və qiymətləri açıqlayıb.
Oxu.Az Report-a istinadən xəbər verir ki, biletlərin qiyməti sektorlardan asılı olaraq, 1, 2 və 5 manat arasında dəyişir.
VİP biletlərin dəyəri isə 30 manat təşkil edir. Azarkeşlər iyulun 7-dən etibarən biletləri əldə edə biləcəklər.
Qeyd edək ki, Tofiq Bəhramov adına Respublika stadionunda keçiriləcək oyun saat 21:00-da başlayacaq.



E.Ə.
www.oxu.az
"
"Ronaldo “Madrid”dəki karyerası ilə bağlı açıqlama verdi“Real Madrid” komandasının futbolçusu Kriştianu Ronaldo karyerası ilə bağlı açıqlama verib.
Oxu.Az  El Confidencial-a istinadən xəbər verir ki, Portuqaliya millisinin kapitanı kral klubunun prezidenti Florentino Peresə bildirib ki, o, komandadan ayrılmaq niyyətində deyil.
“Mən heç vaxt “Real”ı tərk edəcəyimi deməmişəm. Mənimlə cinayətkar kimi davranılmasından xoşum gəlmir” - deyə Ronaldo vurğulayıb.
E.Ə.
www.oxu.az
"
"FİA Azərbaycan Qran-Prisindəki qalmaqalla bağlı qərar qəbul edib – VİDEOBeynəlxalq Avtomobil Federasiyası (FİA) “Ferrari” pilotu Sebastyan Fettelin “Mersedes”dəki həmkarı Lüis Hemiltona qarşı hərəkəti ilə əlaqədar əlavə sanksiya tətbiq etməyib.
Oxu.Az Report-a istinadən xəbər verir ki, Formula-1 üzrə Azərbaycan Qran-Prisi zamanı baş vermiş insidentə Fransanın paytaxtı Parisdə xüsusi komissiyanın iclasında baxılıb.
İclasa “Ferrari”nin rəhbəri Maurisio Arrivabene ilə qatılan 4 qat dünya çempionu baş verənlərlə əlaqədar məsuliyyəti öz üzərinə götürüb və Hemiltonla tamaşaçılardan üzr istəyib. O, FİA rəsmilərinə söz verib ki, qarşıdan gələn 12 ayda şəxsi vaxtını gənc sürücülərin hazırlığına sərf etmək istəyir.
FİA prezidenti Jan Todt məsələnin qapanmalı olduğuna dair qərar verib. Bununla yanaşı, o, qayda pozuntusu və mənfi nəticələrin ciddiliyini vurğulayaraq, belə halın təkrarlanacağı təqdirdə, məsələnin FİA-nın Beynəlxalq Tribunalına baxılmaq üçün veriləcəyini söyləyib. Beləliklə, Fettel 7-9 iyulda keçiriləcək Avstriya Qran-Prisinə cərimə xalları olmadan qatılacaq.
Qeyd edək ki, Azərbaycan Qran-Prisində iki iddialı pilot - Luis Hemilton və Sebastyan Fettel arasındakı insidentə son döngədə birincinin əyləci basması səbəb olub. Nəticədə “Ferrari”nin pilotu avtomobilinin burnu ilə onun bolidini vurub. 4 qat dünya çempionu bununla da kifayətlənməyərək, döngədən çıxan kimi rəqibinə çatıb və avtomobilini onun bolidinin təkərlərinə toxundurub. Ən önəmli epizod isə 51 dövrəlik mübarizənin 31-ci dövrəsində yaşanıb. Hemiltonun bolidindəki başlığı təcili dəyişdirmək lazım gəlib. Fettel isə etdiyi hərəkətə görə 10 saniyə dayanma cəriməsi alıb. Nəticədə hər iki pilot ilk 3-lükdən aralanıb.
Beləliklə, “Red Bull”un pilotu Daniel Rikkardo yarışın qalibi olub. “Mercedes”in pilotu Valtteri Bottas ikinci, “Uilyams”ın pilotu Lens Stroll isə üçüncü yeri tutub.

A.M.
www.oxu.az
"
"Azər Mirzəyev şahmat festivalının vitse-çempionu olduAzərbaycan qrossmeysteri Azər Mirzəyev Çexiyanın Çeske Budeyovitse şəhərində keçirilən beynəlxalq şahmat festivalının vitse-çempionu oldu.
Oxu.Az AZƏRTAC-a istinadən xəbər verir ki, şahmat festivalında 71 şahmatçı, o cümlədən səkkiz qrossmeyster iştirak edib. Festivalın proqramına qrossmeyster balı hesab edilən normada turnir və iki open turnir daxil olub.
Sonuncu – doqquzuncu turda qara fiqurlarla oynayan Azər Mirzəyev 5,5 xal toplayaraq yerli şahmatçı Yan Krejçi ilə görüşü heç-heçə qurtarıb. Ukraynalı Sergey Ovseyeviç və polyak Kasper Drozdovski dairəvi sistemdə keçirilən yarışı eyni göstərici ilə başa vurublar. Azərbaycan qrossmeysteri əlavə göstəricilərə görə gümüş medala layiq görülüb. Qızıl medalı isə Ukrayna təmsilçisi qazanıb.
E.Ə.
www.oxu.az
"
"“Real”ın müdafiəçisi “Yuventus”la müqavilə bağlayıb“Real”ın müdafiəçisi Danilo karyerasını İtaliyada davam etdirəcək.
Oxu.Az APA-ya istinadən xəbər verir ki, braziliyalı futbolçu “Yuventus”la anlaşıb.
Klublar transfer məsələsində artıq ortaq məxrəcə gəliblər və yalnız rəsmi müqaviləyə qol çəkmək qalıb. Sağ cinah müdafiəçisi “qoca sinyora”ya 20 milyon avroya başa gəlib. İtalyanlar onu komandadan ayrılan digər “sambaçı” Dani Alveşin boşluğunu doldurmaq üçün transfer edib.
Qeyd edək ki, Danilo “Real”a 2015-ci ildə 31,5 milyon avro müqabilində “Porto”dan keçmişdi.
A.M.
www.oxu.az
"
"Toğrul Əsgərovdan Türkmənistan millisinə gedəcəyi ilə bağlı – AÇIQLAMATürkmənistan Güləş millisinə keçəcəyi deyilən London-2012 Yay Olimpiya Oyunlarının qalibi Azərbaycan güləşçisi Toğrul Əsgərov açıqlama verib.
Oxu.Az xəbər verir ki, Qafqazinfo-ya danışan idmançımız məlumatı təkzib etməyib:
“Hələ ki, Türkiyədəyəm, əməliyyat olunmuşam. 2-3 gün ərzində Bakıya gələcəm. Ondan sonra hər şey bəlli olacaq”.
A.M.
www.oxu.az
"
"Minə yaxın snayper Bakıya gəlirBakıda atıcılıq üzrə Avropa çempionatına qatılacaq ölkələrin və snayperlərin sayı açıqlanıb.
Oxu.Az APA-ya istinadən xəbər verir ki, 25 m, 50 m, 300 m məsafələrdən hədəfi nişan almada güllə, həmçinin stendin bütün növləri üzrə atıcıların qatılacağı yarışa 43 ölkənin yığması qatılacaq.
İyulun 21-dən avqustun 4-dək olacaq çempionatda 932 snayper dəqiqliyini yoxlayacaq. Onlar arasında yeniyetmələr də olacaqlar ki, həmin idmançılar Yeniyetmələrin Olimpiya Festivalına lisenziya üçün mübarizə aparacaqlar.
Qeyd edək ki, çempionat Bakı Atıcılıq Mərkəzində olacaq.
A.M.
www.oxu.az
"
"Heydər Əliyev Mərkəzinin parkında uşaqlar arasında futbol turniri oldu – FOTOİyulun 2-də Heydər Əliyev Mərkəzinin parkında uşaqlar arasında futbol turniri keçirilib. 
Oxu.Az-a daxil olan məlumata görə, turnirdə əvvəlcədən qeydiyyatdan keçməklə 110 nəfər iştirak edib. 
İştirakçılar əvvəlcə məşq edib, onlara oyunun təməl bilikləri – topla davranış, kiçik pas texnikası və b. tövsiyələr verilib. 
Futbol həvəskarları 3 yaş qrupu üzrə (5-7 yaş, 8-10 yaş, 11-14 yaş) komandalara bölünüb və 22 komanda  arasında yarış olub. 
Yarışa “Leon” uşaq futbol klubunun UEFA “B” lisenziyalı məşqçiləri nəzarət edib. Oyunlar zamanı fərqlənən 6 iştirakçıya “Leon” futbol klubuna 1 aylıq üzvlük kartı hədiyyə olunub. 

E.Ə.
www.oxu.az
"
"Prosineçki: Azərbaycandan qorxaq kimi qaçmaq istəmirdim“Türkiyə “Bursaspor”una qorxaq kimi qaçmaq istəmirdim”.
Oxu.Az Report-a istinadən xəbər verir ki, bunu futbol üzrə Azərbaycan milli komandasının baş məşqçisi Robert Prosineçki “Vecernji List”ə müsahibəsində deyib. 
Xorvatiyalı mütəxəssis vicdanla çalışdığını və sıçrayışa nail olduqlarını bildirib. O, müqaviləsinin başa çatanadək Azərbaycanda çalışacağını vurğulayıb.
Qeyd edək ki, Robert Prosineçki 2014-cü ilin dekabrında AFFA ilə 3 illik müqavilə bağlayıb. “Bursaspor” rəhbərliyi onu baş məşqçi postuna aparmaq istəsə də, danışıqlar “timsahlar” üçün müsbət nəticələnməyib. 
E.Ə.
www.oxu.az
"
"Konfederasiyalar Kubokunun ən yaxşı oyunçusu müəyyənləşibFutbol üzrə Almaniya yığmasının yarımmüdafiəçisi Yulian Draksler Konfederasiyalar Kubokunun ən yaxşı oyunçusu seçilib.
Oxu.Az-ın APA-ya istinadən verdiyi xəbərə görə, 23 yaşlı futbolçu Almaniyanın qələbəsi ilə yekunlaşan turnirdə komandanın kapitanı olub.
Bundan əvvəl Konfederasiyalar Kubokunun ən yaxşı oyunçuları braziliyalılar Denilson (1997-ci il), Ronaldinyo (1999), Adriano (2005), Kaka (2009) və fransalı futbolçular Rober Pires (2001) və Tyerri Anri (2003) seçiliblər.
A.M.
www.oxu.az
"
"Konfederasiyalar Kubokunun qalibi müəyyənləşdi – VİDEOKonfederasiyalar Kubokuna yekun vurulub.
Oxu.Az-ın Apasport.az-a istinadla məlumatına görə, Kubokun qalibinin adına aydınlıq gələn oyunda Almaniya ilə Çili qarşılaşıb. Turnirin əsas favoritlərindən biri olan “bundestim”in bu matçda da minimal hesablı qələbə qazanaraq çempionluğunu elan edib.
Rusiyaya əsasən ehtiyat heyətlə yollanan Lövün komandası ilk hissədə vurduğu tək qola sevinib. Stindl almanları çempion edən qələbənin memarı olub.
Qeyd edək ki, bu, Almaniya millisinin ilk Konfederasiyalar Kuboku çempionluğudur.
Konfederasiyalar Kuboku – 2017
2 iyul
Final
Çili – Almaniya - 0:1
Qol: Stindl, 20


A.S.

www.oxu.az
 
"
"“Qəbələ”-də yeni hücumçu “Qəbələ” daha bir futbolçu transferini həyata keçirib.
Oxu.Az xəbər verir ki, bu barədə Report klubun saytına istinadən məlumat verib.
Malili hücumçu Famoussa Kone icarə əsasında 1 il ""qırmızı-qara” formasını geyinəcək.
1994-cü il mayın 3-də anadan olan afrikalı forvard karyerasına Fransada başlayıb. Kone 2012 - 2016-cı illərdə “Bastiya” klubunun əsas və B komandalarında çıxış edib. 2015-2016-cı illərdə icarə əsasında Türkiyə “Samsunspor”unun uğurları üçün çalışan hücumçu ötən il “Göztəpə” ilə anlaşıb. 2016/2017 mövsümünün ilk yarısını İzmir klubunda keçirən malili qışda
“Samsunspor”a icarəyə verilib. 2013-cü ildə Malinin U-20 milli komandasına cəlb olunan Kone Afrika çempionatında iştirak edib. Onun çıxış etdiyi yığma yarışın yarımfinalına qədər irəliləyib.
Qeyd edək ki, ""Qəbələ"" daha öncə İlqar Qurbanov, Aqil Məmmədov, Elvin Məmmədov, ispaniyalı Xavyer Ernandes Qonzales, fransalı Stiven Jozef-Monroz, hollandiyalı Dion Malone və şotlandiyalı Endi Hallideylə anlaşıb.
L.Ə.
www.oxu.az 
"
"Ramil Quliyev uğura imza atdıAzərbaycan əsilli atlet Ramil Quliyev Türkiyə üçün növbəti qalibiyyəti qazanıb. 
Oxu.Az Qafqazinfo-ya istinadən xəbər verir ki, 27 yaşlı idmançı 200 metr məsafəyə qaçışda 20,15 saniyə nəticə göstərib. 
Bununla da o, “Brilliant Liqa”da qızıl medalın sahibi olub.
Qeyd edək ki, Ramil Quliyev 2011-ci ildə Türkiyə vətəndaşlığını qəbul edib.
E.Ə.
www.oxu.az
"
"Portuqaliya yığması Konfederasiyalar Kubokunda bürünc medal qazanıb  Bu gün Konfederasiyalar Kubokunda bürünc medalın taleyi həll olunub.
 
Oxu.Az APA-ya istinadən xəbər verir ki, Portuqaliya Meksika ilə üz-üzə gəlib.
 
Yarımfinalda Çiliyə oyun sonrası penalti seriyasında uduzan pirineylilər bu dəfə şansı əldən verməyiblər.
Oyunun ilk dəqiqələrində penalti şansı əldə edən Avropa çempionları bu şansdan yararlana bilməyiblər. Hesabı isə Meksika açıb. 90 dəqiqəyə əlavə olunmuş 3-cü dəqiqədə bərabərlik qolunu vuran Pepe komandasını məğlubiyyətdən xilas etməklə matçı əlavə vaxta aparıb.
Əlavə olunmuş vaxtın ilk hissənin sonunda qarşılaşmanın əvvəlində penaltidən istifadə edə bilməyən Silva növbəti belə şansı əldən buraxmayıb. Bu isə komandaya Konfederasiyalar Kubokunun bürünc medalını qazandırıb.
L.Ə.
www.oxu.az 
"
"Heydər Əliyev Mərkəzinin parkında tanqo-şou və idman dərsi təşkil olunub – FOTOİyulun 1-də Heydər Əliyev Mərkəzinin parkında tanqo-şou və master klas keçirilib.
Mərkəzdən Oxu.Az-a verilən məlumata görə, parkda dincələnlər müxtəlif yaşda tanqosevərlərin gözəl rəqsini seyr ediblər.
Latın Amerikası rəqsləri üzrə dəfələrlə Azərbaycan çempionu İlham Osmanov iştirakçılara, həmçinin ustad dərsi verib.
Bazar günü səhər isə uşaqlar üçün idman dərsi olub. 5-16 yaşlı uşaqlar və yeniyetmələr Mərkəzin parkında 5 dəfə Azərbaycan çempionu, Avropanın vitse-çempionu, “Tonus” klubunun məşqçisi Aelita Xələfovanın iştirakı ilə 1 saatdan artıq müddətdə səhər idmanı ediblər.






























































A.M.
www.oxu.az
"
"Heydər Əliyev Mərkəzinin parkında Zabit Səmədovla master-klass – FOTOHeydər Əliyev Mərkəzinin parkında növbəti həftəsonu tədbiri keçirilib. 
Oxu.Az-ın məlumatına görə, bu dəfə  təşkil olunan kikboksinq üzrə dərsi 5 dəfə dünya çempionu, 3 dəfə Avropa çempionu Zabit Səmədov keçib. 
Məşğələdə 5-16 yaş arasında olan şəxslər iştirak edib.
İki saata yaxın davam edən dərsdə Zabit Səmədov iştirakçılara fərdi tövsiyyələr verib.






































S.B.
www.oxu.az
"
"“Formula-1” üzrə III Azərbaycan qran-prisinin tarixinin dəyişməsinin səbəbi açıqlandı“Formula-1” üzrə III Azərbaycan qran-prisinin 2018-ci ilin aprel ayının sonunda keçirilməsinin səbəbi açıqlanıb.
 
Oxu.Az APA-ya istinadən xəbər verir ki,  Bakı Şəhər Halqası Əməliyyat Şirkətinin icraçı direktoru Arif Rəhimov gələn ilin may ayında Bakıda bir sıra əhəmiyyətli tədbirlər planlaşdırıldığından yarışın vaxtının dəyişdirildiyini deyib: “Gələn ilin may ayında Bakıda bir sıra əhəmiyyətli tədbirlərin keçirilməsi nəzərdə tutulub. Bu səbəbdən müvafiq dövlət qurumları bizə müraciət edərək paddokun yerləşdiyi ərazini boşaltmağı xahiş edib. Nəticədə biz başqa tarixlər barədə düşünməyə başladıq. Ardınca biz kral birinciliyinin rəhbərliyinə müraciət etdik. İki variant var idi: aprelin sonu və ya iyunun əvvəli. Danışıqlardan sonra qran-prinin tarixinin dəyişdirilməsinə nail olduq. Bəxtimiz gətirdi ki, Rusiya tərəfi də Soçi qran-prisinin tarixini dəyişmək istədi. Nəticədə boşalan yeri biz tutduq. O ki qaldı sezonun final hissəsinə, orada hər şey həddən artıq yüklənib - biz anlayırdıq ki, ora düşməyə şansımız yoxdur. Əsas odur ki, aprel ayının sonunda hava şəraiti əlverişlidir, hətta arxada qoyduğumuz qran-prinin keçirildiyi tarixdən də yaxşıdır. Tribunalarda o qədər də isti olmayacaq. Bu səbəbdən biz daha çox azarkeş toplamağı planlaşdırırıq”.
 
Xatırladaq ki, “Formula-1” üzrə II Azərbaycan qran-prisi 23-25 iyun tarixlərində baş tutub.
L.Ə.
www.oxu.az 
"
"Messi uşaqlıq arzusuna çatdı – FOTO + VİDEO Dünən Argentinanın Rosario şəhərində dünya futbolunun ulduzu Lionel Messinin toy mərasimi baş tutub.
 Lionel Messinin toyuna 260 qonaq dəvət olunub. Rosarioya xüsusilə ""Barselona"" klubunun oyunçuları Neymar, Luis Suares və Jerar Pike öz həyat yoldaşı - kolumbiyalı müğənni Şakira ilə və Karles Puyol, Serxio Aquero, Qonsalo İquain, Sesk Fabreqas, Xavi və digərləri gəliblər. Mərasimdə həmçinin cütlüyün 2 oğlu və uşaqlıq dostlarıda olub.
Oxu.az bu barədə  Associated Press-ə istinadən xəbər verir. 
30 yaşlı Messinin seçdiyi Antonello Rokutso onun uşaqlıq dostudur, 2000-ci illərin ortalarında görüşməyə başlayan cütlüyün iki oğlu var. 
Nikah mərasimi dəbdəbəli hoteldə keçirilib. Mərasimi işıqlandırmaq üçün 157 jurnalist akkreditasiyadan keçib.
Lionel Messi və Antonella Rokuçço toy mərasiminə gələcək qonaqlardan hədiyyə əvəzinə Messinin uşaqlara yardım fonduna ianə etməyi təklif ediblər. 
Qeyd edək ki, Lionel Messi Argentina millisi ilə 2008-ci ildə Pekin Olimpiya Oyunlarının qalibi olub, 3 dəfə Dünya Çempionatında iştirak edib və ən yaxşı nəticəsi 2014-cü ildə Dünya Çempionatının gümüş medalı olub. Bu Dünya Çempionatında Lionel Messi turnirin ən yaxşı oyunçusu adına layiq görülüb. Bundan əlavə Messi 3 dəfə Amerika Kubokunun gümüş medalını qazanıb (2007, 2015, 2016).
Klub karyerasında Lionel Messi 8 dəfə İspaniya Preimerasının, 5 dəfə İspaniya Kubokunun, 4 dəfə UEFA Çempionlar Liqasının qalibi olub. Bundan əlavə, Lionel Messi 5 dəfə ""Qızıl Top"" mükafatına layiq görülüb.























 

S.S.
www.oxu.az
"
"Maradona Moskvaya niyə çağırıldı? – SƏBƏBArgentina yığmasının keçmiş hücumçusu Diyeqo Maradona futbol üzrə Rusiya millisinə rəhbərlik etməyə hazır olduğunu bildirib.
Oxu.Az-ın xəbərinə görə, bu barədə “Sovetski sport” nəşri yazır.
“Sual verirlər ki, Rusiya yığmasının baş məşqçisi olmağa hazıram? Mən elə bunun üçün buraya gəlmişəm! Bəzi planlarım var və gələcəkdə məni çox iş gözləyir”, - iyunun 30-da Moskvaya gələn Maradona deyib.
Qeyd olunur ki, Maradona “Rusiya futbolu sevir” ictimai hərəkatın dəvəti ilə Moskvaya gəlib. 
Hazırda Rusiya yığmasının baş məşqçisi Stanislav Çerçesovdur.
S.B.
www.oxu.az
"
"Azərbaycanın qadın cüdoçusu Avropa çempionu olubLitvanın Kaunas şəhərində yeniyetmələr arasında cüdo üzrə Avropa birinciliyinə start verilib. Yeniyetmə cüdoçularımız qitə birinciliyində 1 qızıl, 3 gümüş və 1 bürünc medal qazanıblar.
Azərbaycan Cüdo Federasiyasından Oxu.Az-a verilən məlumata görə, 40 kq çəki dərəcəsində mübarizə aparan Vüsalə Kərimova bütün rəqiblərinə qalib gələrək Avropa çempionu adına sahib olub. 
Azərbaycan cüdoçusu final görüşündə ukraynalı Anastasiya Balabanı məğlub edib. 
Cüdoçumuza Avropa birinciliyinin qızıl medalı verilib və onun şərəfinə dövlət himnimiz səsləndirilib.
Oğlanların yarışında Ayxan Tanrıverdiyev (55 kq), Vüsal İbrahimov (60 kq) və Qnyaz Mahmudlu (66 kq) yalnız finalda uduzaraq Avropa birinciliyinin gümüş medalını qazanıblar. 
Davud Abaslı (60 kq) isə Litvada bürünc medala sahib olub.
Qeyd edək ki, 42 ölkədən 430 yeniyetmə cüdoçunun (234 oğlan, 196 qız) mübarizə apardığı mötəbər yarışda Azərbaycan milli komandası 16 cüdoçu (10 oğlan, 6 qız) ilə təmsil olunur.
S.B.
www.oxu.az
"
"“Lənətlənmiş turnir”: Konfederasiyalar KubokuBu turnirin qalibləri dünya çempionu ola bilmirlər.Rusiyada keçirilən Konfederasiyalar Kuboku başa çatmaq üzrədir. İyulun 2-də Almaniya və Çili milliləri arasında final matçı keçiriləcək. Lakin bəzi futbolçular bu turnirdə qələbə qazanmağı heç də yaxşı əlamət saymırlar. Belə ki, müxtəlif illərdə kuboka sahib çıxmış komandalar bir il sonrakı Dünya Çempionatında uğursuzluğa düçar olublar. Məhz bu səbəbdən də, futbolçular arasında Konfederasiyalar Kuboku “lənətlənmiş turnir” adlandırılır. Turnirin tarixinə nəzər saldıqda, bu inancın əsassız olmadığını görə bilərik.  
- 1997-ci ildə Konfederasiyalar Kubokunu qazanan Braziliya Fransada keçirilən Dünya Çempionatının finalında ev sahibi komandaya 3-0 hesabı ilə məğlub oldu.
- 2001-ci ildə Fransa özü “lənətlənmiş” kuboka yiyələndi və ... Cənubi Koreya ilə Yaponiyanın birgə təşkil etdikləri mundialda Fransa komandası bir qol belə vura bilmədi, cəmi bir xal qazandı, hələ üstəlik “ilkə” imza ataraq, turniri qrup mərhələsindən tərk edən son dünya çempionu kimi tarixə düşdü.
- 2005-ci ilin qalibi Braziliya növbəti ildə keçirilən Dünya Çempionatında yalnız ¼ finaladək irəliləyə bildilər və yenə də fransızlara məğlub oldular. 
- 2009-cu ildə Braziliya “inanclara məhəl qoymayaraq”, yenidən Konfederasiyalar Kubokunu qazandılar və yenə də mundialda ¼ finaladək irəlilədilər. Bu dəfə onların qarşısını Hollandiya kəsdi. 
- 2013-cü ildə Braziliya millisi artıq dördüncü dəfə 8 komanda arasında qalib oldu. Lakin turnirdən bir il sonra əsl rüsvayçılıq baş verdi. Bu dəfə mundial Braziliyada təşkil olundu. Öncəki illərdə başına gələnlərdən nəticə çıxarmayan braziliyalılar doğma divarlar arasında, öz azarkeşlərinin gözü qarşısında əzəli rəqibi Almaniya millisinə məğlub oldular, özü də hansı hesabla – 7:1. Deyilənlərə görə, bu matçdan sonra ürəyi dözməyib ölənlər də oldu.
İndi özünüz deyin, bu “lənətə” inanaq, ya inanmayaq? 
Rüfət Rzayev
www.oxu.az
"
"Zinəddin Zidanın oğlu “Real”dan “Alaves”ə keçdi - FOTOMadridin “Real” komandasının baş məşqçisi Zinəddin Zidanın oğlu Entso yetirməsi olduğu “kral klubunu” tərk edərək İspaniya çempionatının digər komandası “Alaves”ə keçib. 
Klub 22 yaşlı yarımmüdafiəçi ilə üç illik müqavilə bağlayıb. Transfermarkt.de portalının məlumatına görə, Entso “Alaves”ə havayı başa gəlib, amma ilkin komanda idmançının yenidən geri alınmasına dair bəndin müqaviləyə daxil edilməsinə nail olublar. 
Entso “Real”ın ehtiyat komandası “Real Kastilya” üçün 78 oyunda iştirak edib, yeddi qol vurub, qol ilə nəticələnən 15 ötürmə edib.  



S.S.
www.oxu.az
"
"Taekvondoçumuz dünya çempionu oldu – YENİLƏNİBAzərbaycan taekvondoçusu Milad Beigi Harçeqani Cənubi Koreyanın Miju şəhərində keçirilən dünya çempionatında qızıl medal qazanıb. 
Oxu.Az Report-a istinadən xəbər verir ki, 26 yaşlı idmançı finalda rusiyalı Anton Kotkovu yenib - 21:3. 
Beləliklə, Harçeqani ""Bakı 2015"" I Avropa Oyunları və 2016-cı il Avropa çempionatında qızıl medal qazandıqdan sonra dünya çempionu tituluna da sahib çıxıb.  
Qeyd edək ki, daha əvvəl Azərbaycanın daha bir təmsilçisi Məhəmməd Məmmədov (63 kq) bürünc medal qazanıb. 
13:15
Azərbaycan taekvondoçusu Milad Beigi Harçeqani Cənubi Koreyanın Miju şəhərində keçirilən dünya çempionatında finala yüksəlib. 
Oxu.Az xəbər verir ki, Report-un məlumatına görə, iranlı legioner yarımfinalda Moldovanı təmsil edən üçqat Avropa çempionu və dünya çempionatının gümüş mükafatçısı Aaron Kuku məğlub edib - 41:5.
Finalda Harçeqaninin rəqibi rusiyalı Anton Kotkov olacaq.
Qeyd edək ki, daha əvvəl Azərbaycanın daha bir təmsilçisi Məhəmməd Məmmədov (63 kq) bürünc medal qazanıb. 
E.Ə.
www.oxu.az
 
"
"Toğrul Əsgərov Azərbaycan yığmasını tərk edir? – YENİLƏNİB“Toğrul Əsgərovun Türkmənistan millisinə dəvət olunması ilə bağlı yayılan xəbərlər həqiqəti əks etdirmir. Sizdə olan məlumat səhvdir və bu keçid mümkün deyil”. 
Oxu.Az xəbər verir ki, bunu apasport.az saytına açıqlamasında Türkmənistan Güləş Federasiyasının prezidenti Tahir Xanməmmədov deyib.
Qurum rəsmisi Olimpiya çempionu Toğrul Əsgərovun vətəndaşlığını dəyişməsi ilə bağlı yayılan məlumatlara münasibət bildirib. 
Onun sözlərinə görə, 25 yaşlı pəhləvanın xidmətində heç bir maraqları yoxdur: “Daxili yarış keçirirdik. Turnirin nüfuzunu qaldırmaq üçün bura bir neçə tanınmış simalar dəvət etmişdik. Onlar arasında Azərbaycan və İrandan olan tanınmış güləşçilər də vardı. Ölkənizdən Toğrul Əsgərovla Hacı Əliyevə dəvət göndərmişdik. Bunu qeyri-adi qarşılamaq olmaz. Bu güləşçilər Yay Olimpiya Oyunları ilə yanaşı, dünya və Avropa çempionatında öz sözlərini deyiblər. Əsgərov Olimpiadada 2 dəfə finalda güləşib, onlardan birində qızıl medal alıb. Əliyev isə Rio-2016-da mükafatçılar sırasına düşüb, dünya və Avropa çempionatının qalibi adını qazanıb”.
Azərbaycan və Türkmənistan Güləş Federasiyalarının sıx əlaqəsinin olduğunu vurğulayan Xanməmmədov pəhləvanlarımızı özbaşına dəvət etmədiyini də vurğulayıb. Onun sözlərinə görə, bununla bağlı yerli federasiyadan rəsmi icazə alınıb.
E.Ə.
www.oxu.az
***
29.06.2017 16:36
Azərbaycanın sərbəst güləş üzrə olimpiya çempionu Toğrul Əsgərovun Türkmənistan yığmasının şərəfini qoruyacağına dair iddia ortaya atılıb.
Oxu.Az Report-a istinadən xəbər verir ki, bu barədə 25 yaşlı pəhləvana məxsus ""Facebook"" səhifəsi vasitəsilə paylaşım edilib. 
Həmin paylaşımda “Azərbaycan üçün böyük itki: Toğrul Əsgərov artıq Türkmənistan yığmasında çıxış edəcək” yazılıb. İdmançının özü isə dünya çempionu Hacı Əliyevlə birgə, həqiqətən də, Türkmənistanda olduğunu bildirən şəkil paylaşıb.  
Azərbaycan milli komandasının baş məşqçisi Firdovsi Umudov bildirib ki, hər iki sərbəst güləşçi Türkmənistan Güləş Federasiyasının tədbirinə dəvət aldıqları üçün Aşqabadda olub. Lakin F.Umudov T.Əsgərovun Türkmənistan yığmasında çıxış edəcəyinə inanmadığını bildirib: “Bu gün Toğrul İstanbula əməliyyat olunmağa yollanıb. Bakıya qayıdandan sonra özü ilə danışacağıq. İnanmıram ki, belə bir qərar versin. O, gözümüzün qarşısında yetişib. Əsgərovu heç yerə buraxmayacağıq”. 
H.Əliyev isə “Report”a açıqlamasında T.Əsgərovun Türkmənistandan təklif aldığını təsdiqləyib: “Mənə yox, Toğrula təklif oldu. Onun təklifi qəbul edib-etmədiyini bilmirəm. Bu barədə heç nə deyə bilmərəm. Özü Bakıya sabah qayıdacaq. Əsgərovdan soruşarsınız, hər şeyi deyər”.  
Qeyd edək ki, Toğrul Əsgərov 2012-ci il London Yay Olimpiya Oyunlarında 60 kq çəki dərəcəsində qızıl medal qazanıb. O, həmin il Avropa çempionu, 2015-ci ildə isə Bakıda keçirilmiş I Avropa Oyunlarının qalibi olub. Ötən ay onun adı Dünya Güləş Birliyinin antidopinq qaydalarını pozduqları üçün cəzalandırılan idmançılar siyahısına düşüb və 17 aprel 2018-ci ilədək diskvalifikasiya olunub. 



E.Ə.
www.oxu.az
"
"Azərbaycanın UEFA-da reytinqi açıqlandıAvrokubokların I təsnifat mərhələsinin ilk oyunlarından sonra UEFA reytinqi açıqlanıb.
Oxu.Az xəbər verir ki, Avropanın 55 ölkəsinin yer aldığı cədvəldə müəyyən dəyişikliklər qeydə alınıb. 
2017/2018 mövsümünə 14.750 xalla başlayan Azərbaycanın reytinqi daha da artıb.
Hazırda ölkəmiz 15.250 xalla 55 ölkə arasında 23-cüdür.




N


Ölkə


13/14


14/15


15/16


16/17


17/18


Cəmi


komanda




1


İspaniya


23.000


20.214


23.928


20.142


1.714


88.998


7/ 7




2


Almaniya


14.714


15.857


16.428


14.571


1.714


63.284


7/ 7




3


İngiltərə


16.785


13.571


14.250


14.928


2.285


61.819


7/ 7




4


İtaliya


14.166


19.000


11.500


14.250


1.333


60.249


6/ 6




5


Fransa


8.500


10.916


11.083


14.416


1.333


46.248


6/ 6




6


Rusiya


10.416


9.666


11.500


9.200


0.800


41.582


5/ 5




7


Portuqaliya


9.916


9.083


10.500


8.083


1.333


38.915


6/ 6




8


Belçika


6.400


9.600


7.400


12.500


0.800


36.700


5/ 5




9


Ukrayna


7.833


10.000


9.800


5.500


0.800


33.933


5/ 5




10


Türkiyə


6.700


6.000


6.600


9.700


0.800


29.800


5/ 5




11


Hollandiya


5.916


6.083


5.750


9.100


0.800


27.649


5/ 5




12


Çexiya


8.000


3.875


7.300


5.500


0.000


24.675


5/ 5




13


İsveçrə


7.200


6.900


5.300


4.300


0.800


24.500


5/ 5




14


Yunanıstan


6.100


6.200


5.400


5.800


0.000


23.500


5/ 5




15


Avstriya


7.800


4.125


3.800


7.375


0.250


23.350


4/ 4




16


Danimarka


3.800


2.900


5.500


8.500


0.500


21.200


4/ 4




17


Xorvatiya


4.375


6.875


4.500


5.125


0.250


21.125


4/ 4




18


Polşa


3.125


4.750


5.500


3.875


0.500


17.750


4/ 4




19


Rumıniya


6.875


5.125


2.250


3.300


0.000


17.550


5/ 5




20


İsrail


5.750


1.375


2.250


6.750


0.500


16.625


4/ 4




21


Belarus


1.750


5.500


5.125


3.000


0.375


15.750


4/ 4




22


Bolqarıstan


5.625


4.250


1.000


4.250


0.500


15.625


4/ 4




23


AZƏRBAYCAN


2.500


3.625


4.375


4.250


0.500


15.250


4/ 4




24


Kipr


2.750


3.300


3.000


5.500


0.500


15.050


4/ 4




25


İsveç


3.200


3.900


4.750


2.750


0.375


14.975


4/ 4




26


Şotlandiya


3.250


4.000


3.000


4.375


0.250


14.875


4/ 4




27


Qazaxıstan


3.125


3.375


4.625


2.750


0.500


14.375


4/ 4




28


Norveç


2.600


2.200


7.250


1.375


0.500


13.925


4/ 4




29


Serbiya


2.500


2.750


4.250


2.875


0.500


12.875


4/ 4




30


Lixtenşteyn


1.000


2.500


5.000


2.500


1.000


12.000


1/ 1




31


Slovakiya


1.625


2.750


3.750


2.125


0.500


10.750


4/ 4




32


Sloveniya


2.625


4.000


1.000


2.250


0.500


10.375


4/ 4




33


Moldova


3.375


1.750


1.250


0.875


0.250


7.500


4/ 4




34


İslandiya


2.500


2.500


1.125


1.000


0.250


7.375


4/ 4




35


Macarıstan


0.875


2.125


1.625


1.875


0.500


7.000


4/ 4




36


Albaniya


2.000


0.875


2.125


0.875


0.250


6.125


4/ 4




37


İrlandiya


0.250


2.000


0.700


2.625


0.500


6.075


4/ 4




38


Finlandiya


0.500


2.400


1.000


1.750


0.375


6.025


4/ 4




39


Bosniya H.


1.500


1.750


1.500


0.500


0.500


5.750


4/ 4




40


Estoniya


1.000


1.500


1.000


1.375


0.250


5.125


4/ 4




41


Latviya


1.625


0.250


1.625


1.375


0.125


5.000


4/ 4




42


Makedoniya


0.500


1.125


1.500


1.250


0.500


4.875


4/ 4




43


Gürcüstan


1.875


1.250


0.625


1.125


0.000


4.875


4/ 4




44


Ermənistan


1.125


0.375


1.625


1.125


0.250


4.500


4/ 4




45


Monteneqro


1.250


0.750


1.000


0.875


0.250


4.125


4/ 4




46


Ş.İrlandiya


0.875


1.375


0.750


0.500


0.500


4.000


4/ 4




47


Lüksemburq


1.500


0.500


0.750


0.750


0.250


3.750


4/ 4




48


Malta


0.875


0.125


0.875


1.250


0.500


3.625


4/ 4




49


Uels


0.750


0.125


1.500


1.000


0.250


3.625


4/ 4




50


Litva


1.250


0.500


0.750


0.500


0.375


3.375


4/ 4




51


Farer adaları


0.875


1.375


0.375


0.375


0.375


3.375


4/ 4




52


Cəbəllütariq


0.000


0.250


0.750


1.500


0.333


2.833


3/ 3




53


Andorra


0.333


0.500


0.166


0.166


0.000


1.165


3/ 3




54


San-Marino


0.333


0.000


0.000


0.000


0.000


0.333


3/ 3




55


Kosovo


0.000


0.000


0.000


0.000


0.000


0.000


2/ 2




E.Ə.
www.oxu.az
"
"Konfederasiyalar Kubokunun ikinci finalçısı məlum olduAlmaniya yığması Meksika millisinə qalib gələrək Konfederasiyalar Kubokunun finalına vəsiqə qazanıb.
Oxu.Az-ın məlumatına görə, iyunun 29-da Soçinin “Fişt” stadionunda keçirilən qarşılaşma Avropa təmsilçisinin 4:1 hesablı qələbəsi ilə yekunlaşıb.
Hesabı altıncı Leon Qoretzka açıb. Üç dəqiqə sonra yarımmüdafiəçi dubla imza atıb. 
Matçın ikinci hissəsinin ortalarında Timo Verner hesab arasındakı fərqi üç topa çatdırıb. Bundan sonra meksikalılar Marko Fabianın səyləri nəticəsində bu qollardan birinin əvəzini çıxıblar, lakin iki dəqiqə sonra Amin Yunes dördüncü topu Amerika təmsilçisinin qapısından keçirib. 
Finalda Almaniya yığması penalti zərbələri seriyasında Portuqaliyanı üstələyən Çili millisi ilə qarşılaşacaq. 
Oyun iyulun 2-də Sankt-Peterburqda keçiriləcək. 
S.B.
www.oxu.az
"
"“İnter” səfərdə Serbiya klubunu darmadağın etdi – VİDEOBakının “İnter” klubu Avropa Liqasının I təsnifat mərhələsi çərçivəsində səfərdə Serbiyanın “Mladost” komandasına 3:0 hesabı ilə qalib gəlib.
Oxu.Az-ın məlumatına görə, Azərbaycan klubunun heyətində Skarlatake dubla imza atıb (23 və 41-ci dəqiqələr), daha bir dəfə isə Rauf Əliyev fərqlənib (76-cı dəqiqə).
Cavab qarşılaşması bir həftə sonra Bakıda keçiriləcək.

S.B.
www.oxu.az
"
"Ronaldo əkizlərini göstərdi – FOTOXəbər verdiyimiz kimi, Madridin “Real” klubu və Portuqaliya yığmasının hücumçusu Kriştiano Ronaldo ata olub.
Oxu.Az-ın məlumatına görə, futbolçu sosial şəbəkələrdə körpələrin fotosunu paylaşıb.
“Mən çox xoşbəxtəm, çünki ürəyimin yeni iki hissəciyini əllərimdə tutmuşam”, -  Ronaldo fotoya şərh yazıb.
Xatırladaq ki, iyunun 8-də surroqat ana süni mayalanma yolu ilə Ronaldonun iki uşağını dünyaya gətirib. Körpələrə Mateo (oğlan) və Eva (qız) adı verilib.
Qeyd edək ki, forvardın böyük oğlu Ronaldo Juniorun 6 yaşı var. O da 2010-cu ildə surroqat anadan dünyaya gəlib.



S.B.
www.oxu.az
"
"“Zirə” Avroliqaya inamlı qələbə ilə başladı – VİDEOAvropa Liqasının I təsnifat mərhələsinin oyunlarına start verilib.
Oxu.Az-ın xəbərinə görə, Azərbaycan təmsilçisi “Zirə” klubu Bakıda “Dalğa Arena”da Lüksemburqun “Differdanj” komandasını qəbul edib və 2:0 hesablı qələbə qazanıb.
Qarşılaşmada hesabı 22-ci dəqiqədə Riçard Qadze açıb. Matçın 80-ci dəqiqəsində Kervens Belfort hesab arasındakı fərqi iki topa çatdırıb.
Bununla da, qitə miqyasında ilk oyununa çıxan qəsəbə təmsilçisi inamlı qələbə qazanıb.
Cavab oyunu iyulun 6-da Lüksemburqda keçiriləcək.

S.B.
www.oxu.az
"
"Cərrahlar əməliyyat zamanı futbol matçını izlədilər – VİDEOÇili xəstəxanalarının birində cərrahlar əməliyyat zamanı Portuqaliya və Çili yığmaları arasında keçirilən Konfederasiyalar Kubokunun yarımfinal matçını izləyiblər.
Oxu.Az-ın xəbərinə görə, bu barədə National Helm nəşri yazır.
Həkimlər oyundan sonrakı penalti zərbələri seriyasında Çili millisinin qapıçısı Klaudio Bravonun “seyvi” nə sevinirlər. Görüntülər Çilidə böyük qalmaqala səbəb olub. Ölkə deputatı Karla Rubilar həkimləri sərt tənqid edib və hadisə bağlı ciddi araşdırma aparılmasını tələb edib.
Xatırladaq ki, dünən, iyunun 28-də keçirilən matçda Çili yığması Portuqaliya millisini penalti zərbələri seriyasında məğlub edib. Oyunun əsas və əlavə vaxtı 0:0 hesabı ilə başa çatıb.

S.B.
www.oxu.az
"
"Toğrul yığmadan niyə gedir? – SENSASİON SƏBƏBLƏRXəbər verdiyimiz kimi, sərbəst güləş üzrə millimizin üzvü, olimpiya çempionu Toğrul Əsgərov Azərbaycan yığmasından imtina edib və Türkmənistan yığmasının heyətində çıxış edəcək. Bu barədə sosial şəbəkədə məlumat yayılıb. 
Oxu.Az xəbər verir ki, “Qafqazinfo”nun əldə etdiyi məlumata görə, T.Əsgərovun getməsinin əsas səbəblərindən biri Azərbaycan Güləş Federasiyası ilə arasında olan problemlərdir. 
Bildirilir ki, 9 ay yaxındır boyun fəqərəsindən əməliyyat edilməli olan Toğrula federasiya tərəfindən “pulumuz yoxdur” cavabı verilib. Olimpiya çempionunun yaxın ətrafında gəzən məlumatlara görə isə idmançı ətrafında dopinq məsələsinin ortaya atılması və bu məsələdə onun sıxışdırılması da, Əsgərovun getmək qərarını qətiləşdirib. Güləşçi bu barədə federasiya rəhbərliyinə belə məlumat verməyib.
Ancaq qaydalara əsasən, yerli qurumun icazəsi olmadan o, 2 il ərzində başqa ölkə adı ilə çıxış edə bilməz. Yaxın zamanda AGF rəsmilərinin onunla danışıqlara başlayacağı gözlənilir. 
Hazırda müalicə üçün Türkiyədə olan Toğrul Əsgərovun AGF-də yaşadığı problemlər bununla da bitmir. İddiaya görə, sərbəst güləş üzrə milli komandamızın olimpiya oyunlarında nəticə verən bütün üzvləri, eləcə də Toğrul Əsgərov federasiyanın vəd etdiyi mükafatı hələ də ala bilməyib.  
Bu azmış kimi, Azərbaycan Güləş Federasiyası 1 ilə yaxındır ki, yığmanın üzvlərinin maaşını ödəmir. Qeyd edilir ki, hətta gənc idmançıların formaları alınmır, xaricdə təlim məşqlərə getməsi üçün maliyyə buraxılmır. Millinin heyətinə qatılan gənc güləşçilər yarışa çıxarkən bir-birlərindən forma alaraq güləşirlər.
S.B.
www.oxu.az
"
"Uimbildon təsnifat mərhələsinin matçına göyərçin mane oldu – VİDEO Uimbildonun təsnifat mərhələsində yaponiyalı Miyu Kato və fransız Amandin Esse görüşməsi korta göyərçinin gəlməsi ilə dayandırılıb. 
Oxu.Az xəbər verir ki, video Wimbledon YouTube kanalında yerləşdirilib. 
Dayandırılan oyun quş kortdan uçduqdan sonra bərpa edilib. Göyərçini kortdan həm idmançılar, həm də bol-boylar qovmağa çalışıblar. 
Kato və Esse görüşməsi 2:6, 6:3, 6:4 hesabı ilə yapon idmançısının qələbəsi ilə başa çatıb. 
Uimbildon – mövsümün Böyük dəbilqənin üçüncü turniridir. 2017-ci ildə turnir iyulun 3-dən 16-na qədər keçiriləcək. Mükafat fondu 31,6 milyon funtdan ibarətdir (40,8 milyon dollar). 


 

S.S.
www.oxu.az
 
"
"Azərbaycan Qran-Prisinin promouteri: Yarışın aprel ayında keçirilməsində müəyyən risklər var“Yürüşlər hazırda çoxları üçün maraqlıdır. Belə insanlar üçün yürüşün nə vaxt keçirilməsi mane olmayacaq”. 
Oxu.Az xəbər verir ki, bunu “Baku City Circuit”in icraçı direktoru, Azərbaycan Qran-Prisinin promouteri  Arif Rəhimov “F1News.ru” Azərbaycan Qran-Prisinin aprelin sonunda keçirilməsi məsələsinə aydınlıq gətirərkən bildirib.
O bildirib ki, Azərbaycan Qran-Prisinin aprel ayında keçirilməsində müəyyən risklər var: “Məsələn, hava şəraitinin o qədər də xoşagələn olmadığı Kanadada, yaxud Silverstounda nə qədər yürüş keçirilir! İngiltərədə yay vaxtı havanın hərarəti +10 dərəcə də ola bilər, +30 dərəcə    də. Çempionatda hava şəraitinin dəyişkən olduğu mərhələlər çoxdur.
Aprelin sonunda Bakıda hava çox pis olmur. Yaxşı istirahət günlərində bizdə hava günəşli və aydın, temperatur +23-24 dərəcə ola bilər. Təbii ki, müəyyən risklər var və iyun ayı ilə müqayisədə risklər daha yüksəkdir. Lakin bunun tamaşaçıların həmin mərhələyə baxmaq arzusuna güclü təsir göstərəcəyini güman etmirəm”.  
E.Ə.
www.oxu.az
"
"Arif Rəhimov: Biz indi qazanmadığımız pulları qazana biləcəyik“Bazar günü səhər Formla-1 Azərbaycan Qran-Prisinə cəmi 900 satılmamış bilet qalmışdı. Bu, əyləşmə yerlərinin ümumi sayının cəmi 5 faizi deməkdir. Bildiyimə görə, bazar günü daha 500-600 bilet satılıb. Ola bilsin ki, kassalarda, ümumiyyətlə, bilet qalmayıb”.
Oxu.Az xəbər verir ki, bunu “Baku City Circuit”in icraçı direktoru Arif Rəhimov “F1News.ru” saytına müsahibəsində deyib.
Onun sözlərinə görə, bəzi yerlərdə biletlər satışa çıxarılmamışdı:  “Çünki həmin yerlərdən baxanda ağaclar yürüşü yaxşı müşahidə etməyə imkan vermirdi. Həmin yerləri satışdan çıxarmağımız yalnız bütün tamaşaçıların trası yaxşı görməsi üçün edilib. Prinsipcə, biz razıyıq. Keçənilki illə müqayisədə bilet satışı 28 faiz artıb. Beynəlxalq satışlara gəldikdə, bu göstərici düz iki dəfə artıb. Bu, çox yaxşı statistikadır. Biz illik planı yerinə yetirmişik”.
“Baku City Circuit”in icraçı direktoru “Liberty Media” ilə münasibətlərindən də danışıb: “Biz kommersiya məsələlərini müzakirə etməmişik, çünki yürüşün keçirilməsi ilə məşğul idik. Hesab edirəm ki, bizim kontraktın müddəti başa çatmayınca hər hansı güzəştləri və başqa məsələləri müzakirə etmək tezdir.
Ola bilsin ki, yaxın gələcəkdə biz danışıqlar masası arxasında əyləşərək sponsorluq baxımından bu günə qədər istifadə edilməmiş bütün məsələləri bağlayacağıq. Hər iki tərəfin öz ideyaları var və güman edirəm ki, həmin ideyalarla hamı razılaşacaq və biz indi qazanmadığımız pulları qazana biləcəyik”.
E.Ə.
www.oxu.az
 
"
"Azərbaycan cüdoçuları reytinq siyahısında irəliləyiblərBeynəlxalq Cüdo Federasiyası yeni reytinq cədvəlini açıqlayıb. 
Oxu.Az-ın apasport.az saytına istinadən məlumatına görə, Çinin Huh-Hoto şəhərində baş tutan Qran-Pri turnirinin yekununa əsasən müəyyənləşən cədvəl Azərbaycan millisi üçün uğurlu alınıb.
Belə ki, komandamız bu yarışa qatılmasa belə, əsas heyət üzvləri arasında geriləmə müşahidə olunmayıb. Yığmamızın heyətində 90 kq çəki dərəcəsində mübarizə aparan Məmmədəli Mehdiyevlə Tural Səfquliyev hərəyə 1 pillə irəliləyiblər. Onlar müvafiq olaraq, 15-ci və 16-cı yerə yüksəliblər.
Millimizin digər cüdoçularından Orxan Səfərov (60 kq), Nicat Şıxəlizadə (66 kq), Rüstəm Orucov, Hidayət Heydərov (hər ikisi 73 kq), Rüfət İsmayılov (81 kq), Elxan Məmmədov, Elmar Qasımov (hər ikisi 100 kq), Uşanqi Kokauri (+100 kq), Aişə Qurbanlı (48 kq), Nəzakət Əzizova (52 kq) və Xanım Hüseynova (63 kq) mövqelərini qoruyublar. Onlar yenə müvafiq olaraq, 5-ci, 8-ci, 2-ci, 8-ci, 18-ci, 3-cü, 4-cü, 22-ci, 37-ci, 58-ci və 46-cıdır.
Təmsilçilərimizdən İlqar Müşkiyev (60 kq) isə geriləyib. O, 7 rəqibini özündən irəli buraxmaqla, 38-ci yerə enib. 
N.O.
www.oxu.az
"
"Sabah “ilin toyu”dur: 260 şəxsi təyyarə, 300 cangüdən...“Barselona”nın ulduzu Lionel Messinin nişanlısı Antonella Rokkuzzo ilə toyuna son hazırlıqlar görülür.
Oxu.Az-ın Apasport.az-a istinadən məlumatına görə, Leonun anadan olduğu Rosario şəhərində sabah təşkil olunacaq toy mərasiminə dünyanın müxtəlif ölkələrindən qonaqlar təşrif buyuracaqlar.
İspaniya mediası məlumat yayıb ki, “ilin toyu” üçün dəvətlilər 260 şəxsi təyyarə ilə Rosarioya yollanacaq. Artıq dünən 12 şəxsi təyyarə Rosario hava limanına enib ki, bu da şəhər üçün rekord göstərici sayılır. Onlar arasında Argentina millisinin üzvləri Serxio Aquero, Pablo Zabaleta və Ezekyel Lavezzi də var. Bu gün isə Xavi Ernandes, Serxio Buskets, Xordi Alba, Luis Suares və Neymar kimi oyunçuların da şəhərə təşrif buyurmaları gözlənilir.
Bundan başqa, 300 təhlükəsizlik əməkdaşı sabah şəhərin mərkəzində iş başında olacaq. Qonaqların məskunlaşacaqları otellərin əməkdaşları ilə yüksək səviyyədə xidmət və məxfiliyin qorunması üçün bir neçə günlük xüsusi müqavilələr imzalanıb.
Toyu izləmək üçün 60 ölkədən 150 jurnalistin akkreditasiyadan keçdiyi vurğulanıb. Onlar üçün qalacaqları oteldə və toyun keçiriləcəyi yerdə iş otağı da ayrılacaq.
Argentina millisinin və “Barselona”nın futbolçularının, eləcə də, futbol dünyasının tanınmış simalarının toyda iştirakı gözlənilir. Ümumilikdə 700 qonağın iştirakı gözlənilən toydan yığılacaq məbləğin Messinin Argentinadakı yardım fonduna yatırılacağı bildirilib.
Argentina mətbuatı Rosario şəhərində son bir həftə ərzində canlanma yarandığını yazıb. Belə ki, şəhər tamamilə təmizlənib, divarlar Messinin şəkilləri ilə bəzədilib, bir çox yerdə ölkə bayrağı asılıb. Sakinlər “sanki başqa planetdə yaşayırıq” deməklə, vəziyyətdən məmnunluq bildiriblər. Messi-Rokkuzzo cütlüyü isə Leonun anadan olduğu evin bir neçə metr məsafəsində təşkil edilən mərasimlə ailə həyatı quracaq.
Qeyd edək ki, cütlüyün Tiaqo və Mateo adında iki oğlu var.
A.S.
www.oxu.az
                                                                                                                                    
"
"Rəqibin köynəyindən tutdu, meydan boyu süründü – VİDEO “Tromse” komandasının futbolçusu Tomas Ulsenin köynəyindən tutan Norveçin “Sannefyord” komandasının yarımmüdafiəçisi Pau Visente meydanda bir neçə metr sürünməli olub. 
Oxu.Az xəbər verir ki, bu epizodun əks olunduğu video YouTube-da Sportdude kanalında yerləşdirilib. 
Hadisə ölkənin futbol üzrə çempionatının 14-cü turunda baş verib. Müvazinətini itirən Visente rəqibindən tutub. Ulsenin forması davamlı çıxıb, belə ki, ondan tutan futbolçunun ağırlığına baxmayaraq, cırılmayıb.  

S.S.
www.oxu.az
"
"Formula-1 sahibinin qızı boşanır: 6 milyard dollarlıq çəkişmə - FOTOBeynəlxalq Formula-1 avtoçempionatına sahiblik hüququnu “Liberty Media” korporasiyasına satmış milyarder Berni Ekklstounun qızı Petra Ekklstoun 6 ildən bəri nikahda olduğu əri Ceyms Stentdən boşanır.
Oxu.Az Milli.Az-a istinadən bildirir ki, Petra və Ceyms 2011-ci ildə İtaliyada evlənmişdilər. Qədim qəsrdəki toy 12 milyon dollara başa gəlmişdi.
Londondakı Mərkəzi Ailə Məhkəməsinə boşanma ərizəsi ilə müraciət etmiş 33 yaşlı Petra Ekklstoun bəyan edib ki, əri onunla çox kobud, qaba və tərbiyəsizcəsinə davranır, spirtli içkilər içir, narkotik maddələr qəbul edir.
P.Ekklstoun 8 milyard dollarlıq varidata malikdir.
Bundan başqa, məhkəmədə cütlüyün 2011-ci ildə Los-Ancelesdə 182 milyon dollara satın aldıqları malikanənin də taleyi həll olunacaq.
Üç övlad atası, 35 yaşlı Ceyms Stent boşanma təzminatı olaraq varidatın yarıya bölünməsini tələb edir. Bundan başqa, o, Londonun Çelsi səmtindəki 130 milyon dollarlıq malikanəni də istəyir.










































































A.S.
www.oxu.az
 
"
"“Qırmızı öküzlər”in pilotu Bakıda sürət rekorduna imza atdıKeçən il olduğu kimi, bu il də ölkəmizdə baş tutan Azərbaycan Qran-Prisində yüksək sürətlər qeydə alınıb.
Oxu.Az F-1.az-a istinadən bildirir ki, arxada qalan 8 yarışdan sonra Bakıda göstərilən sürətlər yeni avtomaşınlar arasında rekord olub. 
Yarışda qələbə qazanan Daniel Rikkardo bir gün əvvəl sıralanma turunun son sessiyasında qəza etsə də, bundan bir qədər əvvəl onun RB13-ü düzlükdə 356.3 km/saat sürət yığa bilib.
Yarışın gedişində isə ən sürətli sürücü Valtteri Bottas olub – son metrlərdə ikinciliyə yüksəlməyi bacaran finlandiyalı sürücü bu il 354.4 km/saat sürətlə kifayətlənməli olub.
Mövsümün sonuna kimi bu sürətlər yalnız iki trasda yenilənə bilər – İtaliya və Meksika Qran-Prilərini gözləməliyik.
Bu il texniki reqlamentdə olan ciddi dəyişikliklər üzündən ölkəmizdə baş tutacaq Qran-Pridə keçənilki nəticələrin yaxşılaşdırılması gözlənilmirdi. 
Xatırladaq ki, keçən il ölkəmizdə baş tutan ilk milli Qran-Prinin sıralanma turunda Williams komandasının sürücüsü Valtteri Bottasın göstərdiyi 366.1 km/saat sürət uzun müddət (Meksika Qran-Prisinədək) mövsümün rekordu qalmışdı. Keçənilki yarışda Lyuis Həmilton Neftçilər prospektindəki uzun düzlükdə 364.4 km/saat sürət yığa bilmişdi.



E.Ə.
www.oxu.az
"
"Azərbaycan klubları Avropa Liqasında mübarizəyə başlayırBu gün Avropa Liqasında 2017/2018 mövsümünə start veriləcək.
Oxu.Az Apasport-a istinadən xəbər verir ki, I təsnifat mərhələsində 100 komanda mübarizə aparacaq.
Bu isə o deməkdir ki, ilk oyunlar çərçivəsində 50 görüş baş tutacaq.
Turnirdəki təmsilçilərimizdən “İnter” üçün “Fola” (Lüksemburq) - “Milsami” (Moldova) cütündə kimin üstün olacağı böyük önəm kəsb edir. Belə ki, bakılılar Serbiyanın “Mladost” komandasını mübarizədən kənarlaşdıracaqları halda, II təsnifat mərhələsində məhz bu cütün qalibi ilə üz-üzə gələcəklər.
İlkin mərhələdən azad olan “Qəbələ” isə diqqətini “Dinamo” (Batumi, Gürcüstan) - “Yagelloniya” (Polşa) cütünə yönəldəcək. İki oyunun nəticəsinə görə sevinəcək tərəf növbəti mərhələdə “Qəbələ”nin önünə çıxacaq.
Avropa Liqasındakı digər təmsilçimiz “Zirə”nin isə növbəti mərhələyə adlayacağı halda, Rumıniyanın “Astra” klubu ilə üz-üzə gələcəyi öncədən bəlli idi.
 
Avropa Liqası
I təsnifat mərhələsi, ilk oyunlar
29 iyun
21:00. “Zirə” (Azərbaycan) - “Differdanj” (Lüksemburq)
22:30. “Mladost” (Serbiya) - “İnter” (Azərbaycan)
A.H.
www.oxu.az
"
"“Zirə”nin rəqibi “Differdanj”ın büdcəsi açıqlanıbAvropa Liqasının I təsnifat mərhələsində “Zirə”nin rəqibi olan Lüksemburqun “Differdanj” klubunun büdcəsi məlum olub.
Oxu.Az Report-a istinadən xəbər verir ki, bu barədə rəqib klubun prezidenti Fabritsio Bey bəyan edib. 
O, “Differdanj”ın büdcəsinin 1 milyon 300 min avro təşkil etdiyini söyləyib.
Qeyd edək ki, “Zirə” və “Differdanj” arasındakı ilk oyun iyunun 29-da “Dalğa Arena”da keçiriləcək.
L.Ə.
www.oxu.az 
"
"  “Qəbələ” klubu şotlandiyalı futbolçunu icarəyə götürüb2017/18 mövsümünə hazırlığı Avstriyada davam etdirən “Qəbələ” klubu heyətinə daha bir futbolçu qatıb. 
Oxu.Az xəbər verir ki, Report bu barədə “qırmızı-qaralar”ın rəsmi saytına istinadən məlumat yayıb.
Bildirilir ki,  şotlandiyalı yarımmüdafiəçi Endryu Uilyam Hallidey ""Qlazqo Reyncers""dən 1 illik icarəyə götürülüb.
Endi Hallidey kimi tanınan futbolçu 1991-ci il oktyabrın 31-də anadan olub. 26 yaşlı şotlandiyalı “Ross Kaunti”, “Reyncers” və “Livinqston” klublarının yeniyetmə komandalarında çıxış edib. Peşəkar karyerasına 2008-ci ildə başlayan Hallidey Şotlandiyada “Livinqston” (2008-2010), İngiltərədə “Midlsbro” (2010-2015), icarə əsasında “Uolsoll” (2011-2012), “Blekpul” (2014) və “Bredford” (2014-2015) klublarında çıxış edib. 2015-ci ildə “Reyncers”ə keçən orta sahə oyunçusu son iki mövsümdə bu komandanın formasını geyinib.
Qeyd edək ki, ""Qəbələ"" bunadək İlqar Qurbanov, Aqil Məmmədov, Elvin Məmmədov, ispaniyalı Xavyer Ernandes Qonzales, fransalı Stiven Jozef-Monroz və hollandiyalı Dion Malonenin transferini gerçəkləşdirib.  
L.Ə.
www.oxu.az 
 
"
"Qran-Prini 70 minədək tamaşaçı izləyib Formula-1 üzrə Azərbaycan Qran-Prisində bu il tamaşaçıların sayı ötənilki ilə müqayisədə 100 faiz artıq olub.
Oxu.Az xəbər verir ki, bu barədə gənclər və idman naziri Azad Rəhimov AzTV-də yayımlanan “Günün nəbzi” verilişinə müsahibəsində bildirib.
Nazirin sözlərində görə, təxmini hesablamalarla Qran-Prini 70 minədək tamaşaçı tribunalarda və ayaq üstə seyr edib: “Biz buna çox sevinirik. Faiz nisbətinə baxanda, tamaşaçıların 33 faizi xarici qonaqlar, 67 faizi isə yerli tamaşaçılar olub.
33 faiz böyük rəqəmdir. Onlar 65 ölkənin turist və tamaşaçı qismində iştirak edən nümayəndələri olublar. Bütün şəhər yeni simalarla, qonaqlarla dolu idi. Biz onları hər yerdə - çox maraqlı və çox gözəl məkanlarımızda, Heydər Əliyev Mərkəzində görürdük. Əsas məqsədimiz Azərbaycanı dünyaya tanıtmaq və ölkəyə turistləri dəvət etməkdən ibarət idi. Demək olar ki, əsas məqsədə çatırıq”.
O, Azərbaycan Qran-Prisinin əhəmiyyətindən də danışıb: “Məndə olan məlumata görə, hotellərdə bir dənə də boş yer yox idi. Turistlərdən savayı, bütün əməliyyat işlərində 15 minədək mütəxəssis iştirak edib. Onlardan 1000 nəfərə qədəri yerli ofisin işçiləri, 4000-ə qədəri könüllülərimiz, qalanları marşallar, tikinti işlərini aparanlar və digər şəxslər olub.
Onların böyük qismi xaricilər olublar. Gəliblər, Bakıda işləyiblər, maaş alıblar və onun vergisini ödəyiblər. Turistlərin kütləvi axını isə iqtisadiyyatımız üçün böyük uğurdur. AZAL şirkəti vasitəsilə biletlərin alınması, Bakıya gəlmələri, təyyarələrin dolu olması, bütün nəqliyyat sistemimizin çalışması, xidmətlərin göstərilməsi, hotellər... Bunlar vergi ödəyiblər, işsizliyi aradan qaldırmaqda kömək ediblər. Yəni, Azərbaycan Qran-Prisi bizim üçün çox əhəmiyyətli tədbirdir”.
A.Rəhimov Azərbaycan Qran-Prisini işıqlandırmaq üçün Bakıya 400-dən artıq jurnalistin gəldiyini qeyd edib.
L.Ə.
www.oxu.az 
"
"Məşhur futbol klubu satışa çıxarıldı İtaliyanın köklü komandalarından olan “Fiorentina” satışa çıxarılıb.
Oxu.Az APA-ya istinadən xəbər verir ki, buna səbəb klub rəhbərliyi ilə azarkeşlər arasında yaşanan gərginlik olub.
Belə ki, Florensiya təmsilçisinin fanatları klubun sahibləri olan Della Valle qardaşlarının lazımi qədər vəsait ayırmadıqlarını düşünür. Komanda son illər A seriyasında ilk “beşliy”ə girməsinə baxmayaraq, azarkeşlərin narazılığından bezən Della Valle qardaşları klubu satışa çıxarmaq qərarına gəlib.
Rəsmi sayt vasitəsilə bəyan edilən xəbərdə qardaşların təklif gözlədiyi vurğulanıb: “Fiorentina”nın sahibləri azarkeşlərin narazılığı ucbatından klubu düzgün idarə edəcəyinə inanan biznesmenlərlə görüşməyə hazırdır”.
Qeyd edək ki, 90 ildir fəaliyyət göstərən “Fiorentina” klubu 2 dəfə A seriyasının (1955-56, 1968-69), 6 dəfə ölkə kubokunun (1939–40, 1960–61, 1965–66, 1974–75, 1995-96, 2000-01), 1 dəfə İtaliya Superkubokunun (1996) və 1 dəfə də UEFA Kuboklar Kubokunun (1960-61) qalibi olub.
L.Ə.
www.oxu.az 
"
"Ronaldo azərbaycanlı dostunu belə qarşıladı – VİDEO“Real” klubunun hücumçusu Kriştiano Ronaldo və AFFA-nın seleksiya məsələləri üzrə baş koordinatoru Riad Rəfiyev Portuqaliya yığmasının Azərbaycana səfəri zamanı dostlaşıblar.
Oxu.Az-ın “sports.ru”ya istinadən məlumatına görə, ulduz futbolçu Rusiyada keçirilən Konfederasiyalar Kuboku zamanı azərbaycanlı dostunu isti qarşılayıb.

Portuqal dilində söhbətdən sonra, Riad Ronaldoya Azərbaycan yığmasının formasını təqdim edib. 



S.B.
www.oxu.az
"
"Heydər Əliyev Mərkəzinin parkında şahmat turniri keçirilib – FOTOİyunun 25-də Heydər Əliyev Mərkəzinin parkında uşaqlar arasında şahmat turniri keçirilib. 
Oxu.Az-ın məlumatına görə, turnirdə 5-16 yaşlı şahmatçılar iştirak edib. 
İki saatdan artıq davam edən turnirdə əvvəlcədən qeydiyyatdan keçərək 100 iştirakçı yarışıb. 
Turnirə beynəlxalq dərəcəli hakim Ülkər Umudova və “Ağ At” şahmat klubunun müəllimləri nəzarət edib.
Turnirin qalibləri: 1-ci yer Kanlı Alperen, 2-ci yer İzzət Quliyev, 3-cü yer İsmayıl Qurbanov.
Qaliblər sertifikat və medallarla təltif olunub. 
Tədbirin məqsədi uşaq və yeniyetmələrin, şahmatsevərlərin açıq havada səmərəli asudə vaxtının təşkilidir. 









































S.B.
www.oxu.az
"
"Azərbaycan Qran-Prisində – YENİ REKORDDünən başa çatan Formula 1 üzrə Azərbaycan Qran-Prisində 3-cü yer tutan “William” komandanın kanadalı sürücü Lens Stroll rekorda imza atıb.
Oxu.Az-ın Report-a istinadən verdiyi xəbərə görə, 18 yaş 239 gün olan kanadalı sürücü bu idman növünün tarixində podiuma çıxan ən gənc Formula-1 debütantı olub.
Əvvəlki rekord Lens Strolldan 19 gün böyük olan və keçən il İspaniya Qran-Prisini qazanan hollandiyalı pilot Maks Verstappenə məxsus idi.
Eyni zamanda, kanadalı idmançı Azərbaycan Qran-Prisinin ən yaxşı sürücüsü nominasiyasında qalib olub.
Qeyd edək ki, dünənki yarışın qalibi “Red Bull” komandasının sürücüsü Daniel Rikardo olub. İkinci yerə “Mercedes”in üzvü Valtteri Bottas çıxıb.
S.B.
www.oxu.az
"
"Azərbaycan Qran-Prisinin promouteri “The Black Eyed Peas” qrupu ilə “parti”də – VİDEO + FOTOBakıda keçirilən “Formula 1” Azərbaycan Qran-Prisinin bağlanış mərasimi ilə bağlı “parti” keçirilib.
Oxu.Az-ın BAKU.WS-ə istinadən məlumatına görə, tədbirə ölkəmizə təşrif buyuran dünya ulduzları qatılıb.
“The Black Eyed Peas” qrupu “parti”də sevilən mahnılarını ifa edib və hər kəsi coşdurub.
“Parti”də tanınmış şəxslər və modellər qatılıb. Tədbirdə Gənclər və İdman naziri Azad Rəhimovun oğlu, “Formula 1” Azərbaycan Qran-Prisinin promouteri Arif Rəhimov da iştirak edib.

































S.B.
www.oxu.az
"
"Meraya Kerri Bakı tamaşaçısına unudulmaz anlar yaşatdı – VİDEO + FOTOBu gün dünya şöhrətli müğənni Meraya Kerri Dənizkənarı Milli Parkda konsert verib.
Oxu.Az xəbər verir ki, konsert Formula-1 Azərbaycan Qran-Prisi çərçivəsində keçirilib.
M. Kerri gözəl səsi ilə Formula-1 Şəhərciyinə toplaşanlara maraqlı anlar yaşadıb. Müğənni Bakı tamaşaçısına unudulmaz anlar yaşadıb.

























Elvin Əhmədov
FOTO, VİDEO: İsmayıl Nur
www.oxu.az
"
"“Monako” hücumçusunu satdı“Monako” 27 yaşlı hücumçu Valer Jermeni “Marsel”ə satıb.
Oxu.Az teleqraf-a istinadən xəbər verir ki, “Marsel” Jermenlə 4 illik rəsmi müqavilə imzalayacaq.
Qeyd edək ki, V.Jermen “Monako”da ümumilikdə iştirak etdiyi 200 matçda 49 qol vurub, 21 qolun ötürməsini verib.

www.oxu.az
 
"
"Konfederasiyalar Kubokunda yarımfınalçılar müəyyənləşibBu gün FİFA Konfederasiyalar Kuboku – 2017-də qrup mərhələsinə yekun vurulub.
Oxu.Az Apasport.az saytına istinadən məlumat verir ki, bu gün baş tutan iki oyunla sonuncu yarımfinalçıların adlarına aydınlıq gəlib.
B qrupunda keçirilən hər iki oyun da eyni saatda start götürüb.
Qrupdan isə Avstraliya ilə heç-heçə edən Çili və Kameruna qalib gələn Almaniya çıxıb.
Konfederasiyalar Kuboku – 2017
B qrupu
III tur
25 iyun
Almaniya – Kamerun - 3:1
Qollar: Kərəm, 48, Verner, 56, 81 - Abubakar, 79
Çili – Avstraliya - 1:1
Qollar: Rodrigez, 67 - Troisi, 42

www.oxu.az
"
"Azad Rəhimov: Qran-Prini yüksək səviyyədə təşkil etməyə davam edəcəyik“Qran-Pri gözlədiyimiz yüksək səviyyəli təşkilatçılıqla müşahidə olundu. Hər şey əvvəlcədən müəyyən olunmuş qrafiklə həyata keçirildi. Bu, bizim ilk qələbəmizdir”.
Oxu.Az Report-a istinadən xəbər verir ki, bunu gənclər və idman naziri Azad Rəhimov Formula-1 üzrə Azərbaycan Qran-Prisini dəyərləndirərkən deyib.
Nazir bildirib ki, 2016-cı ildə Azərbaycanda keçirilən Avropa Qran-Prisi ilə müqayisədə bu il turist sayında 25-30 faizə qədər artım olub: “Statistikaya baxsaq, bütün biletlərin satıldığın görərik. Bununla bağlı rəsmi rəqəmlər yaxın günlərdə mətbuata açıqlanacaq. Bu da bizim böyük uğurumuzdur. Sözsüz ki, belə bir yarışda maraqlı məqamlar olmalıdır. Hazırda “twitter”dəki haştaqlara görə “AzerbaijanGP” dünyada birinci yerdədir. “Bakı” isə 4-cü sıradadır. İndi Azərbaycanın ABŞ-dakı səfiri ilə əlaqə saxladım. Bu günə qədər Azərbaycanla bağlı bir dənə də olsun məlumat verməyən NBC kanalı 3 saat paytaxtımızdan, təşkil etdiyimiz yarışdan danışıb. Qran-Prini yüksək səviyyədə təşkil etməyə davam edəcəyik. Gələn il də belə maraqlı məqamlar olacaq”.
Qeyd edək ki, Azərbaycan Qran-Prisinin qalibi “Red Bull” komandasının pilotu Daniel Rikkardo olub.

www.oxu.az
"
"Azərbaycan Qran Prisinin qalibi: Fikirləşmirdim ki, bu gün qalib gələ bilərəm“Fikirləşmirdim ki, bu gün qalib gələ bilərəm”. 
Oxu.Az xəbər verir ki, bunu Formula-1 Azərbaycan Qran-Prisinin qalibi, ""Red Bull Racing"" komandasının pilotu Daniel Rikkardo jurnalistlərə açıqlamasında deyib.
D.Rikkardo qeyd edib ki, Azərbaycan Qran-Prisi həyəcan dolu yarış idi: “Yarışın əvvəlində baş verən xoşagəlməz hadisələrdən, bolidimdə əyləc problemi səbəbindən erkən pit-stopa daxil olmağımdan sonra, fikirləşmirdim ki, bu gün qalib gələ bilərəm. Lakin bu, həyəcan dolu yarış idi. Şadam ki, qələbə qazandım”.
Elvin Əhmədov
www.oxu.az
"
"Azərbaycan Qran-Prisinin qalibi müəyyənləşdi – FOTO + YENİLƏNİBAzərbaycan Qran-Prisinin qalibi müəyyənləşib.
Oxu.Az xəbər verir ki, yarışda “Red Bull Racing” komandasının nümayəndəsi Daniel Rikardo finiş xəttini birinci keçib.
Valtteri Bottas (Mercedes) ikinci, Lens Stroll (Williams) isə üçüncü gəlib.
Konstruktorlar kubokunun sahibi isə “Red Bull Racing” komandası olub.
Qaliblərə mükafatlar təqdim olunub.
Formula-1 Azərbaycan Qran-Prisinin çempionu Daniel Rikkiardoya kuboku Azərbaycan Respublikasının Prezidenti İlham Əliyev təqdim edib.
Konstruktorlar kubokunu “Red Bull Racing” komandasının nümayəndəsinə birinci xanım Mehriban Əliyeva təqdim edib.
İkinci yerin sahibi “Mercedes”in pilotu Valtteri Bottasa kuboku Azərbaycanın gənclər və idman naziri Azad Rəhimov, üçüncü yeri tutan “Williams”ın sürücüsü Lans Strolla isə mükafatı Azərbaycan Avtomobil Federasiyasının prezidenti Anar Ələkbərov təqdim ediblər.
Azərbaycan Qran Prisi
1. Daniel Rikkardo (“Red Bull”) – 02:03:55.570
2. Valterri Bottas (“Mercedes”) – 02:03:59.474
3. Lens Stroll (""Willams"") – 02:03:59.579
4. Sebastyan Fettel (""Ferrari"") – 02:04:01.546
5. Luis Hamilton (“Mercedes”) – 02:04:01.758
6. Esteban Okon (""Force İndia"") – 02:04:25.868
7. Kevin Maqnussen (“Haas”) – 02:04:37.323
8. Karlos Sayns (“Toro Rosso”) – 02:04:44.970
9. Fernando Alonso (""McLaren Honda"") – 02:04:55.121
10. Paskal Verlyayn (""Sauber"") – 02:05:24.663
11. Markus Eriksson (""Sauber"") – 02:05:27.364
12. Stoffel Vandorn (""McLaren Honda"") – 02:04:27.730
13. Roman Qrojan (“Haas”) – 1 dövrə az
Kimi Raykkonen (""Ferrari"") – yarışı vaxtından əvvəl dayandırıb
Serxio Peres (“Force İndia”) – yarışı vaxtından əvvəl dayandırıb
Felipe Massa (""Willams"") – yarışı vaxtından əvvəl dayandırıb
Niko Hülkenberq (""Renault"") - yarışı vaxtından əvvəl dayandırıb
Colion Palmer (""Renault"") - yarışı vaxtından əvvəl dayandırıb
Maks Ferstappen (“Red Bull”) – yarışı vaxtından əvvəl dayandırıb
Daniel Kvyat (“Toro Rosso”) - yarışı vaxtından əvvəl dayandırıb
Qeyd edək ki, pilotlar 51 dövrə vurublar. Hər dairənin uzunluğu 6.003 km, trekin ümumu məsafəsi isə 306.049 km-dir. Xatırladaq ki, 2016-cı ildə Bakıda keçirilən Formula-1 üzrə Avropa Qran-Prisində “Mercedes” komandasının pilotu Niko Rosberq qalib olub (1:46.485).


























17:00
Bu gün Bakıda keçirilən Formula-1 Azərbaycan Qran-Prisində pilotların əsas yarışına start verilib.
Bu barədə Oxu.Az xəbər verir.
13:00
Bu gün Bakıda Formula-1 Azərbaycan Qran-Prisinin həlledici mərhələsi başlayacaq. 
Oxu.Az xəbər verir ki, yarışda hər birindən iki pilot olmaqla, 10 komanda iştirak edəcək.
Saat 15:30-da pilotların paradı olacaq. 17:00-da qran-pirinin həlledici mərhələsi başlayacaq. 
Azərbaycan Qran-prisinin start düzülüşü bu cürdür: Luis Hamilton, Valtteri Bottas (hər ikisi “Mercedes”), Kimi Raykonnen, Sebastyan Fettel (hər ikisi “Ferrari”), Maks Ferstappen (Red Bull), Serxio Peres, Esteban Okon (hər ikisi “Force İndia”), Lens Stroll, Felipe Massa (hər ikisi “Williams”), Daniel Rikkardo (Red Bull), Daniil Kvyat (Toro Ross), Kevin Maqnussen (Haas), Niko Hulkenberq (Renault), Paskal Verlayn (Sauber), Karlos Saynz (Toro Rosso), Roman Qrojan (Haas), Markus Eriksson (Sauber), Stoffel Vandorn (McLaren), Fernando Alonso (McLaren), Colion Palmer (Renault).
Qeyd edək ki, pilotlar 51 dövrə vuracaqlar. Hər dairənin uzunluğu 6.003 km, trekin ümumu məsafəsi isə 306.049 km-dir. Xatırladaq ki, 2016-cı ildə Bakıda keçirilən Formula-1 üzrə Avropa Qran-Prisində “Mercedes” komandasının pilotu Niko Rosberq qalib olub (1:46.485).
Elvin Əhmədov
www.oxu.az
"
"Heydər Əliyev Mərkəzinin parkında taekvondo üzrə master-klass təşkil edilib – FOTOBu gün Heydər Əliyev Mərkəzinin parkında taekvondo üzrə master-klass təşkil edilib.
Azərbaycan Taekvondo Federasiyasından Oxu.Az-a verilən məlumata görə, 150-ə yaxın uşaq, yeniyetmə və gənc idmançının qatıldığı seminar Avropa çempionu, Dünya Kubokunun bürünc mükafatçısı, əməkdar idman ustası İlkin Şahbazov tərəfindən keçirilib.
İ.Şahbazovun nümayiş etdirdiyi müxtəlif fiziki hərəkətlər və yeni tətbiq edilən qaydalar böyük maraqla qarşılanıb. Gənclərdən ibarət yığma komandanın baş məşqçisi Məmməd Abdullayev də tədbiri müşayət edib.



































A.M.
www.oxu.az
"
"Bakıda keçirilən Formula-2-nin qalibi müəyyənləşdiBakıda keçirilən “Formula-2” yarışının VIII mərhələsinin qalibi müəyyənləşib.
Oxu.Az xəbər verir ki, Fransanın “Pertamina Arden” komandasının pilotu Norman Nato bütün rəqiblərini qabaqlayıb. O, 21 dövrəli yarışda 40:37.601 göstərici ilə 1-ci yeri qazanıb.
Şarl Lekler (Monako, “Prema Racing”) ikinci, Nikolas Latifi (Kanada, DAMS) isə finiş xəttini üçüncü keçib.
İyunun 24-də Bakıda ""Formula-2"" yarışının 29 dövrədən ibarət olan VII mərhələsi baş tutub. Yarışın qalibi “Prema Racing” komandasının pilotu Şarl Lekler olub (52:33.196).
A.M.
www.oxu.az
"
"F1-ə baxmaq üçün Bakıya gələn gözəllər – FOTOBu gün Azərbaycan Qran-Prisinin həlledici mərhələsi başlayacaq.
Oxu.Az xəbər verir ki, bu yarışları izləmək üçün ölkəmizə çoxlu sayda turist gəlib.
Onların arasında cazibədar modellər də var.
Oxu.Az yarışlarda iştirak edən turist qızların şəkillərini təqdim edir:






























































Elvin Əhmədov
www.oxu.az
"
"Konfederasiyalar Kubokunun yarımfinalçıları məlum oldu – SİYAHI + VİDEORusiyada keçirilən Konfederasiyalar Kubokunda bu gün III tura start verilib.
Oxu.Az Report-a istinadən xəbər verir ki, turun ilk ilk oyun günündə A qrupunun qarşılaşmaları baş tutub.
Meksika Kazanda Rusiya ilə görüşdə məğlub duruma düşdüyü halda, hesabı öz xeyrinə dəyişməyi bacarıb - 2:1. Üstəlik, qonşu ölkə komandası 68-ci dəqiqədə Yuri Jirkovun qırmızı vərəqə almasından sonra azlıqda qalıb. Sankt-Peterburqda son Avropa çempionu Portuqaliya isə qrupda qalacağı dəqiqləşən Yeni Zelandiyanı darmadağın edib - 4:0.
Beləliklə, hərəyə 7 xal toplayan Portuqaliya və Meksika yığmaları qrupda ilk 2 yerin sahibləri kimi yarımfinala yüksəliblər. 3 xalı olan Rusiya ilə xalsız Yeni Zelandiya isə qrupda qalıb.
Konfederasiyalar Kuboku
24 iyun
A qrupu, III tur
19:00. Meksika - Rusiya - 2:1
Qollar: Nestor Araujo, 30. Hirvinq Lozano, 52 - Aleksandr Səmədov, 25
Qırmızı vərəqə: Yuri Jirkov, 68 (Rusiya)
Baş hakim: Fahad əl-Mirdasi (Səudiyyə Ərəbistanı)
“Kazan Arena”


19:00. Yeni Zelandiya - Portuqaliya - 0:4

Qollar: Kriştianu Ronaldu, 33. Bernardo Silva, 37. Andre Silva, 80. Luiş Nani, 90+1
Baş hakim: Mark Geyger (ABŞ)
“Sankt-Peterburq Arena”
Xal durumu: Portuqaliya - 7, Meksika - 7, Rusiya - 3, Yeni Zelandiya - 0.


A.M.

www.oxu.az
"
"Məşhur “Transformers” filminin robotları Bakı bulvarında – FOTOREPORTAJBakıda keçirilən Formula-1 Azərbaycan Qran-Prisi ilə əlaqədar paytaxtımızda bayram ab-havası yaşanır. Şəhərimizin qonaqları üçün müxtəlif əyləncə proqramları təşkil olunub.
Oxu.Az Bakı bulvarında keçirilən animatorların şousundan fotoreportajı təqdim edir.






































A.M.
Foto: İsmayıl Nur
www.oxu.az
"
"Azərbaycan Qran-Prisində sıralama turu başa catdı – FOTO + YENİLƏNİBFormula-1 Azərbaycan Qran-Prisində sıralama yürüşü başa çatıb.
Oxu.Az xəbər verir ki, “Mercedes” komandasının pilotu Luis Hamilton rəqiblərini qabaqlayaraq finiş xəttinə birinci çatıb. 
Onun göstəricisi 1 dəqiqə 40,593 saniyə olub. Valtteri Bottas (“Mercedes”) 1 dəqiqə 41.027 saniyəlik nəticə ilə ikinci olub. 
Üçüncü yerdə 1 dəqiqə 41.693 saniyəlik göstərici ilə “Ferrari” komandasından pilotu Kimi Raykkonen qərarlaşıb.





















































17:00
Bakı vaxtı ilə saat 17:00-da Formula-1 üzrə Azərbaycan Qran-Prisində sıralanma turu başlayıb.
Oxu.Az-ın məlumatına görə, sabah, iyunun 25-də, saat 15:30-da pilotların paradı olacaq. Açılış mərasimi isə 45 dəqiqə sonra start götürəcək. Saat 16:15-də dövlət himni səslənəcək. Və nəhayət, 17:00-da Qran-Prinin həlledici mərhələsi başlayacaq. 
17:00
Formula-1 üzrə Azərbaycan Qran-Prisinin üçüncü sərbəst yürüşünə yekun vurulub.
Oxu.Az-ın məlumatına görə, üçüncü sərbəst yürüşdə “Mercedes” komandasının pilotu Valtteri Bottas ən yaxşı nəticəni göstərib - 1:42.742. 
İkinci nəticəni “Ferarri”in pilotu Kimi Raykkonen - 1:42.837, üçüncü nəticəni isə “Luis Hemilton” (Mercedes) göstərib - 1:43.158.
Qeyd edək ki, ilk sərbəst yürüşdə ən yaxşı nəticəni “Red Bull” komandasının pilotu Maks Ferstappen göstərib - 1:44.410. Daniel Rikkardo (Red Bull) ikinci, Sebastyan Fettel (Ferrari) isə üçüncü olub.
14:00
Formula-1 üzrə Azərbaycan Qran-Prisinin üçüncü sərbəst yürüş keçirilir.
Oxu.Az xəbər verir ki, yarışda 10 komanda iştirak edir  – “Mercedes” (Luis Hemilton və Valterri Bottas), “Red Bull” (Daniel Rikkardo və Maks Ferstappen), “Ferrari” (Sebastyan Fettel və Kimi Raykkonen), “Force İndia” (Serxio Peres və Esteban Okon), “Willams” (Felipe Massa və Lens Stroll), “McLaren Honda” (Fernando Alonso və Stoffel Vandorn), Toro Rosso (Daniel Kvyat və Karlos Sayns), “Haas” (Roman Qrojan və Kevin Maqnussen), “Renault” (Niko Hülkenberq və Colion Palmer) və “Sauber”in (Markus Eriksson və Paskal Verlyayn)
Qeyd edək ki, saat 17:00-da  isə sıralanma turu olacaq.
10:30
Bu gün Formula-1 üzrə Azərbaycan Qran-Prisinin ikinci günü başlayır.
Oxu.Az xəbər verir ki, Bakıda ardıcıl ikinci il təşkil olunacaq nüfuzlu yarışın əsas hissəsi iyunun 25-də olacaq.
Formula 1-in cədvəlinə əsasən, bu gün saat 14:00-da üçüncü sərbəst yürüş keçiriləcək. Saat 17:00-da  isə sıralanma turu olacaq.
Əlavə edək ki, dünən ikinci sərbəst yürüş zamanı “Red Bull” komandasının pilotu Maks Ferstappen ən yaxşı nəticəni göstərib - 1:43.362. Onun idarə etdiyi bolid sessiyanın başa çatmasına 35 saniyə qalmış səddə dəyib dayansa da, bu, hollandiyalının birinci olmasına mane olmayıb.
İkinci nəticəni “Mercedes”in pilotu Valtteri Bottas - 1:43.462, üçüncü nəticəni isə “Red Bull” komandasının növbəti pilotu Daniel Rikardo göstərib - 1:43.473.
Qeyd edək ki, ilk sərbəst yürüşdə ən yaxşı nəticəni “Red Bull” komandasının pilotu Maks Ferstappen göstərib - 1:44.410. 
Daniel Rikkardo (Red Bull) ikinci, Sebastyan Fettel (Ferrari) isə üçüncü olub. 
İyunun 25-də, saat 15:30-da pilotların paradı olacaq. Açılış mərasimi isə 45 dəqiqə sonra start götürəcək. Saat 16:15-də dövlət himni səslənəcək. Və nəhayət, 17:00-da Qran-Prinin həlledici mərhələsi başlayacaq. 
Yarışda iştirak edən 10 komanda – “Mercedes” (Luis Hemilton və Valterri Bottas), “Red Bull” (Daniel Rikkardo və Maks Ferstappen), “Ferrari” (Sebastyan Fettel və Kimi Raykkonen), “Force İndia” (Serxio Peres və Esteban Okon), “Willams” (Felipe Massa və Lens Stroll), “McLaren Honda” (Fernando Alonso və Stoffel Vandorn), Toro Rosso (Daniel Kvyat və Karlos Sayns), “Haas” (Roman Qrojan və Kevin Maqnussen), “Renault” (Niko Hülkenberq və Colion Palmer) və “Sauber”in (Markus Eriksson və Paskal Verlyayn) ümumilikdə 20 üzvü hökumət meydanından başlayaraq, Qız Qalası, İçəri Şəhər və Azneft dairəsindən keçməklə saat əqrəbinin əksi istiqamətində 51 dövrə vuracaqlar.
Qeyd edək ki, Formula-1 üzrə 2017-ci il mövsümünə martın 26-da Avstraliya Qran-Prisi ilə start verilib. Artıq yarışın 7 mərhələsi geridə qalıb. “Mersedes AMG” komanda hesabında 222 xalla liderdir. Sürücülərin sıralamasında isə 141 xalla “Ferrari”nin pilotu Sebastiyan Fettel ilk pillədə qərarlaşıb.
24 iyun, şənbə
10:00 11:25 Paddock Club Paddock Club üzvləri üçün Pit Leyn gəzintisi
11:00 11:30 Formula 1 Komandaların pit stop təlimi
12:00 13:05 FIA Formula 2 Birinci yarış (29 dövrə və ya 60 dəq.)
14:00 15:00 Formula 1 Üçüncü sərbəst yürüş
15:05 16:40 Paddock Club Paddock Club üzvləri üçün Pit Leyn gəzintisi
17:00 18:00 Formula 1 Sıralanma turu
Elvin Əhmədov
www.oxu.az
"
"Bakıda Formula-1 bolidi yandı – FOTO + VİDEOFormula-1 üzrə Azərbaycan Qran-Prisinin üçüncü sərbəst yürüşü zamanı qəza baş verib.
Oxu.Az xəbər verir ki, “Renault”un pilotu Colion Palmerin idarə etdiyi bolidin mühərriki yanmağa başlayıb. Daha sonra marşalların köməyi ilə alov söndürülüb.
Qəza nəticəsində britaniyalı sürücü çıxışını dayandırıb.









Elvin Əhmədov
www.oxu.az
"
"Formula-2-də zəncirvari qəza baş verib – VİDEOBakıda keçirilən Formula-2 yarışının VII mərhələsində zəncirvari qəza baş verib.
Oxu.Az-ın Report-a istinadən məlumatına görə, hadisə trekin ən təhlükəli hissəsində - 8-ci döngədə olub.
Əvvəlcə Şon Gelaelın (İndoneziya, Pertamina Arden) idarə etdiyi bolid səddə çırpılıb. Arxadan gələn Sergey Sirotkin (Rusiya, ART Grand Prix), Nobuharu Matsuşita (Yaponiya, ART Grand Prix) və Qustav Malyanın (İsveç, Racing Engineering) idarə etdikləri bolidlər isə ardıcıllıqla bir-birinə çırpılaraq yararsız hala düşüblər.
Nəticədə sözügedən pilotlar yarışı yarımçıq dayandırıblar. Onların idarə etdikləri bolidlər kran vasitəsilə trasdan götürülüb.
Qeyd edək ki, hazırda davam edən yarışda daha əvvəl Antonio Fuoko (İtaliya, Prema Racing) ilə Coni Sekotto (Venesuela, Rapax) qəza törədərək mübarizəni dayandırıblar.

S.B.
www.oxu.az
"
"İbrahimoviçin yeni klubu müəyyənləşdi – FOTOZlatan İbrahimoviçin yeni klubu müəyyənləşib.
Oxu.Az fanat.az-a istinadla xəbər verir ki, ağır zədə səbəbindən “Mançester Yunayted”dən ayrılan isveçli ulduz karyerasını “Los Anceles Qalaksi”də davam etdirəcək. Belə ki, İbrahimoviçə məxsus A-Z idman geyim markasının yeni reklam forması sosial mediaya sızıb. 



E.Ə.
www.oxu.az
"
"“Şaxtyor”un qapıçısı “Qarabağ”da2017/18-ci illər mövsümü üçün heyətini gücləndirməyi davam etdirən “Qarabağ”  ilk legioner transferini gerçəkləşdirib.
Oxu.Az-ın klubun saytına istinadən yaydığı xəbərə görə, Ağdam təmsilçisi qapıçı Anton Kanibolotski ilə iki illik müqavilə imzalayıb.
Ukraynalı qolkiper artıq komandanın Avstriyada davam edən təlim-məşq toplanışına qoşulub. Peşəkar karyerasına Ukraynanın “Dnepr” klubunda başlayan qolkiper daha sonra ölkəsinin digər klubu “Krivbass”a transfer olub. 2012-ci ildə Donetsk təmsilçisi “Şaxtyor”a keçən 29 yaşlı çərçivə qoruyucusu geridə qalan mövsümün sonuna kimi bu komandada forma geyinib.
Kanibolotski vaxtilə Ukraynanın 21 yaşlılardan ibarət yığma komandasına da dəvət alıb.
E.Ə.
www.oxu.az
"
"Bakıda pilotlarla avtoqraf sessiyaları başlayıbFormula-1 üzrə Azərbaycan Qran-Prisinin pilotları ilə növbəti avoqraf sessiyası baş tutacaq.
Oxu.Az pilotlarla avtoqraf-sessiyaların cədvəli təqdim edir:
24 iyun, şənbə
11:40 - 12:00
Red Bull Racing
12:15 - 12:35
Scuderia Ferrari
12:20 - 12:40
Mercedes AMG Petronas
12:40 - 13:00
Renault F1 Team
Qeyd edək ki, iyunun 25-də keçiriləcək sonuncu avtoqraf sessiyasında ""Sauber"" (Markus Eriksson və Paskal Verlyayn),""Force İndia"" (Serxio Peres və Esteban Okon) və Toro Rosso (Daniel Kvyat və Karlos Sayns) komandasının üzvləri iştirak edəcəklər. İmza mərasimi saat 12:40-da başlayacaq.
E.Ə.
www.oxu.az
 
"
"“Qalatasaray” azarkeşlərinə şad xəbər“Qalatasaray” Mərakeş yığmasının hücumameylli yarımmüdafiəçisi Yunes Belhandanı heyətinə qatmağa çox yaxındır.
Oxu.az  apasport.az-a istinadən xəbər verir ki, istanbullular futbolçunu Türkiyəyə gəlməyə razı salıb.
Tərəflər 4 illik müqavilə ilə bağlı razılığa gəliblər. “Qalatasaray” futbolçunun klubu “Dinamo”ya (Kiyev) 8 milyon avro transfer haqqı ödəyəcək. 27 yaşlı oyunçunun özü isə İstanbul nəhəngində ildə 3 milyon avro qazanacaq.
Futbolçu bazar Türkiyəyə gələcək və tibbi yoxlanışdan keçəndən sonra müqaviləyə imzalanacaq. 
Qeyd edək ki, Mərakeş yığmasında 32 oyuna 3 qol vuran Belhanda son mövsümü Fransanın “Nitsa” klubunda icarədə keçirib. Daha öncə “Şalke”yə icarəyə verilən futbolçu “Dinamo”ya qədər də “Monpelye”də top qovub.
A.H
www.oxu.az
"
"Deputat: Qorxuram ki, ölərəm və dünya çempionatını görmərəmFutbol azarkeşi kimi tanınan deputat Aqil Abbas ölkə futbolundakı problemlərdən danışıb.
Oxu.Az-ın Haqqin.Az-a istinadən məlumatına görə, deputat Robert Prosineçkinin Azərbaycan millisinin baş məşqçisi vəzifəsində getməsi barədə məlumatlara da münasibət bildirib. 
“Mən onun soyadını səsləndirməkdə çətinlik çəkirəm”, - Aqil Abbas CBC kanalından “Finiş” proqramında çıxışı zamanı deyib. — O, deyir ki “Bursaspor” və digər klublar onunla maraqlanır... Qulaq as, hara istəyirsən get!
Bəli, Azərbaycan yığmasının hazırda hesabında yeddi xal var və millimiz yaxşı oyun nümayiş etdirir. Şimali İrlandiya ilə yaxşı oynadıq. Məğlubiyyətdə isə mən baş məşqçini günahlandırıram. O, oyunu düzgün qurmamışdı. Ümumilikdə milli barədə yalnız müsbət sözlər demək olar, lakin sabah necə olacaq?”
Səkkiz komandadan ibarət Azərbaycan çempionatını isə deputat “Bakı birinciliyi” adlandırıb.
“Səkkiz klubdan yalnız ikisi regionları təmsil edir — “Qəbələ” və “Kəpəz”. Digərləri paytaxt təmsilçiləridir. “Sumqayıt”ı da Bakı komandası hesab edirəm. Sumqayıt Bakının kəndidir, baxmayaraq ki, 500 min əhalisi var.
Niyə Tovuzun varlı insanları rayon təmsilçisinə Premyer Liqada oynamaq üçün kömək etmirlər?”
Aqil Abbas hesab edir ki, rayonlarda Olimpiya komplekslərinin tikilməsi Azərbaycanı lazımi sayda idmançılarla təmin etmir. 
Azərbaycan yığmasından əlavə, “Qarabağ” və “Barselona” klublarına, Braziliya və Türkiyə millilərinə azarkeşlik edən deputat futbola sevgisi barədə danışarkən deyib:
“Mən ölməkdən qorxmuram. Hamı öləcək. Mən yalnız qorxuram ki, ölərəm və növbəti dünya çempionatını görmərəm”.
S.B.
www.oxu.az
"
"Boksçumuz Avropa çempionatının finalına vəsiqə qazanıbUkraynanın Xarkov şəhərində kişi boksçular arasında keçirilən Avropa çempionatında yarımfinal görüşləri başa çatıb. 
Oxu.Az Report-a istinadən xəbər verir ki, Azərbaycan millisinin üzvü Kamran Şahsuvarlı bu mərhələdə macarıstanlı Zoltan Harcsa ilə qarşılaşıb.
75 kq çəki dərəcəsində mübarizə aparan Olimpiya mükafatçımız növbəti döyüşdən də qalib ayrılıb. O, Harcsanı 4:1 hesabı ilə məğlub edib.
Şahsuvarlı sabah baş tutacaq finalda ukraynalı Aleksandr Xijnyakla üz-üzə gələcək.
S.B.
www.oxu.az
"
"“Formula 1”də ikinci sərbəst yürüşə yekun vurulub – YENİLƏNİB“Formula 1” üzrə Azərbaycan Qran Prisinin ikinci sərbəst yürüşünə yekun vurulub.
Oxu.Az-ın məlumatına görə, ilk sərbəst yürüşdə olduğu kimi, bu dəfə də “Red Bull” komandasının pilotu Maks Ferstappen ən yaxşı nəticəni göstərib - 1:43.362. Onun idarə etdiyi bolid sessiyanın başa çatmasına 35 saniyə qalmış səddə dəyib dayansa da, bu, hollandiyalının birinci olmasına mane olmayıb.
İkinci nəticəni “Mercedes”in pilotu Valtteri Bottas - 1:43.462, üçüncü nəticəni isə “Red Bull” komandasının növbəti pilotu Daniel Rikardo göstərib - 1:43.473.
Qeyd edək ki, ilk sərbəst yürüşdə ən yaxşı nəticəni “Red Bull” komandasının pilotu Maks Ferstappen göstərib - 1:44.410. Daniel Rikkardo (Red Bull) ikinci, Sebastyan Fettel (Ferrari) isə üçüncü olub. Sonuncu sərbəst yürüş iyunun 24-də sıralama turundan 3 saat əvvəl, yəni saat 14:00-da olacaq.
Qeyd edək ki, iyunun 24-də 29 dövrədən ibarət birinci, ertəsi gün isə 12 dövrədən ibarət ikinci yarış təşkil olunacaq.
10:30
Bu gün Formula-1 üzrə Azərbaycan Qran-Prisi start götürəcək.
Oxu.Az Report-a istinadən xəbər verir ki, Bakıda ardıcıl ikinci il təşkil olunacaq nüfuzlu yarışın əsas hissəsi iyunun 25-də olacaq.
Formula 1-in cədvəlinə əsasən, bu gün saat 13:00 və 17:00-da iki sərbəst yürüş keçiriləcək. Sonuncu sərbəst yürüş isə iyun 24-də, sıralama turundan 3 saat əvvəl – 14:00-da başlayacaq.
İyunun 25-də, saat 15:30-da pilotların paradı olacaq. Açılış mərasimi isə 45 dəqiqə sonra start götürəcək. Saat 16:15-də dövlət himni səslənəcək. Və nəhayət, 17:00-da Qran-Prinin həlledici mərhələsi başlayacaq. Yarışda iştirak edən 10 komanda – “Mercedes” (Luis Hemilton və Valterri Bottas), “Red Bull” (Daniel Rikkardo və Maks Ferstappen), “Ferrari” (Sebastyan Fettel və Kimi Raykkonen), “Force İndia” (Serxio Peres və Esteban Okon), “Willams” (Felipe Massa və Lens Stroll), “McLaren Honda” (Fernando Alonso və Stoffel Vandorn), Toro Rosso (Daniel Kvyat və Karlos Sayns), “Haas” (Roman Qrojan və Kevin Maqnussen), “Renault” (Niko Hülkenberq və Colion Palmer) və “Sauber”in (Markus Eriksson və Paskal Verlyayn) ümumilikdə 20 üzvü hökumət meydanından başlayaraq, Qız Qalası, İçəri Şəhər və Azneft dairəsindən keçməklə saat əqrəbinin əksi istiqamətində 51 dövrə vuracaqlar.
Qeyd edək ki, Formula-1 üzrə 2017-ci il mövsümünə martın 26-da Avstraliya Qran-Prisi ilə start verilib. Artıq yarışın 7 mərhələsi geridə qalıb. “Mersedes AMG” komanda hesabında 222 xalla liderdir. Sürücülərin sıralamasında isə 141 xalla “Ferrari”nin pilotu Sebastiyan Fettel ilk pillədə qərarlaşıb.
A.M.
www.oxu.az
"
"Azərbaycan Qran-Prisinin gözəlləri – FOTOFormula-1 üzrə Azərbaycan Qran-Prisi üçün Bakıya modellər gətirilib.
Oxu.Az xəbər verir ki, xanımlar Gürcüstandan Azərbaycanın paytaxtına dəvət olublar.
Belə ki, 46 gözəl gürcü qızı qran-pridə iştirak edərək yarışı daha da rəngarəng etməyə çalışırlar. 
































Elvin Əhmədov
FOTO: İsmayıl Nur
www.oxu.az
"
"Formulada bir gündə üç qəza – VİDEO + FOTO +YENİLƏNİBFormula-1 üzrə Azərbaycan Qran-Prisinin ilk sərbəst yürüşü zamanı daha bir qəza baş verib. 
Oxu.Az-ın məlumatına görə, “Renault Sport”un pilotu Colion Palmer Qız Qalasının yaxınlığında qəzaya düşüb.
Onun bolidi səddə çırpılıb.

14:35
Formula-1 üzrə Azərbaycan Qran-Prisinin ilk sərbəst yürüşü zamanı qəza baş verib. 
Oxu.Az-ın məlumatına görə, “Force İndia”nın pilotu Serxio Peresin bolidi səkkizinci döngədə - Qız Qalasının yaxınlığında səddə çırpılıb və yararsız hala düşüb.
Zərbənin gücündən bolidin sağ arxa təkəri qopub. Pilot bolidi tərk edikdən sonra marşallar ərazidə təmizlik işi aparıblar. Bolidin trasdan götürülməsi üçün kran gətirilib. 
Qeyd edək ki, buna qədər Serxio Peres birinci döngədə xoşagəlməz halla üzləşib. Onun idarə etdiyi bolidin tormuzu bloklandığı üçün trasın kənarına çıxıb.

















12:12
Bu gün Bakıda start götürmüş Formula-2 yarışlarında ilk qəza hadisəsi baş verib. 
Oxu.Az xəbər verir ki, qəzanı DAMS komandasından olan britaniyalı Oliver Rouland törədib. O, Bakı trasında döngələrin birində idarəetməni itirib. Bu, Formula-2 pilotlarının sərbəst yürüşü zamanı baş verib. 
Hazırda yürüş davam edir. 


S.S.

www.oxu.az
"
"Bakıda Mercedes komandası cərimələndiFormula-1-in Mercedes AMG komandası Bakıda cərimələnib.
Oxu.Az xəbər verir ki, Azərbaycan Qran-Prisi çərçivəsində keçirilən sərbəst yürüş zamanı Mercedes AMG komandasının pilotu Valtteri Bottas pit-leyndə bolidi idarə edərkən həmin ərazidə qoyulan sürət həddini aşıb (pit-leyndə icazə verilən maksimal sürət 80 km\s).
Belə ki, V. Bottas bolidi 90,4 km\s sürüb. Bunun nəticəsində Mercedes AMG komandası 1000 avro cərimə olunub.
Elvin Əhmədov
www.oxu.az
"
"Moldova prezidenti Formula 1 Paddokunda olub– FOTOAzərbaycan Avtomobil Federasiyasının (AAF) prezidenti Anar Ələkbərov və federasiyanın vitse-prezidenti Mədət Quliyev Bakıda keçirilən Formula-1 yarışlarının ilk günündə Formula-1 Paddokunda olaraq yarış ərəfəsi hazırlıqlarla maraqlanıb, iştirakçı komandaların qarajlarına baxış keçiriblər. Eyni zamanda, beynəlxalq hakimlərin və yarışı idarə edən komandanın işi ilə tanışlıqlıq olub.
“Formula One Group”un icraçı direktoru Çeyz Keri (Chase Carey) AAF rəsmiləri ilə görüşdə Bakıdakı yarışlarda təşkilatçılığın yüksək səviyyədə olduğunu vurğulayaraq yaradılan şəraitə görə təşəkkürünü bildirib.
Daha sonra Azərbaycanda rəsmi səfərdə olan Moldova Prezidenti İqor Dodon, Gənclər və idman naziri Azad Rəhimov, AAF prezidenti Anar Ələkbərov və federasiyanın vitse-prezidenti Mədət Quliyev Azərbaycan Qran-Prisinin birinci sərbəst yürüşlərinə baxıblar.






































A.M.
www.oxu.az
"
"Bu yayın ən bahalı 10 transferi – SİYAHITransfer pəncərəsi artıq açılıb və klublar heyətlərinə yeni futbolçular qatır. Bu yay 100 milyon avroluq transferlərin baş tutacağı gözlənilsə də, hələlik bu, baş verməyib.
Əvəzində 40 milyondan artıq dəyəri olan 4 keçid reallaşıb. 
Oxu.Az Fanat.Az-a istinadən, yayın ən bahalı 10 transferini təqdim edir.
1. Viktor Lindelof (“Benfika”dan “Mançester Yunayted”ə) - 45.5 milyon avro
2. Məhəmməd Salah (“Roma”dan “Liverpul”a) - 42 milyon avro
3. Korentin Tolisso (“Lion”dan “Bavariya”ya) - 41.5 milyon avro
4. Ederson (“Benfika”dan “Mançester Siti”yə) - 40 milyon avro
5. Andre Silva (“Portu”dan “Milan”a) - 38 milyon avro
6. Cordan Pikford (“Sanderlend”dən “Everton”a) - 28 milyon avro
7. Davi Klaassen (“Ayaks”dan “Everton”a) - 27 milyon avro
8. Rikardo Rodriges (“Volfsburq”dan “Milan”a) - 17 milyon avro
9. Xuan Kuadrado (“Çelsi”dən “Yuventus”a) - 17 milyon avro
10. Bruma (“Qalatasaray”dan “Leypsiq”ə) - 12.5 milyon avro (Bonuslarla 15 milyon avro)
E.Ə.
www.oxu.az
"
"Formula-1 Azərbaycan Qran-prisinin ilk günündən – FOTOREPORTAJBu gün Bakıda Formula-1 üzrə Azərbaycan Qran-Prisinə start verildi.
Oxu.Az xəbər verir ki, paytaxtımızda ardıcıl ikinci dəfə keçiriləcək yarışın ilk gününə birinci sərbəst yürüşlər və bolidlərin trek sınağı keçirilib.
Oxu.Az həmin görüntüləri təqdim edir.




























































































Elvin Əhmədov
FOTO: İsmayıl Nur
www.oxu.az
"
"Formula 1-in idman direktoru: Bakı məni valeh etdi “Bu, mənim Azərbaycana birinci səfərimdir. Bakı şəhəri, eləcə də, buradakı yarış treki məni valeh etdi”.
Oxu.Az xəbər verir ki, bunu Formula-1-in idman direktoru Ross Braun jurnalistlərə açıqlamasında bildirib. 
Onun sözlərinə görə, Bakıda Formula-1-in keçirilməsi üçün möhtəşəm şərait yaradılıb. 
“Bakı Şəhər Halqası möhtəşəmdir. Fikrimcə, həftəsonu keçiriləcək yarış çox maraqlı olacaq”.
Elvin Əhmədov
www.oxu.az
"
"Bakıda Formula-1 yarışlarındakı ilk qəzanın görüntüləri – FOTO + VİDEOBu gün Formula-1 Azərbaycan Qran-Prisinin birinci sərbəst yürüşü zamanı qəza baş verib.
Oxu.Az xəbər verir ki, Force İndia komandasının pilotu Serhio Peres qəza törədib.
S. Peres döngədə idarəetməni itirərək divara dəyib. Zərbə nəticəsində arxa sağ təkər yerindən qopub. Pilot xəsarət almayıb.















Elvin Əhmədov
www.oxu.az
"
"Azərbaycan Qran-Prisində evlilik təklifi – FOTOFormula-1 üzrə Mercedes-AMG komandasının azarkeşi Bakıda öz sevgilisinə maraqlı şəkildə evlilik təklif edib.
Oxu.Az xəbər verir ki, adıçəkilən komandanın azarkeşi Qreyham Barker  pit-leyn gəzintisi zamanı sevgilisini Mercedesin qarajına Luis Hemiltonun bolidinə baxmağa dəvət edib.
Q. Barkerin sevgilisi Viktoriya bolidə baxanda avtomaşının üzərində üzük görüb. Daha sonra Viktoriya Barkerin evlilik təklifinə ""hə"" deyib.
Mercedes-AMG komandası öz fanatına dəstək olaraq planı gerçəkləşiməsinə kömək edib. Bununla əlaqədar komanda twitter səhifəsində təbrik paylaşımı edib: “Şanslı qız HƏ dedi!”








Elvin Əhmədov
www.oxu.az
"
"Lionel Messinin həbs cəzası cərimə ilə əvəzlənibİspaniyanın “Barselona” klubunun futbolçusu Lionel Messinin 21 aylıq həbs cəzası pul cəriməsi ilə əvəzlənib.
Oxu.Az Report-a istinadən xəbər verir ki, bu barədə ölkənin Ali Məhkəməsi qərar çıxarıb.
Qərara əsasən, cərimənin məbləği 252 min avrodur. Öz növbəsində, Messinin atası Xorxe Messi 180 min avro cərimə ödəməlidir. Prokurorluq hadisələrin belə inkişafına qarşı çıxmayıb.
Qeyd edək ki, futbolçu və atası 2007 - 2009-cu illərdə 4,1 milyon avro məbləğində vergidən yayınma ittihamı ilə 2016-cı ilin iyununda məhkəmə qarşısına çıxıblar. Məhkəmənin həbs hökmü həbsxanada olma anlamına gəlmir. Çünki İspaniyada 2 ildən aşağı bütün cəzalar sınaq müddəti sayılır.
A.M.
www.oxu.az
 
"
"Mədət Quliyev Formula-2 yarışlarını izlədi - FOTOXəbər verdiyimiz kimi, bu gün Formula-1 Azərbaycan Qran-Prisi çərçivəsində Bakı şəhər halqasında Formula-2 yarışı üzrə sərbəst yürüşlərə start verilib.
Oxu.Az AzVision.az-a istinadən xəbər verir ki, Dövlət Təhülkəsizlik Xidmətinin (DTX) rəisi Mədət Quliyev yarışları izləyib.
Qeyd edək ki, sərbəst yürüşlər başa çatdıqdan sonra saat 13:00-dan 14:30-dək Formula-1 Azərbaycan Qran-Prisinin ilk sərbəst yürüşü keçiriləcək. 











N.О.
www.oxu.az
"
"Almaniya-Çili matçında qalib müəyyənləşmədi – VİDEOAlmaniya yığması Konfederasiyalar Kubokunun qrup mərhələsinin ikinci tutu çərçivəsində Çili komandası ilə bərabərliyə qalıb.
Oxu.Az-ın xəbərinə görə, Kazanda keçirilən qarşılaşma 1:1 hesabı ilə yekunlaşıb. 
Hesabı altıncı dəqiqədə Aleksis Sançes açıb. İlk hissənin sonuna üç dəqiqə qalmış almanlar oyunda tarazlığı bərpa ediblər. Lars Ştindl adını tabloya yazdırıb.
Bu nəticədən sonra, hesabında dörd xal olan Çili və Almaniya yığmaları “B” qrupunda birinci və ikinci yerləri bölüşdürürlər. Hərəyə bir xal toplayan Avstraliya və Kamerun komandaları isə, müvafiq olaraq üçüncü və dördüncü yerlərdə qərarlaşıblar.

S.B.
www.oxu.az
"
"Azərbaycan Qran-Prisi: Əyləncə mərkəzindən – REPORTAJBu gün Formula-1 üzrə Azərbaycan Qran-Prisi çərçivəsində F-1 şəhərciyinə və əyləncə zonalarına tamaşaçıların daxil olmasına icazə verilib.
Oxu.Az xəbər verir ki, Bakıdakı Formula-1 yarışlarına bileti olan şəxslər artıq saat 14:00-dən etibarən Bakı Şəhər Halqası (BŞH) ərazisində yerləşən əyləncə zonalarına yollanıblar.
Eyni zamanda, tamaşaçılar dənizkənarı bulvar ərazisində yerləşən Oyun Zonalarında quraşdırılmış simulyatorlarda sürücülük bacarığını sınamaqla yanaşı, Pit-stop yarışında iştirak edərək əyani şəkildə Formula-1 təcrübəsinə yiyələniblər.
Dənizkənarı bulvar zonasında salınan Azərbaycan Mədəniyyəti guşəsində avtoidman həvəskarlarına müxtəlif məşğələlər vasitəsilə Azərbaycan xalqının milli ənənələri və incəsənət nümunələri, o cümlədən xalçaçılıq, dulusçuluq, nəqqaşlıq və oyma sənətinin incəlikləri təqdim olunub.
Qeyd edək ki, bu gün saat 19:00-dan 20:30-dək tamaşaçılar Pit Yolu gəzintisində iştirak edə biləcəklər. Yürüş zamanı tamaşaçılar Pit Yoluna daxil olaraq F-1 komandalarının qarajlarda bolidləri yarışa necə hazırladıqlarının şahidi olacaqlar. Pit Yolu Gəzintisi üçün giriş Formula-1 Şəhərciyində, Abşeron tribunasının yanında olacaq.

























































Elvin Əhmədov

FOTO: İsmayıl Nur
www.oxu.az
"
"“Qarabağ” – “Samtredia” oyununun başlama saatı dəqiqləşib“Qarabağ”ın Çempionlar Liqasının II təsnifat mərhələsində ""Samtredia"" ilə keçirəcəyi ilk oyunun başlanma saatı məlum olub.
Oxu.Az apasport.az-a istinadən xəbər verir ki, Gürcüstan təmsilçisi ilə qarşılaşma Tofiq Bəhramov adına Respublika stadionunda baş tutacaq.
İyulun 11-də keçiriləcək qarşılaşma saat 21:00-da start götürəcək.
Qeyd edək ki, tərəflər arasında cavab görüşü isə iyulun 18-də, Gürcüstanda olacaq.
A.H
www.oxu.az
"
"Daniel Rikardo: Bakıda sürət rekordu vurmağa çalışacağıq“Bakıda sürət rekordu vurmağa çalışacağıq (366 km\s red.), amma çox şey küləyin gücündən asılıdır. Əgər külək avtomobili qovarsa, bu, mümkün olacaq. İmkan olsa, bunu edəcəyik”. 
Oxu.Az xəbər verir ki, bu barədə Red Bull Racing-in pilotu Daniel Rikardo bəyan edib. 
Red Bull Racing-in digər pilotu Maks Ferstappen isə öz növbəsində qeyd edib ki, onun yalnız bir məqsədi var – qalib olmaq. 
“Mən erkən yaşlarımdan Formulada uğur qazanmaq istəmişəm. Atam Formulada iştirak edirdi. Mən də həmişə idmançı olmaq istəmişəm. mənim üçün Formula-1 həyatdır. Məqsədim “kral yarışlarının” qalibi olmaqdır”.
Hollandiyalı idmançı həmçinin bunun yeni tras olduğunu qeyd edib. “Tras öz-özlüyündə çox maraqlıdır. Səbirsizliklə yarışın başlamasını gözləyirəm”. 
S.S.
www.oxu.az
"
"""Fənərbaxça"" üçün Robben iddiası""Fənərbaxça"" Aryen Robbeni transfer edə bilər.
Oxu.Az fanat.az-a istinadən xəbər verir ki, holland ulduzun transferini klub prezidenti Aziz Yıldırım istəyir.
Klub rəhbəri bu yay heyətə ulduz futbolçular qataraq azarkeşlərin könlünü almaq istəyir. Onun siyahısındakı məşhurlardan biri də Aryen Robbendir. Aziz Yıldırım klub rəsmilərinə ""Bavariya"" ilə bir illik müqaviləsi olan holland ulduzdan ""Fənərbaxça""ya gəlib-gəlməmək istəməsini öyrənməyi tapşırıb. Aryen Robben istəsə, klub rəhbərliyi bu transferi reallaşdırmaq üçün hərəkətə keçəcək.
A.H
www.oxu.az
"
"Ronaldo oynayacağı klubu seçdiKriştiano Ronaldu ilə bağlı yeni xəbər yayılıb.
Oxu.Az fanat.Az-a istinadən xəbər verir ki, ""Real""dan ayrılacağı halda ""Mançester Yunayted""ə keçəcəyi bildirilən portuqaliyalı ulduzla bağlı ortaya fərqli iddia atılıb.
Ronaldu İngiltərəyə qayıdaraq sabiq klubunda yox, Fransaya gedərək PSJ-də oynamaq istəyir.
A.H
www.oxu.az
"
"Azərbaycan boksçusu Avropa çempionatının yarımfinalına yüksəlibUkraynanın Xarkov şəhərində keçirilən kişi boksçular arasında Avropa çempionatında yarımfinalçıların adları müəyyənləşib.
Oxu.Az xəbər verir ki, bu gün keçirilən 1/4 final mərhələsində Azərbaycan yığmasının 5 üzvü qüvvəsini sınayıb və onlardan biri döyüşünü qələbə ilə başa vurub.
Belə ki, millimizin heyətində ilk olaraq rinqə Lorenzo Sotomayor çıxıb. 64 kq çəki dərəcəsində mübarizə aparan Olimpiya mükafatçısı polşalı Mateuş Polski ilə üz-üzə gəlib. Görüş rəqibin 5:0 hesablı qələbəsi ilə yekunlaşıb.
Ardınca Kamran Şahsuvarlı (75 kq) Rio-2016-nın bürünc medalçısı Silvio Şyerle (Almaniya) ilə qüvvəsini sınayıb.
Döyüş 4:1 hesabı ilə boksçumuzun xeyrinə başa çatıb. O, yarımfinala yüksəlməklə, özü üçün ən azı bürünc medalı da təmin edib.
Şahsuvarlı iyunun 23-də baş tutacaq 1/2 finalda macar Zoltan Harcsa ilə qüvvəsini sınayacaq.
Abdulqadir Abdullayev ilk döyüşdəki uğurunu təkrarlaya bilməyib. 91 kq dərəcəsində yarışan boksçumuz 1/4 finalda Çeavan Klarka (İngiltərə) məğlub olub.
Yarımfinala gedən yolda Pərviz Bağırov (69 kq) da büdrəyib. Yevgeni Barabanovla (Ukrayna) qarşılaşan həmyerlimiz qalib gələ bilməyib – 0:3.
1/4 finalda son təmsilçimiz Məhəmmədrəsul Məcidov (+91 kq) isə fransalı Camili-Dini Aboudo-Moindzeyə məğlub olub. Rəqib 3:2 hesablı qələbə sayəsində mərhələ adlayıb.
Qeyd edək ki, 1/4 finalda mübarizə aparmış 5 boksçumuzun hər biri bu mərhələyə yüksəlməklə dünya çempionatında iştirak hüququ qazanıb.
S.B.
www.oxu.az
"
"“Barselona” braziliyalı yarımmüdafiəçi ilə maraqlanır“Barselona”nın yeni baş məşqçisi Ernesto Valverde Çinin “Quançjou Everqrand” klubunun braziliyalı yarımmüdafiəçisi Paulinyo ilə maraqlanır.
Oxu.Az-ın xəbərinə görə, bu barədə “Goal” portalı məlumat yayıb.
Məlumata əsasən, ispaniyalılar artıq Çin klubunun rəhbərliyi əlaqə qurublar. 
Nəşr bildirir ki, “Barselona” Paulinyonu cari ilin yanvar ayından izləyir.
Qeyd edək ki, kataloniya təmsilçisi 2013-cü ildə Palulinyonu heyətinə qata bilərdi, lakin gecikdi, və nəticədə braziliyalı futbolçu “Tottenhem”in sıralarını doldurdu. Çin klubunda isə Paulinyo 2015-ci ildən çıxış edir.
S.B.
www.oxu.az
"
"Ronaldonun qolu Portuqaliya yığmasına qələbə qazandırdı – VİDEORusiya yığması Konfederasiyalar Kubokunun qrup mərhələsi çərçivəsində Portuqaliya millisinə məğlub olub.
Oxu.Az-ın məlumatına görə, qarşılaşma çərşənbə günü, iyunun 21-də, Moskvanın “Otkrıtiye Arena” stadionunda keçirilib və Pireney təmsilçilərinin minimal hesablı qələbəsi ilə başa çatıb. 
Matçda yeganə qolu 8-ci dəqiqədə qonaqların hücumçusu Kriştiano Ronaldo vurub.
Bu qələbədən sonra xallarının sayını dördə çatdıran Portuqaliya yığması “A” qrupunda ilk pilləyə yüksəlib. Rusiya yığması üç xalla ikincidir. 

S.B.
www.oxu.az
"
"Bakı Formula 1-in startını gözləyir – FOTOBakıda Formula-1 üzrə Azərbaycan Qran-Prisinin başlanmasına iki gün qalıb.
Oxu.Az xəbər verir ki, Bakıda növbəti dəfə baş tutacaq Formula-1 yarışları 23 - 25 iyun tarixlərində baş tutacaq. 
Tamaşaçıların dənizkənarı bulvar ərazisində yerləşən Formula-1 şəhərciyi və əyləncə zonalarına girişinə iyunun 22-si, saat 14:00-dan etibarən icazə veriləcək, 23-25 iyun tarixlərində isə tamaşaçılar bu məkanlara səhər saat 10:00-dan etibarən daxil ola biləcəklər.
Formula-1 şəhərciyi və əyləncə zonaları axşam saatlarında dünya ulduzlarının iştirakı ilə baş tutacaq konsert proqramları başa çatanadək fəaliyyət göstərəcək.
İyunun 23-ü dünyaca məşhur türkiyəli müğənni Tarkan, iyunun 24-ü dünya ulduzlarından Nikol Şerzinger və “The Black Eyed Peas” musiqi qrupu və nəhayət, iyunun 25-i musiqi dünyasında əvəzolunmaz xidmətləri olan Meraya Keri səhnəyə çıxacaqlar.
Sosial mediada bəzi istifadəçilər yarışların keçirilməsinə sevindiklərini bildirsələr də, bir çoxu narazılıqlarını çatdırıblar. Xüsusilə də istifadəçiləri yarışların keçirilməsindən bir neçə gün öncə şəhərin mərkəzindəki əsas yolların və bulvarın bağlanması narahat edib.
Əlavə edək ki, Formula-1 Azərbaycan Qran-Prisi ilə əlaqədar Bakının mərkəzi küçələrində nəqliyyatın hərəkəti iyunun 19-dan məhdudlaşdırılıb. 
Formula-1 yarışları Azadlıq meydanından başlayaraq Puşkin, Xəqani, Bülbül küçələri, Zərifə Əliyeva prospekti, Rəsul Rza küçəsi, Neftçilər prospekti, Əziz Əliyev küçəsi, Qoşa Qala qapısı-Gənclər meydanı, İstiqlaliyyət küçəsi, Niyazi küçəsi, Azneft meydanı, Neftçilər prospekti ilə eyni marşrut üzrə nəzərdə tutulduğundan bu istiqamət üzrə avtomobillərin istifadəsinə məhdudiyyət qoyulub.  Bakı-Salyan yolunun 14-cü km-dən, Su Hövzəsi Kompleksindən, Xəqani və Üzeyir Hacıbəyov küçələrinin Rixard Zorge küçəsindən Səməd Vurğun küçəsinədək olan hissələri, Zərifə Əliyeva prospektinin Yusif Məmmədəliyev küçəsinədək olan hissəsi, Rəşid Behbudov küçəsinin Neftçilər prospektindən Nizami küçəsinədək olan hissəsi, Səməd Vurğun küçəsinin Neftçilər prospektindən üzü Üzeyir Hacıbəyov küçəsinədək olan hissəsi, habelə Bülbül prospektinin Neftçilər prospekti ilə Lev Tolstoy küçələri arasındakı hissəsi nəqliyyatın hərəkəti üçün bağlıdır.


















































Elvin Əhmədov
FOTO: İsmayıl Nur
www.oxu.az
"
"MMA döyüşçüsü rəqibini 4 saniyəyə nokauta salıb – VİDEOQarışıq döyüş növləri üzrə (MMA) döyüşçü Coş Cons rəqibi Entoni Spayrsı dördüncü saniyədə nokauta salıb.
Oxu.Az-ın məlumatına görə, video flocombat Instagram səhifəsində yerləşdirilib.
Döyüş “NEF 29: Stars and Stripes” turniri çərçivəsində keçirilirdi. Rəqiblər bir-birlərini salamlayıblar, və 28 yaşlı Cons elə ilk zərbə ilə Spayrsı nokauta göndərib. Hakim döyüşü dayandırıb.
Cons iki döyüşdə iki qələbə qazanıb. İlk döyüşdə o, rəqibini 20 saniyəyə nokauta salmışdı.

S.B.
www.oxu.az
"
"Messi “Mançester Siti”yə keçmək istəyirdi Barselonanın forvardı Lionel Messi keçən yay az qala İspaniyanı tərk edəcəkdi.
Oxu.Az Mundo Deportivo-ya istinadən xəbər verir ki, 2016-cı ilin yayında Leo karyerasında Barselona səhifəsini bağlayaraq, İngiltərəni fəth etmək istəyirdi. Argentinalı futbolçu sabiq təlimçisi Hosep Qvardiolo ilə birləşmək istəyirdi.  
Qeyd edilir ki, həmin dövrdə Leo Argentina yığmasının Amerika Kubokunda məğlubiyyətindən, eləcə də vergi fırıldaqçılığına dair ispan prokurorluğu tərəfindən təqiblərə görə məyus olmuşdu.
Nəticədə, Messinin İspaniyada qalma qərarına klubun prezidenti Hosel Bartomeu və dostu Luis Suares ilə söhbət təsir göstərdi. Məhz bu insanlar Messini karyerasını Barselonada davam etdirməyə razı saldılar.  
Messi peşəkar karyerasına məhz Barselonada başlayıb. Hücumçu ümumilikdə komandası üçün 631 matç keçirib və 539 qol vurub. 
S.S.
www.oxu.az
"
"Konfederasiyalar Kuboku: Portuqaliya Rusiya ilə üz-üzə gələcəkBu gün FİFA Konfederasiyalar Kuboku - 2017-də ikinci tura start veriləcək.
Oxu.Az xəbər verir ki, A qrupunda iki görüş baş tutacaq.
Ev sahibi Rusiya turnirin favoritlərindən sayılan Portuqaliya yığması ilə qarşılaşacaq.
Qrupun digər matçında isə Meksika və Yeni Zelandiya milliləri üz-üzə gələcək.
FİFA Konfederasiyalar Kuboku - 2017
21 iyun
A qrupu
19:00. Rusiya - Portuqaliya
22:00. Meksika - Yeni Zelandiya
E.Ə.
www.oxu.az
"
"Hakimlərimiz Avropa Liqasının oyunlarına təyinat aldı – SİYAHI FIFA referilərimiz UEFA Avropa Liqasının ilkin təsnifat mərhələsinin oyunlarına təyinat alıblar.
Oxu.Az xəbər verir ki, bu barədə AFFA məlumat yayıb. 
29 iyun
“Kayrat” (Qazaxıstan) – “Atlants” (Litva)
Baş hakim: Ömər Paşayev
Baş hakimin köməkçiləri: Namiq Hüseynov, Mübariz Haşımov
Dördüncü hakim: Əliyar Ağayev
“Ventspils” (Latviya) – “Valur” (İslandiya)
Baş hakim: Rəhim Həsənov 
Baş hakimin köməkçiləri: Yaşar Abbasov, Vaqif Musayev
Dördüncü hakim: Rauf Cabarov
A.M.
www.oxu.az
"
"Azərbaycan Qran-Prisinin əyləncə proqramının detalları məlum oldu22-25 iyun tarixlərində Bakıda növbəti dəfə baş tutacaq Formula-1 yarışları çərçivəsində həftəsonu keçiriləcək tədbirlərin saatları artıq müəyyənləşib.
Cədvələ əsasən, tamaşaçıların dənizkənarı bulvar ərazisində yerləşən Formula-1 şəhərciyi və əyləncə zonalarına girişinə iyunun 22-si, saat 14:00-dan etibarən icazə veriləcək, 23-25 iyun tarixlərində isə tamaşaçılar bu məkanlara səhər saat 10:00-dan etibarən daxil ola biləcəklər.
Formula-1 şəhərciyi və əyləncə zonaları axşam saatlarında dünya ulduzlarının iştirakı ilə baş tutacaq konsert proqramları başa çatanadək fəaliyyət göstərəcək.
Formula-1 ilə yaxından tanışlıq
Dördgünlük bilet alan tamaşaçılar 22 iyunda, saat 19:00-dan 20:30-dək Pit Yolu gəzintisində iştirak edə biləcəklər. Yürüş zamanı tamaşaçılar Pit Yoluna daxil olaraq F-1 komandalarının qarajlarda bolidləri yarışa necə hazırladıqlarının şahidi olacaqlar. Pit Yolu Gəzintisi üçün giriş Formula-1 Şəhərciyində Abşeron tribunasının yanında olacaqdır.
Bundan başqa, Formula-1 Şəhərciyində Azərbaycan Qran-Prisində mübarizə aparan bütün pilotların iştirakı ilə 23-25 iyun tarixlərində, saat 11:00-dan başlayaraq günün müxtəlif saatlarında avtoqraf sessiyaları keçiriləcək. Sessiyalar zamanı azarkeşlər sevdiyi pilotlarla üz-üzə görüşərək şəkil çəkdirə və onlardan avtoqraf ala biləcəklər. Tamaşaçıların sevimli komandaları ilə görüşü üçün məkana erkən gəlmələri məsləhət görülür.
Eyni zamanda, tamaşaçılar dənizkənarı bulvar ərazisində yerləşən Oyun Zonalarında quraşdırılmış simulyatorlarda sürücülük bacarığını sınamaqla yanaşı, Pit-stop yarışında iştirak edərək əyani şəkildə Formula-1 təcrübəsinə yiyələnə biləcəklər.
Azərbaycan mədəniyyətinin inciləri bir arada
Dənizkənarı bulvar zonasında salınan Azərbaycan Mədəniyyəti guşəsində avtoidman həvəskarlarına müxtəlif məşğələlər vasitəsilə Azərbaycan xalqının milli ənənələri və incəsənət nümunələri, o cümlədən xalçaçılıq, dulusçuluq, nəqqaşlıq və oyma sənətinin incəlikləri təqdim olunacaq. Tamaşaçılar onlar üçün burada təşkil olunan atelyelərdə arzuladıqları sənət üzrə öz bacarıqlarını sınaya biləcəklər.
Bir-birindən zövqlü səyyar şoular
Əyləncə zonaları boyunca səyyar məzhəkəçi-aktyorların tamaşaları yarışı izləməyə gələnlərin əhval-ruhiyyəsini yüksəldərək yarış həyəcanına əyləncə coşğusu qatacaq. Burada keçiriləcək səyyar tamaşalara akrobatlar, Spandy Andy, robotlar, pantomima aktyorları və ağacayaqların orijinal tamaşaları, şar, köpük və velosiped şouları, eləcə də, digər maraqlı nömrələr daxildir.
Azyaşlılar üçün əyləncə mərkəzi
Yarışların ən balaca qonaqları üçün xüsusi sürücülük məktəbi təşkil olunacaq. Burada uşaqlar yol hərəkəti qaydalarını əyləncəli və sərbəst mühitdə öyrənə biləcəklər. Bundan başqa, azyaşlı tamaşaçılar onlar üçün burada təşkil olunmuş interaktiv və maarifləndirici oyunlarda iştirak edərək hərtərəfli şəkildə əylənə biləcəklər.
Əyləncəli proqramlar Sahil və Sabir parklarında yerləşən zonalarda da olacaq
Bakı Şəhər Halqası Əməliyyat Şirkəti Sahil və Sabir parklarına aşağı qiymətə biletlər təklif edir. Bu biletlər yalnız bu parklara daxil olmağa icazə verəcək. Burada əyləncə tədbirləri iyunun 23-ü, saat 11:30-dan 19:30-dək, iyunun 24-ü, saat 11:00-dan 19:00-dək və iyunun 25-i, saat 11:00-dan 14:00-dək davam edəcək. Bu zonalarda tamaşaçılara nağara şousu, müxtəlif ölkələrin milli rəqsləri, şar ustasının əl işləri və məşhur yerli DJ-lərin çıxışları təqdim olunacaq.














E.Ə.
www.oxu.az
"
"“Bursaspor”un yeni baş məşqçisi müəyyənləşdiAzərbaycan millisinin futbolçusu Deniz Yılmazın formasını geyindiyi Türkiyənin “Bursaspor” komandasının yeni baş məşqçisi müəyyənləşmək üzrədir.
“Timsahlar”a fransalı Pol Le Quen rəhbərlik edəcək.
Dünən axşam saatlarında İstanbula gələn 53 yaşlı mütəxəssis klub prezidenti Ali Ayla görüşərək, müqavilənin detallarını müzakirə edib. Fransalı baş məşqçi bu gün Bursada yerləşən Özlüce təlim-məşq bazasında təşkil olunacaq tədbirdə rəsmi müqaviləyə imza atacaq.
Müqavilənin müddəti barədə məlumat verilməsə də, yeni məşqçilər korpusunda Mustafa Ər, eləcə də, “Neftçi” və “Xəzər-Lənkəran”da fiziki-hazırlıq üzrə məşqçi işləmiş italiyalı Covanni Melkiorrenin də yer alacağı bildirilir.
Qeyd edək ki, karyerası ərzində Fransanın “Lion” və PSJ komandalarına rəhbərlik edən Pol Le Quenin sonuncu iş yeri Oman millisi olub. 
©report
E.Ə.
"
"Bacısını döyən futbolçular Azərbaycan millisindən qovula bilər – FOTO19 yaşadək futbolçulardan ibarət Azərbaycan millisinin üzvləri Ülkü Özdemirlə Hadice Özdemirin bacısı Betül Özdemir ailə üzvləri tərəfindən döyülüb.
Oxu.Az xəbər verir ki, yenicag.az saytına açıqlama verən Betül başına gələnləri danışıb: “Hər üçümüz Almaniyada doğulmuşuq. Əslimiz isə Trabzondandır. Ailəmlə bağlı problemlərim vardı. Bacılarım məni yad hesab edirdilər. Artıq vəziyyət dözülməz həddə çatmışdı. Buna görə də evdən ayrılmaq məcburiyyətində qaldım. Son 6 aydır ki, bacılarım vasitəsilə tanıdığım, onlarla komanda yoldaşı olmuş Gizem Tenekicinin evində qalıram”.
Betül Özdemir baş verən dəhşətli hadisəni belə xatırlayır: “Məktəb üçün sənədlərimi evdən götürməli idim. Gizem və anası ilə ailəmin qaldığı evə getdik. Bizə xoş olmayan münasibət göstərdilər, təhqir etdilər. Bunun ardınca da üzərimizə hücum çəkdilər. Həmin an qohumlarım da orada idi. Gizemə və anasına ciddi xəsarət yetirdilər. Məni isə ölümcül şəkildə döydülər. Bu azmış kimi “kuzen”im tərəfindən meşəyə qaçırıldım. O, məni meşəyə qaçıranda artıq bu barədə polisə məlumat verilmişdi. Polislər gəlib, bizi onların əlindən xilas etdilər. İnanın ki, öz ailəm haqda bunları danışmaq mənim üçün çox ağırdır. Bacılarımın da məni döyənlər arasında olması çox üzücüdür. Amma təəssüf ki, bütün bunlar reallıqdır. Gizemin ailəsinə təşəkkürümü bildirirəm. Xoşagəlməz hadisəyə baxmayaraq, mənə sahib çıxmaqda davam edirlər”.
Bəs görəsən, bacılarını döyən milli üzvlərinin yığmadakı gələcək karyeraları necə olacaq? Bu biabırçılıqdan sonra yenidən milliyə cəlb ediləcəklərmi?
19 yaşadək futbolçulardan ibarət Azərbaycan millisinin baş məşqçisi Vüqar Əsgərli açıqlama verərək, məsələyə belə münasibət bildirib: “Mən yalnız təlim-məşq toplanışı zamanı məsuliyyət daşıyıram. Məni düzgün başa düşün. Bu, onların şəxsi həyatında baş verib.
Özdemir bacıları ilə əlaqə saxladıq. Belə bir şeyin olmadığını dedilər. Sözsüz ki, bu xoşagəlməz hadisənin baş verdiyi təsdiqlənsə, onlar bir daha milliyə dəvət almayacaqlar”.
Vüqar Əsgərlinin bu qərarı AFFA tərəfindən də dəstəklənəcək. Bunu AFFA-nın İnformasiya və İctimaiyyətlə Əlaqələr departamentinin rəisi Mikayıl Nərimanoğlu söyləyib: “Millini baş məşqçi formalaşdırır. O, nə qərar versə, dəstəyimiz sonsuzdur. AFFA bununla bağlı müvafiq şəxslər vasitəsilə hər iki tərəflə əlaqə saxlayıb. Polis araşdırmanı davam etdirir”.








A.M.
www.oxu.az
"
"“Qalatasaray”da yeni transferlər: Kimlər gəlir?“Qalatasaray” futbol klubu bir neçə gün ərzində yeni transferlərini açıqlayacaq.
Oxu.Az Fanat.az-a istinadən xəbər verir ki, Türkiyə KİV-in yaydığı məlumata görə, əvvəlcə Bafetimbi Qomis (Suonsi), Yunes Belhanda (Dinamo Kiyev) və Maykon (San Paulo) İstanbula gələrək müqavilə imzalayacaq. 
Onların transferi ilə bağlı bütün məsələlər artıq razılaşdırılıb.
“Qalatasaray”ın transfer gündəmində olan Qael Klişinin də transferi yekunlaşmaq üzrədir. “Mançester Siti”dən ayrılan və klubsuz olan sol cinah müdafiəçisi ilə razılıq əldə olunub. Klub rəhbərliyi hazırda Kenni Tete üçün “İnter”lə, Cilbert İmbula üçün “Stok Siti” ilə danışıqları davam etdirir. Bu transferlərin də reallaşmaq şansı böyükdür.
Yalnız Vlad Çiriçesin transferində problemlər var. Belə ki, “Napoli”nin baş məşqçisi Maurizio Sarri 27 yaşlı stoperin komandada qalmasını istəyir.
E.Ə.
www.oxu.az
"
"İngiltərə klubu Arda Turanı öz heyətinə qatmaq istəyir İngiltərənin “Arsenal” futbol klubu “Barselona”nın yarımmüdafiəçisi Arda Turanı öz heyətinə qatmaq istəyir.
Bu barədə Oxu.Az marca-ya istinadən xəbər verir.
Məlumatda qeyd olunur ki, London klubu türk futbolçuya görə “Barselona”ya 30 milyon avro təklif edir.
Onu da bildirək ki, “Arsenal” “Atletico Madrid”in keçmiş futbolçusu ilə maraqlanan yeganə futbol klubu deyil, belə ki, İtalyanın “İnter” klubu da 30 yaşlı Turanı transfer etmək niyyətindədir.
Xatırladaq ki, Turan 2015-ci ilin yayında Madridin “Atletiko” komandasından 34 milyon avroya “Barselona”ya keçib. Onu da əlavə edək ki, futbol üzrə Türkiyə milli komandasının əsas oyunçularından biri olan Arda Turan komandanın düşərgəsindən qovulub. Ardanın komandadan qovulmasına təyyarədə “Milliyet” qəzetinin müxbiri Bilal Meşeni döyməsi səbəb olub.
E.Ə.
www.oxu.az
"
"Renault pilotu: Bakı treki əladırOxu.Az xəbər verir ki, Renault pilotu Colion Palmer Azərbaycan Qran-Prisi ərəfəsində yarışları şərh edib.
“Bu, sürət seksiyaları və ötüşmə imkanları olan əla trasdır. Orta sektor nahamar səthə görə mürəkkəb və dardır.
Şəhər trasında istənilən səhv divara çırpılmaqla başa çatır, çox diqqətli olmaq lazımdır. Bu tras qalayanı hissə istisna olmaqla, Monaka trasından genişdir. Bu səbəbdən də sürəti qorumaq üçün divarlara mümkün qədər yaxınlaşmaq lazımdır”, - Palmerin sözlərini komandanın mətbuat xidməti sitat gətirib. 
S.S.
www.oxu.az
"
"Raul “Real”a qayıdacaq“Real”ın sabiq hücumçusu Raul Qonsales komandaya qayıdacaq.
Oxu.Az championat-a istinadən xəbər verir ki, ispaniyalı Madrid klubunun baş direktorunun müavini olacaq. 
Raul klubun direktorları və birinci komanda ilə əlaqələndirici olacaq. Rəsmi olaraq forvard səlahiyyətlərinin icrasına iyulun 3-dən başlayacaq və “Real”ın baş direktoru Xose Anhel Sançesə tabe olacaq.  
Raul Qonsales “Kral klubu” üçün 1994-cü ildən 2010-cu ilə qədər oynayıb. “Real”ın tərkibində o altı dəfə Premyer liqanın, dörd dəfə İspaniya Superkubokunun, üç dəfə Çempionlar liqasının, iki dəfə Qitələrarası kubokun və bir dəfə UEFA Superkubokunun qızıl mükafatını qazanıb. 
E.Ə.
www.oxu.az
"
"Kvyat: Bakı bizi mübarizəyə səsləyir“Toro Rosso”nun pilotu Daniil Kvyat Bakı yarışlarından danışıb. 
Oxu.Az bu barədə f1report.ru-ya istinadən xəbər verir. 
“Azərbaycan trası unikaldır, - Kvyat deyib. – Əla konfiqurasiyaya malikdir – divarların çox yaxın olduğu ensiz sektor və uzun düz yol.
Burada yalnız bir bolid keçə bilər, bu, rəqabəti daha da artırır. Bakı yarışları əsl mübarizə meydanıdır. Burada Montsanı və Monakanı xatırladan sektorlar var.
Mən Bakıda xal qazanacağıma ümid edirəm”. 
E.Ə.
www.oxu.az
"
"“Neftçi”dən qovulan futbolçu “Yuventus”a keçdi – VİDEO “Neftçi”nin sabiq futbolçusu, rumıniyalı forvard Katalin Tira özünə yeni komanda tapıb. 
Oxu.Az 1news.az-a istinadən xəbər verir ki, bundan sonra 23 yaşlı futbolçu Buxarestin “Yuventus” komandası üçün meydana çıxacaq. 
Katalin Tira keçən mövsümün əvvəlində “Neftçi”yə keçmişdi, amma “Qarabağ” komandası ilə görüşdə azarkeşi döydüyünə görə klubdan qovulmuşdu. 

S.S.
www.oxu.az
"
"Ronaldunun yerinə “Real”a kim gələcək? – SİYAHISon günlər dünya mediasının gündəmindəki əsas mövzu Kriştiano Ronaldunun “Real”dan gedəcəyi ilə bağlı xəbərlərdir. Portuqaliyalı ulduzun Madrid klubundan ayrılmaq istədiyi, hətta artıq rəsmi təkliflərin olduğu bildirilir.
Ronaldu “Real”ın ulduzu və əsas silahıdır. Bəs portuqaliyalı komandanı tərk etsə, “Kral Klubu” onun yerinə hansı ulduzu transfer edəcək? 
Oxu.Az Fanat.az-a istinadən mümkün variantları təqdim edir:
Antoine Qrizmann (Atletiko)
Kilian Mbappe (Monako)
Neymar (Barselona)
Eden Hazard (Çelsi)
Delle Allli - Harri Kin (Tottenhem)
Paulo Dibala (Yuventus)
Pyer Emerik Aubameyanq (Borussiya Dortmund)
Robert Levandovski (Bavariya)
Romelu Lukaku (Everton)
Lionel Messi (Barselona)
E.Ə.
www.oxu.az
"
"Azərbaycan Qran-Prisinin vaxtı dəyişdiFİA-nın (Beynəlxalq Avtomobil Federasiyası) Dünya Şurası Formula-1-in növbəti mövsümünün təqvimini təsdiqləyib. Bu, promouterlərin reklam kampaniyasına daha tez başlaması üçün əlverişlidir. 
Oxu.Az bu barədə f1news.ru-ya istinadən xəbər verir. 
Gələn ilin təqviminə bu illə müqayisədə maraqlı dəyişikliklər edilib. 2017-ci ildə olduğu kimi, mövsüm mart ayının dördüncü həftəsində start götürür. İlk üç mərhələ eyni tarixlərdə, dördüncü mərhələ isə Rusiyanın Soçidə keçiriləcək Qran-Prisi deyil, 2018-ci ilin 27-29 aprel tarixlərində baş tutacaq Azərbaycan Qran-Prisi olacaq. 
Təqvimə qayıtmış Fransa Qran-Prisi Kanada və Avstriya mərhələləri arasında keçiriləcək. Soçidə Formula-1 yarışları sentyabrın 30-da keçiriləcək, yarışların tarixinin dəyişdirilməsi futbol üzrə dünya çempionatına hazırlıqlarla bağlıdır. 
Təqvimin 21-ci mərhələsində Malayziya yarışı olmayacaq, amma Almaniya və Almaniya Qran-Prisi keçiriləcək. Üç: Fransa, Avstriya və Silverstoun yay mərhələləri üç həftə ərzində ardıcıl keçiriləcək. 














S.S.
www.oxu.az
"
"Baş məşqçi yanğınlar zamanı xəsarət alanlara 100 min avro ianə verəcəkÇinin “Şanxay” futbol komandasının portuqaliyalı baş məşqçisi Andre Villaş-Boaş ölkəsində baş verən meşə yanğınları zamanı xəsarət alanlara yardım məqsədi ilə 100 min avro məbləğində ianə verəcək.
Oxu.Az-ın “Report”a istinadən məlumatına görə, 40 yaşlı mütəxəssis bu barədə şəxsi “Instagram” səhifəsində paylaşım edib. O, faciə qurbanlarına dəstək verənlərə minnətdarlığını çatdırıb.
Karyerası ərzində Portuqaliyanın “Portu”, İngiltərənin “Çelsi” və “Tottenhem”, Rusiyanın “Zenit” komandalarına rəhbərlik edən Villaş-Boaş Portuqaliya və Rusiya çempionu tituluna sahib olub. O, 2011-ci ildə “Portu” ilə Avropa Liqasını qazanıb. 
Qeyd edək ki, iyunun 18-də Portuqaliyanın mərkəzi hissəsində baş verən meşə yanğınları zamanı 62 nəfər ölüb, 59 nəfər xəsarət alıb. Çoxsaylı insan tələfatı ilə əlaqədar ölkədə iyunun 20-dək milli matəm elan edilib.

S.B.
www.oxu.az
"
"Üç boksçumuz dünya çempionatına lisenziya qazanıbUkraynanın Xarkov şəhərində keçirilən kişi boksçular arasında Avropa çempionatında 1/8 final mərhələsinə start verilib.
Boks Federasiyasından Oxu.Az-a verilən məlumata görə, yarışda bu gün Azərbaycan millisinin 5 idmançısı rinqə çıxıb. Onlardan 3-ü qalib gəlməklə həm mərhələ adlayıb, həm də dünya çempionatına lisenziya qazanıblar.
Belə ki, yığmamızın heyətində 49 kq çəki dərəcəsində mübarizə aparan Məsud Yusifzadə Nazar Kurotçinlə (Ukrayna) üz-üzə gəlib. Görüş rəqibin 4:0 hesablı qələbəsi ilə yekunlaşıb.
Ardınca Lorenzo Sotomayor (64 kq) qüvvəsini sınayıb. Fransalı Vahid Hambli ilə qarşılaşan Olimpiya mükafatçımız rəqibini 4:1 hesabı ilə məğlub edib. Sotomayor 1/4 finalda polşalı Mateuş Polski (Polşa) ilə gücünü yoxlayacaq.
İkiqat dünya çempionumuz Məhəmmədrəsul Məcidov (+91 kq) da yarışda ilk döyüşünü qələbə ilə bitirib. O, Aleksandr Kaleyevə (Belarus) 4:1 hesabı ilə qalib gəlib. Məcidov yarımfinala gedən yolda Camili-Dini Aboudo-Moindze (Fransa) qarşılaşacaq.
52 kq çəki dərəcəsində rinqə çıxan Elvin Məmişzadə Manuel Fabritsio Kappai (İtaliya) ilə döyüşüb. Qarşılaşmadan rəqib üstün ayrılıb – 5:0.
Çempionatın 4-cü günündə Pərviz Bağırov (69 kq) da ilk sınağına çıxıb. Simyon Çamovla (Bolqarıstan) üz-üzə gələn həmyerlimiz 4:1 hesabı ilə qələbə qazanıb. O, növbəti qarşılaşmasında ukraynalı Yevgeni Barabanovla mübarizə aparacaq.
1/4 final döyüşləri iyunun 21-də olacaq.
Qeyd edək ki, sabah daha 4 boksçumuz 1/8 final görüşünə çıxacaq.
S.B.
www.oxu.az
"
"Bakıda idman məktəbində xoşagəlməz hadisəPaytaxta fəaliyyət göstərən idman məktəbində xoşagəlməz hadisə baş verib. 
Oxu.Az-ın Lent.az-a istinadən məlumatına görə, Saleh Məmmədov adlı şəxs Nizami rayon Polis İdarəsinə müraciət edərək bildirib ki, Naxçıvanski küçəsi 19 ünvanındakı idman məktəbində oğlu 12 yaşlı Rəşad məşqçisi tərəfindən döyülüb. 
Valideynin sözlərinə görə, məşqçi Məmməd Xudiyev onun oğlunu uşaqların yanında döyərək xəsarətlər yetirib.
Müraciət əsasında araşdırma aparılır. 
S.B.
www.oxu.az
"
"Boks yarışı zamanı xəsarət alan döyüşçü öldü – VİDEOMütləq Döyüş Çempionatının (UFC) sabiq iştirakçısı Tim Heyq boks yarışı zamanı aldığı zədədən dünyasını dəyişib.
Oxu.Az Report-a istinadən xəbər verir ki, 34 yaşlı kanadalı idmançı sabiq amerikan futbolçusu Adam Breydvudla döyüşünün 2-ci raundunda nokaut olduqdan sonra kəllə-beyin travması ilə xəstəxanaya çatdırılıb.
Döyüşçünün beyninə qan yayılmasının qarşısını almaq üçün əməliyyat aparılsa da, o, komaya düşüb. Bir müddət sonra isə idmançının ürəyi dayanıb.
Qeyd edək ki, Tim Heyq UFC-də keçirdiyi 34 görüşün 21-də qalib gəldiyi halda, 13-də uduzub.

S.B.
www.oxu.az  
"
"Almaniya-Avstraliya matçında beş qol – VİDEOAlmaniya yığması Rusiyada təşkil olunan Konfederasiyalar Kuboku çərçivəsində Avstraliya komandasına qalib gəlib.
Oxu.Az-ın məlumatına görə, matç bazar ertəsi, iyunun 19-da, Soçidə “Fişt” stadionunda keçirilib və almanların 3:2 hesablı qələbəsi ilə başa çatıb.
Qarşılaşmanın beşinci dəqiqəsində Lars Ştindl Avropa təmsilçisini hesabda irəli çıxarıb. İlk hissənin sona çatmasına dörd dəqiqə qalmış Tomas Roqiç oyunda tarazlığı bərpa edib, lakin 45-ci dəqiqədə Yulian Draksler penalti zərbəsini dəqiq yerinə yetirib və almanlar ilk hissəyə üstün yollanıblar.
İkinci hissənin əvvəllərində Leon Qoreçk Almaniyanın üstünlüyünü iki topa çatdırıb. Avstraliya yığması bu qoldan səkkiz dəqiqə sonra hesab arasındakı fərqi azaldıblar. Tomi Yuriç adını tabloya yazdırıb.
Bundan sonra hər iki tərəfin səylərinə baxmayaraq, oyunda başqa qol olmayıb.
Almaniya yığması üç xalla “B” qrupunda ikinci yerdə qərarlaşıb. Qrupun lideri Çili komandası Yoahim Lövin yetirmələrini əlavə göstəricilərdə üstələyir. İlk görüşlərdə məğlub olan Avstraliya və Kamerun milliləri isə müvafiq olaraq, üçüncü və dördüncü pillələrdə qərarlaşıblar.

S.B.
www.oxu.az
"
"“Qəbələ”, “Zirə” və “İnter”in rəqibləri bəlli oldu – YENİLƏNİBAvropa Liqasında II təsnifat mərhələsinin püşkatma mərasimi keçirilib.
Oxu.Az xəbər verir ki, püşk nəticəsində Azərbaycanın 3 təmsilçisinin rəqibi müəyyənləşib. 
“Qəbələ” “Yagelloniya” (Polşa) - “Dinamo” (Batumi, Gürcüstan) cütünün qalibi ilə qarşılaşacaq. “Mladost” - “İnter” cütünün qalibi “Fola” (Lüksemburq) - “Milsami” (Moldova) duelinin qalibi ilə görüşəcək. “Zirə” – “Differdanj”ın cütünün qalibinin rəqibi isə “Astra” olacaq.
15:29
Bu gün Avropa Liqasında 2017/18 mövsümünün I təsnifat mərhələsinin püşkü atılıb. 
Oxu.Az xəbər verir ki, püşkatma nəticəsində ölkəmizi turnirdə təmsil edəcək “Zirə” və “İnter” rəqiblərini tanıyıblar. 
“Zirə”nin rəqibi Lüksemburqun “Differdanj” klubu olub.
Püşk ""İnter""in bəxtinə isə Serbiyanın “Mladost” klubunu çıxarıb.
 “İnter” ilk oyunu səfərdə, “Zirə” isə evdə keçirəcək. 
Qeyd edək ki, I təsnifat mərhələsinin ilk oyunları 27-28 iyun, cavab matçları isə 4-5 iyul tarixlərində baş tutacaq.
II təsnifat mərhələsinin matçları isə 11-12 və 18-19 iyul tarixlərində keçiriləcək.
E.Ə.
www.oxu.az
"
"Əsrin transfer bombası: Ronaldo hara gedir?“Real”dan gedəcəyi deyilən Kriştiano Ronaldo ilə bağlı xəbərlərin ardı-arası kəsilmir. Belə ki, “Kral Klubu”nun portuqaliyalı ulduz üçün “Mançester Yunayted”dən 350 milyon avro istəməsi barədə məlumat yayılıb.
Oxu.Az Fanat.Az-a istinadən xəbər verir ki, bu barədə Daily Mail qəzeti yazır.
İtaliya mətbuatının iddiasına görə, PSJ “Real”a 140 milyon avro təklif edib. Parislilər Ronaldonun özünə illik 30 milyon avro vəd edir.
BBC isə transferdə əsas favoritin “Mançester Yunayted” olduğunu yazır. “Qırmızı-şeytanlar”ın artıq 200 milyon avroluq təkliflə çıxış etdiyi qeyd edilir.
“Real”a yaxınlığı ilə tanınan “Marca” qəzeti isə yazır ki, baş məşqçi Zinəddin Zidan Ronaldo ilə danışaraq “Sənə ehtiyacımız var. Sən bu komandanın ən önəmli parçasısan. Komandanın ulduzu olduğun üçün Madriddən getməyini istəmirəm”, -  deyib.
N.O.
www.oxu.az
"
"Formula-1 bolidlərinin Bakıya gətirilməsinə başlanıldı – FOTOFormula-1 Azərbaycan Qran-Prisi çərçivəsində Bakı Heydər Əliyev Beynəlxalq Hava Limanına yüklərin gətirilməsinə başlanılıb.
Oxu.Az xəbər verir ki, Yarış bolidləri, onlara xidmət üçün və yarışların təşkili üçün lazım olan avadanlıq da daxil olmaqla, 600 tondan çox yük, altı reyslə Monreal şəhərindən gətirilib. 
Daha iki reys bu həftə yerinə yetiriləcək.
Reysləri “Silk Way Airlines”, “Cargolux”, “Qatar Cargo” və “AirBridgeCargo” yük aviaşirkətləri yerinə yetirirlər.
Formula-1 Azərbaycan Qran-Prisinin başlanmasına qədər ümumilikdə 800 tondan çox yükün gətirilməsi planlaşdırılır. 
Qeyd edək ki, bolidlərin təkərləri daimi +20 dərəcə temperaturun saxlanıldığı xüsusi konteynerlərdə daşınır.
Xatırladaq ki, Azərbaycan Qran-Prisi 2017-ci il iyunun 22-dən 25-dək keçiriləcək. Yarışlar qədim İçərişəhər, şəhərin müasir hissəsinin siluetləri və Xəzər dənizinin sahili mənzərəsi fonunda baş tutacaq.














E.Ə.
www.oxu.az
"
"Qurban Qurbanov ""Qarabağ""ın ÇL-dakı rəqibindən danışdı: Ən çətini düşdü“5 potensial rəqibdən ən çətini düşdü. ""Samtredia"" bizi daha yaxşı tanıyır. Ötən mövsüm rəqibin “Qəbələ”ylə cavab matçında göstərdiyi futbolu gördük. Xarakterli komandadır"".
Oxu.Az xəbər verir ki, bunu ""Qarabağ"" komandasının baş məşqçisi Qurban Qurbanov Çempionlar Liqasının II təsnifat mərhələsinin püşkünü dəyərləndirərkən deyib. 
Püşklə bağlı klubun rəsmi saytına danışan Qurbanov Gürcüstanda çempionatın davam etməsini rəqib üçün üstünlük sayır: “Ötən mövsüm rəqibin “Qəbələ”ylə cavab matçında göstərdiyi futbolu gördük. Xarakterli komandadır. Hazırda onlarda çempionat davam edir, bu da rəqibin üstünlüyüdür. Biz isə hələlik tam heyətlə yığışa bilməmişik. Milli komandalarda olan futbolçular iyunun 20-dən sonra təlim-məşq toplanışına qoşulacaq. Çalışacağıq ki, ən qısa zamanda toplanaraq çatışmazlıqlarımızı aradan qaldıraq və oyuna qədər tam hazır vəziyyətə gələk”.
Qeyd edək ki, II təsnifat mərhələsinin ilk qarşılaşmaları iyulun 11-12-də, cavab matçları isə 18-19-da oynanılacaq.
E.Ə.
www.oxu.az
"
"Dənizkənarı Milli Parkın bir hissəsinə giriş qadağan olunacaqBakıda keçiriləcək Formula-1 yarışları ilə əlaqədar olaraq Dənizkənarı Milli Park ərazisinin bir hissəsinə giriş qadağan olunacaq.
Oxu.Az-ın məlumatına görə, Dənizkənarı Bulvar İdarəsinin rəis müavini Nazim Məcidov APA-ya bildirib ki, ümumi ərazisi 14 km olan Dənizkənarı Milli Parkın yalnız 3 km-dən bir qədər az – “köhnə bulvar” olan hissəsi bağlanacaq.
Onun sözlərinə görə, bu il də, keçən il olduğu kimi, Neftçilər prospekti boyunca olan bulvar hissəsi şəhər sakinləri, yarışa bileti olmayanlar və qonaqlar üçün bağlı olacaq. N.Məcidov qeyd edib ki, yarış günlərində Azneft meydanından Dəniz Vağzalına qədər olan bulvar ərazisi bağlanacaq: “Həmin əraziyə yalnız xüsusi buraxılışı olan insanlar daxil ola biləcək. Yarışlara bilet alan insanlar da həmin günlərdə bulvar ərazisinə daxil ola biləcək. Çünki biletlərin özü buraxılış hesab olunur. Onlar həmin ərazilərdə həm əylənə, həm dincələ, həm də yarışları izləyə biləcəklər"". 
N.Məcidov vurğulayıb ki, bulvarın digər hissələri - “Ağ şəhər bulvarı”, “Bayıl bulvarı” və parkın “Yeni bulvar” adlanan hissəsi 24 saat şəhər sakinlərinin və qonaqların üzünə açıqdır. Onun sözlərinə görə, bulvarın həmin hissələrində müəyyən əyləncə və istirahət yerləri olsa da, “köhnə bulvar” hissəsinə nisbətən azdır: “Bu qadağalar keçən il də olub. Yəqin ki, şəhər sakinlərinin müəyyən məlumatı var. Çünki  belə qadağa tətbiq olunması ilk dəfə deyil. Bu da Formula-1 yarışlarının qaydalarına əsasən həyata keçirilir. Yarışların keçirildiyi günlərdə bulvarda çalışan əməkdaşlar üçün xüsusi buraxılış verilib. Parkın ərazisi gündə bir neçə dəfə təmizlənməlidir, bundan başqa, orada müəyyən kommunal xidmətlərlə məşğul olanlar, ağaclara, güllərə, kollara qulluq edənlər var. Ona görə də bulvar işçilərinə də Formula-1 təşkilatçıları tərəfindən xüsusi buraxılışlar verilib və onlar həmin müddətdə işləri ilə məşğul olacaqlar”.  
Z.Q.
www.oxu.az
"
"“Qarabağ”ın rəqibi müəyyənləşdi – YENİLƏNİBİsveçrənin Nyon şəhərində Avropanın nüfuzlu klub turniri olan Çempionlar Liqasının 1-ci və 2-ci təsnifat mərhələsinin püşkatma mərasimi baş tutub.
Oxu.Az xəbər verir ki, keçirilən püşkatmada ölkəmizi bu turnirdə təmsil edən “Qarabağ” da öz rəqibini tanıyıb.
Püşk Azərbaycan çempionunun bəxtinə Gürcüstanın “Samtredia” klubunu çıxarıb.
Qeyd edək ki, I təsnifat mərhələsinin ilk oyunları 27-28 iyun, cavab matçları isə 4-5 iyul tarixlərində baş tutacaq. II təsnifat mərhələsinin matçları isə 11-12 və 18-19 iyul tarixlərində keçiriləcək.
11:15
Bu gün İsveçrənin Nyon şəhərində Avropanın nüfuzlu klub turniri olan Çempionlar Liqasının 1-ci və 2-ci təsnifat mərhələsinin püşkatma mərasimi keçiriləcək.
Oxu.Az xəbər verir ki, keçirilən püşkatmada ölkəmizi bu turnirdə təmsil edən “Qarabağ” da öz rəqibini tanıyacaq. 
Tədbir Bakı vaxtilə saat 14:00-da start götürəcək. 
E.Ə.
www.oxu.az
 
"
"Bukmekerlər Azərbaycan Qran-Prisi üçün proqnoz verdilər Britaniyanın “William Hill” bukmeker kontoru qarşıdan gələn Formula-1 üzrə Azərbaycan Qran-Prisində qələbəyə dair  proqnozları dərc edib. 
Oxu.Az xəbər verir ki, iştirakçılar içində Lyuis Hemilton favorit seçilib, onun Bakıda qələbə qazanma şansı Sebastyan Fettelin şansından 1,5 dəfə artıqdır. 



E.Ə.
www.oxu.az
"
"Formula-1 pilotlarının Bakıya gəlmə vaxtı dəqiqləşdi – SİYAHI + FOTOBakıda keçiriləcək Formula-1 üzrə Azərbaycan Qran-Prisində iştirak edəcək komandaların ölkəmizə gəlmə vaxtı dəqiqləşib.
Bakı Şəhər Halqası (BŞH) Əməliyyat Komitəsinin Marketinq və kommunikasiya şöbəsinin rəhbəri Nigar Arpadarai Oxu.Az-a bildirib ki, Azərbaycan Qran-Prisində iştirak edəcək komandalar və onların pilotları iyunun 20-21-i tarixində artıq paytaxtda olacaq.
Onun sözlərinə görə, yarışda iştirak edəcək bolidlər də elə təxminən o tarixlərdə xüsusi aviareyslərlə Azərbaycana gətiriləcək.
Oxu.Az Azərbaycan Qran-Prisində iştirak edəcək komandaların və pilotlarının siyahısını təqdim edir:
Mercedes AMG Petronas F1 Team
44. Lyuis Həmilton, 77. Valtteri Bottas

Red Bull Racing
3. Daniel Rikkardo, 33. Maks Ferstappen

Scuderia Ferrari
5. Sebastyan Fettel, 7. Kimi Rəykkönen

Sahara Force İndia F1 Team
11. Serxio Peres, 31. Esteban Okon

Williams Martini Racing
19. Felipe Massa, 18. Ləns Stroll

McLaren Honda
14. Fernando Alonso, 2. Stoffel Vandorn

Scuderia Toro Rosso
55. Karlos Sayns, 26. Daniil Kvyat

Haas F1 Team
8. Roman Qrojan, 20. Kevin Magnussen

Renault Sport Formula One Team
27. Niko Hülkenberq, 10. Colion Palmer

Sauber F1 Team
9. Markus Eriksson, 94. Paskal Verlyayn

Elvin Əhmədov
www.oxu.az
"
"Konfederasiyalar Kubokunda Kamerun Çiliyə məğlub olub – VİDEOFİFA Konfederasiyalar Kuboku çərçivəsində növbəti oyunlar keçirilib. 
Oxu.Az xəbər verir ki, В qrupunun ilk qarşılaşmasında Kamerun Çili ilə qarşılaşıb.
Oyun Çili yığmasının 2:0 hesablı qələbəsi ilə yekunlaşıb. 
Qollar: Vidal, 82, Varqas, 90 

İ.N.
www.oxu.az
"
"Konfederasiyalar Kuboku: Portuqaliya Meksika üzərində qələbəni əldən verib - VİDEORusiyada təşkil olunan Konfederasiyalar Kuboku çərçivəsində ""A"" qrupunda ilk turun daha bir oyunu keçirilib.
Oxu.Az Report-a istinadan verdiyi məlumata görə, Kazandakı eyniadlı arenada Portuqaliya ilə Meksika milliləri üz-üzə gəlib.
Görüş 2:2 hesablı heç-heçə ilə nəticələnib. Son Avropa çempionları iki dəfə önə keçmələrinə baxmayaraq, hesabı qoruya bilməyiblər.
Beləliklə, ilk turun açılış matçında Yeni Zelandiyanı 2:0 hesabı ilə yenən Rusiya yığması ""A"" qrupunun vahid lideri olub. Portuqaliya və Meksika hərəyə 1 xalla 2 və 3-cü yerləri bölüşür. Xalsız qalan Yeni Zelandiya isə sonuncudur.
""B"" qrupunda ilk oyun saat 22:00-da başlanacaq. Kamerun və Çili yığmaları arasında Moskvadakı ""Spartak"" stadionunda keçiriləcək görüşü sloveniyalı referi Damir Skomina idarə edəcək.
Konfederasiyalar Kuboku, I tur
A qrupu
18 iyun
19:00. Portuqaliya – Meksika - 2:2
Qollar: Rikardu Kuarejma, 34. Sedrik Suareş, 86 - Xavyer Ernandes, 42. Hektor Moreno, 90+1
Baş hakim: Nestor Pitana (Argentina)
""Kazan Arena""
B qrupu
18 iyun
22:00. Kamerun – Çili
Baş hakim: Damir Skomina (Sloveniya)
""Spartak"" stadionu

www.oxu.az
"
"Azərbaycan millisinin üzvləri komanda yoldaşlarını ölümcül döydülər – FOTO + VİDEO19 yaşlı qızlardan ibarət Azərbaycan yığma komandasının üzvləri - Ülkü Özdəmir və Hatice Özdemir sabiq komanda yoldaşları Gizəm Tənəkəcini döyüblər.
Oxu.Az newsport.az-a istinadən xəbər verir ki, hadisə Almaniyanın Frankurt şəhərinin Montobar qəsəbəsində baş verib.
Özdəmir bacıları və onların yanında olan adamlar Gizəm və anasını ölümcül döyüblər. G. Tənəkəci hazırda müalicə alır və vəziyyəti yaxşı deyil.
Zərərçəkmiş şəxs hadisə ilə bağlı açıqlama verib:


Xatırladıq ki, Ülkü, Hatice Özdemirlər və Gizem Tənəkəci 17 yaşlılardan ibarət Azərbaycan yığmasında komanda yoldaşı olublar. Tənəkəci hazırda yığma komandaya dəvət almasa da, Özdemir bacıları U-19-un üzvləridir.












A.M.
www.oxu.az

"
"Heydər Əliyev Mərkəzinin parkında karate dərsi keçirilib – FOTOBu gün səhər Heydər Əliyev Mərkəzinin parkında uşaqlar üçün karate dərsi təşkil olunub.
Heydər Əliyev Mərkəzindən Oxu.Az-a verilən məlumata görə, 2 saata yaxın davam edən dərsi 5 dəfə dünya çempionu, 13 dəfə Avropa çempionu, “Bakı-2015” Avropa Oyunlarının və “Bakı-2017” 4-cü İslam Həmrəyliyi Oyunlarının qalibi Rafael Ağayev keçib.
Qeyd edək ki, Mərkəzin parkında ənənəvi olaraq müxtəlif tədbirlər, eləcə də dərslər təşkil olunur. Parkdakı tədbirlərə giriş sərbəst və ödənişsizdir.



































A.M.
www.oxu.az
"
"AFFA-nın ilk prezidenti Fuad Musayev dəfn olunub – FOTOAFFA-nın ilk prezidenti Fuad Musayev dəfn olunub.
Oxu.Az Report-a istinadən xəbər verir ki, “Təzə Pir” məscidində təşkil olunmuş mərasimdə mərhumun yaxınları, AFFA rəhbərliyi, o cümlədən federasiyanın vitse-prezidenti Elşad Nəsirov, baş katib Elxan Məmmədov, futbol veteranları, Eks-prezident Ayaz Mütəllibov, millət vəkili Vahid Əhmədov, Arif Rəhimzadə və ictimaiyyət nümayəndələri iştirak edir.

Fuad Musayev, cənazə namazından sonra Yasamal qəbiristanlığında torpağa tapşırılıb.
Allah rəhmət eləsin!











































































A.M.
www.oxu.az

"
"“Real” rəhbərliyi Ronaldo barədə qərarını verdiMadridin “Real” komandasının prezidenti Florentino Peres bəyan edib ki, hücumçu Kriştiano Ronaldonu klubda saxlamaq niyyətində deyil.
Oxu.Az-ın xəbərinə görə, bu barədə Daily Express nəşri məlumat yayıb.
Peres qeyd edib ki, komandanın maraqlarını həmişə hər bir oyunçunun ayrı-ayrılıqda maraqlarından üstün tutacaq. “Real” rəhbərliyi hesab edir ki, Ronaldo maaşının artırılması üçün klubu şantaj edir.
Xatırladaq ki, 32 yaşlı portuqaliyalının “Real”ı tərk etmək istəyi barədə məlumat iyunun 16-da yayılıb. Ronaldo Pereslə söhbət zamanı bildirib ki, bu addımı İspaniya prokurorluğunun onun ünvanına səsləndirdiyi ittihamlara görə atıb.
İyunun 13-də Ronaldoya qarşı vergidən yayınma (14,7 milyona avro məbləğində) maddəsi ilə iş qaldırılıb. İdmançı və onun vəkili bu ittihamla razılaşmırlar.
S.B.
www.oxu.az
 
"
"Valensiya futbol klubunun gənc ulduzu təcavüzdə günahlandırılır Valensiya futbol klubunun 21 yaşlı ulduz futbolçusu Santi Mina həbs edilə bilər.
Oxu.Az haberturk-ə  istinadən xəbər verir ki, futbolçuya qarşı İspaniyada səs-küyə səbəb olan iddia irəli sürülüb. Belə ki, Mina cinsi təcavüzdə günahlandırılır. Futbolçu hətta bu səbəbdən ötən gecəni polis bölməsində keçirib.
Hadisənin İspaniyanın Almeira şəhərində baş verdiyi irəli sürülür. İddalara görə, futbolçu gənc qadınla gecə klubunda tanış olub. Sonradan onu avtomobilinə dəvət edərək təcavüz edib.  
Polislər məhz qadının şikayəti əsasında Minanı saxlasalar da sonradan müvəqqəti azadlığa buraxıblar. 
Qeyd edək ki, Valensiya Futbol Klubunun gənc ulduzunun günahı sübut edilərsə 3-7 ay arasında həbs cəzası ala bilər.
L.Ə.
www.oxu.az 
"
"Bakı Metropoliteninin gəlirləri artıb Cari ilin yanvar-may aylarında metrodan istifadə edən sərnişinlərin sayı artıb.
Oxu.Az Dövlət Statistika Komitəsinə istinadən xəbər verir ki, ümumilikdə sərnişinlərin 12,7 faizi metrodan istifadə edib.
Metro ilə gedib-gələn sərnişinlərin sayı 97,5 milyon nəfər olub. Bu da 2016-cı ilin müvafiq dövrü ilə müqayisədə 6,3 faiz artım deməkdir. 
Nəzərə çatdıraq ki, apreldə metrodan istifadə edənlərin sayı 76,0 milyon nəfər olub. 2016-cı ilin hesabat dövrü ilə müqayisədə artım 5,8 faiz təşkil edib.
Xatırladaq ki, ötən ilin əvvəlində metrodan istifadə edən sərnişinlərin sayı azalmışdı.
L.Ə.
www.oxu.az  
 
"
"Konfederasiyalar Kuboku: Rusiya açılış oyununda Yeni Zelandiyanı məğlub edibRusiyanın Sankt-Peterburq şəhərində futbol üzrə Konfederasiyalar Kubokunun açılış oyunu keçirilib.
Oxu.Az Report-a istinadən xəbər verir ki, ilk oyunda ev sahibi Rusiya və Yeni Zelandiya milliləri qarşılaşıb.
Matç Rusiyanın 2:0 hesablı qələbəsi ilə başa çatıb. Oyunda qolları 31-ci dəqiqədə Maykl Boksall (avtoqol) və 69-cu dəqiqədə Fyodor Smolov vurub.
L.Ə.
www.oxu.az 
  
"
"Rusiya klubundan Ronaldoya maraqlı təklif – FOTORusiyanın Tula şəhərini təmsil edən “Arsenal” futbol klubu Madridin “Real” komandası və Portuqaliya yığmasının hücumçusu Kriştiano Ronaldoya maraqlı təklif edib.
Oxu.Az-ın xəbərinə görə, müvafiq yazı klubun rəsmi Twitter səhifəsində yerləşdirilib.
“Kriştiano, biz səni Tulada gözləyirik. Transfer üçün pulumuz yoxdur, lakin dadlı samovar çayı, şirin “pryanik” və “filimonov” oyuncaqları var”, - yazıda deyilir.


@Cristiano ,мы ждём тебя в Туле. Денег на твой трансфер нет, зато есть вкусный чай из самовара, сладкие пряники и филимоновские игрушки! pic.twitter.com/nlLvjUisXD
— ПФК Арсенал (@pfc_arsenal) 16 июня 2017 г.



S.B.
www.oxu.az
"
"İdmançının uzunluğa tullanma zamanı pariki düşdü – VİDEONorveçin paytaxtı Osloda keçirilən uzunluğa tullanma yarışı zamanı nigeriyalı idmançı Blessinq Okaqbarenin pariki düşüb.
Oxu.Az-ın xəbərinə görə, hadisənin görüntüsü YouTube portalında IAAF Diamond League kanalında yerləşdirilib.
Cəhdlərin birində idmançının pariki başından yerə düşüb və bir müddət qumun üstündə qalıb. Okaqbare sonradan parikini götürüb və meydançanı tərk edib. 
Qeyd edək ki, 6 metr 48 santimetr nəticə göstərən Blessinq Okaqbare yarışda yeddinci yeri tutub.

S.B.
www.oxu.az
"
"“Krılya Sovetov” azərbaycanlı futbolçunu heyətinə qatıbYarımmüdafiəçi Azər Əliyevi Rusiyanın “Yenisey” futbol klubu ilə yollarını ayırıb. 
Oxu.Az-ın xəbərinə görə, bu barədə müvafiq məlumat Krasnoyarsk təmsilçisinin rəsmi saytında yerləşdirilib.
Əslən azərbaycanlı olan futbolçu bundan sonra karyerasını Rusiyanın “Krılya Sovetov” komandasında davam etdirəcək. Onunla bir illik müqavilə bağlanıb.
A.Əliyev “Yenisey”in heyətində 37 oyunda iştirak edib və üç qol vurub.
Qeyd edək ki, iyunun 1-də “Yenisey” klubunun baş məşqçisi Andrey Tixonov “Krılya Sovetov”un sükanı arxasına keçib.
S.B.
www.oxu.az
"
"Avropa çempionatında iki boksçumuzun ilk rəqibi dəqiqləşibUkraynanın Xarkov şəhərində keçirilən Avropa çempionatında Azərbaycan millisinin daha 2 boksçusunun ilk rəqibi dəqiqləşib.
Oxu.Az-ın Trend-ə istinadla məlumatına görə, 64 kq çəki dərəcəsində rinqə çıxacaq Lorenzo Sotomayor 1/8 finalda Vahid Hambli (Fransa) ilə gücünü yoxlayacaq.
Olimpiya mükafatçımızın rəqibinin adı yarışın startı günü məlum olub. 1/16 finalda Fredi Çiobanunu (Rumıniya) 5:0 hesabı ilə məğlub edən fransalı mərhələ adladığından 1/8 finalda Sotomayorla qarşılaşacaq. İlk mərhələdən azad olan təmsilçimiz Çiobanu ilə iyunun 19-da döyüşəcək.
+91 kq çəki dərəcəsində mübarizə aparacaq Məhəmmədrəsul Məcidov isə 1/8 finalda Petar Belberovla (Bolqarıstan) üz-üzə gələcək. 2 qat dünya çempionumuzun rəqibinin adına 1/16 final döyüşündən sonra aydınlıq gəlib. Aleksandr Kaleyevi (Belarus) mübarizədən kənarlaşdıran bolqarıstanlı ilk mərhələdən azad olan təmsilçimizlə qarşılaşmaq hüququ əldə edib. Məcidovun da ilk görüşü iyunun 19-da olacaq.
A.S.
www.oxu.az
 
"
"Topu rəqibə qaytaran futbolçu “kuryoz” qol vurdu – VİDEOCənubi Afrika Respublikasının “Stellenboş” klubunun yarımmüdafiəçisi Petrus Şitembi “Blek Leopards” komandası ilə oyunda “fair play” qaydalarına uyğun olaraq, topu rəqibə qaytararkən meydanın mərkəzindən qol vurub.
Oxu.Az-ın xəbərinə görə, qolun videosu YouTube portalında - SuperSport kanalında yerləşdirilib.
Matçın 65-ci dəqiqəsində qonaqlar hesabda 2:0 irəlidə olarkən, “Blek Leopards” klubunun futbolçusu zədə alıb. Top “Stellenboş” komandasını oyunçularına keçib və onlar “fair play” qaydalarına əsasən, topu rəqibə qaytarmaq istəyiblər.
Lakin Ştembinin zərbəsindən sonra top yerə dəyərək, qapıçının başı üzərindən tora daxil olub. Hakim qolu hesaba alıb. Bununla belə, matç qonaqların 3:1 hesablı qələbəsi ilə yekunlaşıb.

S.B.
www.oxu.az
"
"“Fənərbaxça”nın yeni baş məşqçisi müəyyənləşdiTürkiyənin “Fənərbaxça” klubuna yeni baş məşqçi təyin olunub.
Oxu.Az-ın məlumatına görə, 2016/2017 mövsümünün başa çatmasından sonra hollandiyalı mütəxəssis Dik Advokatla yollarını ayıran “Fənərbaxça” “Konyaspor”un baş məşqçisi Aykut Kocamanla razılığa gəlib.
A.Qocamanla iki illik müqavilə bağlanıb.
Qeyd edək ki, 52 yaşlı mütəxəssis ötən mövsüm “Konyaspor”la Türkiyə kubokunu qazanıb.
Aykut Kocaman  2010-2013-cü illərdə də “Fənərbaxça”nın baş məşqçisi olub. 
S.B.
www.oxu.az
"
"“Formula-1” iştirakçılarına iki xəstəxanada tibbi yardım göstəriləcək“Formula-1 Azərbaycan Qran-Prisi” yarışının iştirakçılarına və qonaqlara Mərkəzi Neftçilər Xəstəxanası və Bakı şəhər Kliniki Tibbi Mərkəzdə tibbi xidmət göstəriləcək.
Səhiyyə Nazirliyindən Oxu.Az-a verilən məlumata görə, nazir Oqtay Şirəliyev 23-25 iyun “Formula 1 Azərbaycan Qran-Prisi” yarışının keçirilməsi ilə bağlı tədbirin iştirakçılarına və qonaqlara tibbi yardımın yüksək səviyyədə təmin edilməsi məqsədilə əmr imzalayıb.
Əmrdə müvafiq şöbə və qurum rəhbərlərinə yarışın keçiriləcəyi ərazilərdə təcili tibbi yardım xidmətinin növbətçiliyini, yarışın keçiriləcəyi müddət ərzində ehtiyac olduğu halda idmançıların və qonaqların müvafiq olaraq Mərkəzi Neftçilər Xəstəxanasına və Bakı şəhər Kliniki Tibbi Mərkəzə yerləşdirilməsini təmin etmək, habelə, tibb müəssisə və idarələrinin rəhbərlərinə tədbir iştirakçılarının və qonaqların müraciəti zamanı onlara yüksək səviyyəli tibbi yardımın göstərilməsinə dair tapşırıqlar verilib.
Respublika Gigiyena və Epidemiologiya Mərkəzinin rəhbərliyinə nümayəndə heyətləri üçün ayrılan mehmanxana və iaşə müəssisələrində sanitariya–gigiyena qaydalarına əməl olunması məsələlərinin ciddi nəzarətə götürülməsi tapşırılıb.
S.B.
www.oxu.az
"
" Azərbaycan yığması Ermənistan yığmasını darmadağın etdi – VİDEO + YENİLƏNİBBolqarıstanda keçirilən həndbol üzrə İnkişaf Etməkdə Olan Ölkələrin çempionatında oyunlar davam edir. 
Oxu.Az xəbər verir ki, 15 avropa ölkəsindən komandaların iştirak etdiyi çempionatda Azərbaycan millisi də təmsil olunur. 
Bu gün Ermənistan komandası ilə üz-üzə gələn yığma komandamız oyunda 39:21 hesabı ilə qalib gəlib.
Komandamız növbəti görüşünü İrlandiya yığmasına qarşı keçirəcək 

İ.N.
www.oxu.az
11:33
Bolqarıstanda keçirilən həndbol üzrə İnkişaf Etməkdə Olan Ölkələrin çempionatında qrup mərhələsi oyunları başa çatıb.
Oxu.Az “Qafqazinfo”-ya istinadən xəbər verir ki, buna qədər aktivində 2 xal olan millimiz Kiprlə üz-üzə gəlib. 
Matçda 28:32 (13:18) hesabı ilə uduzan komandamız 9-16-cı yerlər uğrunda D qrupunu xalsız başa vuran Ermənistanla oynayacaq.
E.Ə.
www.oxu.az
"
"Azərbaycan Qran-Prisi üçün pilotlarla avtoqraf-sessiyaların cədvəli açıqlandı2017 ""Formula-1"" Azərbaycan Qran-Prisi üçün pilotlarla avtoqraf-sessiyaların cədvəli açıqlanıb.
Oxu.Az xəbər verir ki, yarış həftəsonu - 22 iyun tarixində başlayır.
23 iyun, cümə




11:00 - 11:20 


McLaren Honda




11:20 - 11:40


Haas F1 Team




15:40 - 16:00 


Williams Martini Racing




24 iyun, şənbə




11:40 - 12:00


Red Bull Racing




12:15 - 12:35


Scuderia Ferrari




12:20 - 12:40


Mercedes AMG Petronas




12:40 - 13:00


Renault F1 Team




25 iyun, bazar 




12:40 - 13:00


Toro Rosso




13:20 - 13:50


Sauber F1




13:45 - 14:10 


Force India




E.Ə.
www.oxu.az
 
"
"Olimpiya stadionunun ot örtüyü dəyişdirilir – FOTOBakı Olimpiya Stadionunun ot örtüyü dəyişdirilir. 
Oxu.Az xəbər verir ki, bu barədə arenanın rəsmi saytı məlumat yayıb.
Məlumatda bildirilir ki, millimizin gələcək oyunlarında beynəlxalq standartlara cavab verən ot örtüyü üzərində UEFA-nın seçmə mərhələ oyunlarında iştirak etməsi məqsədilə proseslərə start verilib.
Ot örtüyünün bərpa prosesi bitdikdən sonra Stadion Turları yenidən fəaliyyətə başlayacaq.



E.Ə.
www.oxu.az
"
"KİV: Ronaldu “Real Madrid”i tərk edir“Real Madrid”in hücumçusu Kriştianu Ronaldu klubun prezidenti Florentino Peresə bildirib ki, o, “kral klubu”nu tərk etmək niyyətindədir.
Oxu.Az-ın  “Bola”-ya istinadən verdiyi məlumata görə, səbəb İspaniya prokurorluğunun Ronaldunun ünvanına ittihamları ilə əlaqədar baş verən son hadisələrdir. 
32 yaşlı forvard fikrində qəti olduğunu və mövqeyinin dəyişməyəcəyini də deyib. 
Qeyd edək ki, Ronaldu 2011-2014-cü illərdə 14,7 milyon avro məbləğində vergini ödəməməkdə ittiham olunur. Hücumçu İspaniyanın vergi orqanlarına qarşı dörd cinayətdə günahlandırılır. 
E.Ə.
www.oxu.az
"
"FİFA Qətərlə bağlı açıqlama yaydıFİFA 2022-ci ildə  Qətərdə  keçiriləcək futbol üzrə dünya çempionatının taleyinə aydınlıq gətirib.
Oxu.Az xəbər verir ki, qurumun yaydığı rəsmi məlumatda 2022-ci ildə keçiriləcək dünya çempionatına Qətərin ev sahibliyi edəcəyi bir daha qəti şəkildə təsdiqlənib.
Xatırladaq ki, Səudiyyə Ərəbistanı ilə Qətər dövləti arasındakı diplomatik münasibətlər pozulub. “Körfəz böhranı” səbəbindən Qətər hazırda blokada şəraitindədir.
E.Ə.
www.oxu.az
"
"Futbol azarkeşləri Çempionlar Liqasının ən yaxşı qolunu seçiblər – VİDEO Futbol azarkeşləri Çempionlar Liqasının ən yaxşı qolunu seçiblər.
Oxu.Az-ın Report-a istinadla məlumatına görə, İstanbulun “Beşiktaş” komandasının hücumçusu Cenk Tosun Çempionlar Liqasının ən yaxşı qolunun müəllifi olub.
Türk futbolçunun Lissabonun “Benfika” komandasının qapısına vurduğu qol 41 faiz səs toplayıb. İkinci yeri isə “Yuventus”un xorvatiyalı hücumçusu Mario Mancukiç tutub. Onun finalda “Real”ın qapısına vurduğu qol 19 faiz səs toplayıb.
“Real”ın hücumçusu Kriştianu Ronaldunun Lissabonun “Sportinq” komandasına qarşı oyunda vurduğu qol üçüncü yeri (13 faiz səslə) tutub. Xatırladaq ki, UEFA bir neçə gün əvvəl də mövsümün 10 ən yaxşı qolunu təqdim etmişdi.


 

A.S.
www.oxu.az
 
"
"“Zirə” Haiti yığmasının hücumçusunu transfer edib“Zirə” klubu daha bir futbolçunu transfer edib.
Oxu.Az-ın klubun rəsmi saytına istinadən məlumatına görə, Haiti yığmasının hücumçusu Kervan Belforla “1+1” illik müqavilə imzalanıb.
Belfor karyerasına ölkəsinin “Tempete” klubunda başlayıb. Bundan sonra o, Fransa, İsveçrə, Kipr, Türkiyə və Hindistan çempionatında çıxış edib. 25 yaşlı hücumçunun son klubu İsveç təmsilçisi “Siriyanska” olub.
A.S.
www.oxu.az
"
"“Qəbələ” “Real”ın sabiq oyunçusunu heyətinə qatıb“Qəbələ” transfer pəncərəsində ispaniyalı Fransisko Xavyer Ernandes Qonzalesi heyətinə qatıb.
Oxu.Az-ın klubun rəsmi saytına istinadən məlumatına görə, futbolçu artıq “qırmızı-qaralar”la anlaşıb.
Bunadək yerli futbolçular İlqar Qurbanov, Aqil Məmmədov və Elvin Məmmədovu heyətinə qatan “Qəbələ” Xavi Ernandes Qonzales kimi tanınan futbolçu ilə bir ili şərti olmaqla,iki2 illik müqavilə imzalayıb. 28 yaşlı yarımmüdafiəçi Avstriyada təlim-məşq toplanışında olan kollektivə bu gün qoşulacaq.
“Pizarrales” (1999-2002), “Salamanka” (2002-2005), “Real” (2005-2008) klublarının yeniyetmələrdən ibarət komandalarında oynayan Ernandes 2007-2008-ci illərdə İspaniyanın U-19 millisində çıxış edib. O, yığmada keçirdiyi 5 matçda 1 qol vurub.
2008-ci ildə peşəkar karyerasına başlayan futbolçu “Real”ın B komandasına çıxış edib. 2011-ci ilədək bu komandada oynayan Xavi icarə əsasında İsveçin “Halmstad” (2011) klubunda da oynayıb. Ardınca vətənində “Salamanka” (2011-2013), “Ourense” (2013-2014) və “Burqos”un (2014-2015) şərəfini qoruyan hücumameylli yarımmüdafiəçi Rumıniyada “Poli Timişoara”da (2015-2016), Polşada “Qurnik Lençna”da (2016-2017) legioner həyatı yaşayıb.
S.B.
www.oxu.az
"
"“Formula-1” Azərbaycan Qran-Prisində dünya ulduzları və yerli ifaçılar çıxış edəcək – FOTOBakı Şəhər Halqası (BŞH) Əməliyyat Şirkəti “Formula-1” Azərbaycan Qran-Prisini izləməyə gələn tamaşaçılar üçün 22-25 iyun tarixlərini əhatə edən dörd günlük geniş əyləncə proqramı hazırlayıb.
BŞH-dən Oxu.Az-a bidirilib ki, proqramda nəzərdə tutulan bütün tədbirlər dənizkənarı bulvar ərazisi ilə yanaşı, Sahil və Sabir parklarında yerləşən əyləncə zonalarında baş tutacaq. Əyləncə proqramı 22 iyunda, saat 14:00-dan 22:00-dək davam edəcək, 23-25 iyun tarixlərində isə səhər saat 10:00-da başlayıb axşam saat 23:00-da başa çatacaq.
BŞH-nin Kommersiya şöbəsinin rəhbəri Bülent Özərdim Oxu.Az-a müsahibəsində yarışın bayram əhval-ruhiyyəsində keçəcəyini bildirib: “Biz bu il “Formula-1” Azərbaycan Qran-Prisinin tamaşaçıları üçün ötən illə müqayisədə daha geniş və daha məzmunlu əyləncə proqramı hazırlamışıq. Artıq yarışa 10 gün qalıb və son günlər ərzində yerli sakinlər buna daha çox maraq göstərirlər”.
İyunun 23-ü dünyaca məşhur türkiyəli müğənni Tarkan, iyunun 24-ü dünya ulduzlarından Nikol Şerzinger və “The Black Eyed Peas” musiqi qrupu və nəhayət, iyunun 25-i musiqi dünyasında əvəzolunmaz xidmətləri olan Meraya Keri səhnəyə çıxacaqlar.

Yarışı izləməyə gələn tamaşaçılar Azərbaycanın gənc istedadlarının ifasında müxtəlif yerli və xarici mahnıları dinləyə biləcəklər.
Azərbaycanı bu il Ukraynanın Kiyev şəhərində keçirilmiş Avroviziya müsabiqəsində “Skeletons” mahnısı ilə təmsil edən Diana Hacıyevanın (Dihaj) rəhbərliyindəki musiqi qrupu 23-25 iyun tarixlərində dənizkənarı bulvar ərazisində yarış həvəskarlarının qarşısına çıxacaq.
2007-ci ildə keçirilmiş “Yeni Ulduz” müsabiqəsinin qalibi Çingiz Mustafayev və başçılıq etdiyi “Palmas” qrupu, həmçinin Anar Keytarman rəhbərlik etdiyi musiqi qrupu ilə 22-24 iyun tarixlərində “Formula-1” azarkeşləri üçün ən çox dinlənən ifalarını səsləndirəcək.

Azərbaycanlı sirk ustası və 2015-ci ildə ABŞ-da keçirilmiş istedadlar yarışmasının finalçısı Üzeyir Novruzov Azərbaycan Qran-Prisini izləməyə gələn tamaşaçılara nərdivanla möhtəşəm şou nümayiş etdirəcək.

Həmçinin REEF, Bikoo, George Effe və Twist kimi tanınmış diceylərin şousu baş tutacaq.

A.S.
www.oxu.az
 
"
"Rikkardo: Ümid edirəm ki, Bakıda da yaxşı nəticə qazanacağıqRed Bull Racing komandasının sürücüsü Daniel Rikkardo bildirib ki, karyerasında ən çətin üçüncülüyü qazanıb və səhv etmədiyi üçün xoşbəxtdir.
Oxu.Az F-1.az-a istinadən xəbər verir ki, avstraliyalı sürücü Kanadada yarışboyu Peres, Okon və Fettelin təzyiqlərinə baxmayaraq, bu mövsüm ardıcıl üçüncü podiumunu qazanıb.
Daniel Rikkardo: “Sözün açığı, bu karyeramda ən çətin podiumlardan biri idi. Düşünürdük ki, Soft təkərləri taxmaq düzgün olar. Amma sonra gördük ki, SuperSoft təkərlər daha yaxşı imiş. Peres mənə yaxın idi. Elə olurdu ki, hərdən geri qalırdı və təzədən hücuma keçirdi. Onları arxamda tutmaq çox  çətin idi. Səhv etməməli idim və bunu bacardım. Son sektorda hər şey qüsursuz olmalı idi. DRS (ötmə zonası) ilə hücum edə bilərdilər. Amma xəta etməyərək, damalı bayrağı gördüm. Əlimizə düşən fürsətdən istifadə etdik. Damalı bayrağı görəndə rahat nəfəs aldım. Gözəl yarış idi və həzz aldım. Ümid edirəm ki, Bakıda da yaxşı nəticə qazanacağıq”.
E.Ə.
www.oxu.az
"
"Braziliya millisinin oyununda 10-cu saniyədə qol vurulub – VİDEOFutbol üzrə Braziliya milli komandası tarixində ən erkən qol vurulub.
Oxu.Az-ın Report-a istinadən verdiyi məlumata görə, yarımmüdafiəçi Dieqo Souza Avstraliya ilə yoldaşlıq görüşünün 10-cu saniyəsində fərqlənib.
Viktor Juliano oyuna mərkəzdən başlayan rəqibdən topu alıb və Souzaya ötürmə verib. Hazırda “Sport Resifi” klubunda çıxış edən 32 yaşlı yarımmüdafiəçi isə uzaq küncü dəqiq nişan alıb.
Qeyd edək ki, Melburndakı “Cricket Ground” stadionunda keçirilmiş görüş Braziliya millisinin böyük hesablı qələbəsi ilə yekunlaşıb - 4:0. Dieqo Souza həm də 90+3-cü dəqiqədə son qolun müəllifi olub. Digər qolları 62-ci dəqiqədə Tiaqo Silva, 75-ci dəqiqədə isə Tayson vurub.


İ.N.
www.oxu.az

 
"
"Azərbaycan Qran-Prisinin həftəsonu yarış cədvəli açıqlandı2017 Formula-1 Azərbaycan Qran-Prisi həftəsonu yarış cədvəli açıqlanıb.
Oxu.Az xəbər verir ki, yarış həftəsonu - 22 iyun tarixində başlayır.
22 iyun, cümə axşamı
18:05 18:30 Formula 1 F1 experience - Trek gəzintisi
18:30 19:00 Formula 1 F1 experience - Pit Leyn gəzintisi
19:00 20:30 Promoter activity 4 günlük bilet sahiblərinin Pit Leyn gəzintisi
23 iyun, cümə
11:00 11:45 FIA Formula 2 Sərbəst yürüş
12:00 12:45 Paddock Club Paddock Club üzvləri üçün Pit Leyn gəzintisi
13:00 14:30 Formula 1 Birinci sərbəst yürüş
15:00 15:30 FIA Formula 2 Sıralanma turu
15:40 16:45 Paddock Club Paddock Club üzvləri üçün Pit Leyn gəzintisi
17:00 18:30 Formula 1 İkinci sərbəst yürüş
24 iyun, şənbə
10:00 11:25 Paddock Club Paddock Club üzvləri üçün Pit Leyn gəzintisi
11:00 11:30 Formula 1 Komandaların pit stop təlimi
12:00 13:05 FIA Formula 2 Birinci yarış (29 dövrə və ya 60 dəq.)
14:00 15:00 Formula 1 Üçüncü sərbəst yürüş
15:05 16:40 Paddock Club Paddock Club üzvləri üçün Pit Leyn gəzintisi
17:00 18:00 Formula 1 Sıralanma turu
25 iyun, bazar
12:25 13:25 Paddock Club Paddock Club üzvləri üçün Pit Leyn gəzintisi
14:00 14:50 FIA Formula 2 İkinci yarış (12 dövrə və ya 45 dəq.)
15:00 16:00 Paddock Club Paddock Club üzvləri üçün Pit Leyn gəzintisi
15:30 15:45 Formula 1 Pilotların paradı
15:45 16:15 Formula 1 Grid təqdimatı
16:45 Formula 1 Himnin səslənməsi
17:00 19:00 Formula 1 Azərbaycan Qran Prisi (51 dövrə və ya 120 dəq)
E.Ə.
www.oxu.az
"
"Robert Prosineçki haqqında yazılan xəbərlərə münasibət bildirib – YENİLƏNİB“Oyundan sonra ənənəvi olaraq AFFA-nın baş katibi ilə görüşdüm və oyunla bağlı hesabat təqdim etdim. AFFA rəhbərliyinə yaratdığı şəraitə uyğun olaraq millinin komanda şəklində göstərdiyi oyun barədə fikirlərimi ətraflı bildirdim. Baş katiblə eyni ofisdə, hətta bir mərtəbədə işləməyimizə, tez-tez görüşməyimizə baxmayaraq, belə hesabatlar hər oyundan sonra olur”.
Oxu.Az xəbər verir ki, bunu Azərbaycan milli komandasının baş məşqçisi Robert Prosineçki affa.az-a açıqlamasında deyib.
Xorvatiyalı mütəxəssis bildirib ki, AFFA rəhbərliyi onun işindən razıdır və komandanın nümayiş etdirdiyi oyunu yüksək qiymətləndirir. R.Prosineçki bu etimadı doğrultmaq üçün seçmə mərhələnin qalan 4 oyununda da tam qüvvə ilə çalışmağa səy göstərəcəklərini vurğulayıb.
Baş məşqçi son günlər bəzi KİV-də yayılan məlumatlarla, xüsusilə də “Bursaspor”la bağlı təkliflərlə əlaqədar da fikirlərini bölüşüb: ""Bu, hər bir işçi üçün normal haldır və onu göstərir ki, AFFA tərəfindən yaradılan şəraitə əsasən görülən işlər xarici futbol mütəxəssisləri tərəfindən də dəyərləndirilir. Məhz bu səbəbdən, son vaxtlarda adım müxtəlif klublarla birgə hallandırılır. Konkret olaraq, qeyd etmək istərdim ki, AFFA ilə seçmə mərhələnin sonuna qədər müqaviləm var və assosiasiya işimi sona qədər davam etdirməyimi istəyir. Mən də bu fikirdəyəm. Hazırda yaranan fasilə ilə əlaqədar ailəmlə birlikdə ölkəmə gedəcəyəm. Püşkə uyğun olaraq, Çempionlar Liqası və Avropa Liqasında çıxış edəcək klublarımızın oyunlarını diqqətdə saxlayacağam. Avqust ayında isə Azərbaycana dönəcəyəm, Premyer Liqanın yeni mövsümünün oyunlarını izləyəcəyəm, millinin seçmə mərhələ çərçivəsində keçirəcəyi qarşılaşmaların hazırlığına başlayacağıq”.
Qeyd edək ki, Robert Prosineçkinin bu gün ""Bursaspor""la müqavilə bağlamağa gedəcəyi bildirilirdi.
09:46
“Azərbaycan millisi ilə davam edən müqaviləm var. Federasiyadakı insanlar işimdən razıdırlar”.
Oxu.Az APA-ya istinadən xəbər verir ki, bu sözləri milli komandamızın baş məşqçisi Robert Prosineçki deyib.
Türkiyənin “Bursaspor” klubuna keçəcəyi deyilən xorvatiyalı çalışdırıcı “goal.com” saytına açıqlamasında belə bir fikrinin olmadığını deyib: “Növbəti çağırışa qədər burada qalacam. Məsələ çox sadədir, ilin sonuna qədər müqaviləm var və buna hörmət etməliyəm. Təəssüf ki, iki gün öncə ağır məğlubiyyət aldıq, ancaq bu, heç nəyi dəyişdirmir. Bilirəm, haqqımda çox şey yazırlar. Deməliyəm ki, indiki vəziyyətdə iş yerimi dəyişmək üçün bir səbəb yoxdur”.
Qeyd edək ki, Azərbaycan millisi DÇ-2018-in seçmə mərhələsi çərçivəsində 3 gün öncə Şimali İrlandiya ilə öz meydanında oynadığı matçda 0:1 hesabı ilə məğlub olmuşdu.
A.M.
www.oxu.az
"
"Volkan Azərbaycandan gələn təklifə ""Yox"" dedi“Fənərbaxça” ilə müqaviləsi başa çatan Volkan Dəmirəlin meneceri Erdinc Şehit futbolçuya gələn yeni təkliflərdən danışıb. 
Oxu.Az-ın Türkiyə mətbuatına istinadən verdiyi məlumata görə, menecer futbolçunun Azərbaycan, İtaliya və Amerikadan təkliflər aldığını açıqlayıb.
O, bu təfkillərə rəğmən, Volkan Dəmirəlin “Fənərbaxça”nı tərk etməyəcəyini deyib:
“Bizim “Fənərbaxça” ilə iqtisadi məsələləri müzakirə etməyimiz mümkün deyil. “Fənərbaxça” ilə Volkan arasında para-pul yox, könül bağı var. Volkan karyerasını burada başa vurmaq fikrindədir”. 
Z.Q.
www.oxu.az
"
"Buffon karyerasını bitirəcəyi vaxtı açıqladıƏfsanavi idmançı, “Yuventus” klubu və İtaliya milli komandasının qapıçısı Canluici Buffon Dünya Çempionatı - 2018-dən sonra karyerasını bitirməyi planlaşdırır.
Oxu.Az bildirir ki, bunu 39 yaşlı qapıçı “Sky Sport Italia”ya müsahibəsində bildirib.
“Rusiyada keçiriləcək dünya çempionatından sonra karyeranı bitirmək? Bəli, 99,9 faiz belə də olacaq. Bundan sonra bunu deməyin vaxtı çatacaq: “Sağ olun, mənim üçün kifayətdir”, - deyə o bildirib.
E.Ə.
www.oxu.az
"
"KİV: Prosineçkinin yerinə Qurban Qurbanov gələcək – YENİLƏNİBXəbər verdiyimiz kimi, bu gün Türkiyənin “Ajansspor” nəşri futbol üzrə Azərbaycan yığmasının baş məşqçisi Robert Prosineçkinin “Bursaspor” klubu ilə razılığa gəlməsi barədə yazıb.
Oxu.Az-ın xəbərinə görə, yerli KİV-də milli komandanın çalışdıracaq yeni baş məşqçinin Qurban Qurbanovun olacağına dair məlumatlar yayılıb. 
Bildirilir ki, artıq AFFA ilə Qurbanov arasında ilkin razılıq əldə olunub.
“Qarabağ”ın braziliyalı yarımmüdafiəçisi Riçard Almeydanın yaxınlarda milliləşdirilməsi də Qurban Qurbanovun yığmaya hazırlanması yolunda addım olaraq göstərilir.
12.06.2017
Futbol üzrə Azərbaycan milli komandasının baş məşqçisi Robert Prosineçki Türkiyənin “Bursaspor” klubu ilə razılığa gəlib.
Oxu.Az-ın məlumatına görə, bu barədə Türkiyənin “Ajansspor” nəşri məlumat yayıb.
Nəşr bildirir ki, bazar ertəsi, iyunun 12-də, Prosineçki meneceri Yaşar Çalışırla birlikdə AFFA rəhbərliyi danışıqlar aparıb və bundan sonra “Bursaspor”da işləmək istədiyini bildirib. 
Qeyd olunur ki, Prosineçkiyə yeni müqavilə təklif olunsa da, o bundan imtina edib.
“Ajansspor” nəşri bildirir ki, Prosineçkiyə “Bursaspor”da iki illik müqavilə təklif edilib.
S.B.
www.oxu.az
"
"İran “DÇ-2018”-ə vəsiqə qazanıbFutbol üzrə İran yığması Rusiya və Braziliya komandalarından sonra “DÇ-2018”-ə vəsiqəni təmin edən üçüncü ölkə olub.
Oxu.Az-ın məlumatına görə, iranlılar Asiya təsnifat mərhələsinin 8-ci turunda Özbəkistan yığması üzərində qələbə qazanıblar.
Tehranın “Azadi” stadionunda keçirilən qarşılaşma meydan sahiblərinin 2:0 hesablı qələbəsi ilə başa çatıb.
Qeyd edək ki, İran yığması 1978, 1998, 2006 və 2014-cü illərdə keçirilən dünya çempionatlarında iştirak edib.
S.B.
www.oxu.az
"
"Dünyanın ən bahalı futbolçuları – YENİ REYTİNQİspaniyanın “Barselona” klubunun və Braziliya yığmasının hücumçusu Neymar Beynəlxalq İdman Araşdırmaları Mərkəzi (CİES) tərəfindən hazırlanan “ən bahalı futbolçuların reytinqi”nə başçılıq edib.
Oxu.Az-ın xəbərinə görə, təşkilat 25 yaşlı braziliyalının transferini 210,7 milyon avro dəyərində qiymətləndirir. 
Siyahıda ikinci və üçüncü yerləri Londonun “Tottenhem” klubunun futbolçuları Dele Alli (155,1 milyon avro) və Harri Keyn (153,6 milyon avro) tutublar.
Neymarın komanda yoldaşı, Qızıl top mükafatını beşqat sahibi Lionel Messi dördüncü olub - 151,7 milyon avro.
Avropa çempionu və Çempionlar Liqasının son qalibi Kriştiano Ronaldo isə on birinci pillədə qərarlaşıb (112,4 milyon avro).
S.B.
www.oxu.az
"
"“Qarabağ” klubu loqosunu dəyişib“Qarabağ” futbol klubu Azərbaycan Respublikası Standartlaşdırma, Metrologiya və Patentləşdirmə Komitəsinə müraciət edib.
Oxu.Az Report-a istinadla xəbər verir ki, müraciətdə klubun loqosundakı dəyişiklik haqqında məlumat əksini tapıb.
Rəsmi açıqlamada deyilir: “Qarabağ” Futbol Klubu ölkə çempionatında ardıcıl dördüncü dəfə çempion olmaqla ümumilikdə bu sayı 5-ə çatdırıb. Bir çox dünya və Avropa klublarında adətən 5 çempionluq bir ulduzla qeyd olunur. “Qarabağ” FK bu praktikadan yararlanaraq loqomuzun üzərinə 1 ulduz əlavəsi yönündə fəaliyyətə keçib. Klubumuzun loqosunda digər bir dəyişiklik isə “FK Qarabağ” ifadəsinin “Qarabağ FK” ilə əvəzlənməsidir. Klubumuz bu dəyişikliklərlə bağlı artıq Azərbaycan Respublikası Standartlaşdırma, Metrologiya və Patentləşdirmə Komitəsinə də müraciət edib”.
A.S.
www.oxu.az
"
"Fernando Alonso Azərbaycan Qran-Prisində startda sonuncudur İkiqat Dünya çempionu Fernando Alonso Kanada Qran-Prisində çətinliklərlə qarşılaşıb. 
Oxu.Az 1news.az-a istinadən xəbər verir ki, ispaniyalı idmançı mövsüm ərzində ilk dəfə xal qazana bilərdi. Finişə üç dairə qalmış o, 10-cu yerdə olub, Alonso “Maklaren”ə bir xal gətirə bilərdi, bu xal komanda üçün mövsümdə ilk xal olacaqdı. 
Amma “Honda”nın mühərriki növbəti dəfə dayanıb və Fernando finişə çatmamış yarışı tərk edib. Nəticədə iki həftə sonra Azərbaycan Qran-Prisində quraşdırılmış yeni mühərrikli bolidlə Bakıda sonuncu start götürəcək. 
Kanada Qran-Prisindən sonra Fernando Alonso bu anı xüsusi qeyd edib. 
S.S.
www.oxu.az
"
"Elxan Abdullayev istefa verdi“Neftçi”nin baş məşqçisi Elxan Abdullayev Azərbaycan milli komandasındakı işini başa vurub.
Oxu.Az klubun rəsmi saytına istinadən xəbər verir ki, 47 yaşlı mütəxəssis daha yığmanın baş məşqçisi Robert Prosineçkinin köməkçisi vəzifəsində çalışmayacaq.
E.Abdullayev bu gündən yalnız “Neftçi”də fəaliyyətini davam etdirəcək.
A.M.
www.oxu.az
"
"“Neftçi”nin müdafiəçisi ""ən yaxşı"" seçildi “Neftçi” və “Qəbələ”nin U-14 komandasının iştirak etdiyi “Caspian Cup-2017” beynəlxalq turniri daha iki əlamətdar hadisə ilə yadda qalıb.
Oxu.Az sportal.az-a istinadən xəbər verir ki, Rusiyanın Mahaçqala şəhərində təşkil olunmuş yarışın ən yaxşı futbolçusuna ""Neftçi”nin əfsanəvi hücumçusu Anatoli Banişevskinin adını daşıyan mükafat təqdim olunub. Bu şərəfə Tbilisi “Dinamo”sunun üzvü Georgi Abuaşvili layiq görülüb.
“Neftçi”nin futbolçusu Mirəli Əhmədov isə turnirin ən yaxşı müdafiəçisi seçilib. Əhmədov Aleksandr Çivadzenin adını daşıyan mükafata sahib çıxıb.

A.M.
www.oxu.az
"
"Azərbaycanlı qadınlar “Fitnes bikini” yarışmasında – FOTO“Fitnes bikini” üzrə ilk dəfə olaraq Azərbaycan çempionatı keçirilib. Azərbaycan Bodibildinq və Fitnes Federasiyasının təsis etdiyi yarışmada fitnes üzrə ekspert Əkbər Kərimovun iki tələbəsi çempionatın favoriti olub.
Oxu.Az bu barədə big.az-a istinadla xəbər verir.
Onlardan Nərmin Nuralıyeva 2-ci, Salatın Əsədova isə 1-ci yerin sahibi olaraq Azərbaycanın ilk “Fitnes bikini” çempionu seçilib. 




















A.S.
www.oxu.az
 
"
"Ermənilər kikboksçuya rinqdə hücum etdilər – VİDEOParisdə Glory 42 kikboksinq gecəsində qeyri-adi hadisə baş verib. 
Oxu.Az isport.ua-ya istinadən xəbər verir ki, erməni idmançı Artur Qriqoryan və hollandiyalı idmançı Mertel Qroenhart arasında keçirilən döyüş zamanı sonuncu rəqibini öz küncünə gedərkən nokaut edib. 
Hakim döyüşü dayandırmadan, raund başa çatmadan naməlum səbəblər üzündən əllərini aşağı salıb döyüşməyə son qoyan erməni idmançısının da hərəkəti suallar doğurur.
Döyüşü izləyən azarkeşlər Qroenhartın hərəkəti ilə razılaşmayıblar, onlar rinqə qalxaraq hollandiyalı idmançıya hücum ediblər. Şərhçi Todd Qrişam baş verənləri idmanda indiyə qədər gördüyü ən ağlasığmaz hadisələrdən biri adlandırıb. 


S.S.
www.oxu.az

 
"
"DÇ-2018-in seçmə mərhələsinin növbəti oyunları keçirilib – NƏTİCƏLƏRDÇ-2018-in seçmə mərhələsində VI tura yekun vurulub.
Oxu.Az APA-ya istinadən xəbər verir ki, D, G və İ qrupunda oyunlar baş tutub.
D qrupunda lider Serbiya Uelslə xalları bölüb. Serblərlə eyni xala malik, ancaq ikinci pillədə qərarlaşmış İrlandiya da Avstriya ilə bərabərə qalıb. Qrupun autsayderləri Gürcüstanla Moldova da digərlərindən fərqlənməyiblər.
G qrupunda İspaniya Makedoniyanı, ikinci İtaliya isə zəif Lixtenşteyni məğlub edib. İsrail - Albaniya matçı qonaqların rahat qələbəsi ilə yekunlaşıb.
İ qrupunun lideri Xorvatiya izləyicisi İslandiyaya uduzub. Ukrayna Finlandiyanı, Türkiyə isə Kosovanı xalsız qoyub.
DÇ-2018-in seçmə mərhələsi
VI tur
11 iyun
D qrupu
İrlandiya – Avstriya - 1:1
Qollar: Valters, 85 - Hintereger, 31
Moldova – Gürcüstan - 2:2
Qollar: Ginsari, 15, Dedov, 36 - Merabaşvili, 66, Kazaişvili, 70
Serbiya – Uels - 1:1
Qollar: Mitroviç, 74 - Remzi, 35 (penalti)
G qrupu
Makedoniya – İspaniya - 1:2
Qollar: Ristovski, 66 - David Silva, 15, Dieqo Kosta, 27
İtaliya – Lixteynşteyn - 5:0
Qollar: İnsinye, 35, Belotti, 52, Eder, 74, Bernardeski, 83, Qabbiadini, 90+5
İsrail – Albaniya - 0:3
Qollar: Sadiku, 22, 44, Memuşay, 72
İ qrupu
Finlandiya – Ukrayna - 1:2
Qollar: Pohjanpalo, 72 - Konoplyanka, 51, Besedin, 75
İslandiya – Xorvatiya - 1:0
Qol: Maqnusson, 90
Kosova - Türkiyə - 1:4
Qollar: Rrahmani, 22 - Volkan Şen, 7, Cengiz, 31, Burak, 60, Ozan, 82
A.M.
www.oxu.az
"
"Kanada Qran-Prisinin qalibi müəyyən edilib – VİDEO“Formula-1” üzrə Kanada Qran-Prisinə yekun vurulub.
Oxu.Az Report-a istinadən xəbər verir ki, “Mercedes” komandasının britaniyalı pilotu Lüis Hemilton qalib adını qazanıb.
İkinci yeri onun komanda yoldaşı (“Mercedes”) Valtteri Bottas, üçüncü yeri “Red Bull” təmsilçisi Daniel Rikkardo tutub.
“Formula-1”-in ümumi hesabında birinci yerdə 141 xalla Sebastyan Fettel (Ferrari) qərarlaşıb. Hemilton ikincidir. Onun aktivində 129 xal var. Bottas isə 93 xalla üçüncü yerdədir.
Qran-Prinin növbəti mərhələsi 23-25 iyun tarixlərində Azərbaycanda keçiriləcək.


A.M.

www.oxu.az
"
"Futbol üzrə U-20 dünya çempionatının qalibi müəyyənləşibCənubi Koreyada 20 yaşadək futbolçular arasında keçirilən dünya çempionatında qalib müəyyənləşib.
Oxu.Az Apasport-a istinadən xəbər verir ki, finalda Venesuela ilə qarşılaşan İngiltərə 1:0 hesablı qələbə qazanıb.
Dominik Kalvert Levinin 35-ci dəqiqədə vurduğu qol ingilislərə dünya çempionu edib. Venesuela millisi 74-cü dəqiqədə penalti vurmaq haqqı qazansa da, bu şansından istifadə edə bilməyib.
İngiltərə millisi tarixində ilk dəfə dünyanın ən güclüsü olub.
www.oxu.az
"
"Kapello Çin klubuna baş məşqçi təyin edilibSon iş yeri Rusiya millisi olan italiyalı mütəxəssis Fabio Kapello Çinin “Szyansu Sunin” klubunun baş məşqçisi olub.
Oxu.Az Report-a istinadən xəbər verir ki, bu barədə Çin komandasının Twitter səhifəsi məlumat yayıb.
Şənbə günü “Corriere dello Sport” nəşri 70 yaşlı italiyalı ilə il yarımlıq müqavilə imzalandığını və onun 10 milyon avro əmək haqqı alacağını yazıb.
Hazırda 12 turdan sonra “Szyansu Sunin” 8 xal ilə turnir cədvəlinin 15-ci pilləsində qərarlaşıb.
Komanda Kapellonun rəhbərliyi altında ölkə çempionatında ilk oyununu iyunun 18-də 13-ci tur çərçivəsində “Çançun Yatay” klubuna qarşı keçirəcək.
A.M.
www.oxu.az
 
"
"Ronaldunun əkiz uşaqları doğuldu – FOTO“Real”ın ulduz futbolçusu Kriştianu Ronaldu növbəti dəfə ata olub.
Oxu.Az yenicag.az-a istinadən xəbər verir ki, portuqaliyalının əkiz övladları dünyaya gəlib.
Yayılan məlumata görə, surroqat ana süni mayalanma yolu ilə Ronaldunun 2 uşağını dünyaya gətirib. Körpələrə Mateo (oğlan) və Eva (qız) adı verilib. Onlar iyunun 8-də doğulublar.
Qeyd edək ki, forvardın böyük oğlu Ronaldo Juniorun 6 yaşı var. O da 2010-cu ildə surroqat anadan dünyaya gəlib.
Ata Ronaldu hazırda ispaniyalı model Corcinya Rodriqezlə münasibətdədir. Maraqlıdır ki, modelin də hamilə olduğu bildirilir.














A.M.
www.oxu.az
"
"Səudiyyə Ərəbistanda “Barselona”nın formasını geyinənlərə cəza veriləcəkSəudiyyə Ərəbistanında “Barselona”nın formasını geyinən şəxslər cəzalanacaq.
Oxu.Az eurosport-a istinadən xəbər verir ki, Səudiyyə Ərəbistanda “Barselona”nın üzərində “Qatar Airways” yazılı formasını geyinən şəxslər 15 il müddətinə həbs olunacaq.
Qeyd edək ki, “Qatar Airways” “Barselona”nın keçmiş sponsorudur. Kataloniya təmsilçisi yeni mövsümdən etibarən üzərində Yaponiyanın “Rakuten” şirkətinin adı yazılmış formalarla çıxış edəcək.
Xatırladaq ki, bu qərara səbəb Səudiyyə Ərəbistanı ilə Qətər dövləti arasındakı diplomatik münasibətlərin pozulmasıdır. 
E.Ə.
www.oxu.az
"
"Latviya-Portuqaliya oyununda maraqlı anlar – VİDEOFutbol üzrə Latviya və Portuqaliya yığmalarının qarşılaşması zamanı maraqlı hadisə baş verib.
Oxu.Az Report-a istinadən xəbər verir ki, matç zamanı azyaşlı pərəstişkarlardan biri Avropa çempionu Krişitan Ronaldunu qucaqlamaq üçün meydançaya qaçıb.
Otuz iki yaşlı hücumçu pərəstişkarına xeyirxahlıqla yanaşıb və onu qucaqlayıb. Bundan sonra azyaşlını meydandan uzaqlaşdırıblar.
Qeyd edək ki, matç Riqada keçirilib. Qarşılaşma Portuqaliya komandasının 3:0 hesablı qələbəsi ilə başa çatıb. Oyunda Ronaldu da fərqlənib. 


E.Ə.

www.oxu.az
"
"Azərbaycan və Şimali İrlandiya yığmaları qarşılaşdı – YENİLƏNİB + VİDEOAzərbaycan və Şimali İrlandiya yığmaları arasında futbol üzrə 2018-ci il dünya çempionatının seçmə mərhələsi çərçivəsində oyun keçirilib.
Oxu.Az xəbər verir ki, komandamız Tofiq Bəhramov adına Respublika stadionunda Şimali İrlandiya yığmasını qəbul edib. 
Görüşdə yeganə qolu 90+2-ci dəqiqədə Stüart Dallas vurub.
2018-ci il dünya çempionatının seçmə mərhələsi 
10 iyun 20:00. Azərbaycan – Şimali İrlandiya - 0:1
Qol: Stüart Dallas, 90+2 
Xal durumu: Almaniya - 15; Şimali İrlandiya - 13, Çexiya - 8, Azərbaycan - 7, Norveç - 3, San Marino - 0.

20:04
Futbol üzrə Azərbaycan və Şimali İrlandiya milli komandaları arasında 2018-ci il dünya çempionatının seçmə qrup oyunu start götürüb.
Oxu.Az xəbər verir ki, komandamız ilk oyunda 0:4 hesabı ilə uduzduğu rəqibini Bakıda qəbul edib. 
Azərbaycan – Şimali İrlandiya görüşü saat 20:00-da, Tofiq Bəhramov adına Respublika Stadionunda başlayıb.
E.Ə.
www.oxu.az
"
"Şimali İrlandiya azarkeşləri Bakıda “Qarabağ!” qışqırdılar – VİDEOFutbol üzrə Azərbaycan və Şimali İrlandiya milli komandaları arasında 2018-ci il dünya çempionatının seçmə qrup oyunu start götürüb.
Oxu.Az Virtualaz.org-a istinadən bildirir ki, Tofiq Bəhramov adına Respublika stadionunda keçirilən görüşün başlanğıcı maraqlı məqamla yadda qalıb. 
Belə ki, hər iki komandanın azarkeşləri bir-biri ilə olduqca səmimi ünsiyyət saxlayıblar. Şimali İrlandiya azarkeşləri hətta Azərbaycan azarkeşlərinə qoşularaq “Qarabağ!” deyə qışqırıblar.
Həmin məqamın əks olunduğu görüntüləri təqdim edirik.

E.Ə.
www.oxu.az
"
"Heydər Əliyev Mərkəzinin parkında uşaqlar üçün idman dərsi təşkil edilib – FOTOBu gün səhər saatlarında Heydər Əliyev Mərkəzinin parkında uşaqlar idman dərsi təşkil olunub. 
Oxu.Az-ın məlumatına görə, bir saatdan artıq davam edən dərsdə uşaqlar müxtəlif idman hərəkətləri edib, musiqi sədaları altında əyləncəli  vaxt keçiriblər. 
Dərsi idman ustası, 5 qat respublika çempionu, Avropanın vitse-çempionu, bədii gimnastika, Tonus klubunun müalicəvi bədən tərbiyəsi və streçinq üzrə məşqçisi Aelita Xələfova keçib.
Uşaqların asudə vaxtlarının səmərəli təşkili, onlar arasında idmana maraq və sevgini artırmaq məqsədi daşıyan dərs ödənişsiz və giriş sərbəst olub.
Qeyd edək ki, Heydər Əliyev Mərkəzinin parkı şəhər sakinləri və qonaqların dincəldiyi, asudə vaxtlarını keçirdiyi ən sevimli məkanlardandır. Parkda həmçinin mütəmadi olaraq müxtəlif proqramlar-idman  dərsləri, yoqa sessiyaları, konsert və s proqramlar da təşkil edilir. 
Bu axşam 20:30-da isə Mərkəzin parkında dj Kənan və tarzən Azər Abbasovun iştirakı ilə açıq hava konserti olacaq. 
Konsertə giriş sərbəstdir. 
































S.B.
www.oxu.az
"
"Meydanın mərkəzindən Fransanın qapısına qələbə topunu vurdu – VİDEOİsveç millisinin hücumçusu Ola Toyvonen DÇ-2018-in seçmə mərhələsi çərçivəsində Fransa komandası ilə oyunun 93-cü dəqiqəsində stadionun mərkəzindən qələbə topunu vurub.
Oxu.Az-ın məlumatına görə, qolun videosu YouTube-da MOTD kanalında yerləşdirilib.
Toyvonen matçın final fitinə bir neçə saniyə qalmış fransalı qapıçı Uqo Lorisin səhvindən istifadə edərək fərqlənib. Nəticədə İsveç yığması Fransa üzərində 2:1 hesablı qələbə qazanıb.
Altı turdan sonra “A” qrupunda mübarizə aparan İsveç və Fransa komandaları hərəyə 13 xal toplayaraq birinci və ikinci yerləri bölüşdürürlər.

S.B.
www.oxu.az
"
"Azərbaycan millisinin yeni formasının – QİYMƏTİBu gün futbol üzrə 2018-ci il dünya çempionatının seçmə mərhələsi çərçivəsində C qrupunda yer alan Azərbaycan yığması Tofiq Bəhramov adına Respublika stadionunda Şimali İrlandiya komandasını qəbul edəcək.
Oxu.Az-ın məlumatına görə, matçdan əvvəl stadionda yerləşən satış məntəqələrində milli komandanın yeni oyun formasının limitli sayda endirimli satışı olacaq. 
AFFA-nın rəsmi Facebook səhifəsində bildirilir ki, formaların qiyməti 68 manat təşkil edəcək.
Xatırladaq ki, Azərbaycan - Şimali İrlandiya matçı saat 20:00-da başlayacaq.
S.B.
www.oxu.az
"
"Bosniya və Herseqovina-Yunanıstan oyunundan sonra dava düşdü – VİDEOBosniya və Herseqovina-Yunanıstan yığmaları arasında keçirilmiş futbol üzrə 2018-ci il dünya çempionatının seçmə qrup matçı kütləvi dava ilə yekunlaşıb.
Oxu.Az  Report-a istinadən  məlumat verir ki, Zenitsa şəhərindəki ""Bilino polye"" stadionunda keçirilmiş qarşılaşmadan dərhal sonra İtaliya ""Roma""sında çıxış edən 2 oyunçu - meydan sahiblərinin hücumçusu Edin Ceko və yunanıstanlı müdafiəçi Kostas Manolas arasında mübahisə düşüb. 
İnsidentə digər futbolçular və komandaların texniki heyəti də qarışıb. Nəticədə Bosniya və Herseqovina yığmasının məşqçisi Stefan Cilli yunanıstanlı yarımmüdafiəçi Yannis Yannotasın dişini qırıb. Oyundan əvvəl isə yerli azarkeşlər Yunanıstan himnini fitə basıblar.
Qeyd edək ki, qarşılaşma qolsuz tamamlanıb - 0:0. ""Qarabağ""ın qapıçısı İbrahim Şehiç Bosniya və Herseqovina yığmasının iştirak ərizəsində yer alsa da, sonadək ehtiyatda qalıb. H qrupunda 6 turdan sonra Yunanıstan 12 xalla 2-ci, Bosniya və Herseqovina 11 xalla 3-cü pillədə qərarlaşıb. Qrupa 16 xalla Belçika başçılıq edir.  


E.Ə.

www.oxu.az
"
"Olimpiya Stadionunun nizamnamə kapitalı niyə azaldıldı? Bakı Olimpiya Stadionunun SOCAR-ın tərkibindən çıxarılıb “Neftçi” İctimai Birliyinə verilməsi ilə bağlı bir çox qaranlıq məqamlar var.
Oxu.Az “Qafqazinfo”-ya istinadən xəbər verir ki, ən çox müzakirə olunan məsələ isə ölkənin ən böyük arenasının nizamnamə kapitalının 590 milyon manatdan 1000 manata qədər azaldılması idi. 
Bu məsələyə isə stadionun baş mühasibi Azər Əliyev aydınlıq gətirib: “BOS-a yatırılan investisiyaları artıq aktiv hala gətirmək istəyirik. Bildiyiniz kimi, arena “Neftçi” İctimai Birliyinin tərkibinə verilib. Burada kafe, trenajor zalı, idman məktəbləri icarəyə verilir. Yəni bura yatırılan maliyyəni doğrultmaq üçün işləyirik. Dövlət Neft Şirkətinin nizamnaməsinə əsasən, bütün idman obyektləri şirkət rəhbərinin  təsis etdiyi “Neftçi” İctimai Birliyinə verilir.
590 milyon nizamnamə kapitalı 1000 manata qədər azaldılacaq. Bununla bağlı özümüz Vergilər Nazirliyinə müraciət etmişik. MMC olaraq qalmağa davam edəcəyik. Maliyyə məsələləri “Neftçi” İctimai Birliyinə aid olacaq. Bir ay ərzində bu proses gedəcək. Vergilər Nazirliyi və Ədliyyə orqanları məsələyə münasibət bildirəcək. Stadionun təsisçisi də Dövlət Nef Şirkəti olmayacaq, “Neftçi” İctimai Birliyi olacaq. Dəyişikliklər də bununla bağlıdır. Strukturda bir dəyişiklik olmayacaq”.
E.Ə.
www.oxu.az
"
"DÇ-2018-in seçmə qrup mərhələsində növbəti oyunlar keçirilib - NƏTİCƏLƏRDünən DÇ-2018-in seçmə mərhələsində Avropa zonası üzrə VI tura start verilib. 
Oxu.Az-ın Apasport-a istinadan verdiyi xəbərə görə, A, B və H qrupunda baş tutan matçlarda növbəti oyunlar keçirilib.
A qrupunda İsveç - Fransa oyunu liderin bəlli olması baxımından əhəmiyyətli olub. Meydan sahibləri qalib gələrək, birinci pilləyə yüksəliblər. Mərhələni yaxşı keçirməyən Hollandiya zəif Lüksemburqu darmadağın edib. Belarus isə Bolqarıstanı xalsız qoyub.
B qrupunun lideri İsveçrə Farer Adalarını, ikincisi Portuqaliya isə Latviyanı məğlub edib.
H qrupunda isə Bosniya və Hersoqovina – Yunanıstan matçında hesab açılmayıb. Lider Belçika isə ortabab Estoniyaya iki cavabsız qol vurub.
DÇ-2018-in seçmə mərhələsi
VI tur
9 iyun
A qrupu
Belarus – Bolqarıstan - 2:1
Qollar: Sivakov, 33, Savitski, 80 - Dyakov, 90+1
Hollandiya – Lüksemburq - 5:0
Qollar: Robben, 21, Sneyder, 34, Viynaldum, 62, Promes, 70, Yanssen, 84 (pen.)
İsveç – Fransa - 2:1
Qollar: Cimmi Durmaz, 43, Tayvonen, 90+4 - Jiru, 37
B qrupu
Andorra – Macarıstan - 1:0
Qol: Rebes, 26
Farer Adaları – İsveçrə - 0:2
Qollar: Caka, 36, Şakiri, 59
Latviya – Portuqaliya - 0:3
Qol: Ronaldo, 41, 63, Silva, 67 
H qrupu
Bosniya və Herseqovina – Yunanıstan - 0:0
Cəbəllütariq – Kipr - 1:2
Qollar: Hernandez, 30 - Çipolina, 10 (öz qapısına), Sotiriu, 81
Estoniya – Belçika - 0:2
Qol: Mertens, 31, Şadli, 86
E.Ş.
www.oxu.az
"
"Prosineçki: Rəqibə sürpriz hazırlamışamMilli bir aya yaxın təlim-məşq toplanışında oldu. Əvvəlcə Bakıda olduq, sonra Avstriyaya getdik. Bizə bu cür şərait yaratdıqları üçün çox sağ olsunlar. Çox yaxşı hazırlıq keçdik. Şimali İrlandiyaya Belfastda 0:4 hesablı məğlubiyyəti unutmamışam. Cavab matçında bacarığımızı ortaya qoyacağıq. Məqsədimiz sabah lazımi nəticə əldə edib, azarkeşləri sevindirməkdir.
Oxu.Az-ın Report-a istinadən verdiyi məlumata görə, bunu futbol üzrə 2018-ci il dünya çempionatının seçmə qrup matçında Şimali İrlandiya yığmasını qəbul edəcək Azərbaycan milli komandasının baş məşqçisi Robert Prosineçki oyundan əvvəl təşkil edilən mətbuat konfransında deyib.
Xorvatiyalı mütəxəssis hazırlıq dönəmində yoxlama oyunu keçirməmələrinə də toxunub: 
“Sözsüz ki, yoxlama oyunu keçirsəydik, daha yaxşı olardı. Lakin təəssüf ki, rəqib tapa bilmədik. Buna rəğmən, yaxşı hazırlıq keçdik. Komandama inanıram. Əminəm ki, bacarıqlarını göstərəcəklər və nəticə bizim üçün ürəkaçan olacaq”.
- Ola bilər ki, rəqibə bir yox, bir neçə sürpriz hazırlamısınız? 
- Yəqin ki, rəqibin baş məşqçisi bizim oyunumuzu izləyib. Sürprizlərin nədən ibarət olacağını açıqlaya bilmərəm. Futbolçular tapşırıqlarımı düzgün yerinə yetirsələr, nəticə də yaxşı olacaq.
- Bəzi futbolçular klubda yaxşı oynadıqları halda, millidə özlərini doğrultmurlar. Riçard Almeyda ilə bağlı belə bir problem yaşanmayacaq ki? 
- Belə bir təminat verə bilmərəm. Sabah Almeydanın ilk oyunudur. O, peşəkar futbolçudur və 6 ildir Azərbaycanda olduğu üçün futbolçuların çoxunu tanıyır. Lakin onun özünü doğruldacağına 100 faiz təminat verə bilmərəm. 
- Nəticə bizi qane etməsə, oyunun gedişində iki hücumçu ilə oynamağımız mümkündür? 
- İki hücumçunu meydana çıxarmaq daha çox hücumda oynamaq demək deyil. Start heyətində yer alan futbolçular buna layiqdirlər. Matçın gedişi barədə qərarlar qəbul edəcəyəm, lakin bu barədə sizə məlumat verə bilmərəm.
- Renat Dadaşovu sabah meydanda görə biləcəyik? O, hələ də debüt etməyib... 
- Renat istedadlı futbolçudur. Gələcək planlarda bizim üçün önəmli oyunçudur. Lakin sabahkı oyunda onu meydana buraxmaq tezdir. 
- Şimali İrlandiya Riçard Almeyda və Renat Dadaşovdan qorxmalıdır? 
- Ümid edirəm ki, qorxmaq lazımdır. Sabah Almeyda oynayacaq (gülür). Komanda yalnız Riçarddan ibarət deyil. Azarkeşlərdən də əvvəlki performansı gözləyirəm.
S.B.
www.oxu.az
"
"Millimizin Şimali İrlandiyaya qarşı start heyəti açıqlandıFutbol üzrə Azərbaycan yığmasının baş məşqçisi Robert Prosineçki sabah Şimali İrlandiyaya qarşı keçiriləcək oyun üçün millinin start heyətini açıqlayıb.
Oxu.Az-ın məlumatına görə, ilk dəqiqələrdə meydanda Kamran Ağayev, Maksim Medvedev, Bədavi Hüseynov, Rəşad Sadıqov, Pavel Paşayev, Qara Qarayev, Riçard Almeyda, Cavid Hüseynov, Əfran İsmayılov, Dmitri Nazarov və Ramil Şeydayev mübarizə aparacaq.  
“Dünən iki futbolçumuz yüngül zədə alıb. Hazırda onlar məşq edirlər. Əgər hər şey yaxşı olsa, o zaman mən dediyim heyətlə meydana çıxacağıq”, - Prosineçki əlavə edib.
Qeyd edək ki, qarşılaşma sabah saat 20:00-da Tofiq Bəhramov adına respublika stadionunda keçiriləcək.
S.B.
www.oxu.az
"
"Şimali İrlandiyanın baş məşqçisi sabahkı oyunu şərh etdi“Azərbaycanın bütün oyunlarına baxmışam. Rəqibin necə hazırlaşması ilə bağlı sualı Robert Prosineçkiyə versəniz daha yaxşı olar. Azərbaycan Almaniya ilə görüşün ilk 30 dəqiqəsində yaxşı təsir bağışladı. Görək, indi necə olacaq”.
Oxu.Az-ın “Report”a istinadən məlumatına görə, bunu futbol üzrə 2018-ci il dünya çempionatının seçmə qrup matçında Azərbaycan millisini qonağı olacaq Şimali İrlandiya yığma komandasının baş məşqçisi Maykl O`Nil oyundan əvvəl təşkil edilən mətbuat konfransında deyib.
Britaniyalı mütəxəssis braziliyalı Riçard Almeydanın Azərbaycan yığmasında mümkün debütünə də toxunub: 
“Onun klubdakı oyununu görmüşəm. Yaxşı futbolçudur. Lakin bizim oyunçular da İngiltərə Premyer Liqasında çıxış edirlər. Onlar Almeydaya qarşı mübarizə aparacaq səviyyədədirlər”.
M.O'Nil bildirib ki, Bakıdakı hava şəraiti onların çıxışına təsir göstərməyəcək: 
“Hava şəraiti yaxşıdır. Türkiyədəki iqlim bura uyğun idi, orada hazırlıq keçdik. Ölkəmizdə də pis deyildi. Düşünürəm ki, hava şəraiti çıxışımıza mane olmayacaq. Belfastda 4:0 hesabı ilə qalib gəldik. Düzgün taktika seçmişdik. Burada da yaxşı oynamağa çalışacağıq. Belfastda qol buraxmadan qalib gəldik. Bunu Bakıda da təkrarlaya bilərik. Lakin rəqibin də 2-ci yeri tutma şansı var. Onlar da bacarıqlarını ortaya qoyacaqlar”.
Rəqib baş məşqçi Azərbaycan milli komandasının heyətində fərqləndirdiyi futbolçuların adlarını da çəkib: 
“Yalnız Almeyda barədə danışmağım digərlərinə qarşı hörmətsizlik olar. Azərbaycan millisində yaxşı futbolçular var. Ramil Şeydayev, Dmitri Nazarov, Ruslan Qurbanov və Rahid Əmirquliyevi qeyd edərdim. Həmçinin, Azərbaycan klublarının avrokuboklardakı çıxışlarını izləmişəm. Məsələn, “Qarabağ”ın Qlazqoda “Seltik”ə qarşı matçını baxmışam”.
Qeyd edək ki, iyunun 10-da Tofiq Bəhramov adına Respublika stadionunda keçiriləcək qarşılaşma saat 20:00-da başlanacaq.
S.B.
www.oxu.az
"
"Şimali İrlandiya yığmasının kapitanı: ""Azərbaycana qələbə üçün gəlmişik""Türkiyədə hava şəraiti Azərbaycana uyğun idi. Ona görə də orada hazırlıq keçdik. Düşünürəm ki, hər şey yaxşı oldu. 
Oxu.Az Report-a istinadan xəbər verir ki, bunu Şimali İrlandiya yığmasının futbolçusu Stiven Devis 2018-ci il dünya çempionatının seçmə mərhələsi çərçivəsində Azərbaycan millisi ilə oyundan əvvəl təşkil edilən mətbuat konfransında deyib. Kapitan bildirib ki, Bakıya qələbə üçün gəliblər:
""Komandanın 6 üzvü bəzi səbəblərdən iştirak edə bilmir. Lakin yeni oyunçularımız var. Növbəti 3 xalı qazanacağımıza ümid edirəm. Sonuncu dəfə Azərbaycanda olanda qrupdakı vəziyyətimiz fərqli idi. Hazırkı seçmə mərhələdə isə qrupdan çıxmaq şansımız var. Buna nail olacağımıza inanıram. Oyunçularımızın hazırlıq səviyyəsi yaxşıdır. Hazırda 2-ci pillədə qərarlaşmışıq və bura qələbə üçün gəlmişik"".
www.oxu.az
 
"
"X-Fighters üçün iki yeni oyunçu seçilib “X-Fighters”-də iştirak etməyən fristaylerlər arasında seçim başa çatıb.
Oxu.Az xəbər verir ki, iki favorit müəyyən olunub – onlardan biri səsvermə yolu ilə, biri isə münsiflər tərəfindən seçilib. 
31 yaşlı braziliyalı Fred Kiriyos tamaşaçı sorğusunda səs çoxluğu ilə seçilib. Sorğunu Red Bull şounun rəsmi saytında, 2017-ci ilin aprel və may aylarında keçirib: ona 13720 nəfər səs verib. 

İkinci seçilən oyunçu isə İspaniyadan olan 20 yaşlı Kristian Meyerdir. Meyer az səs toplayıb, hətta Top-10-a belə düşməyib. Amma münsiflər onu gələcəkdə gözəl karyeranın gözlədiyini bildiriblər.  

Hər iki rayder iyulun 7-də Madriddə Las-Ventasda X-Fighters-in daimi iştirakçıları ilə birgə çıxış edəcəklər. 
Səsvermədə ikinci yeri yenə braziliyalı tutub, bu 37 şalı Klaudinyodur, o, 10791 xal toplayıb. Üçüncü yerdə 19 yaşlı alman Lyuk, dördüncü yerin sahibi ispan Kross Krisdir. Rusiyalı Pavel Antonov və Nikolay İvanova gəldikdə isə, onların hər ikisi 1660 və 671 səslə TOP-6-dadırlar.   


S.S.

www.oxu.az
"
"“Barselona” beş futbolçusunu transferə çıxardı – SİYAHI“Barselona”nın bu yay göndərəcəyi futbolçuların son siyahısı bəllidir. 
Oxu.Az fanat.az-a istinadən xəbər verir ki, kataloniyalılar 5 oyunçu ilə vidalaşmaqda qərarlıdır.
Rəhbərlik yeni çalışdırıcı Ernesto Valverdenin istəmədiyi Arda Turan kimi, Rafinyanı da 30 milyon avroya satmağa hazırdır.
Müdafiəçi Ceremi Matyu və ötən mövsüm icarə əsasında başqa klublarda çıxış edən yarımmüdafiəçi Kristian Telyo ilə hücumçu Munir El Haddadi də transferə çıxarılıb. 
E.Ə.
www.oxu.az
 
"
"“Qarabağ” daha bir futbolçusu ilə yeni müqavilə bağladı“Qarabağ” komandası daha bir futbolçusu ilə müqavilənin müddətini uzadıb. 
Oxu.Az-ın klubun rəsmi saytına istinadən verdiyi məlumata görə, Ağdam təmsilçisi Migel Madeyra ilə əməkdaşlığı davam etdirməyə qərar verib.
2015-ci ilin yayında “Qarabağ”a transfer olunan ispaniyalı yarımmüdafiəçi iki illik müqaviləyə qol çəkib.
Migel Madeyra Azərbaycan çempionunun heyətində 71 oyuna (49 Premyer Liqa, 10 Azərbaycan kuboku və 12 avrokubok) 15 qol ( 8 Premyer Liqa, 5 ölkə kuboku və 2 avrokubok) vurub.
Qeyd edək ki, “Qarabağ” bir müddət əvvəl Qara Qarayev, Əfran İsmayılov və Ansi Aqolli ilə yeni müqavilə imzalamışdı.
E.Ə.
www.oxu.az
 
"
"Vaqif Cavadov klubla müqavilə bağlamadan yığmada çıxış etmiş futbolçular siyahısına düşübÖz klubları ilə peşəkar səviyyədə müqavilə bağlamadan milli komandalara çağırılan futbolçuların siyahısı açıqlanıb. 
Oxu.Az-ın məlumatına görə, 8 oyunçunun yer aldığı siyahıya Azərbaycan yığmasının sabiq hücumçusu Vaqif Cavadov da düşüb.
Vaqif Cavadov millidə 17 yaşında ikən - 2006-cı ildə Moldova ilə yoldaşlıq görüşündə debüt edib. Həmin vaxt o, Rusiya MOİK-in gənclər komandasında olub. Gənc forvard peşəkar futbolçu karyerasına bir il sonra ""Qarabağ""da başlayıb. Ağdam komandasında kumirə çevrilən Cavadov Hollandiya ""Tvente""sinə keçib. Meydana çıxmadan çempion olan forvard Azərbaycana qayıdıb və sonradan Türkiyədə də çıxış edib. Onun son klubu ötən mövsümün ikinci yarısında çıxış etdiyi AZAL olub. Hazırda 28 yaşlı hücumçu klubsuzdur.
Siyahıya düşən digər futbolçular isə bunlardır:
Ronni Büxel - 1998-ci ildə 16 yaşında ikən Lixtenşteyn yığmasına çağırılıb. 2000-ci ildə isə o, “Vaduts”la rəsmi müqavilə bağlayıb. 2009-ci il oktyabrın 10-da Azərbaycan yığmasına qarşı DÇ-2010-un seçmə qrup matçında çıxış edib. O, Vaduts şəhərindəki “Raynpark” stadionunda keçirilmiş görüşdə 90 dəqiqə meydanda olub. Oyun Azərbaycan millisinin qələbəsi ilə yekunlaşıb. İlk qolu 55-ci dəqiqədə məhz Vaqif Cavadov vurub.
Emanuel Mammana – “River Pleyt” Futbol Akademiyasında təhsil aldığı vaxt -18 yaşında ikən Argentina yığmasına çağırılıb və 7 iyun 2014-cü ildə Sloveniya ilə yoldaşlıq görüşündə debüt edib. Həmin il o, “River Pleyt”lə peşəkar müqavilə bağlayıb.
Harri Uilson - 16 yaşında ikən - 2003-cü ildə Uels millisinə çağırılıb və Makedoniya ilə yoldaşlıq görüşündə iştirak edib. Bundan 2 il sonra o, İngiltərə “Liverpul”u ilə peşəkar müqavilə bağlayıb.
Xavyer Maskerano - 2003-cü ildə Argentina millisinə çağırılıb. “Copa America” turniri zamanı yığmada debüt edən Maskerano həmin ilin yayında “River Pleyt”lə peşəkar müqavilə bağlayıb.
Luis Peres - 1998-ci ildə 17 yaşında ikən Ekvador yığması ilə yoldaşlıq görüşü üçün Meksika yığmasına çağırılıb. Növbəti il o, Meksikanın “Nekaksa” klubu ilə peşəkar müqavilə imzalayıb.
Marselo Trobbiani - 1974-cü ildə 19 yaşında ikən Argentina millisində debüt edib. Həmin il o, “Boka Xuniors”la peşəkar müqavilə bağlayıb.
Migel Senteno - 2008-ci ildə 19 yaşında ikən Meksika yığmasına çağırılıb. Bundan 3 il sonra “Toluka” ilə rəsmi müqavilə bağlayıb. 
Z.Q.
www.oxu.az
"
"“CinemaPlus” qrossmeyster Teymur Rəcəbovun rəsmi tərəfdaşı oldu – FOTOPremium kinoteatrlar şəbəkəsi “CinemaPlus” dünya miqyaslı çempionun – Qran-Pridə iştirak edən və dünyanın ən güclü qrossmeysterləri ilə mübarizə aparan şahmatçı Teymur Rəcəbovun rəsmi tərəfdaşı oldu.
Oxu.Az xəbər verir ki, Qran-Prinin keçirilməsi üçün dünyanın ən iri mərkəzləri seçilib: Şarja (Ərəb Əmirlikləri) , Moskva (Rusiya), Cenevrə (İsveçrə)  və Palma-de-Mayorka (İspaniya). Nəticədə iki qalib müəyyənləşəcək. Onlar 2018 Turnirində hazırkı şahmat üzrə dünya çempionu Maqnus Karlsenə çağırış etmək hüququnu qazanmaq üçün mübarizə aparacaqlar.
“CinemaPlus” kinoteatrı ümid edir ki, bu dünya yarışının qalibi məhz qrossmeyster Teymur Rəcəbov olacaq və Azərbaycan üçün növbəti vacib mükafatı gətirəcək.
Turnirin rəsmi saytı: https://worldchess.com/player/teimour-radjabov/














A.S.
www.oxu.az
 
"
"Millimizin iki ev oyununun stadionu müəyyənləşdiAzərbaycan milli komandasının DÇ-2018-in seçmə mərhələsində keçirəcəyi daha iki ev oyununun stadionu müəyyənləşib.
Oxu.Az-ın AFFA-ya istinadən verdiyi məlumata görə, millimiz sentyabrın 4-də San Marino yığmasını və oktyabrın 5-də Çexiya komandasını Bakı Olimpiya Stadionunda qəbul edəcək.
E.Ə.
www.oxu.az
"
"Azərbaycanda idman federasiyalarına ayrılan pul kəsilə bilərAzərbaycanda idman federasiyalarına yeni hüquq və vəzifə verilir.
Oxu.Az xəbər verir ki, Trend-in məlumatına görə, bununla bağlı “Bədən tərbiyəsi və idman haqqında” qanunun 11-ci maddəsinə (Respublika idman federasiyalarının hüquqları və vəzifələri) 11.2.9-cu və 11.2-1-ci bəndlərin əlavə edilməsi təklif edilir.
11.2.9-cu bəndə əsasən, idman federasiyaları “İdmanda dopinq vasitələrindən və üsullarından istifadəyə qarşı mübarizə haqqında” qanuna və milli antidopinq qurumunun qaydalarına uyğun olaraq idmançıya və ya onun köməkçi heyətinə sanksiya tətbiq edildiyi halda, həmin sanksiyaların icra olunmasını təmin etməlidir.
11.2-1-ci bəndə əsasən isə respublika idman federasiyaları tərəfindən bu qanunun 11.2.9-cu maddəsində nəzərdə tutulan öhdəliklərin yerinə yetirilməməsi pozuntu hesab edilir və dövlət büdcəsindən ayrılan maliyyə dəstəyinin həmin tələblər yerinə yetirilənə qədər kəsilməsinə səbəb olur.
Qeyd edək ki, dəyişikliklər Milli Məclisin iyunun 13-də keçiriləcək növbədənkənar plenar iclasının gündəliyinə daxil edilib.
E.Ə.
www.oxu.az
"
"Prosineçki “Bursaspor”a rəhbərlik edəcəyinə dair xəbərlərə münasibət bildirdiFutbol üzrə Azərbaycan milli komandasının baş məşqçisi Robert Prosineçki Türkiyənin “Bursaspor” komandasının sükanı arxasına keçəcəyinə dair iddialara münasibət bildirib.
Oxu.Az Report-a istinadən xəbər verir ki, bu barədə 48 yaşlı mütəxəssis “Sportske Novosti” nəşrinə açıqlama verib. 
O bildirib ki, “Bursaspor” rəsmiləri ilə 3 ay əvvəl təmasda olub, lakin hazırda bu məsələ ilə bağlı heç bir yenilik yoxdur: “Son 20 gün ərzində milli komanda ilə birgə olmuşam, Bakıda və Avstriyada təlim-məşq toplanışı keçmişik. Şimali İrlandiya yığmasına qarşı şənbə günü keçirəcəyimiz böyük və vacib oyuna hazırlaşırıq”.
Xorvatiyalı baş məşqçi bütün fikrini mayın 10-da 2018-ci il dünya çempionatının seçmə mərhələsi çərçivəsində Bakıda Şimali İrlandiya yığmasına qarşı keçirəcəkləri oyuna yönəltdiyini söyləyib: “Azərbaycan millisi ilə 2018-ci il dünya çempionatının seçmə mərhələsinin sonuna qədər müqaviləm var. Böyük iş görmüşük. Mən gələn zaman yığma FİFA reytinqində 132-ci pillədə qərarlaşmışdı. Hazırda isə 76-cı sıradadır. Bütünlüklə qarşıdakı oyuna köklənmişəm. Qələbə bizi ikinci pilləyə yüksəldə bilər. Oyuna konsentrasiyamıza heç nə mane olmasa, bunu bacararıq”.
Qeyd edək ki, 2018-ci il dünya çempionatının seçmə mərhələsində C qrupunda yer alan Azərbaycan yığması 5 turdan sonra 7 xalla 4-cü pillədə qərarlaşıb. İyunun 10-da qəbul edəcəyi Şimali İrlandiya yığmasına uduzacağı halda, Robert Prosineçkinin rəhbərlik etdiyi kollektivin qrupdan çıxma şansı ciddi şəkildə azalacaq. Çünki hazırda 2-ci pillədə olan britaniyalıların 10 xalı var.
E.Ə.
www.oxu.az
"
"DÇ-nın seçmə oyunları başlayırBu gün futbol üzrə 2018-ci il dünya çempionatının seçmə mərhələsi çərçivəsində Avropa zonası üzrə VI tura start veriləcək. 
Oxu.Az xəbər verir ki, ilk oyun günündə 3 qrupda 9 görüş baş tutacaq.
2018-ci il dünya çempionatının seçmə mərhələsi
Avropa zonası
9 iyun
VI tur
A qrupu
22:45. Belarus – Bolqarıstan
22:45. Hollandiya – Lüksemburq
22:45. İsveç - Fransa
B qrupu
22:45. Andorra – Macarıstan
22:45. Latviya – Portuqaliya
22:45. Farer adaları – İsveçrə
H qrupu
22:45. Bosniya və Herseqovina – Yunanıstan
22:45. Estoniya – Belçika
22:45. Cəbəllütariq - Kipr
E.Ə.
www.oxu.az
"
"Bakı Olimpiya Stadionu SOCAR-ın balansından çıxarıldıBakı Olimpiya Stadionu SOCAR-ın balansından çıxarılıb. 
Oxu.Az xəbər verir ki, bunu yenicag.az-a açıqlamasında BOS-un mətbuat xidmətinin rəhbəri Cəmilə Sultanova deyib.
Onun sözlərinə görə, nəhəng arena “Neftçi” İdman Klubu İctimai Birliyinin balansına keçib: “Bildiyiniz kimi, Bakı Olimpiya Stadionu SOCAR-ın balansında idi. İndi isə neft şirkətinin rəhbərliyi tərəfindən qərar qəbul olundu ki, SOCAR-ın balansında olan bütün idman qurğuları “Neftçi” İKİB-in hesabına keçirilsin və onlar tərəfindən idarə olunsun. Bununla bağlı olaraq nizamnamə kapitalı 590 milyon manatdan 1000 manatadək azalıb. Bu, sırf iqtisadi bir addımdır. Bir sıra planlarımız var və gələcəkdə bunları reallaşdırmağa çalışacağıq. 
Stadionun istər rəhbər, istərsə də komanda heyətində heç bir dəyişiklik olmayacaq. Bildiyiniz kimi, UEFA-nın baş katibi Teodor Teodoridis hazırda Bakıdadır. O, bu gün Bakı Olimpiya Stadionunda olub. Çempionlar Liqasının və Avropa Liqasının final matçının BOS-da keçirilməsi ilə bağlı müzakirələr aparıldı. İnanırıq ki, sentyabr ayında şad xəbər alarıq”.
Qeyd edək ki, “Neftçi” İKİB-in sədri Sadıq Sadıqovdur. O, bundan əvvəl “Neftçi” futbol klubunun prezidenti kimi fəaliyyət göstərib.
E.Ə.
www.oxu.az
"
"UEFA-nın baş katibi Rövnəq Abdullayevlə görüşdüUEFA-nın baş katibi Teodor Teodoridis Bakıda 1 günlük işgüzar səfərdədir.
Oxu.Az AFFA-ya istinadən xəbər verir ki, səfər çərçivəsində UEFA rəsmisi AFFA-nın prezidenti Rövnəq Abdullayevlə görüşüb.
Vitse-prezident Elşad Nəsirov və baş katib Elxan Məmmədovun iştirakı ilə keçirilmiş görüşdə ""Avro-2020""-nin Bakıda təşkil olunacaq oyunlarına hazırlıqla bağlı görülən işlər barədə məlumat verilib, bu istiqamətdə ətraflı fikir mübadiləsi aparılıb.
E.Ə.
www.oxu.az
"
"Syan Qarnye Bakıda hər kəsi heyran etdi: Messi, Ronaldunu mənimlə oynamağa çağırın – VİDEOİyunun 7-də təkbətək görüşlərdə Neymar, Azar, İsko, Evra, Zidan və bir çox məşhur futbolçuları məğlub edən dünyanın ən yaxşı futbol fristayleri Syan Qarnye (Sean Granier) Bakıya gəlib. 
Syan Qarnye haqqında “əlində top ilə dünyaya gəlib”, - deyilənlərdəndir. O, futbol topu ilə əl istisna olmaqla, bədənin fərqli hissələrinin yardımı ilə müxtəlif tryukları göstərməkdən ibarət olan idman növü sayılan  futbol fristayleri ilə məşğuldur.  


Oxu.Az xəbər verir ki, Syan Qarnyenin komandası “Street Style Societe (S3)” Azərbaycanın birinci Mini-futbol liqasının (MFL) ən yaxşı futbolçuları ilə mübarizə aparıb - Street Style Societe VS MFL All Stars. 

İdman festivalı Bakı Olimpiya stadionunda  Sportster futbol kompleksində keçirilib. 
Meydanda baş verənlər idman yarışından çox şouya bənzəyirdi. Daha sonra Şon Qarnye futbol fristaylı keçirib, azarkeşlərdən biri ilə yarışıb. Syan Qarnyenin top ilə əsl rəqsini izləyən tamaşaçılar alqışlarla bu şouya görə təşəkkürlərini bildiriblər.


Video: İsmayıl Nur

S.Qarnye yarışlar barədə təəssüratlarını bölüşüb: “Mən bir ay məşq eləmişəm, Azərbaycana gəlməmişdən öncə yeni akrobatik hərəkətləri, top ilə dönmələri öyrənmişəm. düşünürəm ki, elə də pis alınmayıb. Bu, gözəl tədbir idi. Bu gün burada oynayan komandaların səviyyəsi xoşuma gəlir. Oyun ruhu inanılmazdır. Hər şey əladır. 
Bakıya artıq dördüncü dəfədir ki, gəlirəm. Futzalın Azərbaycan oyunçuları ilə artıq tanışam, amma Azərbaycan futbolu ilə tanış deyiləm. Amma yerli Azərbaycan futzal komandası ilə oynamaq təklifinə sevindim”. 
Əfsanəvi fristayler həmçinin məşhur futbolçularla videolarının düşünülmüş olduğunu deyən bəzi insanların reaksiyasını da şərh edib.
“Sizcə, bu, düşünülmüşdür?! Bu, gülməlidir. Mən siçan-pişik oynayıram, topu sadə insanlarla yanaşı, məşhur futbolçuların da ayaqlarının arasından atıram. Adi insanlara qarşı nümayiş etdirdiyim futbol fəndlərini məşhur futbolçulara qarşı da tətbiq edirəm. Futbolçular oyunda mahirdirlər, amma topla oyunda yox. Futbol oynamaq və topla oynamaq fərqli şeylərdir.
Futbolda bir neçə fənd mütləqdir, mən isə topla hər yerdə oynayıram və bunun üçün yüzlərlə fənd lazımdır. Mən insanları şok edirəm. Messi, Ronaldu, Neymarın topla oyunda məndən yaxşı olduğunu düşünmək lazım deyil. Onlar mənim kimidirlər. Ronaldinyo ilə də oynasam, topu onun ayaqları arasından ataram. Bu, mənim daha yaxşı olduğumu deməyə əsas vermir, sadəcə, mən necə oynamaq lazım olduğunu bilirəm. Məndə hər şey bacarıq və fantaziyadan asılıdır. 


Bu gün ayağım ağrıyır, bir qədər az qaçmağa, daha az travma təhlükəsi olan hərəkətlər etməyə çalışıram, amma başımla düşünürəm, oyunu təhlil edirəm. 

Futbol fristaylını publikanı əyləndirmək üçün istifadə edirəm. Sadəcə, topu götürüb gözəl futbol oynamağa cəhd edirəm”.

S.Qranye hesab edir ki, futbolçular arasında topla oynamaq texnikası üzrə onun tayı-bərabəri yoxdur. 
“Futbolda hamı yaxşıdır, amma texniki cəhətdən məndən yaxşı olan futbolçu yoxdur. Ola bilər ki, bəzi futbol fəndlərini yerinə yetirmək onlarda daha yaxşı alınır, amma ümumilikdə mənə çata bilməzlər. Futbolçular mənim etdiklərimi edə bilməzlər. 
Messi, Ronaldunu Bakıya dəvət edin. Onlar mənimlə oynamaqdan imtina edəcəklər. Çünki futbol və fristayl fərqli şeylərdir. Futbol oyundur, fristayl isə incəsənət. 

Fristaylın özünəməxsus dili, təhlili, tryukların hazırlanması, kreativliyi, texnikası var, futbol isə, sadəcə, hərəkət, ötürmə və zərbədən ibarətdir. Bizim zərbələrimizlə hərəkət edən top sanki sehirlənmiş kimidir”. 
Dünyanın ən yaxşı fristayleri Neymar, İsko, Zidan, Evra, Azar və Droqba kimi məşhur futbolçularla oynayıb. 
Qarnyenin sözlərinə görə, əfsanəvi Zinəddin Zidanla oynamaq çətin olub: “Zidan başqadır. Onun hərəkətlərini bəyənirəm. Sevimli futbolçular – Maradona, Zidan və Ronaldinyodur. Çünki onlar gözəl futbol oynayıblar və oynayırlar. Oyunçunun vurduğu topların sayı və gözəl oyun fərqli şeylərdir. Mən topla gözəl oyunu çox yüksək qiymətləndirirəm”.


Syan Qarnye uğur düsturunu da bölüşüb: “Çox çalışmaq, hər gün məşq etmək lazımdır. Mən optimistəm, publikaya tez adaptasiya oluram, onların nə istədiklərini anlayıram və bundan şou yaratmağa çalışıram. Yəqin ki, bu işlə mənim kimi olmaq istəyən insanlar məşğul olmalıdırlar”.

Elvin Əhmədov
www.oxu.az
 
"
"“Barselona”-nın Messiyə verəcəyi məbləğ açıqlandı – YENİLƏNİBİspaniyanın “Barselona” klubu ilə Lionel Messi arasında bağlanılacaq yeni müqavilədə argentinalı futbolçunun transfer qiyməti 400 milyon avro göstəriləcək.
Oxu.Az Report-a istinadən xəbər verir ki, bu barədə ESPN telekanalı məlumat yayıb.
Yeni sövdələşmənin müddəti 2021-ci ilədək nəzərdə tutulub. 30 yaşlı hücumçunun qazancı 120 milyon avro olacaq.
Qeyd edək ki, “Barselona”nın yetirməsi olan Lionel Messi əsas komandada 16 oktyabr 2004-cü ildə debüt edib. O, Kataloniya təmsilçisinin heyətində 8 dəfə İspaniya çempionu olub, 4 dəfə ölkə kubokunu, eyni sayda Çempionlar Liqasını qazanıb. 30 yaşlı hücumçu 5 dəfə “Qızıl top”a layiq görülüb.
09:11
“Barselona” Lionel Messi ilə yeni müqavilənin şərtlərini razılaşdırıb.
Oxu.Az APA-ya istinadən xəbər verir ki, bu barədə “Marca” yazıb.
Məlumata əsasən, 2021-ci və yaxud 2022-ci ilə kimi nəzərdə tutulan yeni müqavilə iyunun sonundan tez olmayaraq imzalanacaq. Müqavilənin digər təfərrüatları barədə məlumat verilmir. Bundan əvvəl İspan KİV-ləri klub rəhbərliyinin Messiyə müqaviləni artırması üçün 40 milyon avro məbləğində mükafat və illik 35 milyon avroluq maaş təklif etdiyini yazıb.
Argentinalının “Barselona” ilə hazırkı müqaviləsi 2018-ci ildə başa çatır. 30 yaşlı L. Messi “Barselona”da 2003-cü ildən çıxış edir. Argentinalı oyunçu cari mövsümdə La Liqada 34 oyunda 37 qol vuraraq 4-cü dəfə ""Qızıl buts"" mükafatının sahibi olub.
A.M.
www.oxu.az
"
"Milli komandamızın yeni forması təqdim olundu – FOTOFutbol üzrə Azərbaycan milli komandasının yeni formaları nümayiş olunub.
Oxu.Az xəbər verir ki, yığmanın iyunun  10-da Şimali İrlandiya kollektivi ilə 2018-ci il dünya çempionatının seçmə qrup matçında ilk dəfə istifadə edəcəyi “Nike” firmasının istehsalı olan geyimlər AFFA-nın rəsmi saytı vasitəsi ilə təqdim edilib.



A.M.
www.oxu.az
"
"Futbolçu oyun zamanı pivə içərək qol vurub – FOTO + VİDEOBolqarıstanın “Vereya” futbol klubunun müdafiəçisi İvan Bandalovski matç zamanı azarkeşlərdən biri tərəfindən meydançaya atılmış pivəni içib.
Oxu.Az Report-a istinadən xəbər verir ki, maraqlı hadisə Bolqarıstan çempionatının pley-off matçında, Avropa Liqasında yer uğrunda ""Levski"" komandasıyla qarşılaşma zamanı baş verib.
Belə ki, Bandalovski pivəni içdikdən sonra oyunun 93-cü dəqiqəsində rəqib komandanın qapısına qol vuraraq hesabı bərabərləşdirib: 1:1.
Qeyd edək ki, oyun penatlilər seriyası ilə “Levski”nin 10:9 hesablı qələbəsi ilə başa çatıb.  













A.M.

www.oxu.az
"
"Bakıda hansı final oyunu keçiriləcək? Çempionlar Liqası, yaxud Avropa Liqası2018/19 mövsümü üçün futbol üzrə avrokubokların final oyunlarının keçirilməsinə sifarişlərin qəbulu başa çatıb. 
Oxu.Az Virtualaz.org-a istinadən xəbər verir ki, Bakı həm Çempionlar Liqasının, həm də Avropa Liqasının final oyununun keçirilməsinə namizəddir.
UEFA-nın rəsmi saytında yerləşdirilmiş məlumata əsasən, Çempionlar Liqasının final oyununun keçirilməsinə cəmi iki namizəd var: Madridin “Metropolitano” stadionu və Bakı Olimpiya Stadionu.
Avropa Liqası finalının keçirilməsi isə aşağıdakı 3 stadiondan birinə tapşırılacaq: Bakı Olimpiya Stadionu, Sevilyadakı “Ramon Sançes Pisxuan” stadionu və İstanbuldakı “Beşiktaş Arena”.
Yekun qərar 2017-ci ilin sentyabr ayının 21-də veriləcək. Çox ehtimal ki, Çempionlar Liqasının finalını ala bilməyəcəyi təqdirdə Avropa Liqasının finalı Bakıya həvalə ediləcək.
Əgər UEFA Çempionlar Liqasının finalının Bakıda keçirilməsi ilə bağlı qərar versə, Bakı Olimpiya Stadionundakı tamaşaçı yerlərinin sayı artırılacaq. Belə ki, hazırda arena cəmi 68 min tamaşçı üçün nəzərdə tutulub, lakin UEFA-nın qaydalarına əsasən, Çempionlar Liqasının finalının keçiriləcəyi stadion ən azı 70 min tamaşaçı tutmalıdır. Bu məqsədlə stadiondakı dörd tuneldən ikisi bağlanacaq və tamaşaçı yerlərinin sayı 70 minə çatdırılacaq.
Bundan əlavə, final oyununun keçirilməsi üçün Bakı hava limanı 24 saat ərzində 200 çarter reysini qəbul etmək iqtidarında olmalı, şəhərin otelləri eyni vaxtda 50 min qonağı qəbul etməyə hazır olmalıdır.
S.B.
www.oxu.az
"
"Dünyanın ən çox qazanc əldə edən idmançıları – SİYAHIMadridin “Real” klubu və Portuqaliya yığmasının hücumçusu Kriştiano Ronaldo “Forbes” jurnalının versiyasına görə dünyanın ən çox qazanc əldə edən idmançılarının siyahısına başçılıq edib.
Oxu.Az xəbər verir ki, bu barədə müvafiq məlumat nəşrin saytında yerləşdirilib.  
Ötən il ərzində futbolçu 93 milyon dollar qazanıb. 
Siyahıda ikinci yeri amerikalı basketbolçu Lebron Ceyms (86,2 milyon dollar) tutub. “Barselona” klubunun argentinalı ulduzu Lionel Messi (80 milyon dollar) üçüncü olub. 
Dördüncü pillədə 64 milyon dollarla isveçrəli tennisçi Rocer Federer qərarlaşıb. İlk beşliyi isə 60,6 milyon dollar qazancla basketbolçu Kevin Durant bağlayıb.
Qadın idmaçılardan ilk yüzlüyə yalnız amerikalı tennis ustası Serena Uilyams (5ci-yer, 27 milyon dollar) daxil olub.
S.B.
www.oxu.az
"
"Məşhur gimnastımız karyerasını bitirdi – FOTOAzərbaycan millisinin gimnastı Marina Durunda karyerasını bitirdiyini elan edib.
Oxu.Az xəbər verir ki, o, bu barədə “Instagram”da məlumat yayıb. “Hər şeyə görə təşəkkür edirəm, səni çox sevirəm, Azərbaycan. Daima qəlbimdə yaşayacaqsan. Məşqçilərim, xoreoqraflar, həkimlər və üzərimdə əməyi olan hər kəsə “Sağ olun” deyirəm. Siz olmasanız, həyatda uğur qazana bilməzdim. Hamınızla ayrı-ayrılıqda görüşüb təşəkkür edə bilmədiyim üçün üzürlü hesab edin.
Ölkə başçısı İlham Əliyevə, xanımı, Azərbaycan Gimnastika Federasiyasının rəhbəri Mehriban Əliyevaya təşəkkür edirəm. Ölkədə mənim üçün hər cür şərait yaradılmışdı. Bütün bunları unutmayacağam. Sizinlə belə vidanı heç gözləmirdim. Ürəkağrısı ilə gedirəm”, - deyə o yazıb.
Qeyd edək ki, Marina Durunda 2015 Avropa Oyunlarının gümüş və 2015 Avropa Çempionatının bürünc medalçısıdır. 2013-cü ildən Azərbaycanın dəyişməz Çempionudur. 2015-ci ildə İlham Əliyevin sərəncamı ilə I Avropa Oyunlarında qazanılmış yüksək nailiyyətlərə və Azərbaycan idmanının inkişafında böyük xidmətlərinə görə “Tərəqqi” medalına layiq görülüb.
Azərbaycanı 4 dəfə (2012, 2013, 2014, 2015) Avropa Çempionatında və 3 dəfə (2013, 2014, 2015) Dünya Çempionatında təmsil edib. 














A.S.
www.oxu.az
"
"Voleybol klublarımız Çempionlar Liqasından imtina etdi Qadın voleybolçular arasında avrokubokların 2017/2018 mövsümündə Azərbaycanı təmsil edəcək klubun adına aydınlıq gəlib. 
Oxu.Az xəbər verir ki, Apasport.az saytının məlumatına görə, ölkəmiz yeni ildə beynəlxalq arenada cəmi bir komanda ilə mübarizə aparacaq.
Bu, Super Liqanın vitse-çempionu “Azərreyl”di. “Dəmiryolçular” “Çelenc Cup”da mübarizə aparmağı məqsədəuyğun sayıblar.
Çempionatın qalibi “Telekom” isə nəinki Çempionlar Liqasına, digər qitəmiqyaslı turnirlərə də qatılmayacaq. Komanda rəsmiləri bunu təsdiqləyiblər. Çempionatımızın digər mükafatçısı “Azəryol” isə daxili yarışla kifayətlənəcək.
Qeyd edək ki, Azərbaycan Çempionlar Liqasında 2002/2003-cü il mövsümündə “Azərreyl”lə debüt edib. Sonradan müəyyən fasilə yaransa da, “Rabitə” 2010/2011-ci il mövsümündə qitənin ən nüfuzlu yarışında iştirak edib və həmin vaxtdan turnirdə mübarizə aparırdıq.
E.Ə.
www.oxu.az
"
"Kristian Horner: Bakıdakı “Formula-1” trası inanılmaz dərəcədə sürətlidir Bakıda keçirilən F-1 yarışının trası (Bakı Şəhər Halqası) inanılmaz dərəcədə sürətlidir. 
Oxu.Az xəbər verir ki, bunu “Red Bull Racing” klubunun rəhbəri Kristian Horner Milli.Az-a açıqlamasında deyib.
Onun sözlərinə görə, Bakı Şəhər Halqası sürətli yarış üçün çox uyğundur: “Mən düşünürəm ki, sizin şəhərin küçələri çox gözəl və unikaldır. Sürətli yarış üçün çox uyğundur. Köhnə şəhər ilə yeni şəhərin birləşməsi, unikal qala... Biz mövsümdə sürətlə sürürük. Qısacası, bu şəhərdə ""Formula-1"" üçün çox əlverişli şərait var və həftəsonu orada gözəl vaxt keçirmək olar”.
K. Horner bildirib ki, ""Red Bull Racing""in pilotları Daniel Rikardo və Mark Ferstappen daha böyük uğurlara nail olmaq üçün ciddi şəkildə məşq edirlər: “Onlar yarışa fiziki cəhətdən də hazır olmalıdırlar. Buna görə də ciddi şəkildə məşq edib yarışa hazırlaşırlar. Daha dəqiq desək, onlar mühəndislərlə işləyərək özlərini təkmilləşdirirlər ki, vaxtları boş yerə getməsin”.
E.Ə.
www.oxu.az
"
"Arda Turan: Hərəkətimə görə peşman deyiləm“Baş verən hadisələr çox üzücüdü”.
Oxu.Az Apasport.az-a istinadən xəbər verir ki, bu sözləri Türkiyə yığmasının kapitanı Arda Turan deyib.
Makedoniya ilə yoldaşlıq görüşündən sonra təyyarədə jurnalist Bilal Meşeni vurmağa cəhd edən və onun ünvanına təhqirlər yağdıran 30 yaşlı yarımmüdafiəçi bu gün milli komandadan uzaqlaşdırılıb.
Ulduz futbolçu bununla bağlı təşkil etdiyi mətbuat konfransında yığma karyerasını bitirdiyini açıqlayıb: 
“Bu hərəkətimə görə peşman deyiləm. Özümü quş kimi hiss edirəm. Yığmanın forması əynimdə olarkən səhv etdim və məşqçilər korpusu ilə görüşüb, Kosovo ilə matçda oynamamaq qərarına gəldim. Bu gün 2002-ci ildən bəri Türkiyə futboluna hərtərəfli xidmət etmiş, pulu düşünmədən ölkəsini sevən bir insan kimi qarşınıza çıxıram. İndiyə qədər birgə çalışdığım hər kəsə təşəkkür edirəm. Hər hərəkətin bir qarşılığı olmalıdı. Mən də bu hərəkətimin əvəzində milli karyeramı başa vururam”.
E.Ə.
www.oxu.az
"
"Formula 1 Azərbaycan Qran Prisində maksimal sürət dəyişilə bilər“Bakı şəhəri və “Formula - 1” üçün nəzərdə tutulmuş tras (Bakı Şəhər Halqası - red.) yarışlara hazırdır”.
Oxu.Az xəbər verir ki, bunu Beynəlxalq Avtomobil Federasiyasının (FIA) təhlükəsizlik məsələləri üzrə səlahiyyətli nümayəndəsi və “Formula-1” yarışları üzrə direktoru Çarli Vaytinq jurnalistlərə açıqlamasında deyib.
O bildirib ki, Bakı Şəhər Halqası keçən ilə nisbətən daha hazırlıqlıdır.
“Mənim fikrimcə, Bakı trası mürəkkəbdir və sürücülər üçün çağırışdır. Buradakı trek sürücülər üçün özəldir. Bunun nəticəsində Bakıdakı “Formula 1” üzrə yarışa maraq daha da artır”.
Onun sözlərinə görə, bu il “Formula 1” bolidləri və təkərlərinin bir qədər enlənməsi səbəbindən ötən ildən daha yüksək sürətin olması gözlənilmir: “Ötən il maksimal sürət 378 km/saat olmuşdu. Bu il də o qədər və ya bir qədər az sürətin olması nəzərdə tutulur. Lakin bu il halqa rekordu qırıla bilər və böyük ehtimalla qırılacaq”.
Elvin Əhmədov
www.oxu.az
"
"Arda Turan jurnalistə hücum etdiyinə görə komandadan qovulub – FOTO + VİDEO + YENİLƏNİBFutbol üzrə Türkiyə milli komandasının əsas oyunçularından biri Arda Turan komandanın düşərgəsindən qovulub.
Oxu.Az AzNews.az-a istinadən xəbər verir ki, milli komandanın baş məşqçisi Fatih Terim onu komandanın düşərgəsindən qovub.
Ardanın komandadan qovulmasına səbəb onun təyyarədə “Milliyet” qəzetinin müxbiri Bilal Meşeni döyməsi olub.
16:22
“Barselona”da forma geyinən Türkiyə millisinin oyunçusu Arda Turan Makedoniya ilə matçdan sonra “Milliyet” qəzetinin idman yazarı, jurnalist Bilal Meşe ilə təyyarədə dalaşıb.
O, jurnalistə bildirib ki, bizim prim (pul mükafatı) aldığımızı iddia edirdin. İndi sübut et, görək, kimdən pul almışıq. O yazını sənə kim yazdırmışdı? Sənin kimilərə niyə bu təyyarəyə minməyə icazə veriblər?
Daha sonra əsəblərinə hakim olmayan Arda jurnalistin boğazından yapışıb. Təyyarədə olan digər futbolçular onu güclə sakitləşdiriblər.
Məsələ ilə bağlı öz şəxsi “Instagram” hesabından açıqlama yayan ulduz futbolçu bunları söyləyib:


İ.N.
www.oxu.az
"
"Azərbaycan - Şimali İrlandiya oyununa satılan biletlərin sayı açıqlandıDÇ-2018-in seçmə mərhələsi çərçivəsində keçiriləcək Azərbaycan - Şimali İrlandiya oyununa satılan biletlərin sayı açıqlanıb.
Oxu.Az-ın AFFA-ya istinadən verdiyi məlumata görə,  artıq 15.800 bilet satılıb.
Biletlərin qiyməti sektorlardan asılı olaraq 2, 4 və 5 manat təşkil edir. VIP sektordakı yerlərin qiyməti isə 25 manatdır.
Qeyd edək ki, Azərbaycan - Şimali İrlandiya oyunu iyunun 10-da Tofiq Bəhramov adına Respublika stadionunda keçiriləcək.
A.M.
www.oxu.az
"
"“Uçan hollandiyalı” Ruben Lenten Azərbaycanda: Sanki nağıllar aləmində yaşayıram – FOTO + VİDEOİyunun 3 və 4-də əfsanəvi idmançı, kitesurfer Ruben Lenten Azərbaycanda səfərdə olub. Xərçəng xəstəliyinə qalib gələn Lenten öz həyat hekayəsi və istedadı ilə bu günə qədər hər kəsi təəccübləndirməyə davam edir. Bu səbəbdən bir qrup jurnalist Ruben Lentenlə görüşmək üçün Xızı rayonunda yerləşən Şuraabad Kaytsörfing Mərkəzinə yollanıb.

Qeyd edək ki, Azərbaycanda bu idman növünün həvəskarları olsa da, onun haqqında çox adam bilmir. Belə ki, kaytserfinq (kitesurfing) - idmançının lövhə (surfboard) üzərində böyük çərpələngi (kite) dartma təsiri altında suyun üzərində hərəkət etdiyi idman növüdür.


Bu yaxınlarda Aralıq dənizindən Atlantik okeana “hoppanan” Hollandiya əsilli idmançı bildirib ki, 12 yaşından kaytserfinqlə məşğul olmaya başlayıb: “Azərbaycan odlar diyarı və küləklər ölkəsi kimi tanınır. Od və külək mənəm. O səbəbdən mən burada özümü doğma evimdəki kimi hiss edirəm. Azərbaycanda güclü külək çox zaman olur, üstəlik, sizin dəniziniz var, bu, kaytserfinqlə məşğul olmaq üçün ideal şərait yaradır.


Mən sahilyanı bir şəhərdə böyümüşəm (Nordveyk - red.). Uşaq yaşlarımdan kaytserfinqə vurulmuşam, o vaxtdan bu yolu seçmişəm. Mən uçmaq istəyirdim, kaytserfinqlə məşğul olandan sonra küləyi sevməyə başladım”.

R.Lenten bildirib ki, kaytserfinq təxminən 20 il öncə Havay adalarında yaranıb: “Bu idman bir qədər təhlükəli ola bilər, çünki sən təbiətlə mübarizə aparırsan. Lakin mənim fikrimcə, at çapmaq bundan daha təhlükəlidir. Lakin kaytserfinq mənim həyatımdır. Mən sanki nağıllar aləmində yaşayıram. Hər bir insan öz individuallığını göstərmək üçün müəyyən addımlar atır. Bu, mənim emosiyalarımı və enerjimi əks etdirir”. 

Əfsanəvi idmançı qeyd edib ki, 15 yaşından etibarən beynəlxalq yarışlarda iştirak edib, növbəti ildə isə bu idman növü üzrə dünya ikincisi olub: “Növbəti illərdə mən daha böyük nailiyyətlər qazandım. 2005-ci ildə isə “Red Bull King of the Air”in qalibi oldum”.

Ruben bildirib ki, 2015-ci ildə onda xərçəng xəstəliyi aşkarlanıb. Lakin bu, R.Lentenin öz sevimli idmanı ilə məşğul olmasına maneə olmayıb. O, qərar verib ki, xəstəliyi məğlub etməlidir:
“Yoldaşımla “Burning man” festivalına yollanırdıq. Özümü pis hiss etməyə başladım, bir az yeriyən kimi təngnəfəs olurdum. Növbəti günlərdə həkimin yanına getdim. Onlar mənə limfoma (insanın limfa sisteminin xərçəngi) diaqnozu qoydular. Buna inana bilmirdim, ancaq qışqırırdım. Fikirləşdim ki, həyatımın sonudur. Lakin insanlar bunu eşidəndə mənə dəstək olmağa başladılar. Anladım ki, mübarizə aparmalıyam və qalib gəlməliyəm. Xərçəngdən sonra həyatı daha çox sevməyə başladım. Bu tipli xəstəlikdən əziyyət çəkən insanlara demək istəyirəm ki, öz həyatınız üçün mübarizə aparın, təslim olmayın və daha çox gülümsəyin”.

29 yaşlı idmançının sözlərinə görə, onun əvvəllər də Azərbaycan haqqında məlumatı olub: “Azərbaycanda bir çox yerlərdə oldum, yerli əhali ilə görüşdüm və buraya heyran oldum”. 

R.Lenten səfər zamanı yerli idmançılarla da görüşüb: “Görüş zamanı mənə məlum oldu ki, Azərbaycanda ilk kaytserfer 16 il bundan öncə peyda olub. Bildiyimə görə, bu idman növü Azərbaycanda o qədər populyar deyil. Lakin bu, belə olmamalıdır. Azərbaycan küləklər ölkəsidir, belə bir şəraitlə siz ancaq uçmalısınız. Kaytsefinq hər kəs üçündür. Uşaqdan böyüyə qədər”.


Elvin Əhmədov
www.oxu.az
"
"“DÇ-2022” diplomatik münaqişə səbəbindən Qətərdə keçirilməyə bilərFutbol üzrə 2022-ci il dünya çempionatının Qətərdə keçirilməsi Doha və qonşu ölkələr arasında diplomatik münasibətlərin pozulması və sərhədlərin bağlanması səbəbindən təhlükə altına düşüb.
Oxu.Az Report-a istinadən xəbər verir ki, bunu “The Guardian” nəşri yazıb.
Bazar ertəsi birdən-birə Misir, Səudiyyə Ərəbistanı, Bəhreyn, BƏƏ, Liviya və Yəmən daxil olmaqla altı ərəb ölkəsi Qətəri terror təşkilatlarını dəstəkləməkdə və Yaxın Şərqdə sabitliyi pozmaqda ittiham edərək onunla diplomatik münasibətləri dayandırdıqlarını bəyan ediblər.
Bununla əlaqədar olaraq Qətərlə qurudan mövcud olan marşrutlar bağlanıb. Eyni zamanda, Bəhreyn, Səudiyyə Ərəbistanı və BƏƏ Dohaya öz dəniz limanları və hava məkanlarından istifadə etmək qadağası qoyub. Qətər isə bütün ittihamları qətiyyətlə rədd edib.
“DÇ-2022”-nin Qətərdəki Təşkilat Komitəsi məsələ ilə bağlı, hələ ki, rəsmi bəyanat verməyib. Lakin mənbənin məlumatına görə, mundialın keçirilməmə riski olduqca ciddidir.
“Dünya futbol ictimaiyyəti aparıcı turnirlərin fəal şəkildə terrorçuluğu dəstəkləyən ölkələrdə keçirilməməsi fikri ilə razıdır”, – deyə Almaniya Futbol İttifaqının prezidenti Raynxard Qrindel bildirib.
O, bu məsələni UEFA və Almaniya hökuməti ilə müzakirə edəcəyini və “siyasi həll yolu” tapacağını vəd edib.
N.О.
www.oxu.az
"
"Çempionlar Liqasında mövsümün ən yaxşı qolları seçilib – VİDEOUEFA ekspertləri 2016-2017 mövsümündə Çempionlar Liqasının ən yaxşı qollarını seçiblər.
Oxu.Az APA-ya istinadən xəbər verir ki, bu barədə UEFA-nın saytında bildirilir.
“Yuventus”un futbolçusu Mario Mancukiçin final matçında vurduğu qol mövsümün ən yaxşısı olub.
İlk onluq aşağıdakı kimidir:
1. Mario Mancukiç (“Yuventus” – “Real” Madrid 1:4)
2. Kazemiro (“Real” – “Napoli” 3:1)
3. Tomas Dileyni (“Kopenhaqen” – “Brüqqe” 4:0)
4. Aryen Robben (“Bavariya” – “Arsenal” 5:1)
5. Qonsalo İquain (“Monako” – “Yuventus” 0:2)
6. Məsut Özil (“Ludoqorets” – “Arsenal” 2:3)
7. Antuan Qrizmann (“Atletiko” – “Rostov” 2:1)
8. Danni Alves (“Yuventus” – “Monako” 2:1)
9. Kriştianu Ronaldu (“Real” – “Sportinq” 2:1)
10. Aleksis Sançes (“Arsenal” – “Ludoqorets” 6:0).


A.M.

www.oxu.az
"
"Məşhur futbolçu 30 yaşında vəfat edibÇinin “Beynçzin” klubunun yarımmüdafiəçisi Şeyk Tyote 30 yaşında vəfat edib.
Oxu.Az-ın TASS-a istinadən məlumatına görə, Kot-d'İvuar yığmasının futbolçusunun halı məşq zamanı halı dəyişib. Xəstəxanaya çatdırılan futbolçu bir neçə saatdan sonra dünyasını dəyişib. 
Tyote cari ilin fevral ayında İngiltərənin “Nyukasl” klubundan “Beynçzin”ə keçib.
O, müxtəlif illərdə Hollandiyanın “Tvente” və “Roda”, Belçikanın “Anderlext” klubunda oynayıb.
2015-ci ildə  Afrika Millətlər Kubokunun qalibi olub. 
S.B.
www.oxu.az
"
"Azərbaycanlı referi beynəlxalq təyinat alıb – FOTOAzərbaycanlı FİFA referisi Ömər Paşayev ilk dəfə beynəlxalq təyinat alıb.
Oxu.Az-ın AFFA-nın rəsmi saytına istinadən verdiyi məlumata görə, gənc baş hakim 21 yaşadək futbolçulardan ibarət komandalar arasında Avropa çempionatının seçmə mərhələsi çərçivəsində Belarus və San-Marino arasında keçiriləcək görüşü idarə edəcək.
Ona Namiq Hüseynov və Mübariz Haşımov kömək edəcəklər. 4-cü hakim funksiyasını Rəhim Həsənov yerinə yetirəcək.
Qeyd edək ki, oyun iyunun 7-də Minskdə keçiriləcək.



A.M.
www.oxu.az
"
"Türkiyə Super Kuboku matçı Bakıda keçirilə bilər“Beşiktaş” və “Konyaspor” komandaları arasında futbol üzrə Türkiyə Super Kuboku matçı avqustun 6-da Bakıda keçirilə bilər. 
Oxu.Az-ın “Report”a istinadən məlumatına görə, bu barədə “qara qartallar”ın prezidenti Fikrət Orman açıqlama verib.
O bildirib ki, bunu ona “Konyaspor”un prezidenti Ahmet Şan deyib: “Mən Şanı Türkiyə Kubokunu qazanmaları münasibətilə təbrik etdim. O isə Super Kubok matçının Bakıda keçiriləcəyini bildirdi. Soruşdu ki, bundan xəbərin var? Xəbərsiz olduğumu bildirdim”.
Ardıcıl ikinci mövsüm çempion olan “Beşiktaş”ın prezidentinin fikrincə, oyunun Bakıda təşkili çox yaxşı olardı. O, Azərbaycanda oynamaq istədiklərini əlavə edib.
Qeyd edək ki, Türkiyə Super Kuboku qarşılaşmalarının Bakıda keçiriləcəyinə dair iddialar əvvəlki illərdə də ortaya atılıb. Amma bu, heç vaxt gerçəkləşməyib. 
N.О.
www.oxu.az
"
"AFFA növbəti türk futbolçunu milliləşdirdi – FOTO21 yaşadək futbolçulardan ibarət Azərbaycan yığması iyunun 9-dək Avstriyanın Zaltsburq şəhərində təlim-məşq toplanışında olacaq.
Oxu.Az Qafqazinfo-ya istinadən toplanışda iştirak edən futbolçuların siyahısını diqqətinizə çatdırır: Fəhmin Muradbəyli (Neftçi), Sənan Əlizadə (Neftçi), Eltun Turabov (Qarabağ), Mahir Mədətov (Qarabağ), Elgün Uluxanov (Qarabağ), Ehtiram Şahverdiyev (Sumqayıt), Bəhlul Mustafazadə (Sumqayıt), Yusif Nəbiyev (Sumqayıt), Oleq Hüseynov (İnter), Taşkın Sertan (İnter), Vüqar Həsənov (İnter), Əlibəy Məmmədli (İnter), Qismət Alıyev (Qəbələ), İlyas Səfərzadə (Kəpəz), Alen Askerov (NK Novigrad, Xorvatiya), Onur Albayrak (Hobro IK, Danimarka), Budaq Nəsirov (Sportinq, Portuqaliya), Serkan Baloglu (Ştutqart, Almaniya), Mustafa Ozhitay (SSV Ulm 1846, Almaniya).
Qeyd edək ki, Onur Albayrak Danimarkanın “Hobro IK” klubunda oynayan türk futbolçudur.



A.M.
www.oxu.az
"
"Azərbaycanda daha bir beynəlxalq yarışma keçirilə bilər “Biz Azərbaycanda kaytserfinq idman növünün populyaşdırılması üçün beynəlxalq yarışların keçirilməsini müzakirə edirik”.
Oxu.Az xəbər verir ki, bunu Şuraabad Kaytserfinq Mərkəzinin rəhbəri Maks Fraydebeqq jurnalistlərə açıqlamasında bildirib.
M.Fraydebeqqin sözlərinə görə, Azərbaycanda yerli əhali bu idman növünə maraq göstərir.
“Lakin biz Azərbaycanda kaytserfinqin daha populyaşdırması üçün müəyyən addımlar atmağı planlaşdırırıq. Misal üçün bu günlərdə biz kaytserfinq üzrə “King of the Air” beynəlxalq yarışmanın qalibi Ruben Lenteni Azərbaycana dəvət etmişik”.
O bildirib ki, mərkəz 5 ilə yaxın fəaliyyət göstərir:
“İstənilən şəxs öz avadanlığı ilə buraya gəlib kaytserfinqlə məşğul olar bilər. Bunun üçün sadəcə öncədən mərkəzə zəng olunmalıdır. Əsas məsələ havanın küləkli olmasıdır. Bakıdan Şuraabad Kaytserfinq Mərkəzinə 45 dəqiqəyə çatıb, bu idmanla məşğul olmaq mümkündür”.


Elvin Əhmədov

www.oxu.az
"
"Ronaldu ardıcıl 5-ci dəfə Çempionlar Liqasının ən yaxşı bombardiri olubİspaniyanın “Real Madrid” klubunun futbolçusu Kriştianu Ronaldu yenidən Çempionlar Liqasının ən yaxşı bombardiri olub.
Oxu.Az Report-a istinadən xəbər verir ki, portuqaliyalı hücumçu İtaliya “Yuventus”u ilə final matçındakı “dubl” sayəsində aktivindəki qolların sayını 12-yə çatdırıb.
Bununla da 32 yaşlı oyunçu ardıcıl 5-ci, karyerasında 6-cı dəfə turnirin ən məhsuldar oyunçusuna çevrilib. Ümumilikdə isə o, 105 qol vurub ki, bu da Çempionlar Liqası tarixinin ən yaxşı göstəricisidir.
Qeyd edək ki, “Real Madrid” Çempionlar Liqasının final matçında İtaliya “Yuventus”unu böyük hesabla yenib. Qollardan 2-ni Kriştianu Ronaldu vurub. Onun 2-ci qolu karyerasında 600-cü olub.
A.M.
www.oxu.az
"
"İtaliyada ÇL-nin final oyunu zamanı 1000-dən çox insan xəsarət alıb – VİDEOŞənbə günü axşam İtaliyanın Turin şəhərinin mərkəzi meydanında futbol üzrə Çempionlar Liqasının final oyununun kütləvi seyri zamanı 1000-dən çox insan xəsarət alıb.
Oxu.Az Report-a istinadən xəbər verir ki, insanlar təşvişdən yaranan basabas nəticəsində xəsarət alıblar.
Meydanda yerli “Yuventus”la Madridin “Real” klubu arasında final oynunun canlı yayımını təqribən 30 min insan izləyib. İnsident matçın 64-cü dəqiqəsində, “Real”ın “Yuventus”a vurduğu 3-cü qoldan sonra qeydə alınıb. Xaos hələ də məlum olmayan səbəbdən yaranıb.


A.M.

www.oxu.az
"
"“Real Madrid” Çempionlar Liqasının  qalibi oldu  – VİDEOFutbol üzrə Çempionlar Liqasının final matçı keçirilib.
Oxu.Az xəbər verir ki, qarşılaşmada İspaniyanın ""Real Madrid"" və İtaliyanın ""Yuventus"" komandaları üz-üzə gəlib.
Uelsin paytaxtı Kardiffdəki “Millenium” stadionunda təşkil olunmuş matç “kral klubu”nun böyük hesablı qələbəsi ilə yekunlaşıb - 4:1. 
Çempionlar Liqası
Final
 “Yuventus” (İtaliya) – “Real Madrid” (İspaniya) - 1:4
Qollar: Mario Mancukiç, 27 - Kriştianu Ronaldu, 20; 64. Karlos Kazemiro, 61. Marko Assensio, 90
Qırmızı vərəqə: Xuan Kuadrado, 84 (""Yuventus"")
Baş hakim: Feliks Brıx (Almaniya)

E.Ə.
www.oxu.az
"
"Bu gecə dünya bu oyuna baxacaq Bu gün Çempionlar Liqasında (ÇL) 2016/2017 mövsümünün qalibi bəlli olacaq. 
Oxu.Az-ın apasport-a istinadən verdiyi məlumata görə, qitənin ən nüfuzlu klub turnirinin həlledici qarşılaşması Kardiffdə, “Millennium” stadionunda baş tutacaq.
Çempionluq uğrunda İtaliyanın “Yuventus” klubu ilə turnirin son qalibi Madrid “Real”ı üz-üzə gələcək. Bu görüşü çempionların dueli də adlandırmaq olar. Belə ki, həm “qoca sinyora”, həm də “qalaktikos” daxili çempionatı birinci pillədə başa vurub.
Sonuncu dəfə Çempionlar Liqasının 2014/15 mövsümündə üz-üzə rəqiblər yarımfinal mərhələsində qarşılaşmış və yekunda “Yuventus” (2:1, 1:1) adını həlledici görüşə yazdırmışdı. 
“Real” və “Yuventus” 2000-ci ildən bəri qitənin ən mötəbər klub turnirində 8 dəfə üz-üzə gəliblər. Bu görüşlərdən 4-də “Yuventus”, 2-də “Real” qələbə qazanıb, digər 2 oyunda isə heç-heçə qeydə alınıb. 
“Real”ın heyətində Qaret Beyl və Daniel Karvahalın sıraya dönməsi məşqçilər korpusunu sevindirib. Beyl öz ölkəsində keçiriləcək final görüşündə meydana çıxmağı çox istəyir. Lakin baş məşqçi Zinəddin Zidanın ona ilk “11-lik”də yer verib-verməyəcəyi bəlli deyil. İstənilən halda, fransalı çalışdırıcının Beylin xidmətindən yararlanacağı gözlənilir.
“Yuventus”da isə Stefano Sturaro dünənki məşqdə zədələnib. Yarımmüdafiəçinin “Real”a qarşı oynamaq ehtimalı az dəyərləndirilir.
UEFA Çempionlar Liqası
Final
3 iyun
22:45. “Yuventus” (İtaliya) – “Real” (Madrid, İspaniya)
Baş hakim: Feliks Brix (Almaniya)
Z.Q.
www.oxu.az
"
"Məhəmmədrəsul Məcidov Entoni Coşuaya əlcək atıbAzərbaycanın boks üzrə ikiqat dünya çempionu Məhəmmədrəsul Məcidov böyük britaniyalı olimpiya çempionu, peşəkarlar arasında İBF, WBA və İBO versiyaları üzrə kəmər sahibi Entoni Coşuaya mesaj göndərib. 
Oxu.Az-ın məlumatına görə, 31 yaşlı idmançı Report-a açıqlamasında 2011-ci il dünya çempionatının finalında yendiyi Coşua ilə peşəkar rinqdə də döyüşməyə hazır olduğunu bildirib.
Təcrübəli dəri əlcək sahibi deyib ki, britaniyalı rəqibinin bu yaxınlarda ukraynalı Vladimir Kliçkonu da yenərək, hər 3 kəmərə yiyələnməsi onu qorxutmur: 
“İndiyədək Entoni ilə cəmi bir dəfə döyüşmüşəm. Bu da 6 il əvvəl Bakıda keçirilmiş dünya çempionatının finalında baş verib. Həmin vaxt xal hesabı ilə qalib gələrkən, ağlıma da gəlməzdi ki, Coşua peşəkar boksda Kliçkonu məğlub edəcək. Final döyüşüm zamanı özümü düşünürdüm. Qalib gəldim, vəssalam! İndi isə görürəm ki, artırıb, məşqlər edib. Yalnız tərif demək olar. Afərin! Onun Kliçko ilə qarşılaşmasına baxdım. Yaxşı döyüş oldu. Belə döyüşlər peşəkarlar arasında çox az olur. Yenə də onunla görüşmək istərdim. Niyə də yox?! Coşua ilə döyüşməyin əleyhinə deyiləm. Düşünmürəm ki, ondan zəifəm, uduzaram. Hətta günü sabah da döyüşməyə hazıram”.
Rəsulovun fikrincə, hər şey hazırlıqdan asılıdır: 
“Kim yorulmadan hazırlaşırsa, nəticə də verir. Hər kəs öz parametrlərindən istifadə etməlidir. Onun da uca boyu var. Mən isə zədəmi sağaltsam, tam hazırlıqlı olacağam”.
Bununla belə, titullu boksçu bildirib ki, peşəkarlar arasında döyüşməsi üçün Azərbaycan Boks Federasiyasının razılığını almaq lazımdır. O, hazırda yüksək məbləğlər qarşılığında təkliflərin olmasına baxmayaraq, təmsil etdiyi ölkəyə sadiq qalacağını vurğulayıb: 
“Yaxşı təkliflər indi də gəlməkdədir. Yüksək məbləğ verərək, peşəkar boksa keçməyimi istəyirlər. Amma Azərbaycan məni ayağa qaldırıb, maddi və mənəvi dəstək verib. Ona görə də rahatca çıxıb gedə bilmərəm. Nə qədər tələb edəcəklərsə, o qədər qalacağam və Azərbaycan adından döyüşəcəyəm. Öz istəyimlə peşəkar boksa keçməyəcəyəm. Amma razılıq olsa, Azərbaycanı peşəkar boksda təmsil etməyim mümkündür. Hələlik ölkədə məni əvəzləməyə, Avropa və dünya çempionu olmağa qadir ağır çəkili boksçu yoxdur. Getsəm, ən ağır çəkidə heç kim olmayacaq”.
Qeyd edək ki, Məhəmmədrəsul Məcidov 91 kq-dan yuxarı çəki dərəcəsində 2011 və 2013-cü il dünya çempionatlarında qızıl medal qazanıb. O, 2013-cü ildə həm də Avropa çempionu olub. Eyni zamanda Məcidov “Bakı 2017” IV İslam Həmrəyliyi Oyunlarının qalibi, 2012-ci il London Yay Olimpiya Oyunları və “Bakı 2015” I Avropa Oyunlarının bürünc mükafatçısıdır.  
S.B.
www.oxu.az
"
"Şimali İrlandiya yığması Azərbaycanla görüşdən öncə oyunçusunu itirib Şimali İrlandiya milli komandası Azərbaycan yığması ilə keçirəcəyi 2018-ci il dünya çempionatının seçmə qrup matçından öncə futbolçu itkisi ilə üzləşib.
Oxu.Az Report-a istinadən xəbər verir ki, Kreyq Ketkart heyətdən çıxarılıb.
Tibbi müayinə nəticəsində İngiltərə “Uotford”unun müdafiəçinin dizindəki zədənin ciddi olduğu müəyyənləşib. Nəticədə 28 yaşlı futbolçunun, həm Yeni Zelandiya ilə yoldaşlıq, həm də Azərbaycanla rəsmi oyunu buraxması məqsədəuyğun sayılıb.
Qeyd edək ki, Şimali İrlandiya millisi Yeni Zelandiyaya 1:0 hesabı ilə qalib gəlib. Azərbaycanla oyun iyunun 10-da Tofiq Bəhramov adına Respublika stadionunda keçiriləcək.
S.S.
www.oxu.az
"
"Bu gün UEFA Çempionlar Liqasının qalibi müəyyənləşəcəkBu gün futbol üzrə Çempionlar Liqasının final matçı baş tutacaq.  
Oxu.Az xəbər verir ki, Avropanın ən nüfuzlu klub turnirinin həlledici qarşılaşması Uelsin paytaxtında keçiriləcək. 
Çempionluq uğrunda İtaliyanın “Yuventus” klubu ilə turnirin son qalibi Madrid “Real”ı üz-üzə gələcək. Bu görüşü çempionların dueli də adlandırmaq olar. Belə ki, həm “qoca sinyora”, həm də “qalaktikos” daxili çempionatı birinci pillədə başa vurub.
“Real” və “Yuventus” 2000-ci ildən bəri qitənin ən mötəbər klub turnirində 8 dəfə üz-üzə gəliblər. Bu görüşlərdən 4-də “Yuventus”, 2-də “Real” qələbə qazanıb, digər 2 oyunda isə heç-heçə qeydə alınıb.
Komandaların görüşü, tutumu 74,5 min tamaşaçı olan və təbii qazona malik qapalı “Millennium” stadionunda baş tutacaq. Görüşün baş məşqçisi almaniyalı Feliks Brıx təyin edilib. Matç Bakı vaxtı ilə 22:45-də başlayacaq.
 
S.S.
www.oxu.az
"
"Messi öz adına park açır“Barselona”nın hücumçusu Lionel Messi öz adına park açmağa qərara gəlib.
Oxu.Az-ın məlumatına görə, bu barədə “Independent ” nəşri yazır.
Çində salınacaq “Messi Experience Park”ın açılışı 2019-cu ilə nəzərdə tutulub. Parkda 20 atraksion olacaq. 
Bundan əlavə parkın ərazisində futbolçunun karyerası ərzində ən yaxşı anlarını izləmək üçün virtual reallıq eynəyindən istifadə ediləcək.
“Mən ziyarətçiləri idmanla məşğul olmağa ruhlandırmaq istəyirəm. Ümid edirəm ki, onlar parkda olanda məni öz yanlarında hiss edəcəklər”, - Messi deyib.
Qeyd edək ki, 2016/2017 mövsümündə argentinalı hücumçu 55 qol vurub və 11 məhsuldar ötürmə edib. “Barselona ” İspaniya çempionatında yalnız əzəli rəqibi “Real”dan geri qalaraq ikinci yer tutub. Çempionlar liqasında isə kataloniyalılar “Yuventus” a məğlub olaraq mübarizəni dayandırıblar - 0:3.
S.B.
www.oxu.az
"
"Qarabağ atı “Formula 1” yarışını izləməyə “çağırır” – VİDEO“Formula 1”-in Bakı mərhələsinin keçirilməsinə 20 gün qaldığı bir vaxtda “RedBull” komandası yarış üçün yeni çağırış videosu təqdim edib.
Oxu.Az xəbər verir ki, çağırış videosunda Azərbaycanın simvolu sayılan Qarabağ atlarından istifadə olunub. 
Bu at cinsi zəngin xanların vaxtlarından Azərbaycanın simvolu olub. Xanlar bu at cinsini yüksək qiymətləndirir və yalnız böyük minnətdarlığın əlaməti kimi hədiyyə edirdilər. Onlar bu atları Allahın hədiyyəsi hesab edirdilər.
Həmin videoçağırışı təqdim edirik: 

İ.N.
www.oxu.az
"
"Rusiya MOK prezidenti: Azərbaycanın Olimpiya oyunları keçirmək potensialı var“Azərbaycanın beynəlxalq miqyaslı idman yarışlarına necə ciddi hazırlaşdığının şahidi olmuşam. Ona görə də İslam Həmrəyliyi Oyunlarının yüksək səviyyədə keçirildiyinə əminəm”.
Oxu.Az xəbər verir ki, bunu APA-nın Rusiya bürosuna açıqlamasında Rusiya Milli Olimpiya Komitəsinin prezidenti, Rusiya Dövlət Duması sədrinin birinci müavini Aleksandr Jukov bildirib.
“Mən İslam Həmrəyliyi Oyunlarından əvvəl Azərbaycanda olmuşdum. Ölkənizin yarışlara necə ciddi hazırlaşdığını görmüşdüm. Bakıda İlk Avropa Oyunları əsrarəngiz səviyyədə keçdi. Təşkilatçılıq, yarışlar, idman obyektləri, infrastruktur yüksək səviyyədə idi”, - deyə Rusiya MOK prezidenti söyləyib.
A.Jukov Azərbaycanın 2028-ci ildə Yay Olimpiya Oyunlarına namizədliyinin mümkünlüyünü də şərh edib: “Yay Olimpiya Oyunlarını keçirməyə namizədlərin sayı nə qədər çox olsa, o qədər yaxşıdır. O ki qaldı Azərbaycanın namizədliyi məsələsinə, hesab edirəm ki, Azərbaycanın Olimpiya oyunları keçirmək potensialı var. Lakin 2028-ci il üçün indidən nəsə demək hələ tezdir”. 
N.О.
www.oxu.az
"
"Məşhur idmançı avtomobilində huşsuz vəziyyətdə aşkarlandı – VİDEOAmerikalı ulduz qolfçu Tayqer Vuds Floridadakı evinin yaxınlığında avtomobilində huşsuz vəziyyətdə aşkarlanıb.
Oxu.Az Qafqazinfo-ya istinadən xəbər verir ki, idmançı harada olduğunu bilməyib və ayaq üstə durmaqda çətinlik çəkib.
Vuds polislərə həkim resepti ilə istifadə etdiyi bir neçə dərmanın onda əks təsir yaratdığını söyləyib. Alkotester nəticəsində Tayqer Vudsun sərxoş olmadığı müəyyən edilib.
Polis avtomobilinin kamerasına düşən görüntülərdə idmançının düz xətdə yeriyə bilmədiyi görünür. Əlləri qandallanan idmançı araşdırma aparılması üçün polis idarəsinə aparılıb.
Qeyd edək ki, bütün zamanların ən güclü qolfçusu hesab edilən 41 yaşlı idmançı, uzun müddət ən çox qazanan idmançıların siyahısına liderlik etmişdi.

İ.N.
www.oxu.az
"
"Maradonanın əllə vurduğu qolu görməyən hakim dünyasını dəyişib - FOTO - VİDEO1986-cı il dünya çempionatında İngiltərə yığması ilə 1/4 final matçında Argentina milli komandasının futbolçusu Dieqo Maradonanın əllə vurduğu qolu görməyən bolqarıstanlı keçmiş yan xətt hakimi Boqdan Doçev dünyasını dəyişib
Oxu.Az R-sport-a istinadən xəbər verir ki, bu barədə Frans Press agentliyi məlumat yayıb. 
Doçev 80 yaşında dünyasını dəyişib. Qalmaqallı qol 51-ci dəqiqədə qeydə alınıb. Maradona yumruğu ilə topu rəqib qapısına göndərib. Bununla da Argentina 2:1 hesablı qələbə sayəsində yarımfinala yüksəlib. Oyun sonrası mətbuat konfransında əfsanəvi futbolçu topun yarısının başla, yarısının Allahın əli ilə vurulduğunu bildirib.
“Mən Allahın əli barədə danışmağı sevmirəm.  Bütün şayiə, söz-söhbətlərə rəğmən, hər zaman təmiz olmuşam. Bu epizod həyatımı darmadağın etdi. Məni daim ittiham edirlər. Amma heç bir günahım yox idi”, - bunu Doçev keçən il qalmaqallı epizodun 30 illik yubileyi ilə əlaqədar Bolqar televiziyasına verdiyi müsahibəsində deyib.  
Boqdan Doçev 1970-1986-cı illərdə hakim olub. Dieqo Maradonanın qol epizodu ilə bağlı  insidentə görə o, karyerasını başa vurmalı olub. 













N.О.

www.oxu.az
"
"İlqar Qurbanov “Qəbələ”yə keçməsinin səbəbini açıqladı“Mən bunu “Qarabağ” klubunda olarkən də demişəm. Hər kəs çempion olmaq istəyər. Hazırda bu klubun futbolçusuyam. Deməli, onun uğurları üçün çalışacağam. Bu barədə duyğusallığa yer yoxdur”.
“Qarabağ” klubundan əzəli rəqibi olan “Qəbələ”yə keçidi ilə Azərbaycan futbolunun gündəmini zəbt edən İlqar Qurbanov belə deyib. 
Oxu.Az-ın məlumatına görə, 31 yaşlı futbolçu modern.az-a açıqlamasında rəqib komandaya keçməsinin səbəbini açıqlayıb:
“Bu mövsüm yeddi ildir oynadığım “Qarabağ” klubu ilə müqaviləm başa çatdı və müqavilənin uzadılmasına dair yeni təklif almadım. “Qəbələ” klubu ilə ikiillik müqavilə imzaladım. İnşallah, burada yeni uğurlar qazanmaq istəyirəm. Bu klub çox böyük və iddialı klubdur. Klubun rəhbərliyindən də razıyam”. 
Z.Q.
www.oxu.az
"
"“Qarabağ” yeni mövsümün hazırlıqlarına start verdi – FOTO“Qarabağ” Futbol Klubu dünəndən etibarən 2017/18-ci illər mövsümünün hazırlıqlarına start verib. 
Oxu.Az-ın məlumatına görə, mövsümün ilk məşqi günorta saatlarında klubun bazasında olub.
Komandanın baş məşqçisi Qurban Qurbanov mayın 5-i ölkə kubokunun finalından sonra futbolçularına istirahət vermişdi.
İlk məşqdə Dino Ndlovu, Arif Daşdəmirov, Elvin Yunuszadə və əvəzedici heyətin bir neçə futbolçusu iştirak edib. 
Millimizin heyətində olan 8 futbolçu: Rəşad Sadıqov, Bədavi Hüseynov, Maksim Medvedev, Ağabala Ramazanov, Əfran İsmayılov, Qara Qarayev, Rahid Əmirquliyev və Riçard Almeyda, Bosniya və Hersoqovina yığmasına dəvət alan İbrahim Şehiç və U-21 yığmamızın toplanışına dəvət alan Mahir Mədətov, Elgün Uluxanov və Eltun Turabov ilk məşqdə iştirak etməyib. 
Daha bir futbolçumuz Ansi Aqolli isə bir neçə gün sonra komandaya qoşulacaq.














Z.Q.
www.oxu.az
"
"Xumarın hamilə məsələsinə görə işdən qovulduBir neçə müddət öncə Azərbaycan Ağır Atletika üzrə qadınlardan ibarət yığmamızın üzvü Xumar Məmmədova ilə münasibətdə adı hallanan komandanın məşqçisi Kərim Kərimli işindən azad olunub.
Oxu.Az-ın qafqazinfo-ya istinadən verdiyi məlumata görə, dünən o, atletika millisindən qovulub. 
Qeyd edək ki, Xumar Məmmədovanın Kərim Kərimlidən hamilə olduğuna dair iddialar var idi. 
Z.Q.
www.oxu.az
"
"Yığmamız FİFA reytinqində irəlilədiFİFA dünya ölkələri yığmalarının növbəti reytinq siyahısını dərc edib. 
Oxu.Az xəbər verir ki, Azərbaycan milli komandası ötən ayla müqayisədə 11 pillə irəliləyib. 
Hazırda 439 xala malik komanda 76-cı pillədədir.  
E.Ə.
www.oxu.az
"
"Ronaldo Messiyə olan münasibətindən danışdı “Real”ın hücumçusu Kriştianu Ronaldo dünyanın ən güclü futbolçusu adı uğrunda mübarizə apardığı “Barselona”nın forvardı Lionel Messiyə olan münasibətindən danışdı. 
Oxu.Az bu barədə “Çempionat”a istinadən xəbər verir.  
“Mən yaxşı oyunçuları izləməyi sevirəm, Messi isə əla futbolçudur. Əlbəttə, mən onun oyununu böyük zövqlə izləyirəm. Bizim münasibətlərimiz yaxşıdır və bir-birimizə hörmət edirik. Mən onun evinə qonaq getmirəm və biz birgə nahar etmirik. Onu dostum adlandıra bilmərəm, amma Lionel mənim üçün rəqib yox, həmkardır”, - Ronaldonun sözlərini “Fox Sports Argentina”ya istinadən Sport.es sitat gətirib.  
N.О.
www.oxu.az
"
"Kaytserfinq üzrə çempion Azərbaycana gəlir – VİDEO Kaytserfinq üzrə çempionatın qalibi məşhur atlet Ruben Laten Azərbaycana gəlir.  
Oxu.Az xəbər verir ki, idmançı səfər zamanı kayt-serferlər ilə görüşəcək, ustad-dərsi keçəcək və onlar arasında yarışma keçirəcək. 
3-4 iyun tarixlərində baş tutacaq səfər zamanı Şurabadda (Xaçmaz) Kaytserfinq mərkəzində Azərbaycanda bu idmana yeni qədəm qoyanlar və təcrübəli kayt-serferlər üçün “açıq qapı” günü olacaq, arzu edənlər burada Ruben Lentendən kaytserfinq üzrə seminar dinləyə biləcəklər. 
Kaytserfinq  - idmançının lövhə üzərində kiçik paraşütün dartma təsiri altında hərəkət etdiyi idman növüdür. 


E.Ə.

www.oxu.az
"
"Braziliyada qapıçı taksiyə minərək stadionu tərk edib – VİDEOBraziliyanın “Fiqeyrense” klubunun qapıçısı Fabio Qosalves “Boa”ya qarşı oyunda buraxdığı iki qola görə kədərlənib və fasilədə taksiyə minərək stadionu tərk edib.
Oxu.Az Report-a istinadən xəbər verir ki, bu barədə “Globo Esporte” nəşri yazıb.
Qonsalves komandadakı debüt oyununda çıxışda səhvə yol verərək kuryoz qol buraxıb. O, rəqib futbolçunun meydanın mərkəzindən vurduğu topu tuta bilməyib və matçda hesab açılıb. Qapıçı daha bir qolu isə penaltidən buraxıb.
Nəşr yazır ki, futbolçu fasilə zamanı taksiyə minərək şəxsi işlərinin dalınca gedib və bir daha kluba geri qayıtmayıb. Bundan sonra komanda rəhbərliyi 38 yaşlı qolkiperlə müqaviləni pozmaq qərarına gəlib.
Matç 2:0 hesabı ilə “Boa” klubunun xeyrinə başa çatıb.


A.M.

www.oxu.az
"
"Türkiyə kubokunun qalibi məlum olub – VİDEOTürkiyə kubokunun final oyunu keçirilib.
Oxu.Az-ın APA-ya istinadla məlumatına görə, həlledici görüşdə “İstanbul Başakşehir”lə “Konyaspor” üz-üzə gəlib.
Oyunun əsas və əlavə vaxtı 0:0 hesabı ilə başa çatıb. Penaltilər seriyasında isə “Konyaspor” daha dəqiq olub və mükafatı qazanıb. Qeyd edək ki, “Konyaspor” tarixində ilk dəfə olaraq Türkiyə kubokunun qalibi olub.
Türkiyə Kuboku
”İstanbul Başakşehir” -  “Konyaspor” - 0:0
Penaltilər seriyası: 1:4


 

A.S.
www.oxu.az
 
"
"“Ferrari”nin sürücüsü het-trikə imza atdı – VİDEO“Ferrari” komandasının finlandiyalı sürücüsü Turin şəhərində keçirilən xeyriyyə futbol qarşılaşmasının ən məhsuldar oyunçusu olub – matçda Skuderiya bütün sürücüləri ilə təmsil edilib.
Oxu.Az F-1.az-a istinadən bildirir ki, hər il İtaliyada La Partita del Cuore (“Ürəklərin oyunu”) adlı xeyriyyə futbol matçı təşkil olunur. Adətən bu oyunda İtaliyanın tanınmış idmançılarından təşkil olunmuş futbol komandası yerli ulduzlardan, musiqiçilərdən, aktyorlardan təşkil edilmiş komandaya qarşı oynayır.
Bu dəfə Turin şəhərində “Juventus” komandasının stadionunda baş tutan oyunda komandalardan birinin şərəfini “Ferrari”nin sürücüləri – Sebastyan Fettel, Kimi Rəykkönen və Antonio Covinatsi qoruyublar. Skuderiyanın sürücülərindən Kimi daha aktiv olub – 2007-ci ilin dünya çempionu hesabına 3 qol yazıb.
Finlandiyalı sürücü 23-cü dəqiqədə komandasını hesabda önə çıxarıb.
Ümumiyyətlə, Kimi oyun zamanı çox yaxşı əhval-ruhiyədə olub, təbəssümü üzündən əskik olmayıb. Monakoda 100%-lik qələbəni əldən verdikdən sonra onu belə görmək Kiminin azarkeşlərini sevindirib.
Alessandro Del Pyero, Pavel Nedved, Edqar Devids kimi keçmiş futbolçuların, Eros Ramazotti kimi ulduzun çıxış etdiyi oyun 5:5 hesabı ilə başa çatıb. Oyunu tribunalardan 42 min tamaşaçı izləyib. Oyundan əldə olunan 2.5 milyon avro vəsait onkoloji xəstəliklərlə mübarizə fonduna köçürülüb.
Qeyd edək ki, Monako yarışından sonra Kiminin Sebastyan Fettellə münasibətləri soyuq görünsə də, matç zamanı bir-birinə qarşı çox mehriban olublar.
Oyunun maraqlı anlarını aşağıdakı videodan izləmək olar:

S.B.
www.oxu.az
"
"Dünyanın ən bahalı klubu müəyyən edildiİngiltərənin “Mançester Yunayted” klubu KPMG auditor şirkətinin versiyasına görə dünyanın ən bahalı futbol klubu olub.
Oxu.Az TASS-a istinadən xəbər verir ki, bu barədə təşkilatın rəsmi saytında məlumat yayılıb. 
Şirkətin versiyasına görə, ingilis klubunun dəyəri 3,186 avro həcmində qiymətləndirilib.  
“Mançestr Yunayted” keçən il birinci yeri bölüşdüyü ispan “Real”ını geridə qoyub (3,057 milyard avro). Üçüncü yerə mütəxəssislər 2,8 milyard avro ilə ispan “Barselona”sını layiq görüblər. 
Daha sonra reytinqdə azalma prinsipi ilə Almaniya “Bavariya”sı (2,5 milyard avro), İngiltərənin “Mançestr Siti” (2,04), “Arsenal” (2,02), “Çelsi” (1,7), “Liverpul” (1,4), İtaliyanın “Yuventus” (1,3) və İngiltərənin “Tottenhem” (1,04) klubları yer alır. Cədvəldə son yeri 196 milyon avro həcmində dəyərləndirilən Fransanın “Marsel” klubu tutur. 
N.О.
www.oxu.az
"
"Arif Rəhimov “Formula 1”-in xərclərindən danışdı Məlum olduğu kimi, 23-25 iyun tarixlərində Bakı ikinci dəfə “Avtoidmanın kraliçası”na ev sahibliyi edəcək. “Baku City Circuit”un (BCC) icraçı direktoru Arif Rəhimov Azərbaycanda “Formula 1” yarışlarına çəkilən xərclərdən danışdı. 
Oxu.Az bu barədə haqqin.az-a istinadən xəbər verir. 
“2016-cı ildə pit-stop binanın ucaldılmasına və yolun hazırlanmasına 80 milyon dollar sərf edilib. Bu və gələn il quraşdırma və sökülmə işlərinə 15 milyon dollar sərf edəcəyik”, - Arif Rəhimovun sözlərini “Sport360” sitat gətirib.
BCC rəhbəri xatırladıb ki, asfaltın çəkilməsinə keçən il 12 milyon dollar xərclənib.
“Şəhər yolları elədir ki, burada öncədən xərcləri proqnoz etmək çətindir”, - Arif Rəhimov əlavə edib.  
O bildirib ki, Bakıda “Formula 1”-i keçirməzdən öncə ciddi dəyərləndirmə işi aparılıb. 
“Biz Azərbaycan iqtisadiyyatını stimullaşdırmaq, turizmi inkişaf etdirmək və ölkəmizi dünyada məşhur etmək üçün nə edə biləcəyimizi düşünürdük. Hesablamalar aparıldı və birlikdə “Formula 1”-in bu yolda doğru istiqamət olduğu qərara alındı”.
Dövlət dəstəyi alındıqdan və lazımi vəsait ayrıldıqdan sonra yarışın hansı trasda keçiriləcəyi barədə müzakirələr başladı.  
“Biz “Formula 1” üçün trasları dizayn edən alman dizayneri German Tilke ilə əməkdaşlığa başladıq. “Formula 1” ilə müqavilə imzalamadan öncə, trasa dair ideyalar təqdim etmək lazımdır. Bu səbəbdən də müqaviləyə imza atmazdan 6 ay öncə bizdə trekin ilkin layihəsi var idi”, - A.Rəhimov sözünə davam edib.

Tilke bu minillikdə “F1” təqviminə daxil olan bütün trasların dizayneri olması ilə məşhurdur. Bununla yanaşı şəhər şəraitində trası planlamaq daha mürəkkəbdir. 
“Azərbaycanlılar mənə yarışı Bakıda keçirmək istədiklərini bildirdilər, - Tilke xatırlayır. – Daha sonra onlar yarışı bu küçələrdə keçirmək olarmı deyə soruşdular. Tras tikmək üçün boş torpaq sahəsinin olması başqa məsələdir, amma əgər söhbət olan şəraitə uyğunlaşmaq lazım gələn şəhərdən gedirsə bu artıq tam başqa məsələdir. Əlbəttə bu mühəndis və dizaynerlərdən ibarət böyük komandanın işi idi. İdeya qəbul edildi və detallar üzərində işləmək lazım idi. Hər zaman həll edilməsi tələb olunan çoxsaylı problemlər meydana çıxır. Şəhər şəraitində binanı sökə bilməzsiniz”.
“Formula 1” rəhbərliyi ilə müqaviləni Azərbaycan “5+5” sxemi üzrə 10 il müddətinə imzalayıb. Bu isə o deməkdir ki, ölkə 2020-ci ildən sonra yarışların keçirilməsindən imtina edə bilər. 
Azərbaycanın yarışların keçirilməsi hüququnu əldə etmək üçün “Formula 1”-in rəhbərliyinə ödədiyi məbləğ rəsmi olaraq açıqlanmır. Müxtəlif mənbələrdə rəqəmlər 40 milyondan 80 milyon avro arasında dəyişir.  
S.B.
www.oxu.az
"
"Avropa çempionatının təqvimi açıqlanıbKişi boksçular arasında Ukraynanın Xarkov şəhərində keçiriləcək Avropa çempionatının təqvimi dəqiqləşib.
Oxu.Az APA-ya istinadən xəbər verir ki, Azərbaycan millisinin də iştirak edəcəyi yarışda iyunun 16-20-də ilkin döyüşlər baş tutacaq.
“Lokomotiv” İdman Sarayında təşkil olunacaq çempionatda iyunun 21-də 1/4 final mərhələsinin görüşləri keçiriləcək. Ardınca 1 gün istirahət edəcək boksçular yarımfinal qarşılaşmalarına çıxacaqlar. Bu döyüşlər iyunun 23-nə təsadüf edəcək. Yarışın son günündə - iyunun 24-də isə qaliblərin adları bilinəcək.
Qeyd edək ki, 10 çəki dərəcəsi üzrə keçiriləcək Avropa çempionatında 44 ölkədən 400-dək idmançının iştirakı gözlənilir.
A.M.
www.oxu.az
"
"Azərbaycanlı futbolçu vəfat edib – YENİLƏNİBDünən Qazax rayonunun Xanlıqlar kəndində yaşayan keçmiş futbolçu Qoşqar Sarıyevin vəfat etməsi ilə bağlı bəzi məqamlar üzə çıxıb.
Oxu.Az lent.az-a istinadən xəbər verir ki, uzun illər “Göyəzən” futbol klubunda çıxış edən və komandanın kapitanı olan Qoşqar Sarıyev səhhəti ilə əlaqədar futbolu tərk edəndən sonra mağazada satıcılıq edirmiş. O, doğma kəndində qablaşdırılan bulaq sularının satışı ilə məşğul olan mağazada işləyirmiş.
Bildirilir ki, Qoşqar Sarıyevin ürəyindəki problemlər son illərdə daha da artıb və onun gündəlik həyatına təsir edib. Maraqlıdır ki, onun ata-anası da məhz bu xəstəlik nəticəsində vaxtsız vəfat edib.
Q.Sarıyev ailəli olub, 2 övladı var. Onun həyat yoldaşı tibb bacısı işləyir.
08:33
Qazaxda futbolçu ürək tutmasından dünyasını dəyişib.
Oxu.Az-ın APA-ya istinadla verdiyi məlumata görə, rayonun Xanlıqlar kənd sakini, ürək xəstəliyindən əziyyət çəkən, 1980-ci il təvəllüdlü Sarıyev Qoşqar Nadim oğlunun səhhəti mayın 30-da kəskin pisləşib. O, Qazax Müalicə Diaqnostika Mərkəzinə aparılarkən yolda dünyasını dəyişib.
Qeyd edək ki, Q.Sarıyev Qazağın “Göyəzən” futbol komandasının oyunçusu olub.
A.S.
www.oxu.az
"
"Dünyanın ən populyar idmançıları – SİYAHIİspaniyanın “Real Madrid” klubunun futbolçusu Kriştianu Ronaldo dünyanın ən məşhur insanı sayılıb.
Oxu.Az Report-a istinadən xəbər verir ki, ESPN-in apardığı araşdırma nəticəsində portuqaliyalı hücumçu basketbolçu Lebron Ceyms və “Barselona”nın forvardı Lionel Messini üstələyib.
İdmançıların populyarlığı xüsusi formulla müəyyənləşdirilib. Bu zaman gəlirlər, sosial şəbəkələrə təsir və “Google” axtarış sistemindəki sorğular nəzərə alınıb. İlk 100-lükdə hamıdan çox - 38 nəfər futbolu təmsil edir. Onların 1/3-i isə İngiltərə Premyer Liqasındandır.
Dünyanın ən populyar idmançıları (ilk 10-luq):
1. Kriştianu Ronaldo (futbol)
2. Lebron Ceyms (basketbol)
3. Lionel Messi (futbol)
4. Roje Federer (tennis)
5. Fil Mikelson (qolf)
6. Neymar (futbol)
7. Useyn Bolt (atletika)
8. Kevin Dürant (basketbol)
9. Rafael Nadal (tennis)
10. Tayger Vuds (qolf)
A.M.
www.oxu.az
"
"FİFA Almeydanın Azərbaycan millisində oynamasına razılıq verdiFİFA-nın müvafiq komitəsi AFFA-nın “Qarabağ”da çıxış edən futbolçu Riçard Almeydanın milli komandada oynamaqla bağlı müraciətinə baxıb.
Oxu.Az-ın AFFA-nın rəsmi saytına istinadən məlumatına görə, məsələnin həlli mövcud qaydalara uyğun olaraq AFFA-nın səlahiyyətinə verilib. 
AFFA rəhbərliyinin bu məsələ ilə bağlı müsbət qərarı millinin baş məşqçisinin nəzərinə çatdırılıb.
Qeyd edək ki, hazırda Riçard Almeyda Avstriyada təlim-məşq toplanışında olan Azərbaycan millisinin düşərgəsindədir. Əslən braziliyalı yarımmüdafiəçi iyunun 10-da Şimali İrlandiyaya qarşı 2018-ci il dünya çempionatının seçmə qrup matçında meydana çıxa bilər.
E.Ə.
www.oxu.az
"
"Bakıda dünya çempionu özünü 10-cu mərtəbədən atdıBakının Binəqədi rayonunda intihar hadisəsi baş verib. Hadisə 8-ci mikrorayonda Əcəmi Naxçıvani küçəsində yerləşən yeni tikililərin birində qeydə alınıb.
Oxu.Az xəbər verir ki, hadisə şahidlərinin unikal.org-a verdiyi məlumata görə,1997-ci il təvəllüdlü İftixar Taleh oğlu Məhərrəmov anası ilə mübahisə edərək özünü yaşadığı binanın 10-cu mərtəbəsindən atıb. 
Hadisə yerində hüquq-mühafizə orqanlarının əməkdaşları araşdırma aparır.
Yaxınlarının dediklərinə görə, İ.Məhərrəmov budo idman növü üzrə Dünya və Avropa çempionudur.
E.Ə.
www.oxu.az
"
"ABŞ-da beysbol matçında dava – VİDEO  ABŞ-da “San Francisco Giants” və “Washington Nationals” beysbol komandalarının matçı zamanı idmançılar arasında kütləvi dava olub. 
Oxu.Az bu barədə The New York Times-a istinadən xəbər verir. 
Davanı Vaşinqton komandasının üzvü Brays Harper salıb, səbəb isə digər kollektivin oyunçusu Hanter Striklendin ona vurduğu zərbə olub. 
Kadrlarda Harperin dəbilqəni kənara ataraq Striklendə tərəf qaçması görünür, daha sonra idmançılar bir-birinin üzünə zərbələr vururlar. Bir neçə saniyə sonra hər iki komandanın idmançıları arenaya çıxır və kütləvi dava başlayır. 
Matç yalnız oyunçular sakitləşdirildikdən sonra davam edib. Görüşün qalibi 3:0 hesabı ilə “Washington Nationals” olub.


Brays Harper və Hanter Striklend from Oxu.Az on Vimeo.

S.S.
www.oxu.az
"
"“Qəbələ” 8 futbolçunu komandadan uzaqlaşdırıb – RƏSMİYeni mövsümün transfer çalışmalarına start verən “Qəbələ” 8 futbolçu ilə yollarını ayırıb.
Oxu.Az-ın klubun rəsmi saytına istinadən məlumatına görə, Daniel Subotiç, Rafael Santos, Rəşad Sadiqov, Məhəmməd Mirzəbəyov, Teo Uiks, Sergey Zenyov, Rəşad Eyubov və Nika Kvekveskiri 2017-2018-ci illər mövsümündən “qırmızı-qaralar”ın formasını geyinməyəcək.
2014-cü ilin əvvəlində transfer olunan Santos “Qəbələ”də keçirdiyi 4 mövsümdə 104 matça 2 qol vurub. Müdafiəçi Premyer Liqada 72 (2 qol), kubokda 12, Avropa Liqasında 20 matça çıxıb. Braziliyalı legioner “qırmızı-qara” formada Premyer Liqanın 1 gümüş və 3 bürünc mükafatını qazanıb.
2015-ci ilin əvvəlindən “Qəbələ”də çıxış edən Sadiqov 1 gümüş və 2 bürünc medala yiyələnib. 91 oyunda 2 qol vuran Rəşad çempionatda 61 (1 qol), kubokda 8 (1 qol), Avropa Liqasında 22 görüş keçirib.
2015-ci ilin yayında heyətə cəlb olunan Zenyovla Mirzəbəyov son iki mövsümdə çempionatın gümüş və bürünc medalına sahib çıxıb. Bu iki ildə estoniyalı hücumçu 80 qarşılaşmada 14 qol vurmağı bacarıb. O, Premyer Liqada 47 (8 qol), kubokda 6, Avropa Liqasında 27 (6 qol) oyunda şans qazanıb. Qol hesabını açmayan Azərbaycan yığmasının müdafiəçisi 62 görüşdə meydana çıxıb. Dağıstan əsilli futbolçu 46 çempionat, 5 kubok və 11 avrokubok görüşünün iştirakçısı olub.
2016-cı ilin əvvəlində heyətə qoşulan Eyubov da son iki çempionatın medallarını qazanıb. 41 matçda 5 qol vuran yarımmüdafiəçi çempionatda 25 (3 qol), kubokda 8 (2 qol), avrokubokda 8 dəfə meydana çıxıb.
Başa çatan mövsümün gedişində komandaya qoşulan Subotiç 2013-2014-cü illərdə qazandığı bürünc medala gümüşü əlavə edib. 48 oyunda 19 qola sevinən hücumçu Premyer Liqada keçirdiyi 40 matçda 15, kubokda isə 8 görüşdə 4 dəfə fərqlənib.
Ötən ilin yayında “Qəbələ”yə qoşulan Uikslə Kvekveskiri isə komandada bir mövsüm keçiriblər. Onlar çempionatın gümüş mükafatçılarıdır. Gürcüstanlı yarımmüdafiəçi 29 matçdan 14-nü çempionat, 4-nü kubok, 11-ni Avropa Liqasında keçirib və yeganə qolu qitə miqyaslı turnirə təsadüf edib. 33 qarşılaşmada 7 qol vuran liberiyalı da məhsuldarlığı avrokuboklarda göstərib – 12 oyunda 5 top. O, çempionatda 16 (2 qol), kubokda 5 görüşə çıxıb.
“Qəbələ” İdman Klubu bu futbolçulara “qırmızı-qara” forma ilə keçirdiyi oyunlara və qazanılan qələbələrdəki payına görə təşəkkür edir, gələcək karyeralarında yeni-yeni uğurlar arzulayır.
Qeyd edək ki, gedənlərdən Rəşad Sadiqov ""Zirə""yə, ""Rəşad Eyubov ""Sumqayıt""a, Nika Kvekveskiri isə Qazaxıstan ""Tobol""una keçib.
A.M.
www.oxu.az
"
"“Barselona”nın yeni baş məşqçisi məlum olubErnesto Valverde “Barselona”nın yeni baş məşqçisi təyin edilib.
Oxu.Az-ın APA-ya istinadla məlumatına görə, bunu klubun prezidenti Xosep Bartomeu bəyan edib.
53 yaşlı Ernesto Valverde 2013-2017-ci illərdə Bilbaonun “Atletik” komandasına rəhbərlik edib.
Qeyd edək ki, “Barselona”nın baş məşqçisi Luis Enrike mövsum başa çatdıqda klubu tərk edəcəyini əvvəlcədən bildirmişdi. 
A.S.
www.oxu.az
 
"
"Totti karyerasını göz yaşları ilə bitirdi – VİDEOİtaliyanın “Roma” komandasının kapitanı və klub tarixi ərzində ən yaxşı bombardiri Françesko Totti bazar günü, mayın 28-də, vida matçına çıxıb. 
Oxu.Az-ın məlumatına görə, stadionda toplaşan azarkeşlər “Roma İmperatoru” ilə birlikdə göz yaşlarını saxlaya bilməyiblər.
“Cenoa” klubuna qarşı matç romalıların 3:2 hesablı qələbəsi ilə yekunlaşıb.
“Ümid edirdim ki, bu gün heç vaxt olmayacaq. Siz məni çətin vaxtlarımda dəstəklədiniz, buna görə hər birinizə təşəkkür edirəm. Mən dəli kimi ağlayıram. Bu illəri yaddan çıxartmaq olmaz”, - Totti stadionda azarkeşlərə müraciətində deyib.
Qeyd edək ki, F.Totti 1993-cü ildə “Roma”nın heyətində ilk oyununa çıxıb. 24 il ərzində o klubun heyətində 770 oyuna çıxıb və 360 qol vurub. İtaliya çempionu adını qazanıb, iki dəfə ölkə Kuboku və Superkubokuna sahib çıxıb.
2006-cı ildə Totti İtaliya yığmasının heyətində dünya çempionatının qızıl medalını qazanıb. Ümumilikdə milli komandada 58 matçda iştirak edib və doqquz qol vurub.

S.B.
www.oxu.az
"
"Messi dördüncü dəfə “Qızıl buts”a sahib çıxdı“Barselona”nın lideri Lionel Messi 2016/2017 mövsümünün yekunlarına əsasən “Qızıl buts” mükafatına layiq görülüb.
Oxu.Az-ın məlumatına görə, mükafat Avropa liqalarında rəqib qapılarına ən çox qol vuran futbolçuya verilir.
Argentinalı hücumçu ötən mövsüm İspaniya çempionatında 37 dəfə fərqlənib. İkinci yerdə qərarlaşan “Sportinq”in futbolçusu Bas Dost 34, üçüncü pillənin sahibi Dortmundun “Borussiya” klubunun oyunçusu Pyer-Emerik Obameyyanq isə 31 dəfə rəqib qapılarına yol tapıb.
Qeyd edək ki, L.Messi “Qızıl buts” mükafatını dördüncü dəfədir ki, qazanır. Hücumçu bundan əvvəl 2010, 2012 və 2013 illərdə Avropanın ən məhsuldar futbolçusu olub.
S.B.
www.oxu.az
"
"""Beşiktaş"" 15-ci dəfə Türkiyə çempionu oldu""Beşiktaş"" klubu tarixində 15-ci dəfə Türkiyə çempionu olub.
Oxu.Az Report-a istinadan xəbər verir ki , Şenol Günəşin baş məşqçisi olduğu komanda ardıcıl ikinci mövsüm qızıl medalları Super Liqada sona 1 tur qalmış təmin edib.
XXXIII turda ""Qaziantepspor""un qonağı olan ""qara qartallar"" 4:0 hesablı qələbəyə nail olub. Bununla da xallarını 74-ə çatdıran ""Beşiktaş"" ən yaxın izləyicisi ""Başakşehirspor""u 4 xal geridə qoyub.
Qeyd edək ki, ""Beşiktaş"" 2017-2018 mövsümündə mübarizəyə birbaşa Çempionlar Liqasının qrup mərhələsindən başlayacaq.
www.oxu.az
 
"
"""Zenit""in baş məşqçisi Mirça Luçesku istefaya göndərildiMirça Luçeski Rusiyanın ""Zenit"" futbol komandasının baş məşqçi postundan istefaya göndərilib. 
Oxu.Az Report-a istinadən xəbər verir ki, Direktorlar Şurası rumıniyalı mütəxəssislə müqavilənin vaxtından əvvəl pozulmasına qərar verib.
Onu Roberto Mançininin əvəzləyəcəyi gözlənilir. Artıq klubun yeni prezidenti Sergey Fursenko italiyalı mütəxəssislə müqavilənin detallarını razılaşdırıb.
Qeyd edək ki, Mirça Luçesku ""Zenit""ə 2016-cı il mayın 24-də baş məşqçi təyin olunub. 72 yaşlı mütəxəssis komandaya Rusiya Super Kubokunu qazandırıb. Sankt-Peterburq təmsilçisi Avropa Liqasında ""pley-off""da mübarizəni dayandırıb, Premyer Liqada isə bürünc medalla kifayətlənib. 
www.oxu.az
 
"
"Monako Qran-prisinin qalibi məlum olub“Formula-1” Monako Qran-prisinin qalibi “Ferrari” komandasının alman pilotu Sebastyan Fettel olub.
Oxu.Az APA-ya istinadən xəbər verir ki, ikinci yerin sahibi S. Fettelin komanda yoldaşı Kimi Raykkonen, üçüncü yerin sahibi “Red Bull” komandasının avstraliyalı pilotu Daniel Rikkyardo olub.
S. Fettel 16 ildən sonra Monako Qran-prisində “Ferrari” komandasına qələbə qazandırıb.
“Formula-1”-in növbəti mərhələsi iyunun 9-dan 11-dək Kanadada keçiriləcək.
A.M.
www.oxu.az
"
"Almaniya Kubokunun qalibi məlum olub – VİDEODortmundun “Borussiya” klubu Almaniya Kubokunun finalında “Ayntraxt”ı məğlub edib.
Oxu.Az Report-a istinadən xəbər verir ki, Berlinin “Olimpiaştadion” stadionunda keçirilən görüş 2:1 hesabı ilə başa çatıb.
Bu, “Borussiya”nın 4-cü kuboku olub.
Almaniya Kuboku. Final
“Ayntraxt” – “Borussiya” - 1:2
Qollar: 0:1 – Dembele – 8, 1:1 – Rebiç – 29, 1:2 – Obameyyanq – 67 (pen).


A.M.

www.oxu.az
"
" “Barselona” ardıcıl üçüncü dəfə İspaniya Kubokunu qazanıb – VİDEO“Barselona” İspaniya Kubokunun final matçında “Alaves”i məğlub edib.
Oxu.Az Report-a istinadən xəbər verir ki, Madridin “Visente Kalderon” stadionunda keçirilən görüş 3:1 hesabı ilə başa çatıb.
Bununla da “Barselona” ardarda üçüncü dəfə, ümumilikdə isə rekord sayda – 29 dəfə İspaniya Kubokunun qalibi olub.
Luis Enrike Kataloniya klubunun sükanı arxasında son oyununu keçirib. O, üç il ərzində komanda ilə 9 titul qazanıb.
İspaniya Kuboku. Final
“Barselona” – “Alaves” - 3:1
Qollar: 1:0 – Messi – 30, 1:1 – Bernar Fransua – 33, 2:1 – Neymar – 45, 3:1 – Alkaser – 45+3


A.M.

www.oxu.az
"
"Azərbaycan akademik avarçəkəni Avropa çempionatında finala yüksəlibAzərbaycan akademik avarçəkəni Aleksandr Aleksandrov Çexiyanın Raçitse şəhərində keçirilən Avropa çempionatında finala yüksəlib. 
Oxu.Az xəbər verir ki, 27 yaşlı idmançı bu nailiyyətə 1 nəfərlik qayıqla (M1X) 2000 metr məsafəyə yürüşdə imza atıb.
Aleksandrov təsnifat mərhələsində finişə 7 dəqiqə 12,350 saniyəyə 5-ci çatıb. Bundan sonra təsəlliverici mərhələyə qatılan təcrübəli avarçəkən 7 dəqiqə 9,740 saniyə nəticə ilə növbəti mərhələyə adlayıb. Bu gün baş tutan yarımfinalda isə o, 7 dəqiqə 2,610 saniyə göstərici ilə yenə ikinci olub. 
Nəticədə Azərbaycan təmsilçisi xorvatiyalı Damir Martin (07:00.360) və fransalı Uqo Buşeronla (07:02.970) birgə həlledici mərhələdə iştirak hüququna yiyələnib. Digər yarımfinal yürüşündə isə ilk üç yeri çexiyalı Ondrey Sinek (06:54.080), belaruslu Stanislav Şerbaçenya (06:55.550) və almaniyalı Tim Ole Naske (06:57.010) tutub.
Beləliklə, 6 akademik avarçəkənin iştirakı ilə final yürüşü mayın 28-də Bakı vaxtı ilə saat 16:03-də başlanacaq.
E.Ə.
www.oxu.az
"
"Kamran Ağayev Rusiya Premyer Liqasında çıxış edə bilərFutbol üzrə Azərbaycan milli komandasının klubsuz qalan qapıçısı Kamran Ağayevin Rusiya Premyer Liqasında çıxış etmə variantı yaranıb. 
Oxu.Az-ın Report-a istinadən məlumatına görə, 31 yaşlı qapıçı “Amkar” klubunun maraq dairəsindədir.
Hazırda Ağayev Avstriyada hazırlıq keçən yığmanın düşərgəsindədir. Perm təmsilçisinin skautları da məhz orada təcrübəli oyunçunu izləyiblər. Artıq klubla qapıçının meneceri arasında danışıqların getdiyi və bu transferin baş tutma ehtimalının böyük olduğu bildirilir.
Ağayev aprelin 17-də Portuqaliyanın “Boavişta” klubu ilə müqaviləsini pozub. “Amkar”ın isə 3 qapıçısı var ki, bunlar təcrübəli Dmitri Xomiç və Aleksandr Budakovla 22 yaşlı Denis Vamboltdur. Əksər oyunlarda qapını Xomiç qoruyub. Perm komandası 30 oyunda qapısında 29 qol görüb.
Qeyd edək ki, “Amkar” 2016-2017 mövsümünü 35 xalla 10-cu pillədə başa vurub. Komandanın baş məşqçisi Hacı Hacıyevdir. Dağıstanlı mütəxəssis 1983 - 1985-ci illərdə “Neftçi”də çalışıb. H.Hacıyev 2010-2011-ci illərdə “Anji”nin sükanı arxasında olduğu vaxt hazırda AFFA Məşqçilər Komitəsinə rəhbərlik edən Vaqif Sadıqov onun köməkçisi olub.
S.B.
www.oxu.az
"
"Kişi voleybolçularımızdan biabırçı məğlubiyyətlərKişi voleybolçulardan ibarət Azərbaycan milli komandası Fransanın Lion şəhərində keçirilən “DÇ-2018”-in seçmə mərhələsində iştirak edir. 
Oxu.Az “Qafqazinfo”-ya istinadən xəbər verir ki, qrupda ev sahibi Fransa, Ukrayna, İslandiya, Türkiyə və Almaniyaya rəqib olan yığmamız artıq ilk 3 oyununu keçirib. 
İslam Həmrəyliyi Oyunlarında gümüş medal qazanan komandamız hər 3 matçda biabırçı şəkildə uduzub. Onlar ilk matçda Türkiyə, ikinci oyunda Almaniya, ardınca isə Ukraynaya 0:3 hesabı ilə məğlub olublar.
E.Ə.
www.oxu.az
"
"Rəsul Çunayev daun sindromlu uşaq üçün ustad dərsi keçdi – VİDEO Dünya kubokunun sahibi, yunan-Roma üslubunda güləşən məşhur azərbaycanlı idmançı Rəsul Çunayev “Instagram” hesabında təsirli video paylaşıb. 
Oxu.Az 1news.az-a istinadən xəbər verir ki, Çunayev “Bakı-2017” İslam Həmrəyliyi Oyunlarının səfirləri və “Grassroots” proqramları çərçivəsində xüsusi uşaq üçün təlim ustad dərsi keçib.
Güləşçi uşağa bir neçə peşəkar fənd nümayiş etdirib.   
“Daun sindromlu uşaqlar mənim ən yaxın dostlarımdır. Mənim ilk şagirdim”, - bu sözləri Çunayev videoçarxa şərh olaraq yazıb. 

İ.N.
www.oxu.az
"
"“Kəpəz” 3 legioneri ilə yollarını ayırıb“Kəpəz” klubu 3 futbolçu ilə yollarını ayırıb. 
Oxu.Az-ın Gəncə təmsilçisinin rəsmi saytına istinadən verdiyi məlumata görə, kamerunlu hücumçu Julien Ebah, portuqaliyalı yarımmüdafiəçi Serjio Kosta və litvalı qolkiper Tadas Simaitis ilə yeni müqavilə bağlanılmayıb. 
Müqaviləsi başa çatan və digər klublardan daha sərfəli təkliflər alan Dario Frederikonun “Kəpəz”dən gedişi məsələsi hələ öncədən məlum idi.
“Kəpəz” rəhbərliyi bu futbolçulara komandadakı xidmətlərinə görə minnətdarlığını bildirir, gələcək karyeralarında uğurlar arzulayır. Renan Alveslə isə yeni anlaşma əldə etmək üçün braziliyalının agenti ilə danışıqlar davam edir. 
Z.Q.
www.oxu.az
"
"Bakıda yoxa çıxan Somali idmançıları tapıldılar – YENİLƏNİBDaha öncə itmələri barədə məlumat verilmiş Somali idmançıları bu gün vətənlərinə yola salınıblar.
Oxu.Az xəbər verir ki, Virtualaz.org-a Daxili Işlər Nazirliyindən verilən məlumata əsasən, Somali idmançıları yarışların bitməsindən dərhal sonra Azərbaycan rayonlarından birinə yollanmağa və orada istirahət etməyə qərar veriblər.
Nəticədə, idmançılar reyslərinə gecikiblər və ölkələrinin nümayəndə heyəti ilə birlikdə vətənlərinə qayıda bilməyiblər.
Lakin artıq bu gün DİN əməkdaşlarının müşayiəti ilə onlar hava limanına yola salınıb və oradan vətənlərinə yola düşüblər.
25.05.2017, 18:50
Bakı polisi IV İslam Həmrəyliyi Oyunlarında iştirak etmiş Somalidən olan idmançıları axtarır. 
Oxu.Az-ın Sputnik Azərbaycan-a istinadən verdiyi məlumata görə, Somali Federativ Respublikasının iki vətəndaşı öz yığmaları ilə birlikdə vətənə qayıtmayaraq Azərbaycanda qalıblar. Hüquq-mühafizə orqanlarındakı mənbənin məlumatına görə, onların dəqiq harada olması ilə bağlı heç bir məlumat yoxdur.
Axtarılan idmançıların adları hələ açıqlanmır. Yalnız bu idmançıların atlet-qaçışçılar olduqları məlumdur. Qeyd edək ki, Somalidən olan nümayəndə heyətinin sayı az olub - cəmi səkkiz idmançı. Məlumdur ki, 800 metrlik məsafəyə qaçışda Somalidən olan idmançı Əhməd Adissalam iştirak edib və 12-ci yeri tutub. 1500 metr məsafəyə qaçışda isə Həssən Əli 16-cı yeri tutub. Ancaq məhz bu idmançıların geri qayıtmadığı dəqiq bəlli deyil.
Eyni zamanda, Azərbaycanın Daxili İşlər Nazirliyindən bildiriblər ki, gec-tez idmançılar tapılacaq və öz ölkələrinə deportasiya ediləcəklər. Güman edilir ki, əcnəbilər Azərbaycan vasitəsilə üçüncü ölkəyə getmək üçün burada qalıblar.
Somalidən olan atletlərin yoxa çıxması ilə bağlı Dövlət Miqrasiya Xidmətinin əməkdaşları xəbərdar ediliblər.
Qeyd edək ki, hazırda Somalidə silahlı toqquşmalar davam edir. Beynəlxalq KİV-in yazdığına görə, ölkədə faciəli vəziyyət hökm sürür, ərzaq çatmır və buna görə qaçışçıların vətənə qayıtmaq istəməməsi təəccüblü deyil.
Z.Q.
www.oxu.az
"
"“Qızıl” qazanan futbolçulara AFFA da pul verəcək – MƏBLƏĞBakıda keçirilən IV İslam Həmrəyliyi Oyunlarında qızıl medal qazanan Azərbaycan futbol millisinə AFFA da mükafat verəcək.
Oxu.Az Qafqazinfo-ya istinadən xəbər verir ki, federasiya rəhbərliyi yığmanın hər bir üzvünə 20 min manat təqdim edəcək.
Komanda ilə son görüşdə AFFA rəhbərliyi bu barədə futbolçulara məlumat verib.
AFFA-nın mətbuat və ictimaiyyətlə əlaqələr departamentinin rəhbəri Mikayıl Nərimanoğlu da bu informasiyanı təkzib etməyib: “Məsələ hələ tam rəsmiləşməyib. Hər halda yaxın günlərdə bu barədə məlumat veriləcək”.
A.M.
www.oxu.az
"
"II Avropa Oyunlarının tarixi və idman növlərinin siyahısı açıqlanıb2019-cu ildə Belarusun paytaxtı Minskdə keçiriləcək II Avropa Oyunlarının proqramına 16 idman növü salınıb.
Oxu.Az Report-a istinadən xəbər verir ki, bu barədə Oyunların Təşkilat Komitəsindən açıqlama verilib.
Bildirilib ki, 2015-ci ildə Bakıda təşkil olunmuş ilk Oyunlarla müqayisədə əsas yer idmanın kraliçası sayılan atletikaya veriləcək. Bu dəfə aşağı divizion ölkələri deyil, yüksək səviyyəli atletlər çıxış edəcəklər.
Digər tərəfdən, II Avropa Oyunlarında qılıncoynatma, çimərlik futbolu, taekvondo, triatlon və su idman növləri üzrə yarışlar keçirilməyəcək. Beləliklə, Oyunların proqramında atletikadan əlavə, badminton, stritbol (basketbol 3X3), boks, güləş, stolüstü tennis, karate, kamandan oxatma, çimərlik voleybolu, velosiped idmanı, sambo, akademik, kayak və kanoe qayıqlarında avarçəkmə, atıcılıq və gimnastika yer alacaq.
Proqrama ağırlıqqaldırmanın da salınacağı planlaşdırılırdı. Lakin son anda bu növ siyahıdan çıxarılıb. Gimnastika, güləş, habelə olimpiadanın proqramına salınmayan stritbol, sambo və çimərlik futbolu istisna olmaqla, qalan növlər üzrə yarışlar Yay Olimpiya Oyunlarına lisenziya xarakteri daşıyacaq.
Minskdə 4000-dək idmançı və 2000-dək rəsmi şəxsin iştirakı nəzərdə tutulub. İdmançılar Tələbə Şəhərciyində yerləşdiriləcəklər. Oyunlar 21-30 iyunda keçiriləcək. Açılış və Bağlanış mərasimləri “Dinamo” stadionunda təşkil olunacaq. “Minsk 2019”-un şüarı “Bright You” (“Sən parlaqsan”) olacaq. Bu isə qısaldılmış formada BY (Belarus) deməkdir.
Avropa Olimpiya Komitəsi idmançı və rəsmi şəxslərin səfər xərclərini öz üzərinə götürəcək. Təşkilat Komitəsi isə Minskdə qalma xərclərini qarşılayacaq.
A.M.
www.oxu.az
"
"Azərbaycanın tanınmış idmançısı restoranda öldü – FOTOBakıda restoranda ölüm hadisəsi baş verib.
Oxu.Az APA-ya istinadən xəbər verir ki, hadisə Səbail rayonu ərazisində yerləşən “Dalida” restoranında qeydə alınıb.
Bir qrup idmançı, məşqçi və hakim Bakıda keçirilən IV İslam Oyunlarında qazanılan qələbəni qeyd etmək üçün adıçəkilən restoranda toplaşıblar.
Məclis əsnasında Azərbaycan Milli Karate Federasiyasının vitse-prezidenti, 7-ci dan qara kəmər sahibi, beynəlxalq hakim Yusif Hüseyn oğlu Məmmədov qəfildən dünyasını dəyişib.
İlkin məlumata görə, Məmmədov ürək tutmasından ölüb.








A.M.
www.oxu.az
"
"“Mançester Yunayted” Avropa Liqasının qalibi oldu – VİDEOİngiltərənin “Mançester Yunayted” klubu futbol üzrə Avropa Liqasının 2016/2017 mövsümünün qalibi olub.
Oxu.Az-ın məlumatına görə, “qırmızı şeytanlar” həlledici görüşdə Hollandiyanın “Ayaks” komandasını 2:0 hesabı ilə məğlub ediblər.
Stokholmun “Friends Arena” stadionunda keçirilən qarşılaşmada hesabı 18-ci dəqiqədə Pol Poqba açıb. 
İkinci hissənin əvvəllərində, 48-ci dəqiqədə, Henrik Mxitaryan ikinci topu “Ayaks” qapısından keçirib.
Avropa Liqasının qalibi olmaqla, Joze Maurinyonun yetirmələri həmçinin Çempionlar Liqasının 2017/2018 mövsümünə vəsiqəni təmin ediblər.
Qeyd edək ki, “Mançester Yunayted” klubu bu il İngiltərə çempionatını 6-cı yerdə başa vurub. 


S.B.

www.oxu.az
"
"Qətər şeyxləri “DÇ-2018”-in biletlərinə 9 milyon dollar xərcləyiblərQətər şeyxləri 2018-ci ildə Rusiyada keçiriləcək futbol üzrə dünya çempionatının biletlərinə yarım milyard rubl (təxminən 9 milyon dollar) xərcləyiblər. 
Oxu.Az-ın xəbərinə görə, bu barədə RT nəşri məlumat yayıb.
Şeyxlər “DÇ-2018”-də ən bahalı sayılan “böyük üçlük” bilet paketini əldə ediblər. Paketin qiyməti 1,4-2,8 milyon dollar arasında dəyişir. Paketə VIP-xidmət, açılış mərasimi, yarımfinal və final oyunları da daxil olmaqla, çempionatın 19 matçında ən yaxşı yerlər daxildir.
Qeyd edək ki, “DÇ-2018” iyunun 14-dən iyulun 15-ə qədər Rusiyanın 11 şəhərində 12 stadionda keçiriləcək.
Qətər isə 2022-ci ildə futbol üzrə dünya çempionatına ev sahibliyi edəcək.
S.B.
www.oxu.az
"
"Messi 21 ay müddətinə həbs cəzası aldı – FOTO İspaniyanın Ali Məhkəməsi “Barselona”nın hücumçusu Lionel Messiyə dair 21 ay müddətinə həbs cəzasını təsdiqləyib. 
Oxu.Az “Çempionat”a istinadən xəbər verir ki, futbolçu və onun atası 2016-cı ilin iyun ayında məhkəmə qarşısına çıxıblar. Onlar 2007, 2008 və 2009-cu illərdə 4,1 milyon avro həcmində vergidən yayınmaqda ittiham edilirlər. Söhbət argentinalı futbolçunun imicinin istifadəsindən əldə etdiyi pullardan gedir.     
Bu hökm həbsxanada olmağı nəzərdə tutmur, belə ki, İspaniyada iki ildən az müddətə həbs cəzaları sınaq müddəti hesab edilir. 
N.О.
www.oxu.az
"
"KİV: “Qarabağ” italiyalı hücumçunu alır“Qarabağ” klubu İtaliya B Seriyasında “Trapani” komandasında çıxış edən hücumçu Nikola Çitronu transfer etmək istəyir. 
Oxu.Az-ın xəbərinə görə, bu barədə Report “Tuttomercatoweb” nəşrinə istinadən məlumat verir.
“Fişano Messisi” ləqəbli Çitroya 3 illik müqavilə üçün 900 min avro əməkhaqqı təklif olunub. 29 yaşlı forvardı A Seriyasına yüksəlməyə yaxın olan “Benevento” da istəyir. Lakin futbolçunun özü “Qarabağ”ın cəlbedici təklifinə müsbət yanaşır.
Qeyd edək ki, Nikola Çitro 2016/2017 mövsümündə 5 qol vurub və 3 məhsuldar ötürmə verib. O, 2 dəfə sarı vərəqə ilə cəzalandırılıb, 1 matçda isə meydandan qovulub.
N.О.
www.oxu.az
"
"Rafael Ağayevin yeni evindən görüntülər – VİDEOBu gün “Xəzər TV”-də yayımlanan “Hər şey daxil” verilişinin çəkiliş komandası karatenin “Brilyant oğlanı” Rafael Ağayevin evində qonaq olub.
Oxu.Az BAKU.WS-ə istinadla xəbər verir ki, R.Ağayev qonaqları üçün pomidor-yumurta bişirib. Mətbəxdə o qədər də məharətli olmadığını söyləyən idmançı çox həyəcanlı olduğunu bildirib.
Ailəsi və yenicə doğulmuş oğlu haqqında danışan idmançı hər gün oğlunu görmək üçün evə tələsdiyini, ata olmağın gözəl hiss olduğunu qeyd edib. Sonda Rafael Ağayev hazırladığı yeməyi qonaqları ilə birlikdə nuş edib.
Qeyd edək ki, Rafael Ağayev karyerası ərzində 5 dəfə Dünya, 10 dəfə isə Avropa çempionu adını qazanıb. Karateçimiz həmçinin 2013-cü ildə keçirilən Dünya Oyunları və Dünya Döyüş Oyunlarında da qızıl medal qazanıb. “Bakı-2017” IV İslam Həmrəyliyi Oyunlarının isə qızıl medalçısıdır.

A.S.
www.oxu.az
"
"Bu gün futbol üzrə Avropa Liqasının qalibi müəyyənləşəcək  Bu gün futbol üzrə Avropa Liqasının qalibi müəyyənləşəcək.
Oxu.Az-ın Report-a istinadla məlumatına görə, İsveçin paytaxtı Stokholmdakı “Friends Arena”da keçiriləcək final matçında İngiltərənin “Mançester Yunayted” və Hollandiyanın “Ayaks” komandaları üz-üzə gələcək.
Amsterdam təmsilçisi son 21 ildə ilk dəfə avrokubokların həlledici oyununa çıxacaq. Ümumilikdə isə iki komanda finallarda üst-üstə 16 dəfə iştirak edib. “Ayaks” 7 dəfə kuboka yiyələnibsə, “Mançester Yunayted”də bu göstərici 4 olub. “Qırmızı şeytanlar” bu dəfə qalib gəlsələr, ilk dəfə Avroliqanın baş mükafatını qazanacaqlar. Eyni zamanda bu komanda bütün 3 Avropa kubokuna - Çempionlar Kuboku (hazırkı Çempionlar Liqası), UEFA Kuboku (Avropa Liqası) və hazırda mövcud olmayan Kuboklar Kubokuna yiyələnən 5-ci komanda sayılacaqlar. Əvvəllər bu, 4 kluba nəsib olub ki, onlardan biri də “Ayaks”dır.
Qeyd edək ki, bugünkü oyun Mançesterdə törədilmiş terror aktı qurbanlarının xatirəsinin anımı məqsədilə 1 dəqiqəlik sükutla başlanacaq.
Avropa Liqası
Final
22:45. “Ayaks” (Hollandiya) - “Mançester Yunayted” (İngiltərə)
Baş hakim: Damir Skomina (Sloveniya)
Stokholm, “Friends Arena”
A.S.
www.oxu.az
"
"Bakı 2017-nin bağlamış mərasimi Qırğızıstan mətbuatındaMayın 22-də IV İslam Həmrəyliyi Oyunlarının möhtəşəm bağlanış mərasimi keçirilib. Mərasim dünyanın bir çox ölkələrində canlı yayımlanıb. 
Oxu.Az-ın məlumatına görə, Qırğızıstanın turktoday.info informasiya portalı da IV İslam Həmrəyliyi Oyunlarının bağlanması ilə əlaqədar Azərtacın rus dilində xüsusi materialını dərc edib. 
Materialda bağlanış mərasimində nümayiş etdirilən kompozisiyaların mahiyyətinə aydınlıq gətirilib. Materialda eyni zamanda Azərbaycan tərəfindən IV İslam Həmrəyliyi Oyunlarının ən yüksək səviyyədə təşkil edildiyi və uğurla başa çatdığı vurğulanıb. Qeyd edilib ki, mayın 12-də start götürmüş IV İslam Həmrəyliyi Oyunlarında 268 dəst medal öz sahibini tapıb. 11 gün ərzində 269 qızıl, 267 gümüş, 350 bürünc, ümumilikdə 886 mükafat 40 ölkə təmsilçisi arasında bölüşdürülüb.
Z.Q.
www.oxu.az
"
"Azərbaycan qaliblərə 25 milyon 650 min ödəyəcək – VİDEOMəlum olduğu kimi, 4-cü İslam Həmrəylik Oyunları başa çatıb.
Ümumilikdə Azərbaycan yığması 75 qızıl, 50 gümüş və  37 bürünc medal qazanıb. 
Bu medallara görə idmançılara ödəniləcək ümumi məbləğ 25 milyon 650 min manat təşkil edir. 
Oxu.Az qafqazinfo-nun oyunların yekun nəticəsi ilə bağlı hazırladığı videomaterialı təqdim edir:

Z.Q.
www.oxu.az
"
"Tayson Bakıya gələcək?Bu il oktyabrın 1-dən 6-na qədər Bakıda Dünya Boksçu Şurasının (WBC) 55-ci illik konvensiyası keçiriləcək.
Oxu.Az Qazaxıstan KİV-ə istinadən xəbər verir ki, bu barədə təşkilatın prezidenti Maurisio Süleyman bildirib.
Maraqlıdır ki, bu tədbirin əvvəlcə Astanada keçirilməsi planlaşdırılmışdı. Lakin WBC rəhbərliyi konvensiyanın keçiriləcəyi yeri dəyişdirib.
Bakıya WBC-nin tərkibinə daxil olan 165 ölkənin nümayəndəsi gələcək. Təşkilatın saytında göstərilir ki, tədbirin yerinin Astanadan Bakıya dəyişdirilməsində idman və gənclər naziri Azad Rəhimovun rolu böyük olub.
Qazaxıstanda isə WBC-nin bu qərarından təəccüblənirlər. Qazaxıstan Boks Federasiyasının prezidenti Yerlan Bekxojin bildirib ki, bu qərar onun üçün anlaşılmaz sürpriz olub.
“WBC nümayəndələri şərtlərə baxmaq üçün Astanaya gəlmişdilər və hər şeydən razı qaldılar. Bizim aramızda razılaşma var idi, ancaq Maurusio hər şeydən əvvəl biznesmendir. Harada yaxşı şərt təklif etsələr, oranı seçir”.
Qazaxıstan toplantını keçirmək üçün ötən il müraciət etmişdi və konvensiyanın keçirilməsi üçün Astana dekabr ayında seçilmişdi. 
Haqqın.az-ın məlumatına görə, tədbirdə Qazaxıstan dünya boksunun ulduzları Floy-Meyvezeri, Mayk Taysonu və digərlərini qarşılamağa hazırlaşırdı. İndi isə deyəsən, həmin ulduzlar Bakıya gələcəklər.
WBC – peşəkar boks dünyasında ən böyük təşkilatdır. Müxtəlif illərdə bu versiyada Mayk Tayson, Məhəmməd Əli, Lennoks Lyuis, Vitali Kliçko və digər əfsanəvi boksçular olub.
N.O.
www.oxu.az
"
"İslamiadanın açılış və bağlanış mərasiminə ayrılan vəsaitin məbləği açıqlandıGənclər və idman naziri Azad Rəhimov IV İslam Həmrəyliyi Oyunlarının açılış və bağlanış mərasimlərinə xərclənən vəsaitin məbləğini açıqlayıb.
Oxu.Az xəbər verir ki, nazir bildirib ki, hər iki mərasimə toplam 20 mln. dolların (34 mln. manat) xərclənməsi nəzərdə tutulmuşdu.
O bildirib ki, IV İslam Həmrəyliyi Oyunlarının açılış və bağlanış mərasimlərinə xərclənən vəsaitin dəqiq məbləği yaxın zamanlarda cəmiyyətə çatdırılacaq.
Elvin Əhmədov
www.oxu.az
"
"İslamiadada biletlərin satışından nə qədər pul toplanıb?IV İslam Həmrəyliyi Oyunları zamanı 59 ölkə vətəndaşına 360000 bilet satılıb. Biletlərin satışından təxminən 3 milyon manat əldə edilib.
Oxu.Az xəbər verir ki, bunu gənclər və idman naziri Azad Rəhimov jurnalistlərə açıqlamasında deyib.
Nazir bildirib ki, biletlərin satışından əldə edilən gəlirlərin məbləği ilə bağlı məlumat yaxın zamanlarda dəqiq açıqlanacaq.
Elvin Əhmədov
www.oxu.az
"
"Nazir: Bakıda İslamiada Olimpiya oyunlarından daha yüksək səviyyədə keçirilib“Bakıda keçirilən İslam Həmrəyliyi Oyunları Avropa Oyunlarından zəif keçmədi”.
Oxu.Az xəbər verir ki, bunu Bakıda keçirilən IV İslam Həmrəyliyi Oyunlarının yekun mətbuat konfransı zamanı gənclər və idman naziri Azad Rəhimov jurnalistlərə açıqlamasında bildirib.
Nazir qeyd edib ki, bu gün ölkə başçısı idmançılarla görüşüb.
O bildirib ki, Rio-de-Janeyroda Olimpiya Oyunlarında yüksək nəticə qazananlar İslam Oyunlarında da uğur əldə edib. Yığmamız 75 qızıl medalla İslam Oyunlarında birinciliyi əldə edib.
“İslam Həmrəyliyi Oyunları heç də Avropa Oyunlarından zəif keçmədi. Qürur hissi ilə deyə bilərik ki, Bakı-2017 İslam Həmrəyliyi Oyunları Rio-de-Janeyroda keçirilən Olimpiya Oyunlarından daha yüksək səviyyədə keçirilib”.
Elvin Əhmədov
www.oxu.az
"
"Prezident: İslam Həmrəyliyi Oyunlarındakı qələbənin çox möhkəm təməli var“Bu, böyük və tarixi qələbədir. Bu qələbənin çox möhkəm təməli var. Nailiyyətlərimiz Azərbaycan dövlətinin inkişaf etdiyini göstərir”.
Oxu.Az xəbər verir ki, bunu Prezident İlham Əliyev “Bakı-2017” IV İslam Həmrəyliyi Oyunlarında qalib gələn idmançılarımız, onların məşqçiləri və Azərbaycanın idman ictimaiyyətinin nümayəndələri ilə görüşündə deyib.
“Biz idmançılarımızla fəxr edirik”, - deyən dövlət başçısı qeyd edib ki, IV İslam Həmrəyliyi Oyunları bir daha Azərbaycanda aparılan düşünülmüş siyasətin, o cümlədən idman sahəsindəki siyasətin bəhrə verdiyini nümayiş etdirib.
Bu gün ölkədə idmanın ictimai-siyasi proseslərdə xüsusi yer tutduğunu, idmançılara xüsusi münasibətin olduğunu, hər bir vətənpərvər vətəndaşın idmançılarımızın uğurları ilə fəxr etdiyini, qürur hissi keçirdiyini vurğulayan dövlət başçısı Oyunların keçirildiyi 10 gün ərzində Azərbaycan cəmiyyətinin bir daha birlik, həmrəylik, vətənpərvərlik göstərdiyini söyləyib.
Prezident diqqətə çatdırıb ki, IV İslam Həmrəyliyi Oyunlarında idmançılarımızın qələbələri yaxın gələcəkdə uşaqların idman bölmələrinə gəlişini daha da sürətləndirəcək: “Bu da nəticə etibarı ilə Azərbaycan gəncliyinin, xalqının sağlamlığına xidmət edir”.
“İdman sağlam həyat tərzidir” deyən dövlət başçısı bildirib ki, biz ölkəmizdə sağlam həyat tərzinin üstünlük təşkil etməsini istəyirik. Bu Oyunların keçirilməsinin ölkəmiz üçün tarixi hadisə olduğunu, bütün qurumların yaxşı işlədiyini, bir ailə, bir komanda kimi bir amala xidmət etdiyini deyən Prezident İlham Əliyev qeyd edib ki, uğurlarımızın təməlində ölkəmizdə bütün idman qurumlarının sıx əlaqədə işləməsi faktoru dayanır: 
“Oyunların yüksək səviyyədə keçirilməsində birinci xanım Mehriban Əliyevanın rəhbərlik etdiyi Təşkilat Komitəsinin rolu xüsusidir. Komitənin gördüyü işləri yüksək qiymətləndirirəm. Əməliyyat Komitəsi də çox yaxşı işləyib. İslam Həmrəyliyi Oyunlarının açılış və bağlanış mərasimlərini möhtəşəmliyi ilə fərqlənib. Bu, ölkəmizin imkanlarını və istedadını bütün dünyaya nümayiş etdirdi. Açılış mərasimində Azərbaycan xalqının öz milli mənəvi dəyərlərinə sadiq qaldığını və bu dəyərləri qoruduğu, islamın sülh, mədəniyyət dini olduğu göstərildi. Azərbaycan xalqı zəngin tarixini və mədəniyyətini bütün dünyaya nümayiş etdirdi. Bağlanış mərasimində Azərbaycan dünyaya mütərəqqi və müasir ölkə kimi təqdim olundu. Bu iki amil Azərbaycan dövlətini təcəssüm etdirir. 10 gün ərzində bir daha gördük ki, xalqımız, cəmiyyətimiz birdir. Bizi əqidəmiz, tariximız, baxışlarımız birləşdirir.
Bu Oyunların ölkəmizdə keçirilməsi bizə olan hörmətin və inamın təzahürüdür. Oyunların bu səviyyədə keçirilməsi ölkəmizin gücünü göstərir. Oyunların keçirilməsi ilə bağlı artıq Azərbaycan standartları tətbiq olunur. Bu gün Azərbaycan inkişaf edən müasir, güclü, mütərəqqi dövlət kimi tanınır. İdmançılarımızın uğurları bunu bir daha göstərir. Oyunların əsas məqsədlərindən biri dostluğun, əməkdaşlığın gücləndirilməsi idi. Biz də buna nail olduq. Ölkəmiz müsəlman aləmi ilə qərb aləmini birləşdirir. Müstəqilliyimiz ən böyük sərvətimizdir. IV İslam Həmrəyliyi Oyunlarında əldə etdiyimiz qələbə müstəqilliyimizin möhkəmlənməsinə verilən növbəti töhfə və hədiyyədir”.
N.О.
www.oxu.az
"
"Maksim Averinin dopinq qalmaqalı ilə bağlı qərar açıqlandıBeynəlxalq Velosipedçilər İttifaqı (UCI) 2017-ci ilin martında analizində qəbulu qadağan olunmuş meldonium maddəsi tapılan Azərbaycanın Elit yığması və ""Synergy Baku"" kontinental komandasının üzvü Maksim Averinlə bağlı qərarını açıqlayıb.
Oxu.Az “Qafqazinfo”-ya istinadən xəbər verir ki,  bu il martın 10-da Xorvatiyada keçirilən birgünlük “İstiran Spring Trophy” yarışı zamanı Maksim Averindən götürülən analiz müsbət nəticə verdiyi üçün Beynəlxalq Velosipedçilər İttifaqı və Beynəlxalq Antidopinq Agentliyi (WADA) tərəfindən meldoniumun hansı məqsədlərlə istifadə olunmasını müəyyənləşdirmək üçün araşdırmalara başlanılmışdı.
Araşdırmalar nəticəsində məlum olub ki, ötən ilin dekabrında çiynindən cərrahiyyə əməliyyatı olunan Maksim Averin bu preparatdan həkimin tövsiyəsinə əsasən istifadə edib və bu heç bir halda idman nailiyyətlərinin yaxşılaşdırılmasına xidmət etmir. 
Bu səbəbdən də Beynəlxalq Velosipedçilər İttifaqı qəbulu qadağan edilmiş meldonium preparatından ehtiyatsız istifadə faktını yüngülləşdirici hal kimi əldə əsas tutaraq uzunmüddətli cəzadan vaz keçib və Maksim Averin 15 ay müddətinə UCİ bayrağı altında keçirilən bütün yarışlarda iştirakdan kənarlaşdırılıb. Cəza müddəti Maksimin cərrahi əməliyyata məruz qaldığı vaxtdan, yəni 2016-cı ilin dekabr ayından etibarən hesablanır və 2018-ci il martın sonunda başa çatacaq.
E.Ə.
www.oxu.az
"
"Azərbaycan Prezidenti qalib idmançılarla görüşüb Mayın 23-də “Bakı-2017” IV İslam Həmrəyliyi Oyunlarında qalib gəlmiş idmançılarımız, onların məşqçiləri və Azərbaycanın idman ictimaiyyətinin nümayəndələri ilə görüş keçirilib.
Oxu.Az xəbər verir ki, Azərbaycan Prezidenti İlham Əliyev, birinci xanım, “Bakı-2017” IV İslam Həmrəyliyi Oyunları Təşkilat Komitəsinin sədri Mehriban Əliyeva və ailə üzvləri görüşdə iştirak ediblər.
Prezident İlham Əliyev görüşdə nitq söyləyib.
Sonra IV İslam Həmrəyliyi Oyunlarında ən yaddaqalan məqamları, o cümlədən Azərbaycan idmançılarının çıxışlarını əks etdirən videoçarx nümayiş olunub.
N.О.
www.oxu.az
"
"İslam Oyunlarının bağlanış mərasimindən – FOTOREPORTAJ“Bakı 2017” IV İslam Həmrəyliyi Oyunlarının bağlanış mərasimi keçirilib.
Mərasimdə Səmra Rəhimli, Nigar Camal, Miri Yusif, Səbinə Babayeva və Eldar bütün idmançıları və qonaqları əyləndirmək üçün səhnəyə çıxıblar.
Müğənni Tünzalə Ağayeva yan səhnədə “Sürət – 2017 Azərbaycan Qran Pri” mahnısını ifa etdiyi zaman, 30 səhnə iştirakçısı Bakı Şəhər Halqasını təsvir edən əsas səhnədə işıq saçan çubuqlarla rəqs ediblər. 
Bağlanış mərasimində bütövlükdə 15000 pirotexnik qurğudan istifadə edilib.
Qeyd edək ki, Bakıda keçirilən İslam Həmrəyliyi Oyunlarında 54 ölkəni təmsil edən 3 mindən çox idmançı 269 dəst medal uğrunda mübarizə aparıb.
Azərbaycan milli komandası yarışları birinci yerdə başa vurub - 75 qızıl, 50 gümüş, 37 bürünc medal. 71 qızıla malik Türkiyə ikinci, 39 qızıl medal qazanmış İran isə üçüncü yeri tutub.
Oxu.Az Baku2017.com saytına istinadən bağlanış mərasimindən fotoları təqdim edir:





















































S.B.
www.oxu.az
"
"İslamiadanın bağlanış mərasimi keçirilib – YENİLƏNİB“Bakı 2017” IV İslam Həmrəyliyi Oyunlarının bağlanış mərasimi başa çatıb.
Oxu.Az-ın APA-ya istinadən məlumatına görə, mərasimdə Səmra Rəhimli, Nigar Camal, Miri Yusif, Səbinə Babayeva və Eldar bütün idmançıları və qonaqları əyləndirmək üçün səhnəyə çıxıblar.
Müğənni Tünzalə Ağayeva yan səhnədə “Sürət – 2017 Azərbaycan Qran Pri” mahnısını ifa etdiyi zaman, 30 səhnə iştirakçısı Bakı Şəhər Halqasını təsvir edən əsas səhnədə işıq saçan çubuqlarla rəqs ediblər. 
Sonra, o, əsas səhnədə iki mahnı -“Salam Bakı” – “Bakı 2017” könüllülərin himni və “Mən Azərbaycanlıyam” mahnıları ilə “Birlik” konsertini başa çatdırıb. Konsert stadion üzərində atəşfəşanlıqla başa çatıb.
Bağlanış mərasimində bütövlükdə 15000 pirotexnik qurğudan istifadə edilib.
22:28
“Bakı 2017” IV İslam Həmrəyliyi Oyunlarının bağlanış mərasimində İslam Həmrəyliyi İdman Federasiyasının bayrağı endirilib.
Oxu.Az-ın Report-a istinadən məlumatına görə, mərasimdə növbəti Oyunların 2021-ci ildə Türkiyənin İstanbul şəhərində keçiriləcəyi elan olunub.
İslam Həmrəyliyi İdman Federasiyasının bayrağı Türkiyə nümayəndəsinə təqdim olunub. Türkiyənin dövlət bayrağı qaldırılıb və dövlət himni səsləndirilib.
21:20
“Bakı 2017” IV İslam Həmrəyliyi Oyunlarının bağlanış mərasimi başlayıb.
Oxu.Az-ın məlumatına görə, mərasimdə İslamiadada iştirak edən ölkələrin keçidi olacaq, bədii proqram nümayiş etdiriləcək. 
Azərbaycan komandasının bayraqdarı cüdo üzrə Avropa və dünya çempionu Elxan Məmmədov olacaq.
Qeyd edək ki, Bakıda keçirilən İslam Həmrəyliyi Oyunlarında 54 ölkəni təmsil edən 3 mindən çox idmançı 269 dəst medal uğrunda mübarizə aparıb.
Azərbaycan milli komandası yarışları birinci yerdə başa vurub - 75 qızıl, 50 gümüş, 37 bürünc medal. 71 qızıla malik Türkiyə ikinci, 39 qızıl medal qazanmış İran isə üçüncü yeri tutub.
S.B.
www.oxu.az
"
"Bu gün İslamiadanın bağlanış mərasimi olacaqBu gün “Bakı 2017” IV İslam Həmrəyliyi Oyunlarının bağlanış mərasimi keçiriləcək.
Oxu.Az Report-a istinadən xəbər verir ki, Bakı Olimpiya Stadionunda təşkil olunacaq tədbir saat 21:00-da başlayacaq.
Mərasimdə İslamiadada iştirak etmiş ölkələrin keçidi olacaq, bədii proqram nümayiş etdiriləcək. Azərbaycan komandasının bayraqdarı cüdo üzrə Avropa və dünya çempionu Elxan Məmmədov olacaq.
Qeyd edək ki, “Bakı 2017”-də 54 ölkə iştirak edib. Azərbaycan 75 qızıl, 50 gümüş, 37 bürünc medalla İslamiadanın qalibi olub. Türkiyə isə 71 qızıl, 67 gümüş və 57 bürünc olmaqla, 195 medal qazanıb və kəmiyyətcə birinci yeri tutub. Oyunların açılış mərasimi mayın 12-də Bakı Olimpiya Stadionunda təşkil edilib.
A.M.
www.oxu.az
"
"“Real Madrid” 33-cü dəfə İspaniya çempionu oldu – VİDEO“Kral klubu” 33-cü dəfə İspaniya çempionluğu sevincini yaşadı.
Oxu.Az xəbər verir ki, səfərdə “Malaga”nı 0-2 hesabı ilə məğlub edən kral klubu əzəli rəqibi “Barselona”nı 3 xal qabaqlayaraq 93 xalla çempionluğu bayram edib.
Qolları isə matçın 2-ci dəqiqəsində Kristiano Ronaldo və 55-ci dəqiqəsində Kərim Benzema vurub.


C.İ
www.oxu.az

 
"
"Bakı-2017 IV İslam Həmrəyliyi Oyunlarının son gününün – TƏQVİMİBu gün Bakı-2017 IV İslam Həmrəyliyi Oyunları başa çatacaq.
Oxu.Az-ın məlumatına görə, bağlanış mərasimindən əvvəl - son yarış günündə stolüstü tennis komandalarının final görüşləri keçiriləcək. Qadınlardan ibarət millimiz finalda İran yığması ilə qarşılaşacaq.




10:00 - 15:30


Kişilər komanda - final




 


Kişilər komanda - medal mərasimi




 


Qadınlar komanda - final




 


Qadınlar komanda - medal mərasimi




Tennis turnirində fərdi yarışların qalibləri müəyyənləşəcək.




10:00 - 16:00


Kişilər fərdi - finallar




 


Kişilər fərdi - medal mərasimi




 


Qadınlar fərdi - finallar




 


Qadınlar fərdi - medal mərasimi




Uşu yarışında ən güclülər məlum olacaq. Üçqat Avropa çempionumuz Elçin Eminov (56 kq), Bayram Şəmmədov (65 kq) və Vüqar Kərəmov (70 kq) qızıl medal uğrunda mübarizə aparacaqlar.




11:00 - 13:40


Kişilər 48 kq




 


Kişilər 52 kq




 


Kişilər 56 kq




 


Kişilər 60 kq




 


Kişilər 65 kq




 


Kişilər 70 kq




 


Kişilər 75 kq




Qeyd edək ki, mayın 8-də başlayan Bakı-2017 IV İslam Həmrəyliyi Oyunları bu gün yekunlaşır. Yarışlar Azərbaycan paytaxtının 16 idman obyektində 21 idman növü üzrə keçirilir.
Z.Q.
www.oxu.az
 
"
" Azərbaycan “Bakı - 2017” IV İslam Həmrəyliyi Oyunlarının qalibi olub“Bakı - 2017” IV İslam Həmrəyliyi Oyunlarının son günündə 3 növ üzrə mübarizə gedəcək.
Oxu.Az-ın Report-a istinadla məlumatına görə, tennis və uşu üzrə fərdi, stolüstü tennisdə isə komanda yarışlarının qalibləri müəyyənləşəcək. Eyni zamanda Bakı Olimpiya Stadionunda bağlanış mərasimi təşkil olunacaq.
Azərbaycan təmsilçiləri tennisdə mübarizəni dayandırdıqlarından, digər iki növdə təmsil olunacaqlar. Stolüstü tennisdə qadınların mübarizəsində Azərbaycan və İran komandaları qarşılaşacaqlar. Uşuda isə 3 idmançı - Elçin Eminov (56 kq), Bayram Şəmmədov (65 kq) və Vüqar Kərəmov (70 kq) finalda çıxış edəcək, daha 3-ü - Orxan Hətəmov (48 kq), Ruslan Pirəliyev (60 kq) və Pərviz Abdullayev (75 kq) yarımfinalda uduzduqları üçün bürünc medalı təmin ediblər.
Beləliklə, günün qarşılaşmalarının nəticəsindən asılı olmayaraq, Azərbaycanın İslamiadanı 161 medalla başa vuracağı dəqiqləşib. Yarımfinalda uduzanları da əlavə etdikdə, bürünc medal sayının 36 olacağı dəqiqdir. Finalda qeydə alınacaq nəticələr isə Azərbaycanın medal əyarında birinci pillədəki mövqeyinə təsir göstərməyəcək. Hazırda təşkilatçı ölkənin 75, ən yaxın izləyicisi Türkiyənin 68 qızıl medalı var. Türkiyə bu gün maksimum 5 qızıl medal qazana bilər. Bunlar tennis üzrə kişi və qadınların, stolüstü tennis üzrə kişilərin yarışında, eləcə də uşu üzrə 2 çəki dərəcəsində mümkündür. Başqa sözlə, Azərbaycan qeyri-rəsmi komanda hesabında əsas göstərici olan medal əyarında İslamiadanın qalibi olub.
Qeyd edək ki, hazırda Azərbaycanın 75 qızıl, 46 gümüş, 33 bürünc medalı var. Türkiyə isə 68 qızıl, 63 gümüş, 54 bürünc olmaqla, 185 medala malikdir.
A.S.
www.oxu.az
"
"“Fənərbaxça” ilk dəfə Avropa Liqasının qalibi olub – VİDEOTürkiyənin “Fənərbaxça” klubu basketbol üzrə Avropa liqasının qalibi olub.
Oxu.Az-ın APA-ya istinadla məlumatına görə, İstanbulda baş tutan final matçında Türkiyə klubu Yunanıstanın “Olimpiakos” klubunu məğlub edib – 80:64.
Beləliklə, “Fənərbaxça” tarixində ilk dəfə Avropa Liqasının qalibi olub.
3-cü yer uğrunda mübarizədə Moskvanın MOİK klubu Madrid “Real”ını üstələyib.

A.S.
www.oxu.az
"
"Azərbaycanın futbol millisi İslamiadanın qalibi olubAzərbaycanın 23 yaşadək futbolçulardan ibarət milli komandası ""Bakı 2017"" IV İslam Həmrəyliyi Oyunlarının qalibi olub.
Oxu.Az Report-a istinadan xəbər verir ki, baş məşqçi Yaşar Vahabzadənin rəhbərlik etdiyi kollektiv finalda Oman yığmasını 2:1 hesabı ilə məğlub edib. Tofiq Bəhramov adına Respublika stadionunda baş tutmuş matçda meydan sahiblərindən hər iki qola ""Qarabağ""ın hücumçusu Mahir Mədətov imza atıb. Rəqib komanda ikinci hissədə təsəlli qolunu vursa da, bundan artığına gücü çatmayıb.
Qeyd edək ki, İslamiadanın bürünc mükafatçısı 3-cü yer uğrunda görüşdə Kamerunu 2 cavabsız qolla üstələyən Əlcəzair olub.
FİNAL
21:00. Azərbaycan - Oman - 2:1
Qollar: Mahir Mədətov, 16; 27 - Salah əl-Yəhyayi, 56
Tofiq Bəhramov adına Respublika stadionu
www.oxu.az
"
"İslamiada: Qadın güləşçilərimiz 7 medal qazanıbBu gün IV İslam Həmrəyliyi Oyunlarında güləş yarışlarına yekun vurulub. 
Oxu.Az Apasport-a istinadan xəbər verir ki, yarışların son günündə qadın güləşçilər xalça üzərinə çıxıblar.
 
8 çəki dərəcəsinin hər birində təmsil olunan yığmamız aktivinə növbəti medalları yazıb. Millimiz 4 qızıl, 3 gümüş və 1 bürünc medal qazanıb. 
 
48kq
Bu çəki dərəcəsində ölkəmizi Mariya Stadnik təmsil edib. Cəmi 3 güləşçinin yarışdığı bu çəkidə qalibi dairəvi sistemlə mübarizə müəyyən edib. Mariya ilk olaraq əlcəzairli Keyra Yahyaui ilə qarşılaşıb və cəmi 30 saniyəyə rəqibini mebarizədən kənarlaşdırıb. İkinci görüşündə Evin Demirhanı məğlub edən Stadnik qızıl medala sahib çıxıb.
 
53 kq
Mariya kimi Leyla Qurbanova da cəmi 3 güləşçinin iştirak etdiyi yarışda çıxış edib. Bu idmançımız da qazandığı medalın əyarını dairəvi sistemlə müəyyənləşdirib. Təmsilçimiz əvvəlcə türkiyəli Burcu Kebiçə qalib gəlib. Ardınca isə Qazaxıstan təmsilçisi Aygül Nuralim məğlub edilib. Bununla da Leyla qızıl medalı boynundan asıb.
 
55 kq
Ölkəmizi 55 kq-da təmsil edən Natalya Sinişin 2 deyil, 3 rəqiblə mübarizə aparıb. Sinişin də ilk iki komanda yoladşı kimi dairəvi üsulla yarışıb. Natalyanın ilk rəqibi qazaxıstanlı Emma Tissina olub. İdmançımız tuşe ilə qələbə qazanıb. Ardınca Nigeriya təmsilçisi Odunoyu Adekuoroye ilə üz-üzə gələn güləşçimiz təcrübəli rəqibi qarşısında aciz qalıb. Üçüncü, sonuncu görüşündə Sinişin Bediha Günə qalib gəlib. Lakin, nigeriyalı güləşçinin hər üç görüşdə qələbə qazanması Natalyanın ""gümüş""lə kifayətlənməsinə səbəb olub.
 
58 kq
Alyona Kolesniki də oxşar mübarizə üsulu ilə yarışıb. O, zirvəyə yüksəlmək üçün digər iki rəqibini geridə qoymalıdır. Alyona ilk olaraq türkiyəli Dərya Bayhanla üz-üzə gəlib. O, təcrübəli rəqibinə qalib gəlməyi bacarıb. İkinci oyununda isə Alyona qırğız Aysulu Tinibekovaya uduzub. Bu isə güləşçimizin gümüş medal qazanması deməkdir.
 
60 kq
Cəmi üç idmançı arasında birinci olmaq üçün Tatyana Omelçenko da dairəvi sistemlə çıxış edib. O, ilk cəhdində kamerunlu Tiako Essombeni asanlıqla üstələyib. İkinci görüşündə Türkiyə güləşçisi Qamze Nur Adakanı məğlub edən Tatyana qızıl medal qazanıb.
 
63 kq
Bu çəkidə ölkəmizi təmsil edən Elmira Qəmbərova özündən əvvəlki komanda yoldaşlarından fərqli olaraq pley-off sistemində yarışıb. Güləşçimiz mübarizəyə yarımfinal mərhələsindən start verib. Onun ilk rəqibi Blessinq Oborududu (Nigeriya) olub. Təcrübəli rəqibinə uduzan Elmira ""bürünc"" uğrunda döyüşəcək. Budəfəki rəqib isə kamerunlu Etane Nqolle olub. 8:0 hesablı qələbə güləşçimizə bürünc medal qazandırıb.
 
69 kq
Elis Manolova isə turnirə 1/4 finaldan start verib. O, kamerunlu Blandin Epanqa Metala ilə mübarizədən qalib ayrılmağı bacarıb. Yarımfinaldakı rəqib isə türkiyəli Buse Tosun olub. İdmançımız türk rəqibi ilə görüşdə 4:10 hesabı ilə geri düşsə də, sona saniyələr qalmış rəqibin kürəyini xalçaya sıxaraq təmiz qələbə ilə finala yüksəlib. ""Qızıl"" uğrunda təmsilçimiz qazaxıstanlı Jamila Bakbergenova ilə mübarizə aparıb. İdmançımız 6:0 öndə olduğu görüşdə rəqibin kürəyini xalçaya sıxaraq təmiz qələbə qazanıb və fəxri kürsünün ən yüksək pilləsinə qalxıb. 
75 kq
Qadınlar arasındakı ən ağır çəkidəki təmsilçimiz Səbirə Əliyeva 5 güləşçinin yer aldığı dairəvi sistemdə hamıdan güclü olmağa çalışıb. Güləşçimiz ilk görüşünü qazaxıstanlı İrina Kazyulinaya qarşı keçirib. İdmançımız vaxtından əvvəl qələbə qazanıb. O, qrupdakı ikinci görüşündə misirli Hamza Samarla qarşılaşıb. Görüş rəqibin qalibiyyəti ilə başa çatıb. Üçüncü görüşdə Səbirənin rəqibi qırğız Aypəri Mədətqızı olub. Gərgin keçən mübarizənin qalibi təmsilçimiz olub. O, sona 20 saniyə qalmış rəqibini tuşe fəndi ilə yenib. Sonuncu görüşündə Yasemin Adara yenilən idmançımız gümüş medal qazanıb.
 
Qeyd edək ki, kişilərin yunan-Roma və sərbəst güləş yarışlarında komandamız 8 qızıl, 3 gümüş və 4 bürünc medal qazanıb.
www.oxu.az
"
"""Yuventus"" ardıcıl altıncı dəfə İtaliya çempionu olduİtaliyanın ""Yuventus"" klubu ardıcıl altıncı dəfə futbol üzrə ölkə çempionatının qalibi olub.
Oxu.Az Report-a istinadan xəbər verir ki, Turin klubu çempionluğunu ""Krotone"" üzərində qazanılan 3:0 hesablı qələbə sayəsində müəyyənləşdirib.
Oyunda qolları Mancukiç, Dibala və Aleks Sandro vurub.
Massimiliano Alleqrinin yetirmələri bununla 1931-1935-ci illər dövründə müəyyən etdikləri rekordu yeniləyiblər. Həmin vaxt ""Qoca Sinyora"" beş dəfə ard-arda çempion titulunu qazanmağa nail olmuşdu və onun bu qalibiyyət seriyasını sonda ""Bolonya"" qıra bilmişdi.
""Yuventus"" – ""Krotone"" - 3:0
Qollar: Mancukiç, 12, Dibala, 39, Sandro, 83
www.oxu.az
 
"
"Kişilərdən ibarət basketbol yığmamız İslamiadanın qalibi olub – FOTO Azərbaycanın basketbol 3X3 üzrə kişilərdən ibarət yığma komandası ""Bakı 2017"" IV İslam Həmrəylik Oyunlarının qızıl medallarını qazanıb. 
Oxu.Az Report-a istinadan xəbər verir ki, finalda Paşayev Zaur, Həmzəyev Amil, Orxan Aydın və Moses Marşal Obriandan ibarət heyət qətərliləri 13:9 hesabla məğlub edib. 
Qeyd edək ki, bürünc medallarını Türkmənistanı 17:10 hesabı ilə məğlub edən Türkiyə yığması qazanıb.














www.oxu.az
 
"
"İslamiada: Suya tullanma yarışında qızıl medalAzərbaycan suya tullanma yarışında daha bir qızıl medal qazanıb.
Oxu.Az Trend-ə istinadən xəbər verir ki, təmsilçimiz Olqa Bıkovskaya 3 m tramplindən tullanma yarışında 223.10 xalla birinci olub.
Türkiyəli Yaprak Seli Keskin ikinci (177.40 xal), indoneziyalı Della Harimurtu isə üçüncü (168.75) yeri tutub.
Qeyd edək ki, Bakı-2017 IV İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
A.M.
www.oxu.az
"
"İslamiada: Rüfət Gülalıyev zorxana yarışlarında qızıl medala sahib olub – FOTOMayın 21-də Azərbaycan idmançısı Rüfət Gülalıyev IV İslam Həmrəyliyi Oyunlarının zorxana yarışlarında kişilər arasında səngi növü üzrə mübarizədə qızıl medal qazanıb.
Oxu.Az xəbər verir ki, yarışların ikinci gününün birinci yarısında idmançılar səngi, milbazi və çərxi-tiz fərdi növləri üzrə məharətlərini nümayiş etdiriblər.
Hakimlərin qərarına əsasən, zorxana yarışlarının səngi növü üzrə qızıl medala Azərbaycan idmançısı Rüfət Gülalıyev layiq görülüb. Gümüş medala iranlı Mobin Zibalağa, bürünc medallara isə əfqanıstanlı Hakimulla Bigzadə və tacikistanlı Novruz Arabov sahib olublar.
Qalib idmançılara medalları İslam Həmrəyliyi İdman Federasiyasının icraiyyə komitəsinin üzvü Salim Musoke təqdim edib.
Çempion idmançımızın şərəfinə Azərbaycan Respublikasının dövlət himni səsləndirilib, dövlət bayrağı qaldırılıb.
Günün ikinci yarısında isə kəbbadə, milsəngin və çərxi-çəməni növləri üzrə fərdi hərəkətlərdə qaliblər məlum olacaq.











A.M.
www.oxu.az
"
"İslamiada: Bağlanış mərasimində Azərbaycan komandasının bayraqdarı açıqlanıb“Bakı 2017” IV İslam Həmrəyliyi Oyunlarında Azərbaycan komandasının bayraqdarı müəyyənləşib.
Bu barədə Oxu.Az-a Gənclər və İdman Nazirliyinin mətbuat katibi Səmayə Məmmədova məlumat verib.
Onun sözlərinə görə, bu funksiyanı dünya və Avropa çempionu Elxan Məmmədov yerinə yetirəcək. Bağlanış mərasimi mayın 22-də olacaq.
Qeyd edək ki, Elxan Məmmədov İslamiadada 100 kq çəki dərəcəsində qızıl medal qazanıb.
A.M.
www.oxu.az
"
"İslamiada: Qadın güləşçimiz qızıl medal qazanıb – FOTOMayın 21-də Azərbaycanın qadın güləşçisi Leyla Qurbanova IV İslam Həmrəyliyi Oyunlarında qızıl medal qazanıb.
Oxu.Az xəbər verir ki, Leyla Qurbanova (53 kq) ilk görüşdə Türkiyə təmsilçisi Burcu Kevicini tam üstünlüklə məğlub edib. İkinci oyunda qazaxıstanlı Aygül Nuralimi 6:0 hesabı ilə məğlub edən Azərbaycan təmsilçisi qadın güləşçilərimizin İslamiadada ilk qızıl medalına sahib olub.
Beləliklə, Azərbaycanın qadın güləşçiləri IV İslam Həmrəyliyi Oyunlarına qızıl medalla start veriblər.








A.M.
www.oxu.az
"
"“Bavariya” Almaniya çempionatını pivə “duş”u ilə başa vurdu – VİDEOMünhen “Bavariya”sının futbolçuları Almaniya çempionatının son oyununda da qələbə qazanıblar və növbəti çempionluqlarını bayram ediblər.
Oxu.Az Report-a istinadən xəbər verir ki, idmançıların bayram şənliyini nümayiş etdirən videogörüntülər klubun “Youtube”dakı rəsmi kanalına yerləşdirilib.
Münhenlilərin “Fraysburq”la 4:1 hesablı qələbə matçından sonra futbolçular və məşqçi heyəti bir-birlərinin üstünə pivə töküblər. Onlar arasında ən fəalları isə Filip Lam və Habi Alonso olub. Bu görüş karyeralarını başa vuran futbolçular üçün sonuncu olub.
Münhen “Bavariya”sı 27-ci dəfə Almaniyanın çempionu adını qazanıb. Klub 2016/17 turnirinin başa çatımasına 3 tur qalmış liderliyə yüksəlib.


A.M.

www.oxu.az
"
"İslamiada: Basketbol 3x3 yarışı üzrə ikinci sessiya təxirə salınıbBu gün keçirilməsi planlaşdırılan basketbol 3x3 yarışı üzrə ikinci sessiya əlverişsiz hava şəraitinə görə təxirə salınıb.
Oxu.Az Report-a istinadən xəbər verir ki, təxirə salınmış idman sessiyası sabah – mayın 21-də baş tutacaq.
Qərar oyunçuların təhlükəsizliyini təmin etmək, zədə riskindən və güclü yağışın meydança üzərində yarada biləcəyi təsirlərdən qorunmaq üçün qəbul edilib. Növbəti ¼ final matçları mayın 21-də, saat 10:00-dan etibarən Basketbol Arenada keçiriləcək:
- ¼ final 3 Qadınlar: Türkiyə-Əlcəzair
- ¼ final 4 Qadınlar: Azərbaycan-İndoneziya
- ¼ final 3 Kişilər: Qətər-Səudiyyə Ərəbistanı
- ¼ final 4 Kişilər: Türkmənistan-Mali
Qeyd edək ki, dəyişiklik yarımfinal və final oyunlarının keçiriləcəyi vaxtlara heç bir şəkildə təsir etməyəcək və bu oyunlar əvvəlcədən nəzərdə tutulmuş saatlarda baş tutacaq.
Bu gün keçirilməsi təxirə salınmış basketbol 3x3 sessiyasına bileti olan tamaşaçılar eyni biletlə 21 mayda təxirə salınmış sessiyanı izləyə bilərlər. 
S.S.
www.oxu.az
"
"İslamiada: Azərbaycan medal əyarında liderliyini qoruyub - CƏDVƏL“Bakı 2017” IV İslam Həmrəyliyi Oyunlarında Azərbaycan idmançıları günü 10 medalla başa vurublar. 
Oxu.Az Report-a istinadən xəbər verir ki, medallardan 3-ü qızıl, 4-ü gümüş, 3-ü bürünc əyarlı olub.
Qızıl medallara sərbəst güləşçi Hacı Əliyevlə (61 kq) Cəmaləddin Məhəmmədov (125 kq), eləcə də para-atletikanın T11 kateqoriyası üzrə uzununa tullanma yarışında Elçin Muradov yiyələnib.
Gümüş medalları sərbəst güləşçi Murtuzəli Müslümov (70 kq), zorxana komandası, 10 metrlik platformadan suya tullanma yarışında Artyom Danilov, para-atletikanın uzununa tullanma yarışında Kamil Əliyev əldə edib.
Bürünc medallara sərbəst güləşçi Şərif Şərifov (86 kq), para-atletikanın uzununa tullanma yarışında T11 kayeqoriyasında Zeyniddin Bilalov, T12 kateqoriyasında isə Oleq Panyutin sahib olub.
Bununla da Azərbaycanın aktivindəki medalların sayı 134-ə yüksəlib. Medallardan 66-sı qızıl, 39-u gümüş, 29-u bürünc əyarlıdır. Türkiyə isə 65 qızıl, 58 gümüş, 49 bürünc olmaqla, ümumilikdə 172 medal əldə edib. Beləliklə, Azərbaycan medal əyarında liderliyini qoruyub. 



1

Azərbaycan
66
39
29
134


2

Türkiyə
65
58
49
172


3

İran
24
25
33
82


4

Özbəkistan
15
15
30
60


5

Bəhreyn
12
5
4
21


6

Əlcəzair
7
12
18
37


7

Mərakeş
7
5
14
26


8

İndoneziya
6
29
20
55


9

Misir
6
4
7
17


10

Səudiyyə Ərəbistanı
4
1
6
11


11

Qırğızıstan
3
4
7
14


12

İordaniya
3
1
11
15


13

Qazaxıstan
2
4
10
16


14

Türkmənistan
2
4
6
12


15

İraq
2
4
4
10


16

Suriya Ərəb Respublikası
2
2
6
10


16

Qətər
2
2
6
10


18

Tunis
1
2
8
11


19

Kamerun
1
2
5
8


20

Seneqal
1
1
1
3


21

Banqladeş
1
1
0
2


21

Qambiya
1
1
0
2


23

Qvineya-Bisau
1
0
1
2


23

Mozambik
1
0
1
2


23

Benin
1
0
1
2


26

Pakistan
0
3
5
8


27

Nigeriya
0
3
1
4


28

Oman
0
2
4
6


29

Birləşmiş Ərəb Əmirliyi
0
1
3
4


30

Surinam
0
1
2
3


30

Qayana
0
1
2
3


32

Cibuti
0
1
1
2


33

Uqanda
0
1
0
1


34

Fil Dişi Sahili
0
0
4
4


35

Əfqanıstan
0
0
1
1


35

Livan
0
0
1
1


35

Malayziya
0
0
1
1


38

Albaniya
0
0
0
0


38

Bruney Darüssəlam
0
0
0
0


38

Burkina-Faso
0
0
0
0


38

Çad
0
0
0
0


38

Yəmən
0
0
0
0


38

Qabon
0
0
0
0


38

Qvineya
0
0
0
0


38

Maldiv adaları
0
0
0
0


38

Mali
0
0
0
0


38

Mavritaniya
0
0
0
0


38

Niger
0
0
0
0


38

Fələstin
0
0
0
0


38

Syerra-Leone
0
0
0
0


38

Somali
0
0
0
0


38

Tacikistan
0
0
0
0


38

Toqo
0
0
0
0


38

Qəmər adaları
0
0
0
0



"
"Azərbaycan komandası İslamiadadan kənarlaşdırıldıAzərbaycanın kişilərdən ibarət estafet qaçışı üzrə komandası ""Bakı 2017"" IV İslam Həmrəyliyi Oyunlarında mübarizədən kənarlaşdırılıb. 
Oxu.Az Sportnet.az-a istinadən xəbər verir ki, bu barədə millinin baş məşqçisi Məhərrəm Sultanzadə məlumat verib. 
Onun sözlərinə görə, səbəb 4X100 metr məsafəyə final estafeti zamanı yarış qaydalarının pozulmasıdır. M.Sultanzadə bildirib ki, idmançılar estafet çubuğunu ötürdükləri vaxt dəhlizi düzgün keçməyiblər. Nəticədə onlar yarışdan diskvalifikasiya ediliblər. Eyni cəzaya Pakistan da məruz qalıb. 
Qeyd edək ki, Azərbaycanı 4X100 metr məsafəyə estafetdə Kamran Əsgərov - Yevgeni Kasilyov, Ramiz Məlikov və Rahib Məmmədovun təmsil etməsi nəzərdə tutulmuşdu.  
S.S.
www.oxu.az
"
"Atletimiz İslamiadada qızıl medal qazandıBakı - 2017 IV İslam Həmrəyliyi Oyunları çərçivəsində bu gün kişilər arasında T11 kateqoriyasında uzunluğa tullanma yarışında Azərbaycan atleti birinci olub.
Oxu.Az Trend-ə istinadən xəbər verir ki, təmsilçimiz Elçin Muradov 5,76 metr nəticə ilə qızıl medal qazanıb.
Report-un məlumatına görə isə, Zeyniddin Bilalov 5,22 metr göstərici ilə bürünc medala sahib olub. Gümüş medalı isə 5,28 metr uzununa tullanan Abdul Dalimunte əldə edib.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
U.A.
www.oxu.az
"
"Bakı-2017: 13-cü günün təqvimiBakı-2017 IV İslam Həmrəyliyi Oyunlarının 13-cü gününə start verilir.
Oxu.Az Trend-ə istinadən xəbər verir ki, atletika yarışlarının son günündə kişilər 1500, 10000 m qaçış və 4 X 400 m estafet qaçışı, nüvə itələmə, uzunluğa tullanma və şüvüllə tullanma, qadınlar isə 10000 m qaçış və 4 X 400 m estafet qaçışı yarışlarında qüvvələrini sınayacaqlar.
3X3 basketbol turnirində qadın və kişilərdən ibarət komandaların ¼ finalda mübarizəsi davam edəcək. Qadınlardan və kişilərdən ibarət millilərimiz müvafiq olaraq İndoneziya yığmaları ilə qarşılaşacaq.
Suya tullanmada kişilərin 10 m platforma yarışında qaliblər müəyyənləşəcək.




10:00 - 10:38


Kişilər 10 m platforma - Seçmə mərhələsi




17:00 - 17:56


Kişilər 10 m platforma - Final



 

Kişilər 10 m platforma - Medal mərasimi




Stolüstü tennisdə komanda yarışları başlayacaq.




16:30 - 21:30


Kişilər komanda - 1/4 finallar



 

Qadınlar komanda - 1/4 finallar




Bu gün tennisçilərin də mübarizəsi davam edəcək.




10:00 - 18:00


Kişilər fərdi - 1/4 finallar



 

Qadınlar fərdi - 1/4 finallar



 

Kişilər cütlər - yarımfinallar



 

Qadınlar cütlər - yarımfinallar




Kişi voleybolçulardan ibarət komandalar arasında finalçılar müəyyən olunacaq.
Sərbəst güləş yarışının ikinci günündə Azərbaycanı Hacı Əliyev (61 kq), Murtuz Müslümov (70 kq), Şərif Şərifov (86 kq) və Cəmaləddin Məhəmmədov (125 kq) təmsil edəcək.




10:00 - 12:29


Kişilər 61 kq



 

Kişilər 70 kq



 

Kişilər 86 kq



 

Kişilər 125 kq




18:00 - 19:31


Kişilər 61 kq



 

Kişilər 70 kq



 

Kişilər 86 kq



 

Kişilər 125 kq




Oyunların 3-cü günündə uşu yarışına start verəcək.




09:00 - 11:49


Kişilər 48 kq



 

Kişilər 52 kq



 

Kişilər 56 kq



 

Kişilər 60 kq



 

Kişilər 70 kq



 

Kişilər 75 kq




19:00 - 22:09


Kişilər 56 kq



 

Kişilər 60 kq



 

Kişilər 65 kq



 

Kişilər 70 kq



 

Kişilər 75 kq




Eləcə də zorxana yarışı başlayacaq.




16:00 - 18:50


Kişilər Komanda hərəkətləri




Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
U.A.
www.oxu.az
"
"Türk idmançıya uduzan erməni qalmaqala səbəb olub – FOTOİdmanın uşu növü üzrə Tbilisidə keçirilən Avropa çempionatında xoşagəlməz hadisə baş verib.
Oxu.Az Report-a istinadən xəbər verir ki, erməni idmançı Türkiyədən olan gənc qız Aysel Almaçıya məğlub olduqdan sonra qalmaqal yaradıb. Məğlubiyyəti ilə barışmayan qadın idman sarayının qapılarının şüşələrini sındırıb. Bu da idman sarayının rəhbərliyinin kəskin etirazına səbəb olub. Erməni məşqçi idmançının bu hərəkətinə görə üzr istəyib və yetirməsini təhqir edərək hadisə yerindən uzaqlaşdırıb.
“Ermənistandan olan rəqibimlə görüşdən əvvəl çox həyəcanlı idim. Tatami üzərinə çıxanda türk və azərbaycanlı qardaşlarımın təbriklərini və qələbəyə səsləyən çağırışlarını eşitdim. Bu məni daha da ruhlandırdı və döyüşdə dönüş yaratmağa nail oldum. O məndən canlı olsa da qalib gəldim. Mənə göstərdikləri dəstəyə görə bütün azarkeşlərimə minnətdaram”, - Aysel Almaçı jurnalistlərə müsahibəsində deyib.
A.Almaçı erməni idmançının bu davranışını utandırıcı, idmançıya yaraşmayan, heç bir etikaya sığmayan hərəkət adlandırıb.
Qeyd edək ki, erməni idmançının qeyri-etik davranışı, Belarus, Rusiya, Ukrayna və digər ölkələrdən olan idmançıların və məşqçilərin də narazılığına səbəb olub. Onlar idmançıdan üzr istəməyi tələb ediblər.








S.B.
www.oxu.az
"
"Azərbaycan İslamiadada liderliyi ələ keçirdi – MEDAL CƏDVƏLİIV İslam Həmrəyliyi Oyunlarında bu günün nəticələrinə əsasən qazandığı medalların sayına görə, Azərbaycan birinci yerdədir.
Oxu.Az-ın məlumatına görə, bu gün komandalarımız hesablarına 4 qızıl, 2 gümüş və 2 bürünc medal yazdıra biliblər.
Bu nəticələrdən sonra Azərbaycanın aktivindəki medalların sayı 124-ə yüksəlib. Cəmi Azərbaycanın aktivində 63 qızıl, 35 gümüş və 26 bürünc medal var. 
Türkiyə 61 qızıl, 56 gümüş və 45 bürünc medalla ikinci pillədə qərarlaşıb. Üçüncü yeri isə 20 qızıl, 24 gümüş və 30 bürünc medal ilə İran tutur.











S.B.
www.oxu.az
"
"Azərbaycan güləşçisi İslamiadanın qalibi olduBakı-2017 IV İslam Həmrəyliyi Oyunlarında daha bir güləşçimiz qızıl medal qazanıb.
Oxu.Az-ın Trend-ə istinadən məlumatına görə, 97 kq çəki dərəcəsində çıxış edən təmsilçimiz Nurməhəmməd Hacıyev finalda iranlı Əmir Məhəmmədi ilə qarşılaşıb.
Daha yaxşı güləşən idmançımız rəqib üzərində inamlı qələbə qazanıb - 11:2.
Bu, Azərbaycanın İslamiadada əldə etdiyi 63-cü qızıl medaldır.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"Mehriban Əliyeva güləşçiləri mükafatlandırdı – VİDEOBakı-2017 IV İslam Həmrəyliyi Oyunlarında 57 kq çəki dərəcəsində qalib gələn sərbəst güləşçilərin mükafatlandırma mərasimi keçirilib.
Oxu.Az-ın Trend-ə istinadən məlumatına görə, qaliblərə medalları Azərbaycanın Birinci vitse-prezidenti Mehriban Əliyeva təqdim edib.
Bu çəkidə idmançımız Mahir Əmiraslanov birinci olub.
Mükafatlandırmadan sonra Azərbaycanın Dövlət Himni səsləndirilib.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.

S.B.
www.oxu.az
"
"İslamiada: Azərbaycan sərbəst güləşçisi qızıl medal qazanıb Azərbaycanı “Bakı 2017” IV İslam Həmrəyliyi Oyunlarında təmsil edən sərbəst güləşçi Mahir Əmiraslanov qızıl medal qazanıb. 
Oxu.Az Report-a istinadən xəbər verir ki, Əmiraslanov finalda qazaxıstanlı Jandos İsmayılovu məğlub edib.  
Qeyd edək ki, bu, sərbəst güləşdə ilk medal olub. 
S.S.
www.oxu.az
"
"İslamiada: Azərbaycanın stolüstü tennisçisi bürünc medal qazanıbAzərbaycanın stolüstü tennis yığması IV İslam Həmrəyliyi Oyunlarında ilk medalını qazanıb. 
Oxu.Az-ın Report-a istinadən məlumatına görə, qadınların fərdi mübarizəsində Miao Vanq bürünc medala sahib olub. 
O, 3-cü yer uğrunda görüşdə iranlı Neda Şahsavariyə qalib gəlib - 4:1 (13:11, 11:3, 8:11, 11:7, 19:17).
Qeyd edək ki, saat 17:00-da Azərbaycanın daha bir qadın stolüstü tennisçisi Jinq Ninq final görüşünə çıxacaq. O, türkiyəli Melek Hu ilə qarşılaşacaq.  



N.О.
www.oxu.az
"
"Natalya Məmmədova yenidən Azərbaycan yığmasına çağırılıbQadın voleybolçulardan ibarət Azərbaycan millisinin ilkin heyəti açıqlanıb. 
Oxu.Az-ın Apasport-a istinadən məlumatına görə, komandamızın baş məşqçisi Faiq Qarayev dünya çempionatının seçmə mərhələsi üçün 22 oyunçuya sifariş göndərib.
IV İslam Həmrəyliyi Oyunlarının qalibi olan komandamıza Natalya Məmmədova da qoşulub. 2013-cü ildən milli karyerasını bitirdiyini açıqlayan və həmin vaxtdan əsas yığmamızda oynamayan İsveçrə “Volero”sunun kapitanı artıq Bakıdadır. O, bu gündən komandaya qoşulacaq.
Yığmamız isə Bakıda keçiriləcək oyunların hazırlığı üçün Bolqarıstana yollanacaq. Mayın 21-də burda başlayacaq təlim-məşq toplanışı 1 həftə davam edəcək.
Azərbaycan millisinin heyəti: Ceyran Əliyeva, Kseniya Poznyak, Anastasiya Qurbanov, Odina Bayramova, Ayşən Abduləzimova, Olena Həsənova, Yekaterina Jitkova, Valeriya Məmmədova, Yekaterina Yaqubova, Aynur Kərimova, Oksana Kiselyova, Polina Rəhimova, Şəfaqət Həbibova, Marqarita Əzizova, Yana Əzizova, Anastasiya Bessonova, Ülkər Kərimov, Yuliya Kərimova, Yana Kulan, Natalya Məmmədova, Kseniya Pavlenko, Yelizaveta Səmədova.
Qeyd edək ki, Azərbaycan millisi dünya çempionatının seçmə mərhələsində C qrupunda Danimarka, Hollandiya, Norveç, Ukrayna və İsraillə oynayacaq. 
N.О.
www.oxu.az
"
"Azərbaycan boks yığması İslamiadanın ən güclüsü olubBakıda keçirilən IV İslam Həmrəyliyi Oyunlarında boksçuların mübarizəsi başa çatıb. 
Oxu.Az-ın Apasport.az-a istinadən məlumatına görə, 7 gün davam edən yarışın ən yaxşısı adını Azərbaycan millisi qazanıb.
10 çəki dərəcəsində qüvvəsini sınayan kişi boksçuların yarışında yığmamız 7 medala sahib olub. Hesabına 3 qızıl, 3 gümüş və 1 bürünc mükafat yazan komandamız bu göstəricidə hamını qabaqlayıb.
İslamiadanın ən yaxşısı adına yiyələnən millimiz həm ümumi medal sayında, həm də mükafatlarının əyarına görə rəqibləri üçün əlçatmaz olub. Boksçularımızın ən yaxın izləyici olan Özbəkistan Oyunları 2-ci pillədə bitirib. Yığmamızdan 2 medal geri qalan asiyalılar 5 dəfə fəxri kürsüyə qalxıblar. Bunlardan 3-ü qızıl medal olub. 
Medal siyahısında Qazaxıstan 3-cüdür. Bu komanda Bakıdan 2 çempionluq və 3 “bürünc”lə ayrılır. Boks yarışlarında himni çalınan digər 2 ölkə isə Suriya ilə Türkmənistandır. “Bakı-2017”-də yalnız bu 5 ölkə çempionluq sevinci yaşayıb. Ümumilikdə isə 13 yığmanın üzvləri medal qazanmağı bacarıb. 
Qeyd edək ki, boks yığmamızın heyətində Cavid Çələbiyev (60 kq), Teymur Məmmədov (91 kq), Məhəmmədrəsul Məcidov (+91 kq) birinci, Tamerlan Abdullayev (69 kq), Kamran Şahsuvarlı (75 kq), Rauf Rəhimov (81 kq) ikinci, Tayfur Əliyev (56 kq) isə üçüncü yeri tutub.




N


Ölkə


Qızıl


 Gümüş 


Bürünc


 Cəmi




1


 AZƏRBAYCAN


3


3


1


7




2


Özbəkistan


3


0


2


5




3


Qazaxıstan


2


0


3


5




4


Suriya


1


1


2


4




5


Türkmənistan


1


1


1


3




6


İraq


0


2


0


2




7


Mərakeş


0


1


3


4




8-9


Misir


0


1


1


2




 


Türkiyə


0


1


1


2




10


İordaniya


0


0


3


3




11-13


Əlcəzair


0


0


1


1




 


Kamerun


0


0


1


1




 


İran


0


0


1


1




Cəmi


 


10


10


20


40




N.О.
www.oxu.az
"
"İslamiada: 12-ci günün təqvimiBakı-2017 IV İslam Həmrəyliyi Oyunlarının 12-ci gününə start verilib.
Oxu.Az-ın məlumatına görə, atletikada kişilər 1500 m qaçış, 400 m sədlərlə qaçış, 4X100 m estafet qaçışı, nizə atma, uzunluğa tullanma və hündürlüyə tullanma, qadınlar isə 400, 1500 m qaçış, 4X100 m estafet qaçışı və lövhə atma yarışlarında qüvvələrini sınayacaqlar.
3X3 basketbol turnirində qadın idmançılardan ibarət millimiz Mali, kişilərdən ibarət isə yığmamız Səudiyyə Ərəbistanı və Pakistan komandaları ilə qarşılaşacaqlar.
Suya tullanmada qadınların 10 m platforma, kişilərin isə 3 m tramplin sinxron yarışında qaliblər müəyyənləşəcək.




10:00 - 10:22


Qadınlar 10 m platforma - Seçmə mərhələ




17:00 - 18:31


Qadınlar 10 m platforma - Final



 

Qadınlar 10 m platforma - Medal mərasimi



 

Kişilər 3 m tramplin sinxron - Final



 

Kişilər 3 m tramplin sinxron - Medal mərasimi




Stolüstü tennisdə qadınlar və kişilər arasında fərdi yarışlarda ən güclülər məlum olacaq.




10:00 - 14:00


Kişilər fərdi - Yarımfinallar



 

Qadınlar fərdi - Yarımfinallar




16:00 - 21:00


Kişilər fərdi - Final



 

Kişilər fərdi - Medal mərasimi



 

Qadınlar fərdi - Final



 

Qadınlar fərdi - Medal mərasimi




Tennis turnirində fərdi yarışlar başa çatacaq.




10:00 - 14:00


Kişilər fərdi - Yarımfinallar



 

Qadınlar fərdi - Yarımfinallar




16:00 - 21:00


Kişilər fərdi - Final



 

Kişilər fərdi - Medal mərasimi



 

Qadınlar fərdi - Final



 

Qadınlar fərdi - Medal mərasimi




Kişilərdən ibarət voleybol komandalarının qrup mərhələsində son oyunları keçiriləcək.




10:00 - 12:30


Kişilər komanda - Qrup oyunu A9 (Türkiyə - Fələstin)




12:30 - 15:00


Kişilər komanda - Qrup oyunu A10 (Türkmənistan - Pakistan)




17:00 - 22:00


Kişilər komanda - Qrup oyunu B9 (Qətər - Mərakeş)




19:30 - 22:00


Kişilər komanda - Qrup oyunu B10 (Əlcəzair - Səudiyyə Ərəbistanı)




Sərbəst güləşçilərin mübarizəsində Azərbaycanı Mahir Əmiraslanov (57 kq), Məhəmməd Müslümov (65 kq), Cəbrayıl Həsənov (74 kq) və Nurməhəmməd Hacıyev (97 kq) təmsil edəcək.




10:00 - 13:24


Kişilər - 57 kq



 

Kişilər - 65 kq



 

Kişilər - 74 kq



 

Kişilər - 97 kq




18:00 - 19:27


Kişilər - 57 kq



 

Kişilər - 65 kq



 

Kişilər - 74 kq



 

Kişilər - 97 kq




Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
Z.Q.
www.oxu.az
"
"İslamiadanın yeddinci günü başa çatdı – MEDAL CƏDVƏLİIV İslam Həmrəyliyi Oyunlarında bu günün nəticələrinə əsasən qazandığı medalların sayına görə, Azərbaycan ikinci yerdədir.
Oxu.Az-ın Trend-ə istinadən məlumatına görə, bu gün komandalarımız hesablarına 9 qızıl, 4 gümüş və 4 bürünc medal yazdıra biliblər.
Cəmi Azərbaycanın aktivində 59 qızıl, 33 gümüş və 24 bürünc medal var. Türkiyə 60 qızıl, 52 gümüş və 43 bürünc medalla birinci pillədə qərarlaşıb. Üçüncü yeri isə 16 qızıl, 22 gümüş və 29 bürünc medal ilə İran tutur.



S.B.
www.oxu.az
"
"Bakı-2017: Voleybol yığmamız ən güclü olduBakı-2017 IV İslam Həmrəyliyi Oyunlarında qadın voleybolçuların yarışı başa çatıb.
Oxu.Az-ın Trend-ə məlumatına görə, finalda Azərbaycan və Türkiyə komandaları qarşılaşıblar.
İlk setdə qalib gələn idmançılarımız ikinci setdə məğlub olsalar da, növbəti iki setdə türkiyəli rəqiblərinin müqavimətini qıra biliblər - 3:1.
Beləliklə, Azərbaycan İslamiadada 59-cu qızıl medalını qazanıb.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"İslam Abbasov da qızıl medal qazandıAzərbaycanın yunan-Roma güləşçisi İslam Abbasov (85 kq) IV İslam Həmrəyliyi Oyunlarında ölkəmizə növbəti qızıl medal qazandırıb.
Oxu.Az-ın Trend-ə istinadən məlumatına görə, final mübarizəsində idmançımız Türkiyə təmsilçisi Cengiz Əli ilə qarşılaşıb. Görüş 3:1 hesabı ilə güləşçimizin qələbəsi ilə başa çatıb.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"Məhəmmədrəsul Məcidov İslam Həmrəyliyi Oyunlarının qalibi olubBakı-2017 IV İslam Həmrəyliyi Oyunlarında boks yarışı başa çatıb.
Oxu.Az-ın Trend-ə istinadən məlumatına görə, sonuncu final görüşündə 91 kiloqramdan yuxarı çəki dərəcəsində mübarizə aparan ikiqat dünya çempionumuz Məhəmmədrəsul Məcidov suriyalı Manaf Asaadla qarşılaşıb.
Həlledici görüşdə təmsilçimiz daha üstün oyun nümayiş etdirərək qızıl medal qazanıb.
Bu, Azərbaycanın İslamiadada qazandığı 57-ci qızıl medaldır.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"Azərbaycan İslamiadada 55-ci qızıl medalı hesabına yazdırdıBakı-2017 IV İslam Həmrəyliyində Azərbaycan 55-ci qızıl medalını qazanıb.
Oxu.Az-ın Trend-ə istinadən məlumatına görə, 91 kq çəki dərəcəsində döyüşən boksçuların finalında Olimpiya mükafatçımız Teymur Məmmədov türkiyəli Burak Akşinlə münasibətlərinə aydınlıq gətirib.
Boksçumuz həlledici görüşdə rəqibindən daha üstün döyüş nümayiş etdirərək qalib gəlib - 3:2.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"İslamiada: Elvin Mürsəliyev qızıl medal qazandıAzərbaycanın yunan-Roma güləşçisi Elvin Mürsəliyev (75 kq) IV İslam Həmrəyliyi Oyunlarında final mərhələdə xalça üzərinə çıxıb.
Oxu.Az-ın Trend-ə istinadən məlumatına görə, birincilik uğrunda mübarizədə idmançımız Türkiyə təmsilçisi Bayrak Furkan ilə qarşılaşıb. Güləşçimiz rəqibinə 1:0 hesabı ilə qalib gələrək yunan-Roma güləşindən ölkəmizə üçüncü qızıl medalı qazandırıb.
Bu, Azərbaycanın İslamiadada qazandığı 54-cü qızıl medaldır.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir. 
S.B.
www.oxu.az
"
"İslamiada: Çempion anasının sevinci – VİDEO Bakıda keçirilən İslam həmrəyliyi oyunlarında qızıl medal qazanan misirli ştanqaçı Şaima Haridinin anası qızının qələbəsinə bizim üçün təəccüb doğuran şəkildə reaksiya verib.
Oxu.Az haqqin.az-a istinadən xəbər verir ki, super ağır çəki kateqoriyasında çıxış edən idmançı anası ilə skype vasitəsilə əlaqə quraraq qızıl medal qazandığını deyib. Bu xəbərə ananın necə sevindiyini aşağıdakı videoda izləyə bilərsiniz.


A.M.

www.oxu.az
"
"Ruslan Lunyov xeyriyyə məqsədiilə nə qədər vəsait xərcləyəcək?“Ruslan Lunev IV İslam Həmrəyliyi Oyunlarında əldə etdiyi beş qızıl medala görə ödəniləcək mükafatın bir hissəsini Talassemiya Mərkəzinə köçürəcək.”
Oxu.Az xəbər verir ki, bu barədə Report-a azərbaycanlı idmançı-atıcı, IV İslam Həmrəyliyi Oyunlarının beşqat qalibi Ruslan Lunevin anası İradə Aşumova bildirib.



“Onlar bu pulları qazanıb, axı söhbət medallardan gedir. Medalda heç kimin soyadı yazılmır. İnsan beş qızıl medal qazanıbsa, deməli, bu, onun və məşqçisinin nailiyyətidir. Xüsusən də mən, onun anası kimi, oğlumun necə çalışdığını, belə uğurlara hamsı çətinlikləri aşaraq nail olduğunu görmüşəm və görürəm”, - İ.Aşumova vurğulayıb.
Onun sözlərinə görə, hazırda əsas məsələ dayanmamaq, çalışmağa davam etmək və “pulum var, heç nə etməyimə ehtiyac yoxdur” fikri ilə yaşamamaqdır.
Xatırladaq ki, İslamiadada hər qızıl medala görə azərbaycanlı idmançı 150 min manat mükafat alacaq. Eyni zamanda, onların məşqçiləri məbləğin 50%-ni qazanacaq. Qeyd edək ki, Ruslan Lunevin məşqçisi atası Vladimir Lunevdir.
R.Lunevin daha əvvəlki müxtəlif idman yarışlarında elə də yüksək olmayan göstəriciləri fonunda İslamiadada 5 qızıl medal qazanması məsələsini şərh edən İ.Aşumova oğlunun ötən il Rio de Janeyroda keçirilən Olimpiya Oyunlarında ilk dəfə çıxış etdiyini söyləyib.
“O, 15-ci oldu. Bizim üçün bu, əlbəttə, uğurlu çıxışdır. 26 yaşında, ilk dəfə Olimpiadada iştirak edə-edə, iki dəfə 15-ci yeri tutmağı normal qarşıladıq. Bunun uğurlu çıxış olduğunu hesab edirik. O, fevral ayında Hindistanda üçüncü yeri tutub, Sloveniyanın Maribor şəhərində keçirilən Avropa çempionatında digər idmançımız Nigar Nəsirova ilə miks şəklində üçüncü olublar”, - İ.Aşumova qeyd edib.
Onun sözlərinə görə, R.Lunev Dünya Kubokunda iştirak etmək üçün artıq Almaniyanın Münhen şəhərinə yollanıb.
A.M.
www.oxu.az
"
"İlham Əliyev boksçuların mükafatlandırma mərasimində iştirak edib – VİDEOBakı-2017 IV İslam Həmrəyliyi Oyunlarında 60 kq çəki dərəcəsində mübarizə aparan boksçuların mükafatlandırma mərasimi keçirilib.
Oxu.Az Trend-ə istinadən xəbər verir ki, mükafatlandırma mərasimində iştirak edən Azərbaycan Prezidenti İlham Əliyev qaliblərə medalları təqdim edib.
Bu çəkidə dünya çempionumuz Cavid Çələbiyev birinci olub.
Mükafatlandırmadan sonra Azərbaycanın Dövlət Himni səsləndirilib.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.


A.M.

www.oxu.az
"
"Azərbaycanın İslamiadada 51-ci qızıl medalı boksdan gəldi – FOTO + VİDEOBakı-2017 IV İslam Həmrəyliyi Oyunlarında Azərbaycan 51-ci qızıl medalını qazanıb.
Oxu.Az Trend-ə istinadən xəbər verir ki, 60 kq çəki dərəcəsində mübarizə aparan boksçumuz Cavid Çələbiyev finalda İraq idmançışı Əmmar Kərbəlayi ilə qarşılaşıb.
Təmsilçimiz həlledici görüşdə rəqibini məğlub edib.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.






















A.M.

www.oxu.az
"
"Əlcəzair yığmasının baş məşqçisi Azərbaycan hakimlərindən şikayətləndiƏlcəzair yığmasının baş məşqçisi Amir Şafik komandasının IV İslam Həmrəyliyi Oyunlarının yarımfinal mərhələsində Azərbaycan millisinə 0:2 hesablı məğlubiyyətini şərh edib. 
Oxu.Az 1news.az-a istinadən xəbər verir. 
“İlk olaraq ev sahiblərinə təşəkkür etmək istərdim. Rəqibi yaxşı öyrənə bilmədik. Amma yenə də qələbəyə ümid edirdik. Amma heç vaxt oyunun hansı axarda gedəcəyini müəyyən etmək mümkün deyil. Oyunun hakimləri ədalətli deyildilər. 
Xüsusən də yan xətt hakimlərinin oyundankənar vəziyyətlər və sarı vərəqələrlə bağlı səhvlər oldu. Lakin öncədən demişdim ki, bura oyun praktikası qazanmaq üçün gəlmişdik. Bizim komanda 20 yaşadək futbolçulardan təşkil olunub. Azərbaycanda isə 23 yaşadək futbolçular çıxış edir. Ona görə də hakimin köməyinə ehtiyacları yoxdur. Bizim hakimlərə təzyiq göstərmək fikrimiz yoxdur. Amma bunu görməmək mümkün deyildi”, - A.Şafik deyib. 
N.О.
www.oxu.az
"
"Kipr televiziyasında “Bakı-2017”-yə həsr olunmuş veriliş hazırlanıbŞimali Kipr Türk Respublikasının “Gənc TV” kanalında “Bakı-2017” - IV İslam Həmrəyliyi Oyunları və Ümumrusiya Azərbaycanlıları Konqresinin (ÜAK) qeydiyyatının ləğvinə həsr edilmiş proqram nümayiş olunub.
Oxu.Az-ın APA-ya istinadən verdiyi xəbərə görə, “Həftəyə baxış” adlı canlı yayımlanan analitik verilişdə Azərbaycan-Kipr Dostluq Cəmiyyətinin sədri Orxan Həsənoğlu ölkəmizdə keçirilən IV İslam Həmrəyliyi Oyunlarının əhəmiyyətindən danışıb.
O, 54 ölkədən üç minə yaxın idmançının Azərbaycana gəlməsinin təsadüf olmadığına diqqət çəkib, bu kimi tədbirlərin davamlı olacağını bildirib. 
Proqramda Rusiya Ali Məhkəməsində Ümumrusiya Azərbaycanlıları Konqresinin (ÜAK) qeydiyyatının ləğv edilməsi məsələsinə də toxunulub. O.Həsənoğlu bildirib ki, Rusiyada yaşayan milyonlarla azərbaycanlını birləşdirən bir təşkilatın bağlanması, diplomatik və etik qaydalara da uyğun deyil:
“Rusiya ilə strateji müttəfiqik. Eyni zamanda, həmin ölkədə yaşayan soydaşlarımız Rusiya vətəndaşlarıdır. Rusiyanın öz vətəndaşlarının təmsil olunduğu bir konqresi bağlaması həmin ölkənin vətəndaşlarına olan münasibətini göstərir”. 
Z.Q.
www.oxu.az
"
"Əlcəzairli futbolçudan Azərbaycana qarşı tərbiyəsizlikIV İslam Həmrəyliyi Oyunlarında iştirak edən Əlcəzair yığmasının futbolçusu Fərid Əl-Melali xoşagəlməz hərəkətlə diqqət çəkib. 
Oxu.Az Apasport-a istinadən xəbər verir ki, o, Azərbaycanla yarımfinal qarşılaşmasından sonra feyr-pley qaydalarını pozub.
Millimizlə görüşdə məğlubiyyət Əl-Melalini özündən çıxarıb. Belə ki, o, matçdan sonra paltardəyişmə otağının qapısını sındırıb. 20 yaşlı futbolçu, eyni zamanda yığmamızın üzvü ilə dəyişdiyi formanı da yerə atıb.
 
Qeyd edək ki, Ruslan Abışov və Məqsəd İsayevin qolları sayəsində 2:0 hesablı qələbə qazanan Azərbaycan millisi finala vəsiqə əldə edib.
www.oxu.az
"
"Olimpiya çempionu Toğrul Əsgərov diskvalifikasiya olunub – YENİLƏNİB“İstifadəsi qadağan olunan hər hansı preparatdan istifadə etməmişəm"".
Oxu.Az Report-a istinadən xəbər verir ki, bunu Azərbaycanın sərbəst güləş üzrə olimpiya çempionu Toğrul Əsgərov mətbuat üçün açıqlamasında deyib.
25 yaşlı idmançı dopinqdən tam uzaq idmançı olduğunu bildirib: “İlin əvvəlində Hindinstanda iştirak etdiyim Peşəkar Güləş Liqasının yarışları zamanı qida rasionunda dəyişiklik zamanı çox güman ki, orqanizmimə belə maddə düşüb. Hər zaman ədalətli mübarizə prinsiplərinə sadiq qalmışam və yenə də sadiq olacağam”.
Əsgərov ""Bakı 2017"" IV İslam Həmrəyliyi Oyunlarında zədə üzündən güləşməyəcəyini bildirib: “Azarkeşlər narahat olmasın, onsuz da zədəmlə bağlı bir müddət güləşməyəcəyəm. Əməliyyat olunmalıyam. Böyük qələbələr hələ irəlidir, Tam sağaldıqdan sonra yenidən böyük uğurlara imza atacağam”.
Qeyd edək ki, Toğrul Əsgərov 17 aprel 2018-ci ilədək diskvalifikasiya olunub.
11:36
London Yay Olimpiya Oyunlarının qalibi olan azərbaycanlı güləşçi Toğrul Əsgərov diskvalifikasiya edilib.
Oxu.Az APA-ya istinadən xəbər verir ki, buna 25 yaşlı pəhləvanın antidopinq qaydalarını pozması səbəb olub.
Belə ki, ondan götürülmüş dopinq-test müsbət nəticə verib. Əsgərovun higenamin preparatından istifadə etdiyi məlum olub. Bu dərman ABŞ və Avropa İttifaqında qanuni sayılsa da, bu ildən Ümumdünya Antidopinq Agentliyi tərəfindən istifadəsi qadağan edilib. Həmin preparat daha çox çəkini qorumaq üçün qəbul olunur.
Bu səbəbdən güləşçimiz 1 il müddətinə bütün yarışlardan kənarlaşdırılıb. Ona tətbiq olunan cəza 2018-ci ilin aprelin 17-də başa çatacaq. Əsgərov cəza səbəbindən Bakıda keçirilən IV İslam Həmrəyliyi Oyunları üçün açıqlanan siyahıya da daxil edilməyib.
Qeyd edək ki, Toğrul Olimpiya çempionu olmaqla yanaşı, “Rio-2016”-da gümüş, Avropa Oyunlarında və qitə çempionatında qızıl medal qazanıb.
A.M.
www.oxu.az
"
"İslamiada: Azərbaycanın futbol üzrə milli komandası finala yüksəlibAzərbaycanın 23 yaşadək futbolçulardan ibarət milli komandası Bakı 2017 IV İslam Həmrəyliyi Oyunlarında finala yüksəlib.
Oxu.Az-ın Report-a istinadən verdiyi məlumata görə, Yaşar Vahabzadənin rəhbərlik etdiyi kollektiv yarımfinalda Əlcəzair yığmasını 2:0 hesabı ilə məğlub edib. 
“Dalğa Arena”da baş tutmuş matçda Ruslan Abışovla Məqsəd İsayev fərqləniblər. Bu qələbə sayəsində Azərbaycan millisi ən azı gümüş medalı təmin edib.
Qeyd edək ki, Azərbaycan yığmasının finaldakı rəqibi saat 18:30-da start götürəcək Kamerun - Oman matçının qalibi olacaq. Həlledici matç isə mayın 21-də Tofiq Bəhramov adına Respublika stadionunda keçiriləcək. Qarşılaşma saat 20:00-da başlayacaq.
Z.Q.
www.oxu.az
"
"İslamiadada idmançı xaç çəkdi – VİDEOBakıda keçirilən IV İslam Həmrəyliyi Oyunlarında bir məqam diqqət çəkib.
Oxu.Az xəbər verir ki, kamerunlu ağır atletika təmsilçisinin gözlənilməz hərəkəti tamaşaçılar tərəfindən müzakirə edilib.
Belə ki, idmançı 136 kq çəkini qaldırmağa nail olduqdan sonra xaç çəkib.


A.M.

www.oxu.az
"
"“Yuventus” 12-ci dəfə İtaliya Kubokuna yiyələnib – VİDEO“Yuventus” futbol komandası tarixində 12-ci dəfə İtaliya Kubokuna sahib olub.
Oxu.Az Report-a istinadən xəbər verir ki, Turin klubu Romadakı “Olimpiko” stadionunda keçirilən final matçında “Latsio”nu 2:0 hesabı ilə məğlub edib. Qolları 12-ci dəqiqədə Dani Alveş, 24-cü dəqiqədə isə Leonardo Bonuççi vurub.
Bu, “Yuventus”un ardıcıl 3-cü ölkə kuboku olub. Əvvəllər isə Turin klubu 1937/1938, 1941/1942, 1958/1959, 1959/1960, 1964/1965, 1978/1979, 1982/1983, 1989/1990, 1994/1995 mövsümlərində bu mükafata yiyələnib.
Qeyd edək ki, “Yuventus” İtaliya çempionatında 85 xalla liderdir. Üstəlik, bu komanda iyunun 3-də Çempionlar Liqasının finalında İspaniya “Real Madrid”i ilə üz-üzə gələcək.


A.M.

www.oxu.az
"
"“Monako” Fransa çempionu olduFransa çempionatının qalibi sona bir tur qalmış müəyyənləşib.
Oxu.Az APA-ya istinadən xəbər verir ki, “Sent-Etyen”i 2:0 hesabı ilə məğlub edən “Monako” tarixində 8-cı dəfə Fransa çempionu olub.
Rəqib komandanın qapısından qolları Kilyan Mbappe (20 dəq.) və Valer Jermen (90) keçirib.
Bu qələbə sayəsində xallarını 92-yə çatdıran “Monako” turnirin sonuna bir tur qalmış çempionluğu təmin edib. İkinci yerdə qərarlaşan “PSJ” moneqaslkardan 6 xal geridədir.
E.Ş.
www.oxu.az
"
"Prezident ölkəmizin 50-ci qızıl medalını qazanan taekvondoçunu mükafatlandırıb – FOTOTaekvondo üzrə Azərbaycan yığması IV İslam Həmrəyliyi Oyunlarında bu gün daha bir qızıl medal qazanıb.
Oxu.Az APA-ya istinadən xəbər verir ki, Radik İsayev də Bakıda keçirilən yarışda çempionluq sevinci yaşayıb.
Fəxri kürsünün ən yüksək pilləsinə yüksələn idmançımıza qızıl medalı ölkə başçısı, Milli Olimpiya Komitəsinin prezidenti İlham Əliyev təqdim edib.
Daha sonra dövlət himnimizin sədaları altında bayrağımız dalğalanıb.


















































A.M.
www.oxu.az
"
"Bakı-2017: Azərbaycan neçəncidir? – MEDAL CƏDVƏLİIV İslam Həmrəyliyi Oyunlarında bu günün nəticələrinə əsasən qazandığı medalların sayına görə, Azərbaycan ikinci yerdədir.
Oxu.Az-ın Trend-ə istinadən məlumatına görə, bu gün Azərbaycan yığması hesabına 9 qızıl, 4 gümüş və 4 bürünc medal yazdırıb.
Cəmi Azərbaycanın aktivində 50 qızıl, 29 gümüş və 20 bürünc medal var. Türkiyə 54 qızıl, 45 gümüş və 38 bürünc medalla birinci pillədə qərarlaşıb. Üçüncü yeri isə 14 qızıl, 17 gümüş və 23 bürünc medal ilə İran tutur.



S.B.
www.oxu.az
"
"Bakı-2017: Azərbaycan 50-ci qızıl medalını qazandı – YENİLƏNİBBakı-2017 IV İslam Həmrəyliyi Oyunlarında kişilərin taekvando yarışlarında +87 kq çəki dərəcəsində mübarizə aparan Azərbaycan idmançısı Radik İsayev qızıl medal əldə edib.
Oxu.Az-ın Trend-ə istinadən məlumatına görə, Olimpiya çempionumuz finalda Özbəkistan təmsilçisi Dmitri Şokina qalib gələrək Azərbaycana İslamiadada 50-ci qızıl medalı qazandırıb.
20:16
Bakı-2017 IV İslam Həmrəyliyi Oyunlarında daha bir taekvandoçumuz qızıl medal qazanıb.
Oxu.Az-ın Trend-ə istinadən məlumatına görə, Birinci Avropa Oyunlarının qalibi Ayxan Tağızadə (68 kq) həlledici mərhələdə İran idmançısı Seyid Hüseyn ilə üz-üzə gəlib.
A.Tağıyev rəqibinə 8:7 hesabı ilə qalib gəlib.
19:16
Bakı-2017 IV İslam Həmrəyliyi Oyunlarında Azərbaycan 45-ci qızıl medalını qazanıb.
Oxu.Az-ın Trend-ə istinadən məlumatına görə, taekvandoçumuz Patimat Abakarova (49 kq) finalda qazaxıstanlı Aynur Yesbergenova ilə qarşılaşıb.
Rəqibindən üstün olan idmançımız İslamiadanın qızıl medalına sahib olub - 14:4.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"Bakı-2017: Güləşdə ilk qızıl medalımızAzərbaycanın yunan-Roma güləşçisi Orxan Nuriyev (98 kq) IV İslam Həmrəyliyi Oyunlarında qızıl medal uğrunda xalça üzərinə çıxıb.
Oxu.Az-ın Trend-ə istinadən məlumatına görə, birincilik uğrunda mübarizədə güləşçimizin rəqibi Qırğızıstan idmançısı Uzur Juzupbekov olub.
Gərgin keçən mübarizədə idmançımız rəqibinə 5:0 hesabı ilə qalib gələrək İslamiadada yunan-Roma güləşindən Azərbaycana ilk qızıl medalı qazandırıb.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"İslamiada: Azərbaycan para-atleti qızıl medal qazanıbAzərbaycanı Bakı 2017 IV İslam Həmrəyliyi Oyunlarında təmsil edən paralimpiyaçı atlet Elmir Cəbrayılov qızıl medal qazanıb. 
Oxu.Az Report-a istinadən xəbər verir ki, Cəbrayılov 100 metr məsafəyə 10,98 saniyə nəticə göstərib. Özbəkistanlı Mansur Abdiraşidov 11,25 saniyə nəticə ilə gümüş, mərakeşli Mahdi Afri isə 11,28 saniyə göstərici ilə bürünc medala sahib olub.
www.oxu.az
"
"İslamiada: Azərbaycanın iki yunan-Roma güləşçisi bürünc medal qazanıb – YENİLƏNİBAzərbaycanı Bakı 2017 IV İslam Həmrəyliyi Oyunlarında təmsil edən yunan-Roma güləşçisi Rəsul Çunayev bürünc medal qazanıb.
Oxu.Az Report-a istinadən xəbər verir ki, 71 kq çəki dərəcəsində yer alan Çunayev son təsəlliverici görüşdə türkiyəli İlker Sönmezi 4:1 hesabı ilə yenib. 
18:30
Azərbaycanı Bakı 2017 IV İslam Həmrəyliyi Oyunlarında təmsil edən yunan-Roma güləşçisi Murad Məmmədov bürünc medal qazanıb. 
Oxu.Az Report-a istinadən xəbər verir ki, Məmmədov son təsəlliverici görüşdə iordaniyalı Mostafa Sultan Rayek əl-Qadeni yenib - 8:0. 
www.oxu.az
"
"Türkiyədə güllələnən dünya çempionumuzdan açıqlama – TƏFƏRRÜAT + FOTOTürkiyənin Kastamonu şəhərində yaralanan tanınmış idmançımız, kikboksinq üzrə dünya, uşu üzrə Avropa çempionu Eldar Əlizadə danışıb.
Oxu.Az-ın məlumatına görə, hazırda reanimasiyada olan idmançı Ölkə.Az-a bildirib ki, baş verənlər ölkə mətbuatında olduğu kimi yazılmayıb:
“Deyildiyi kimi hadisə yerində altı yox, dörd nəfər olub - iki nəfər biz, iki nəfər isə qarşı tərəf. Bələdiyyə başkanı Tahsin Babaş orada olmayıb. Mən burada həm təhsil alıram, həm də bələdiyyə başkanının mühafizəçisi olaraq çalışıram. Qeyd etdiyim kimi, atışma zamanı orada dörd nəfər olub. Yazılanlarda xeyli yanlışlıqlar var. Qarşı tərəfdən də iki nəfər yaralanıb. Mən kürəyimdən bir güllə yarası almışam”.  
İdmançımız hadisəni belə xatırladığını bildirib: 
“Başqan və mühafizəçilər barədə mediada xoşagəlməz məlumatlar paylaşmışdılar. Biz də bildirdik ki, xoşluqla həmin məlumatları çıxarın. Onlar isə üstümüzə silahla gəldilər və biz də məcbur olub atışdıq. Sıxışıq bir yerdə atışma oldu. Atışma zamanı 30 güllə atılıb. Mən silahsız idim. Şükür ki, dinc sakinlərdən yaralanan olmadı”.

Z.Q.
www.oxu.az  
"
"Bakıda İslamiadada iraqlı azarkeşin sevinci – VİDEOSosial şəbəkələrdə İslamiadada ağır atletika üzrə yarışlardan maraqlı video yayılıb. 
Oxu.Az haqqin.az-a istinadən xəbər verir ki, İraqdan olan ştanqçı Salvan Alyfurinin çıxışı iraqlı heyətin nümayəndələrindən birini necə sevindirdisə, o bir müddət Ağır Atletika Akademiyasının zalında uzun müddət qışqırıb və tullanıb. 
İraqlı bir anlıq bütün zalın diqqətini üzərinə çəkib. 


A.M.

www.oxu.az
"
"İslamiada: Ruslan Lunyov 5-ci qızıl medalını qazandıAzərbaycan yığmasının atıcısı Ruslan Lunyov Bakıda keçirilən IV İslam Həmrəyliyi Oyunlarında 5-ci qızıl medalını qazanıb.
Oxu.Az APA-ya istinadən xəbər verir ki, snayperimiz 10 m pnevmatik tapança ilə atəşdə qarışıq komanda yarışında Nigar Nəsirova ilə birlikdə hamıdan dəqiq olub.
Lunyov-Nəsirovadan ibarət heyət omanlı cütlüyü qabaqlayaraq yarışı 1-ci pillədə tamamlayıb. Bürünc medala isə İran idmançıları yiyələniblər.
Qeyd edək ki, Ruslan Lunyov bundan öncə 25 metrdən tapança ilə mərkəzə atəş açma, eyni məsafədən sürətli atəş açma, həmçinin standart tapança ilə atəş açma və 10 metr məsafədən pnevmatik tapança ilə atəş açmaqda qızıl medal əldə etmişdi. Nigar Nəsirova isə dünən 10 metr məsafədən pnevmatik tapança ilə atəş açmaqda 3-cü yeri tutub.
A.M.
www.oxu.az
"
"Anastasiya İbrahimli: Hicab idmanla məşğul olmağıma maneçilik törətmir – FOTO“Bu cür yarış təşkil etdiyinə görə, ölkəmizə minnətdaram. Qalib gəldiyim üçün çox sevinirəm”.
Oxu.Az Report-a istinadən xəbər verir ki, bunu IV İslam Həmrəyliyi Oyunlarında qızıl medal qazanan Azərbaycan ağırlıqqaldıranı Anastasiya İbrahimli deyib.
69 kq çəki dərəcəsində çıxış edən İbrahimli Oyunlara hicabla qatılmasına da münasibət bildirib: “Bu, mənim dinimdir. Uzun illər əvvəl İslama gəldim. İdmançı olsa da, olmasa da, qadın özünü örtməlidir. Bu, mənim həyat tərzimdir və idmanla məşğul olmağıma maneçilik törətmir”.
Qeyd edək ki, Anastasiya İbrahimli İslamiadada iki hərəkətin cəmində 219 kq (birdən 100, təkanla 119 kq) nəticə ilə qızıl medala sahib çıxıb.











İ.N.
www.oxu.az
"
"İslamiada: 94 kq çəkidə kişilərin ağırlıqqaldırma yarışları – FOTOREPORTAJIV İslam Həmrəyliyi Oyunları çərçivəsində ağırlıqqaldırma üzrə yarışlar davam edir.
Oxu.Az xəbər verir ki, kişilərin 94 kq çəki dərəcəsində ağırlıqqaldırma üzrə yarışlarında İran təmsilçisi Seyidəyyub Musavicərəhi qalib gəlib. Gümüş medalı Özbəkistan təmsilçisi Farxodbek Sobirov qazanıb. Azərbaycan təmsilçisi Rövşən Fətullayev isə oyunların bürünc medalına layiq görülüb. 
Yarışlardan fotoreportajı təqdim edirik: 







































































İsmayıl Nur
www.oxu.az
"
"Rafael Ağayev “Yuventus” klubundan dəvət alıb“Bakı 2017” IV İslam Həmrəyliyi Oyunlarında qızıl medal qazanan Azərbaycan karateçisi Rafael Ağayev İtaliyanın “Yuventus” klubundan dəvət alıb.
Oxu.Az Report-a istinadən xəbər verir ki, bu barədə 32 yaşlı idmançının özü açıqlama verib.
O bildirib ki, Rusiyanın paytaxtı Moskvada yaşayan köməkçisi İtaliya təmsilçisi ilə əlaqə saxlayaraq, onun barəsində danışıb: “İngilis dilini bilmədiyim üçün bəzi işləri köməkçimə həvalə etmişəm. O, “Yuventus”un direktoruna bu klubun azarkeşi olduğumu söyləyib. Klub da məni İtaliyaya dəvət edib. Yaxın zamanda ora yollanaraq, formamı “Yuventus”a hədiyyə edəcəyəm. Muzeyləri ilə tanış olub, turistlərlə şəkil çəkdirəcəyəm”.
“19 yaşım olanda karateni atıb, futbola keçmək istəyirdim. Sonradan fikrimi dəyişdim” deyə R.Ağayev əlavə edib.
Qeyd edək ki, Rafael Ağayev 5 qat dünya və 10 qat Avropa çempionudur.
A.M.
www.oxu.az
"
"Azərbaycandan imtina edən atlet Bakıda 2 qızıl medal qazandıMayın 16-da Bakı Olimpiya Stadionunda IV İslam Həmrəyliyi Oyunlarının atletika yarışlarına start verilib.
Oxu.Az baku.ws-ə istinadən xəbər verir ki, Türkiyəni təmsil edən azərbaycanlı atlet Ramil Quliyev 100 metr məsafəyə qaçışda rəqiblərini qabaqlayaraq finiş xəttini birinci keçib.
Azərbaycan əsilli idmançı qızıl medal qazanıb. Atlet iştirak etdiyi 200 metr məsafəyə qaçışda da yarışda finiş xəttinə birinci çatıb. O, 100 m məsafəni 10,30, 200 m məsafəni isə 20,98 saniyəyə qət edib və qızıl medalların sahibi olub.
Azərbaycanı təmsil edən atletlərdən Kamran Əsgərov 6-cı (11,04 san.), Ramiz Məlikov isə 7-ci (11,26 san.) yeri tutub.
Qeyd edək ki, atlet Ramil Quliyev 2011-ci ildə Azərbaycanda yaşadığı problemlər səbəbi ilə Vətənindən incik ayrılmışdı. 2012-ci il London Olimpiadasında Türkiyə adına yarışmaq üçün icazə ala bilməyən Ramil Azərbaycan Atletika Federasiyası ilə atasına görə probleminin olduğunu qeyd etmişdi: “Onlar mənə heç dəstək olmadılar. Atamı itirmək mənim üçün son nöqtə oldu. Anladım ki orada heç bir şey dəyişməyəcək. Buna görə də Türkiyəyə gəldim”, - deyə atlet vurğulayıb.
A.M.
www.oxu.az
"
"İslamiadada medalsız qalan ölkələr – SİYAHIBakıda İslamiada oyunları davam edir. Millimiz 82 medalla ikinci pillədəki yerini qoruyub. Onlardan 41 medal qızıldır. Birinci yeri 43 qızıl medalla Türkiyə, üçüncü pilləni 10 qızıl medalla İran tutur. 
Bəs İslam Həmrəyliyi Oyunlarında hansı ölkələr hələ də bir medal belə qazanmayıb?
Oxu.Az-ın məlumatına görə, BakiPost oxucular üçün maraqlı olacaq siyahını tərtib edib. Hazırda 26 ölkə aktivinə bir bürünc medal da yazdırmayıb:
1. Əfqanıstan
2. Albaniya
3. Benin
4. Bruney Darüssəlam
5. Burkina-Faso
6. Çad
7. Qəmər adaları
8. Qabon
9. Qvineya-Bisau
10. Qvineya
11. Qayana
12. Malayziya
13. Maldiv adaları
14. Mali
15. Mozambik
16. Mavritaniya
17. Nigeriya
18. Niger
19. Fələstin
20. Syerra-Leone
21. Somali
22. Surinam
23. Tacikistan
24. Toqo
25. Uqanda
26. Yəmən
Z.Q.
www.oxu.az
"
"Azad Rəhimovdan Azərbaycanın Yay Olimpiya Oyunlarına ev sahibliyi edəcəyi iddiasına AÇIQLAMA + FOTOBu gün Bakı 2017 IV İslam Həmrəyliyi Oyunları ilə bağlı hesabat xarakterli mətbuat konfransı keçirilib.
Oxu.Az Report-a istinadən xəbər verir ki, Əsas Media Mərkəzində baş tutan tədbirdə gənclər və idman naziri Azad Rəhimov Azərbaycan idmançılarının geridə qalan yarış günləri ərzində yüksək nəticələr əldə etdiklərini bildirib.
Onun sözlərinə görə, İslamiadada rəqabət böyükdür:
“Bu günə qədər idmançılarımız 81 medal qazanıblar. Onlardan 41-i qızıldır. İndiyə kimi 131 medal dəsti verilib. Yarışlarda iştirak edən 26 ölkənin təmsilçiləri medal qazanıblar. Bu da İslamiadada rəqabətin olmasının göstəricisidir. Hazırda 7 boksçumuz yarımfinaldadır, bu, 7 medal deməkdir. Voleybol və futbol yığmalarımız mübarizəni davam etdirirlər. Su polosu komandamız 3-cü yer uğrunda oynayacaq. Bu gün bizim üçün sevimli olan güləş yarışları başlayır. Yəni, irəlidə daha çox medal qazanmaq imkanımız var”.
Nazir gələcəkdə Azərbaycanın Yay Olimpiya Oyunlarına ev sahibliyi etmək ehtimalına münasibət bildirib. O, bununla bağlı qərarı Milli Olimpiya Komitəsinin (MOK) verdiyini söyləyib: “Yay Olimpiya Oyunlarının təşkili ilə bağlı qərarı MOK və onun prezidenti formalaşdırır. 2024-cü illə bağlı sifarişin verilməməsi məqsədəuyğun sayıldı. 2028-ci ilə isə hələ çox var”.
Hazırda medal əyarında da Türkiyədən sonra 2-ci pillədə qərarlaşan Azərbaycanın İslamiadanı 1-ci sırada bitirmək şansını dəyərləndirən nazir idmançıların bunu bacaracaq potensiala sahib olduqlarını qeyd edib:
“Kompleks yarışlarda gərginlik olur. Ən güclü idmançı uduza, nəticə gözləmədiyimiz isə qalib gələ bilər. Şanslarımız yüksəkdir. 2016-cı il Rio-de-Janeyro Yay Olimpiya Oyunlarında İslam ölkələri arasında birinci olduğumuz kimi, burada da qalib gələ bilərik”.
A.Rəhimov İslamiadanın Azərbaycandan kənarda da işıqlandırıldığını vurğulayıb: “Açılış mərasimi və yarışlarla bağlı xəbərlərə xarici mətbuatda rast gəlirik. Məsələn, İtaliya kimi ölkədə də İslamiada haqda müsbət xəbərlər dərc olunur. Oyunların gedişi, idman arenalarındakı ab-hava İslamiadanı yüksək səviyyədə keçirdiyimizi deməyə imkan verir”.





























Foto: İsmayıl Nur
www.oxu.az
"
"Rafael Ağayev: Oğlumun “Yuventus”da oynamasını istəyirəm – VİDEOKaratenin “Brilyant oğlanı” Rafael Ağayev “Xəzər” TV-də yayımlanan “Hər şey daxil” verilişinin qonağı olub.
Oxu.Az baku.ws-ə istinadən xəbər verir ki, Rafael Ağayev Bakı-2017 IV İslam Həmrəyliyi Oyunlarında qazandığı qələbələrdən danışıb.
O, qazandığı uğurlar üçün ilk növbədə ailəsinə minnətdar olduğunu bildirib. Daha sonra isə o, karateyə gəlməsindən danışıb. Bildirib ki, daha çox futbolçu olmağa meyilli olub.
Ağayevin sözlərinə görə, hətta 19 yaşında Avropa çempionu olduqdan sonra karate ilə vidalaşıb, futbola başlamaq istəyib. Lakin bu idman növünü seçdiyi üçün də peşman olmayıb. Yeni doğulan oğlundan danışan idmançı onun da özü kimi idmanla məşğul olmasını, gələcəkdə çempion olmasını arzuladığını bildirib. Rafael Ağayev oğlu Ramalın futbolçu olmasını arzuladığını da əlavə edib.
“Oğlumun, hələ ki, Azərbaycanda oynamasını istəmirəm. Çox istərdim ki, o, İtaliyanın “Yuventus” klubunda oynasın. Bunun üçün əlimdən gələni edəcəyəm”.
Qeyd edək ki, Rafael Ağayev karyerası ərzində 5 dəfə Dünya, 10 dəfə isə Avropa çempionu adını qazanıb. Karateçimiz həmçinin 2013-cü ildə keçirilən Dünya Oyunları və Dünya Döyüş Oyunlarında da qızıl medal qazanıb. Bakı-2017 IV İslam Həmrəyliyi Oyunlarının isə qızıl medalçısıdır.


A.M.

www.oxu.az
"
"İslamiada: Bir neçə medal qazananlara mükafat necə ödəniləcək?“Bakı 2017” IV İslam Həmrəyliyi Oyunlarında Azərbaycan idmançılarına pul mükafatlar qazandıqları medal sayına uyğun ödəniləcək.
Oxu.Az Report-a istinadən xəbər verir ki, bu barədə gənclər və idman naziri Azad Rəhimov keçirdiyi mətbuat konfransında açıqlama verib.
Nazir bildirib ki, birdən çox medal qazananlara yalnız bir medal üçün nəzərdə tutulan mükafatın ödəniləcəyi barədə söz-söhbətlər həqiqətəuyğun deyil: “Prezidentin sərəncamı var və heç bir söz-söhbət bu sərəncamı dəyişdirə bilməz”.
Qeyd edək ki, İslamiadada Azərbaycan idmançılarından güllə atıcısı Ruslan Lunyov və üzgüçü Maksim Şemberev 4 qızıl medal qazanıb. Prezident İlham Əliyevin sərəncamına əsasən, qızıl medalçılara 100 min manat pul mükafatı ödəniləcək. Bundan başqa, 50 min manat isə Milli Olimpiya Komitəsi tərəfindən ödəniləcək.
A.M.
www.oxu.az
"
"Zabit Səmədov Bakıya qələbə ilə qayıtdı – VİDEO“Mən rəqibimin döyüşlərinə baxmışdım, o, zəif deyildi”.
Oxu.Az Report-a istinadən xəbər verir ki, bunu Azərbaycanın məşhur kikboksçusu Zabit Səmədov belçikalı Məhəmməd Malik Sinistra üzərində qələbədən sonra Bakıya qayıdarkən jurnalistlərə deyib.
Onun sözlərinə görə, 33 yaşlı belçikalı idmançı iki il bundan qabaq da onunla döyüşmək istəyib: “Elə oldu ki, döyüş Türkiyədə təşkil olundu. Döyüşü hamı izlədi və nəticə məlumdur. Döyüşdən sonra rəqibim revanş təklif etdi. Gələcəkdə bu təklifə baxarıq”.
Döyüşlərinin harada keçirilməsi ilə bağlı qərarı özünün verdiyini deyən idmançı bildirib ki, döyüşlərlə bağlı ona təkliflər çox olur: “Türkiyədə olan döyüşün belə bitməsini istəməzdim, çünki döyüşü fərqli qurmaq istəyirdim. Rəqibimin zədələnməsini istəməzdim, zədəni mən ona vurmaq istəyərdim”.
Z.Səmədov bildirib ki, avqustun 23-ü Əhməd Hacıkadırovun ad gününə həsr olunmuş turnirdə iştirakı gözlənilir: “Son iki ildir mən orada vuruşuram”.
Qeyd edək ki, Z.Səmədov may ayının 14-də belçikalı Məhəmməd Malik Sinistra ilə üz-üzə gəlib. Gebze İdman Sarayında baş tutan qarşılaşma Zabitin 2-ci raundda qazandığı qələbəsi ilə yekunlaşıb. Rəqib ikinci raundda sağ ayağından aldığı ciddi zədə üzündən döyüşü davam etdirə bilməyib və hakim qarşılaşmanın Z.Səmədovun xeyrinə dayandırıb.


A.M.

www.oxu.az
"
"Bakı-2017: Güləş və stolüstü tennis yarışları başlayır – TƏQVİMBakı-2017 IV İslam Həmrəyliyi Oyunlarının 10-cu gününə start verilir.
Oxu.Az Trend-ə istinadən xəbər verir ki, bu gün atletika yarışları davam edəcək. Kişilər 200, 400 və 800 m məsafəyə qaçış, 110 m sədlərlə qaçış, lövhə atma və üç təkanla tullanma, qadın idmançılar isə 200, 800 m məsafəyə qaçış, 3000 m maneələrlə qaçış, nüvə itələmə və şüvüllə tullanma üzrə yarışlarda qüvvələrini sınayacaqlar.
Boksçuların mübarizəsində finalçılar müəyyənləşəcək. Azərbaycanı yarımfinal görüşlərində Tayfur Əliyev (56 kq), Cavid Çələbiyev (60 kq), Tamerlan Abdullayev (69 kq), Kamran Şahsuvarlı (75 kq), Rauf Rəhimov (81 kq), Teymur Məmmədov (91 kq) və Məhəmmədrəsul Məcidov (+91 kq) təmsil edəcəklər.




12:00 - 14:30


Kişilər - birinci ən yüngül çəki (46-49 kq)



 

Kişilər - yarım-yüngül çəki (56 kq)



 

Kişilər - yüngül yarım-orta çəki (64 kq)



 

Kişilər - orta çəki (75 kq)



 

Kişilər - ağır çəki (91 kq)




19:00 - 21:30


Kişilər - ən yüngül çəki (52 kq)



 

Kişilər - yüngül çəki (60 kq)



 

Kişilər - yarım-orta çəki (69 kq)



 

Kişilər - yarım-ağır çəki (81 kq)



 

Kişilər - superağır çəki (+91 kq)




Atıcılıqda son yarış günündə qarışıq komandaların 10 m pnevmatik tapança ilə atəş açma və dairəvi stend yarışlarında qaliblər müəyyənləşəcək.
Üzgüçülük turnirində kişilər 50 m batterflay (delfin), 100 m sərbəst, 4X100m kompleks estafet, qadınlar isə 50 və 400 m sərbəst, 100 m batterflay, 200 m brass və 4X100m kompleks estafet üsulu ilə üzmədə yarışacaqlar.
Mayın 17-də stolüstü tennis yarışlarına start veriləcək.




10:00 - 14:30


Kişilər - Fərdi 1-ci mərhələ



 

Qadınlar - Fərdi 2-ci mərhələ



 

Qadınlar - Fərdi 1-ci mərhələ




16:30 - 19:30


Kişilər - Fərdi 2-ci mərhələ




Taekvandoçuların mübarizəsi davam edəcək. Azərbaycanı qadınların yarışında Patimat Abakarova (49 kq), Fəridə Əzizova (67 kq), kişilərin mübarizəsində isə Ayxan Tağızadə (68 kq) və Olimpiya çempionumuz Radik İsayev (+87 kq) təmsil edəcək.
Həmçinin tennis oyunları davam edəcək.




10:00 - 19:00


Kişilər - Fərdi 1-ci mərhələ



 

Kişilər - Cütlər 1-ci mərhələ




Voleybol turnirində kişilərdən ibarət komandaların qrup oyunu, qadınlardan ibarət yığmaların isə yarımfinal oyunları keçiriləcək.




10:00 - 12:30


Kişilər - komanda qrup oyunu A7 (Pakistan - Fələstin)




12:30 - 15:00


Kişilər - komanda qrup oyunu A8 (Azərbaycan - Türkmənistan)




17:00 - 19:30


Qadınlar - komanda 1-ci yarımfinal




19:30 - 22:00


Qadınlar - komanda 2-ci yarımfinal




Su polosu millimiz qrupda Səudiyyə Ərəbistanı ilə qarşılaşacaq.




16:30 - 17:30


Kişilər - Komanda qrup oyunu A2-A5 (İran - Türkiyə)




18:00 - 19:00


Kişilər - Komanda qrup oyunu A1-A3 (Azərbaycan - Səudiyyə Ərəbistanı)




19:25 - 19:45


Kişilər - Komanda medal mərasimi




Ağır atletika yarışları başa çatacaq.




12:00 - 18:00


Kişilər - 105 kq



 

Kişilər +105 kq



 

Qadınlar - 90 kq



 

Qadınlar +90 kq




Oyunların 10-cu günündə yunan-Roma güləşçiləri tatami üzərinə çıxacaqlar. İdmançılarımızdan Murad Məmmədov (59 kq), Rəsul Çunayev (71 kq), Rafiq Hüseynov (80 kq) və Orxan Nuriyev (98 kq) medallar uğrunda mübarizə aparacaqlar.
A.M.
www.oxu.az
"
"Azərbaycan idmançısı Ukrayna vətəndaşlığını geri qaytarmaq istəyirAvarçəkmə üzrə olimpiya çempionu İnna Osipenko-Radomsaya iki il Azərbaycan yığmasında çıxış etdikdən sonra evə qayıtmağı və Tokio-2020-də Ukrayna yığması üçün çıxış etməyi planlayır.
Oxu.Az-ın xəbərinə görə, bu barədə “Korrespondent” nəşri yazır. 
“Rioda Olimpiya oyunları mənim üçün təcrübə oldu, Azərbaycan da yaxşı təcrübə idi, amma o artıq tarixdə qaldı. Alınarsa evə qayıtmağı və Ukrayna yığması üçün çıxış etməyi düşünürəm.
Tokioda öz ölkəm üçün mübarizə aparmaq istəyirəm, çünki qəlbimdə, anımda özünün olan qalır. Orda olanda sanki işdə idim. Nəticə əldə edən də həm mənəvi həzzi almırsan. Çünki öz rəngində deyilsən. ona görə də düşünürəm ki, gələcəkdə hər şey alınacaq”, - İnna etiraf edib. 
İnna Osipenko-Radomskaya Pekində Olimpiya Oyunları – 2008-də qızıl medal, eləcə də London-2012-də iki gümüş, Afina-2004-də bürünc qazanıb. Azərbaycan yığmasının tərkibində Osipenko-Radomskaya 2016-cı ildə Rio-de-Janeyroda bürünc mükafat qazanıb. 
N.О.
www.oxu.az
"
"İslam Oyunlarında beşinci gün başa çatdı – MEDAL CƏDVƏLİIV İslam Həmrəyliyi Oyunlarında bu günün nəticələrinə əsasən qazandığı medalların sayına görə, ikinci yerdədir.
Oxu.Az-ın Trend-ə istinadən məlumatına görə, bu gün komandalarımız hesablarına 8 qızıl, 1 gümüş və 4 bürünc medal yazdıra biliblər.
Cəmi Azərbaycanın aktivində 41 qızıl, 24 gümüş və 16 bürünc medal var. Türkiyə 43 qızıl, 40 gümüş və 32 bürünc medalla birinci pillədə qərarlaşıb. Üçüncü yeri isə 10 qızıl, 12 gümüş və 15 bürünc medal ilə İran tutur.



S.B.
www.oxu.az
"
"Bakı-2017: Azərbaycan taekvondoçuları 2 medal qazanıblar Bu gün IV İslam Həmrəyliyi Oyunlarında taekvondo yarışlarına start verilib. 
Oxu.Az-ın Apasport.az-a istinadən məlumatına görə, ilk gündə 3 çəki dərəcəsində təmsilçilərimiz mükafatlar uğrunda mübarizə aparıblar.
İdmançılarımızdan Fizam Mehtiyev mübarizəni erkən dayandırsa da, komanda yoldaşları Yaprak Eriş yığmamıza qızıl, Qaşım Maqomedov isə gümüş medal qazandırıb.
S.B.
www.oxu.az
"
"Bakı-2017: Azərbaycan aktivinə daha iki qızıl medal yazdırdı Azərbaycan Bakı-2017 IV İslam Həmrəyliyi Oyunlarının atletika yarışlarında ikinci qızıl medalını qazanıb.
Oxu.Az-ın Trend-ə istinadən məlumatına görə, təmsilçimiz Hanna Skidan qadınlar arasında çəkic atma yarışında bütün rəqiblərindən üstün olub.
Türkiyə atleti Kaya Kıvılcım Salman gümüş, mərakeşli Souakina Zakkour isə bürünc medala sahib olub.
Bundan əlavə, 800 m məsafəyə sərbəst üsulla üzmə yarışında təmsilçimiz Maksim Şemberyov bütün rəqiblərini geridə qoyaraq qızıl medal qazanıb. Onun finaldakı nəticəsi 7:54.34 olub.
İkinci yeri İndoneziya üzgüçüsü Aflah Pravira, üçüncü yeri isə türkiyəli Ediz Yıldırımer tutub.
S.B.
www.oxu.az
"
"Ruslanın ailəsi İslam Oyunlarından milyona yaxın pul qazandı Bakıda keçirilən IV İslam Həmrəyliyi Oyunlarında 4-cü qızıl medal qazanan Azərbaycan yığmasının atıcısı Ruslan Lunyovun ailəsi bu qalibiyyətlərdən  1 milyon manata yaxın pul qazanıb.
Oxu.Az-ın məlumatına görə, Ruslanın məşqçisi onun valideynləridir.
Yarışda hər qızıl medala görə idmançıya 150 min, məşqçisinə isə 75 min manat verildiyindən, bu ailənin qazancı 900 min manata çatıb.
Z.Q.
www.oxu.az
"
"Səudiyyə Ərəbistanı futbolçusunu İslamiadada ölümdən qurtardılar – VİDEO Dəhşətli hadisə Bakıda IV İslam Həmrəyliyi Oyunlarının futbol matçlarının qrup mərhələsində baş verib. 
Oxu.Az 1news.az-a istinadən xəbər verir ki, Kamerun və Səudiyyə Ərəbistanı arasında keçirilən matçda top uğrunda mübarizədə komandaların iki futbolçusu - Mouqni Baqnak və Məhəmməd Kanno toqquşublar.
Hadisə nəticəsində Səudiyyə Ərəbistanının komandasının kapitanı Kanno qazonun üzərinə yıxılıb. Kamerun futbolçusu ona dilinin qatlanmasına mane olub. Futbolçu oyunu davam edə bilməyib və xəstəxanaya çatdırılıb. 

N.О.
www.oxu.az
"
"İslamiada: Ruslan Lunyov dördüncü qızıl medalını qazanıbAzərbaycan idmançısı Ruslan Lunyov IV İslam Həmrəyliyi Oyunlarında kişilər arasında 10 metr məsafədən pnevmatik tapança ilə atəşaçma yarışında qalib gələrək İslamiadada dördüncü qızıl medalını qazanıb.
Oxu.Az xəbər verir ki, idmançımız hamıdan çox - 240,7 xal toplayıb.
İkinci yerə türkiyəli Yusuf Dikec, üçüncü yerə isə pakistanlı Muhammad Şehzad Aktar çıxıb.
Digər idmançılarımız Rəsul Məmmədov və Tahir Ağazadə isə təsnifat mərhələsində mübarizəni dayandırıblar.
Xatırladaq ki, Ruslan Lunyov Azərbaycan yığma komandasına Bakı-2017 IV İslam Həmrəyliyi Oyunlarında ilk qızıl medalı qazandırıb. O, kişilər arasında 25 metr məsafədən tapança ilə atəşaçma yarışında hamıdan dəqiq olub. Ötən gün isə Ruslan Lunyov 25 metr məsafədən tapança ilə sürətli atəşaçma yarışında qızıl medala yiyələnib.
Mayın 15-də isə Ruslan Lunyov IV İslam Həmrəyliyi Oyunlarında üçüncü qızıl medalını aktivinə yazdırıb. İdmançımız kişilər arasında 25 metr məsafədən standart tapança ilə atəşaçma yarışında 573 xal toplayaraq çempion olub.
A.M.
www.oxu.az
"
"Londonda “Tottenhem”in stadionu sökülür – VİDEO “BBC Sport” portalı “Tvitter” səhifəsində Londonda “Tottenhem”in ev stadionu “The White Hart Lane”nin sökülməsi əks olunan video paylaşıb. 
Oxu.Az xəbər verir ki, “Tottenhem” komandasının son oyunundan sonra stadionda demontaj işləri başlanılıb. 
Komanda İngiltərə premyer-liqasının 37-ci turunda “Mançester Yunayted”ə qalib gəlib (2:1). 
“The White Hart Lane” stadionunda Britaniya komandası 1899-cu ildən oynayır. Klub üçün yeni arenanın inşaatı 2018-ci ildə başa çatacaq. 


N.О.

www.oxu.az
"
"İslamiadada üzgüçülük üzrə yarışlar davam edir – FOTOREPORTAJIV İslam Həmrəyliyi Oyunları çərçivəsində üzgüçülük üzrə yarışlar keçirilir.
Oxu.Az xəbər verir ki, bu gün üzgüçülük üzrə yarışların 4-cü günüdür. 
Qadınların 200 m məsafəyə sərbəst üzmə yarışlarında Türkiyə təmsilçisi birinci olub. 
Kişilərin 100 m məsafəyə sərbəst üzmə yarışlarında isə İran İslam Respublikası təmsilçisi qalib olub.
Yarışlardan fotoreportajı təqdim edirik : 
























































İsmayıl Nur
www.oxu.az
"
"Fransa çempionatının ən yaxşı futbolçusu bəlli olub“PSJ” futbol klubunun hücumçusu, uruqvaylı Edinson Kavani Fransa çempionatının ən yaxşı oyunçusu seçilib.
 
Oxu.Az-ın APA-ya istinadla məlumatına görə, bu barədə Fransa Futbolçularının Həmkarlar İttifaqının (UNFP) mətbuat xidmətindən bildiriblər.
 
Cari mövsümdə 30 yaşlı E.Kavani 35 oyunda iştirak edərək 35 qol vurub və 3 nəticəli ötürmə edib. O, hazırda “Liqa 1”-in bombardirlik yarışında birincidir. 2013-cü ildən etibarən  “PSJ”nin formasını geyən E.Kavani bundan əvvəl İtaliyanın “Palermo"" və “Napoli” klublarının şərəfini qoruyub. 2011-ci ildə E.Kavani Uruqvay yığmasının heyətində Amerika Kubokunun qalibi olub.
A.S.
www.oxu.az
"
"İslamiada: Atletika və taekvondo yarışları başlayır“Bakı - 2017” IV İslam Həmrəyliyi Oyunlarında bu gün 9 idman növü üzrə mübarizə gedəcək.
Oxu.Az-ın Report-a istinadla məlumatına görə, atletika/para-atletika və taekvondo, eləcə də tennis üzrə fərdi yarışlara start veriləcək. Qadın voleybolçuların mübarizəsində qrup mərhələsinin son oyunu keçiriləcək. Boksda son yarımfinalçılar müəyyənləşəcək. 
Atıcılıq, üzgüçülük, taekvondo və ağırlıqqaldırma növlərində isə medal dəstləri sahiblərini tapacaq.
16 may
Atletika
Kişilər
100 metr: Kamran Əsgərov, Ramiz Malikov
400 metr: Arif Abbasov, Yevgeni Kasilov
Lövhə atma: Final. İsmayıl Əliyev
Üç təkanla tullanma: Nazim Babayev, Aleksis Kopello
Nüvə itələmə (para-atletika): Final. F56 (Oloxan Musayev), F57 (Samir Nəbiyev)
5000 metr: Final: Hayle İbrahimov
Qadınlar
100 metr: Zəkiyyə Həsənova, Yelena Pextiryova
800 metr: Anastasiya Komarova
400 metr sədlərlə qaçış: Lidiya Salixova
Çəkic atma: Final. Hanna Skidan
Üç təkanla tullanma: Final. Yekaterina Sarıyeva
100 metr (para-atletika): T12 (Yelena Çebanu, İradə Əliyeva)
Bakı Olimpiya Stadionu
Boks
1/4 final
52 kq. Məsud Yusifzadə - Abrorjon Kodirov (Özbəkistan)
64 kq. Elvin İsayev - Aliyor Noraliyev (Özbəkistan)
75 kq. Kamran Şahsuvarlı - İhsan Erdoğan (Türkiyə)
81 kq. Rauf Rəhimov - Aveys Ali Xan (Pakistan)
Bakı Kristal Zalı-2
Atıcılıq
Kişilər
50m 3 vəziyyətdə tüfəng ilə atəş: Əli Məcidli
10m pnevmatik tapancası ilə atəş: Ruslan Lunyov, Rəsul Məmmədov, Tahir Əhmədzadə
Kişilər Dairəvi stend: Fuad Qurbanlı, Niyaz Ağazadə, Emin Cəfərov
Qadınlar
10m pnevmatik tapancası ilə atəş: Nəzrin Abbaslı, Nigar Nəsirova, Zərifə Qasımova
Bakı Atıcılıq Mərkəzi
Üzgüçülük
Kişilər
100 metr sərbəst: Dorian Fazekas, Nikolay Trarov
200 metr batterflyay (delfin): Maksim Şemberev
50 metr arxa üstə: Boris Kirillov
100 metr sərbəst: Dorian Fazekas, Nikolay Trarov
Qadınlar
200 metr sərbəst: Fatimə Alkərəmova
100 metr batterflyay (delfin): Alsu Bayramova, İlahə Rəciyeva
4 x 100 metr sərbəst estafet: Final (Azərbaycan, İndoneziya, Əlcəzair, Türkiyə, Pakistan)
Bakı Su İdmanı Mərkəzi
Taekvondo
Kişilər
54 kq: 1/8 final. Qaşim Maqomedov - Umar İqbal (Pakistan)
58 kq: 1/8 final. Fizam Mehtiyev - Niyaz Pulatov (Özbəkistan)
Qadınlar
57 kq: 1/4 final. Eris Yaprak - Farsin Hamdani (Pakistan)
Bakı İdman Sarayı
Tennis
Kişilər (Fərdi)
1/16 final
Rəsul Qocayev - Fahad əl-Səəd (Səudiyyə Ərəbistanı)
Filip Nikoliç - Georgi Poçay (Türkmənistan)
Qadınlar (Fərdi)
1/8 final
Umayra Haşımova - Cahan Bayramova (Türkmənistan)
Amina Dik - Komola Umarova (Özbəkistan)
Bakı Tennis Akademiyası
Voleybol
Kişilər
B qrupu
10:00. İran - Mərakeş
Xal durumu: İran 6 xal (2 oyuna), Əlcəzair - 6 (2), Qətər - 2 (3), Mərakeş - 0 (1), Səudiyyə Ərəbistanı - 0 (2)
A qrupu
19:00. Fələstin - Azərbaycan
Xal durumu: Türkiyə - 6 xal (3 oyuna), Azərbaycan - 5 (2), Türkmənistan - 3 (2), Pakistan - 1 (2), Fələstin - 0 (1)
Qadınlar
21:30. Qırğızıstan - Tacikistan
Xal durumu: Azərbaycan - 9 xal (3 oyuna), Türkiyə - 6 (3), Qırğızıstan - 0 (2), Tacikistan - 0 (2)
Bakı Kristal Zalı-1
Su polosu
16:30. İndoneziya - İran
18:00. Türkiyə - Səudiyyə Ərəbistanı
Xal durumu: Türkiyə - 6, İran - 6, Səudiyyə Ərəbistanı - 3, Azərbaycan - 3, İndoneziya - 0.
Su Polosu Arenası
Ağırlıqqaldırma
Kişilər
77 kq: Əfqan Bayramov
85 kq: Kamran İsmayılov, Ceyhun Tağızadə
94 kq: Rövşən Fətullayev, Nailxan Nəbiyev
Ağır Atletika Arenası
A.S.
www.oxu.az
"
"Şəhriyar Məmmədyarovun tarixi nailiyyətiAzərbaycan qrossmeysteri Şəhriyar Məmmədyarov tarixi nailiyyət əldə edib.
Oxu.Az-ın Haqqin.Az-a istinadən məlumatına görə, Ş.Məmmədyarov dünya şahmatçılarının reytinq cədvəlində 2800 xal həddini keçən ilk azərbaycanlı olub.
Məmmədyarov bu günlərdə FİDE-nin Qran-prisində iştirak edir. Yarışın dördüncü turunda o, ərəb qrossmeysteri Saleh Sələmi məğlub edərək xallarının sayını 2801-ə çatdırıb.
Şəhriyar Məmmədyarov yalnız Maqnus Karlsen, Uesli So, Vladimir Kramnik və Fabiano Karuanadan geridədir.
S.B.
www.oxu.az
"
"İslamiadada dördüncü gün: Medal cədvəliIV İslam Həmrəyliyi Oyunlarında bu günün nəticələrinə əsasən qazandığı medalların sayına görə, ikinci yerdədir.
Oxu.Az-ın Trend-ə istinadən məlumatına görə, bu gün komandalarımız hesablarına 9 qızıl, 6 gümüş və 6 bürünc medal yazdıra biliblər.
Cəmi Azərbaycanın aktivində 33 qızıl, 23 gümüş və 12 bürünc medal var. Türkiyə 35 qızıl, 31 gümüş və 26 bürünc medalla birinci pillədə qərarlaşıb. Üçüncü yeri isə 6 qızıl, 6 gümüş və 18 bürünc medal ilə Özbəkistan tutur.



S.B.
www.oxu.az
"
"Bakı-2017 : Futbol üzrə Azərbaycan millisi yarımfinaldaIV İslam Həmrəyliyi Oyunlarının futbol turnirində Azərbaycan millisi yarımfinala yüksəlib.
Oxu.Az-ın Trend-ə istinadən məlumatına görə, qrupda son oyununu Mərakeş yığmasına qarşı keçirən komandamız meydandan sülhlə ayrılıb - 0:0.
Ümumilikdə 3 oyundan 5 xal qazanan millimiz bu nəticə ilə qrup ikincisi kimi yarımfinala vəsiqə qazanıb.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"Azərbaycanın cüdo üzrə kişilərdən ibarət komandası İslamiadada qızıl medal qazanıb – FOTOREPORTAJAzərbaycanın cüdo üzrə kişilərdən ibarət komandası İslam Həmrəyliyi Oyunlarında qızıl medal qazanıb. 
Oxu.Az xəbər verir ki, görüşü izləyənlər arasında Azərbaycan Respublikasının Prezidenti İlham Əliyev və xanımı, Mehriban Əliyeva da olub.
Görüşdə azərbaycanlı cüdoçular Əlcəzair təmsilçilərini məğlub edərək birinciliyə yüksəliblər. 
Gümüş medala Əlcəzair yığması, bürünc medallara isə Türkiyə və Özbəkistan yığmaları layiq görülüblər. 
Qaliblərə medalları Azərbaycan prezidenti İlham Əliyev təqdim edib 
Oxu.Az yarışdan fotoreportajı təqdim edir : 


































































































İsmayıl Nur
www.oxu.az
 
"
"Bakı-2017: Daha üç qızıl medal gimnastikadan gəldiAzərbaycan gimnastı Yuliya İnşina Bakı-2017 IV İslam Həmrəyliyi Oyunlarının idman gimnastikası yarışlarında sərbəst hərəkətlərin yekunu üzrə qızıl medal qazanıb.
Oxu.Az-ın Trend-ə istinadən məlumatına görə, təmsilçimiz finalda 13.100 bal toplayıb.
Gümüş medala 13.050 balla Türkiyə idmançısı Göksu Üçtaş Şanlı, bürünc medala isə digər türkiyəli gimnast Demet Mutlu yiyələnib - 12.700 bal.
Bundan başqa, idman gimnastımız Bense Talas dəstəli at üzərində hərəkətlərin yekunu üzrə 14.250 bal toplayaraq birinci olub.
İkinci yeri iranlı Səidrza Keyha (14.200), üçüncü yeri isə qətərli Əhməd əl-Dayani (13.600) tutub.
Bense Talas həmçinin Bakı-2017 İslam Həmrəyliyi Oyunlarının idman gimnastikası yarışlarında turnik üzərində hərəkətlərin yekunu üzrə bütün rəqiblərindən üstün olub.
O, finalda 14.000 bal toplayaraq qızıl medal qazanıb.
İkinci və üçüncü yerləri isə Türkiyə idmançıları, müvafiq olaraq, Fərhad Arican (13.250) və Əhməd Öndər (13.200) tutublar.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
S.B.
www.oxu.az
"
"İstanbul klublarında çıxış etmiş iki qadın basketbolçu evlənirBir zamanlar Türkiyədə çıxış edən iki qadın basketbolçu bir-biri ilə evlənmək qərarına gəliblər.
Oxu.Az Sportfm.az-a istinadən xəbər verir ki, İstanbulun ""Qalatasaray"" klubunun sabiq basketbolçusu, amerikalı Diana Taurasi əzəli rəqib ""Fənərbaxça""nın heyətində yer almış Penni Taylor ilə ailə həyatı qurmaq istəyir. Qeyd edək ki, hər iki basketbolçu Türkiyədə çıxış etdikləri zaman tanış olublar. 
www.oxu.az
 
"
"Bu ailə İslam Oyunlarından 675 min manat qazandı Azərbaycanın güllə atıcısı Ruslan Lunyov Bakıda keçirilən IV İslam Həmrəyliyi Oyunlarında 3 qızıl medal qazanıb.
 
Oxu.Az Lent.Az-a istinadan xəbər verir ki, snayperimiz 25 metr məsafədən standart tapança ilə atəş açma, 25 metrdən tapança ilə mərkəzə atəş açma və eyni məsafədən sürətli atəş açma yarışlarında hamıdan güclü olub. O, əldə etdiyi hər bir qızıl medala görə dövlət tərəfindən müəyyən edilmiş 150 min manat pul mükafatı alacaq. Ümumilikdə 150 min manat mükafat qazanmış idmançının məşqçiləri isə onun valideynləridir və onlar da övladlarının nailiyyətinə görə ümumilikdə 225 min manat əldə edəcəklər.
 
Qeyd edək ki, R.Lunyov və ailəsinin mükafat məbləğini artırmaq şansı da var. Çünki qarşıdakı günlərdə komanda halında da atıcılıq yarışları keçiriləcək və Ruslan bu yarışlarda da iştirak edəcək.
 
Onu da bildirək ki, R.Lunyov Azərbaycanın tanınmış idmançısı İradə Aşumovanın oğludur. Anası həm də yığmamızın baş məşqçisidir. Ruslanın atası Vladimir Lunyov isə onun şəxsi məşqçisidir. 
www.oxu.az
"
"İslamiada: Səngər stendi üzrə yarışda Azərbaycan millisi qalib gəlibAzərbaycan millisi Bakı-2017 IV İslam Həmrəyliyi Oyunlarında səngər stendi üzrə qarışıq komanda yarışlarında qalib gələrək qızıl medala sahib olub.
Oxu.Az xəbər verir ki, finalda yığmamıza qızıl medalı 43 xal toplayan Əli Hüseyinli və Aydan Camalova qazandırıblar.
Komandamız həlledici qarşılaşmada türkiyəli Oğuzxan Tuzun və Nihan Gürer duetindən üstün olub.
Yarışda üçüncü yeri Qətər komandası tutub.
A.M.
www.oxu.az
"
"Atletimiz beş rekord yeniləyərək “Bakı-2017”-nin qalibi oldu – VİDEOMayın 15-də Bakı-2017 IV İslam Həmrəyliyi Oyunlarının ağır atletika yarışlarının üçüncü günündə 69 kiloqram çəki dərəcəsində qadınların mübarizəsində azərbaycanlı atlet Anastasiya İbrahimli 5 rekord yeniləyərək qızıl medal qazanıb.
Yarışda 63 kiloqram çəki dərəcəsində çıxış edən Elnarə Abbasova isə bürünc medala layiq görülüb.
Oxu.Az xəbər verir ki, bu çəki dərəcəsinin finalında milli komandamızın iki üzvü Fidan Hüseynzadə və Anastasiya İbrahimli medallar uğrunda mübarizə aparıblar.
A.İbrahimli birdən qaldırma hərəkətində 100 kiloqramı ram edib. Atletimiz təkanla qaldırmada isə 119 kiloqramı başı üzərinə qaldırıb. Toplam 219 kiloqramlıq (100+119 kq) nəticə göstərən Anastasiya İbrahimli bu çəki dərəcəsində qızıl medalı millimizin aktivinə yazdırıb. O, İslam Həmrəyliyi Oyunları tarixində bu çəki dərəcəsində birdən qaldırma üzrə bir, təkanla qaldırmada 2, toplamda isə 2 olmaqla ümumilikdə 5 rekordu yeniləyib.
Fidan Hüseynzadə isə birdən qaldırma hərəkətində 69, təkanla qaldırmada 88 kiloqramı ram edib. Toplam 157 kiloqramlıq (69+88) nəticə göstərən atletimiz bu çəki dərəcəsində 7-ci yeri tutub.
Oyunlarda qadınlar arasında 63 kiloqram çəki dərəcəsində ölkəmizi Firuzə İbrahimova və Elnarə Abbasova təmsil ediblər. Elnarə Abbasova birdən qaldırma hərəkətində 82, təkanla qaldırma hərəkətində isə 102 kiloqramı başı üzərinə qaldırıb. Toplam 184 kiloqram (82+102) nəticə göstərən atletimiz bürünc medala sahib olub.
Firuzə İbrahimova isə 180 kiloqram (80+100 kq) nəticə ilə beşinci yeri tutub.


A.M.

www.oxu.az
"
"İslamiada: Azərbaycanın güllə atıcısı 3-cü dəfə qızıl medal qazanıb – FOTOAzərbaycan idmançısı Ruslan Lunyov IV İslam Həmrəyliyi Oyunlarında üçüncü qızıl medalını qazanıb.
Oxu.Az xəbər verir ki, idmançımız kişilər arasında 25 metr məsafədən standart tapança ilə atəşaçma yarışında 573 xal toplayaraq çempion olub.
Gümüş medala 569 xalla Qətər idmançısı Əhməd Zayed Əl Səmari, bürüncə isə 562 xalla Türkiyə atıcısı Özgür Varlık layiq görülüb.
Azərbaycan yığma komandasına Bakı-2017 IV İslam Həmrəyliyi Oyunlarında ilk qızıl medalı da Ruslan Lunyov qazandırıb. O, kişilər arasında 25 metr məsafədən tapança ilə atəşaçma yarışında hamıdan dəqiq olub - (581-25 xal). Ötən gün isə Ruslan Lunyov 25 metr məsafədən tapança ilə sürətli atəşaçma yarışında qızıl medala yiyələnib.




















A.M.
www.oxu.az
"
"Budaq Nəsirov adını futbol tarixinə qeyri-adi hərəkəti ilə yazdırdı – VİDEOMillimizin üzvü, Portuqaliyanın “Sportinq” klubunun əvəzedici komandasında çıxış edən Budaq Nəsirov qeyri-adi hərəkəti ilə gündəmə gəlib.
Oxu.Az Komanda.az-a istinadən xəbər verir ki, Nəsirov rəqib komandaya penalti qazandırıb.
Məsələ burasındadır ki, Nəsirov bunu meydandan kənarda olduğu vaxt edib. Belə ki, 41-ci tur çərçivəsində “Akademika” ilə evdə keçirilən oyunda isinmə hərəkətləri edən Budaq, kənardan rəqibin hücumu zamanı topa müdaxilə edib.
Nəticədə, oyunun baş hakimi “Sportinq”in qapısına penalti təyin edib, Nəsirov isə sarı vərəqəylə cəzalandırılıb.
Oyun qonaqların 2:1 hesablı qələbəsiylə nəticələnib.
Budaq matçın 75-ci dəqiqəsində meydana daxil olub.
41 turdan sonra hesabında 54 xal olan “Sportinq B” 22 komanda arasında 14-cü yerdə qərarlaşıb.
Həmin görüntüləri təqdim edirik: 

İ.N.
www.oxu.az
"
"İslamiada: Gimnastımız Azərbaycanın 25-ci qızıl medalını qazandıMayın 15-də IV İslam Həmrəyliyi Oyunlarında kişi idman gimnastımız Murad Ağarzayev Azərbaycanın 25-ci qızıl medalını qazanıb.
Oxu.Az xəbər verir ki, Murad Ağarzayev sərbəst hərəkətlər üzrə final mərhələsində 14.400 xalla birinci yeri tutub.
Gümüş medala 13.350 xalla Əlcəzair gimnastı Ahmed Anis Maoudc, bürünc medala 13.100 xalla Türkiyə gimnastı Ahmet Öndər layiq görülüb.
A.M.
www.oxu.az
"
"Azərbaycanda futbol klubları niyə dağılır? Futbol üzrə Azərbaycan çempionatının güclülər dəstəsində - Topaz Premyer Liqasında fəaliyyətini dayandıran klubların sayı xeyli artıb. 2016-2017-cı il mövsümü üçün liqada çıxış edən klubların sayı 12-dən 8-ə endirilib. Bəs bu hal Azərbaycan milli komandasına necə təsir edir?! Klublar niyə yaradılmışdı, indi niyə ləğv olunur?
Oxu.Az-ın məlumatına görə, modern.az bunun səbəblərini araşdırıb və ortaya maraqlı faktlar çıxıb. 
Hazırda AFFA-nın məşqçilər komitəsində fəaliyyətini davam etdirən təcrübəli mütəxəssis Ağasəlim Mircavadov mövzuya dair fikirlərini bizimlə bölüşüb.
“Mən klubların fəaliyyətini dayandırmasını maliyyə səbəbləri ilə əlaqələndirirəm. Bu çox böyük bir mövzudur. İki kəlmə ilə bu məsələni bitirmək olmaz. Ancaq konkret şəkildə deyə bilərəm ki, hazırda sponsor yoxdur. Bu da həlledici rol oynayır. Bu məsələlərə görə AFFA-nı günahlandırmaq düzgün deyil. Onlar 8 komanda saxlayır. Bu barədə əlindən gələni edir. Yaxşı oyunçuları AFFA dəstəkləyir və xaricə göndərir”.
İdman şərhçisi Ceyhun Rzayev ölkəmizdə yaşanan devalvasiyanın futbola təsirsiz ötüşmədiyini vurğulayıb:
“Məlum olduğu kimi, AFFA bir tək SOCAR tərəfindən dəstəklənir. Hazırda bütün sponsorlar qırağa çəkilib və belə bir vəziyyət alınıb. Bu işlərdə maliyyə məsələləri mühüm rol oynayır. Peşəkar Futbol Liqasında klub sayının az olması gələcəkdə Azərbaycan futbolu üçün fəsadlar yarada bilər. Belə ki, həm oyunçu, həm də məşqçi yetişməsi baxımından klubun sayı nə qədər çox olsa, o qədər yaxşıdır”.
Z.Q.
www.oxu.az
"
"Bakı-2017: 8-ci günün təqvimi
Bakı-2017 IV İslam Həmrəyliyi Oyunlarında yarışların 8-ci gününə start verilir.

Oxu.Az-ın Trend-ə istinadən verdiyi məlumata görə, bu gün 49, 56, 69 və +91 kq çəki dərəcələrində boksçuların mübarizəsi davam edəcək.
Azərbaycanı bu çəki dərəcələrində müvafiq olaraq Rüfət Hüseynov, Tayfur Əliyev, Tamerlan Abdullayev və Məhəmmədrəsul Məcidov təmsil edirlər.




12:00 - 14:00


Kişilər - birinci ən yüngül çəki (46-49 kq)



 

Kişilər - yarım-yüngül çəki (56 kq)




18:00 - 20:00


Kişilər - yarım-orta çəki (69 kq)



 

Kişilər - superağır çəki (+91 kq)




X X X
Bu gün futbol turnirində qrup oyunlarına yekun vurulacaq. Millimiz A qrupunda Mərakeş yığması ilə qarşılaşacaq.




12:30 - 14:30


Kişilər - komanda qrup oyunu B6 (Türkiyə - Fələstin)




12:30 - 14:30


Kişilər - komanda qrup oyunu B5 (Oman - Əlcəzair)




18:30 - 20:30


Kişilər - komanda qrup oyunu A5 (Kamerun - Səudiyyə Ərəbistanı)




18:30 - 20:30


Kişilər - komanda qrup oyunu A6 (Mərakeş - Azərbaycan)




X X X
İdman gimnastikası yarışlarında kişilər arasında sərbəst hərəkətlər, paralel qollar, halqalar, dayaqla tullanma, turnik və dəstəli atda, qadın gimnastlar arasında isə dayaqla tullanma, müxtəlif hündürlüklü qollar, sərbəst hərəkətlər və gimnastika tirində qaliblər müəyyənləşəcək.
Azərbaycanı kişilərin yarışında Murad Ağarzayev, Bense Talas və Timur Bayramov, qadınların mübarizəsində isə Marina Nekrasova, Yuliya İnşina və Ekaterina Tişkova təmsil edirlər.
X X X
Oyunların 8-ci günündə kişi və qadınlardan ibarət cüdo komandaları yarışacaq.




10:00 - 15:27


Kişilər - komanda



 

Qadınlar - komanda




15:33 - 18:32


Kişilər - komanda



 

Qadınlar - komanda




X X X
Atıcılıq yarışlarında isə qadınlar arasında 50 m məsafəyə 3 vəziyyətdə tüfəng ilə atəş, dairəvi stend və komanda halında səngər stendi üzrə, kişilər arasında isə 50 m məsafəyə tapança ilə və 25 metr məsafəyə standart tapança ilə atəş açma üzrə ən güclülər məlum olacaq.
X X X
Həmçinin üzgüçülük yarışlarında həyəcan davam edəcək. Kişi idmançılar 50 m sərbəst, 100 m brass, 400 m fərdi kompleks, 100 m arxa üstə və 4X200 m sərbəst estafet, qadın üzgüçülər isə 200 m batterflay (delfin), 100 və 1500 m sərbəst, 100 m brass və 200 m arxa üstə üzmə üsulunda qalibləri müəyyənləşdirəcəklər.
X X X
Tennis turnirində kişilər və qadınlardan ibarət komandalar arasında ən güclülər məlum olacaq.




10:00 - 18:00


Kişilər komanda - Finallar



 

Kişilər komanda - Medal mərasimi



 

Qadınlar komanda - Medal mərasimi



 

Qadınlar komanda A qrupu - Seçmə mərhələsi




X X X
Voleybol yarışlarında qrup mərhələsinin oyunları davam edir.




10:00 - 12:30


Kişilər - komanda qrup oyunu A5 (Türkiyə - Pakistan)




19:00 - 21:30


Qadınlar - komanda qrup oyunu A5 (Türkiyə - Qırğızıstan)




21:30 - 23:59


Kişilər - komanda qrup oyunu B5 (Qətər - Səudiyyə Ərəbistanı)




X X X
Su polosunda millimiz Türkiyə ilə qarşılaşacaq.




16:30 - 17:30


Kişilər - komanda qrup oyunu A3-A4 (Səudiyyə Ərəbistanı - İndoneziya)




18:00 - 19:00


Kişilər - komanda qrup oyunu A1-A5 (Azərbaycan - Türkiyə)




X X X
Bu gün, həmçinin ağır atletikada ən ağır çəkini başı üzərinə qaldıran idmançılar məlum olacaq.




12:00 - 18:00


Qadınlar 63 kq



 

Kişilər 69 kq



 

Qadınlar 69 kq



 

Qadınlar 75 kq




Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
Z.Q.
www.oxu.az
"
"Futbol üzrə 2030-cu il dünya çempionatı dörd ölkədə keçirilə bilərCənubi Koreya, KXDR, Çin və Yaponiya futbol üzrə 2030-cu il dünya çempionatını birgə keçirə bilər.
Oxu.Az-ın APA-ya istinadən verdiyi xəbərə görə, bunu Cənubi Koreya Futbol Assosiyasiyasının prezidenti Çun Mun Qu bəyan edib.
“Cənubi Koreya, KXDR, Çin və Yaponiya  arasında ətraflı müzakirə aparılsa, futbol üzrə 2030-cu il dünya çempionatını birgə keçirmək mümkün olar. Koreya Respublikası, Çin və Yaponiya  mundialın detallarına dair razılığa gələndən sonra, Şimali Koreya da layihəyə qoşula bilər”,- deyə federasiya prezidenti bildirib.
Çun Mun Qu həmçinin Cənubi Koreyada Asiya Kubokunu təşkil etmək niyyətində olduğunu bildirib.
A.S.
www.oxu.az
"
"Azərbaycan yığması 50 medal qazanıb – CƏDVƏLBakıda keçirilən IV İslam Həmrəyliyi Oyunlarında üçüncü gününə yekun vurulub.
Oxu.Az-ın Apasport.az-a istinadla məlumatına görə, medalların sahiblərini tapdığı ikinci gün Azərbaycan milli komandası üçün rekordlarla zəngin olub.
 
Yığmamız bir gün əvvəlki ilə müqayisədə daha çox medal – 28 mükafat əldə edib. Qızıl medal sayını da artıraraq 14-ə çatdıran idmançılarımız 8 gümüş və 6 bürünc də əldə edib.
 
İki dəfə çempionluq yaşayan Marina Durunda (bədii gimnastika, halqa və lent), həmçinin idman gimnastikası üzrə qadınlardan ibarət yığma (Yuliya İnşına, Marina Nekrasova, Mariya Smirnova, Yekaterina Tişkova), Ruslan Lunyov (güllə atıcılığı, tapança, 25 m), Roman Heydərov (karate, kata), Məmmədəli Mehdiyev (cüdo, 90 kq), Maksim Şemberov (üzgüçülük, sərbəst üsulla 1500 metr), qadınlardan ibarət həndbol yığması, Elxan Məmmədov (cüdo, 100 kq), İrina Zaretska (karate, 68 kq), Ayxan Mamayev (karate, 84 kq), Jalə Piriyeva (bədii gimnastika, top), Elçin Talıbov (paracüdo, 66 kq) və Ramil Qasımov (paracüdo, 73 kq) fəxri kürsünün ən yüksək pilləsinə qalxıb.
 
Gümüş medala isə idman gimnastikası üzrə kişilərdən ibarət yığma (Murad Ağarzayev, Timur Bayramov, Bense Talas), Elmar Qasımov (cüdo, 100 kq), İrina Kindzerska (cüdo, +78 kq), Marina Durunda (bədii gimnastika, gürzlər), Fəridə Əliyeva (karate, +68 kq), Jalə Piriyeva (bədii gimnastika, lent), Bayram Mustafayev (paracüdo, 66 kq), Kənan Abdulxanlı (paracüdo, +100 kq) yiyələnib.
 
Jalə Piriyeva (bədii gimnastika, halqa), Marina Durunda (bədii gimnastika, top), Asiman Qurbanlı (cüdo, +84 kq), Natiq Talıbov (paracüdo, 73 kq), Rövşən Səfərov (paracüdo, 90 kq), İlham Zəkiyev (paracüdo, +100 kq) İslamiadanın bürünc mükafatına sahib olub.
 
Bununla da ümumi medallarımızın sayı 50-yə çatıb. Bunun 24-ü qızıl, 17-si gümüş, 9-u bürüncdü. Yığmamız bu göstərici ilə İslam Həmrəyliyi Oyunlarının medal sıralamasında 1-ci pillədə qərarlaşıb.
 
Ümumilikdə isə yarışın 3-cü günündə 39 dəst medal sahibini tapıb. Arxada qalan müddətdə isə 69 dəst mükafatçı müəyyənləşib.
 
Qeyd edək ki, 24 ölkə medal qazanmağı bacarıb. Çempionluq sevincini yaşayan ölkələrin sayı isə 13-dür.



A.S.
www.oxu.az
"
"İslamiada: Futbol üzrə Azərbaycan yığması Mərakeşlə üz-üzə gələcək“Bakı - 2017” IV İslam Həmrəyliyi Oyunlarında bu gün 10 növ üzrə mübarizə gedəcək.
Oxu.Az-ın Report-a istinadla məlumatına görə, bunlardan 6-da medal yeni dəstləri sahiblərini tapacaq. Azərbaycan təmsilçiləri ən çox medalı idman gimnastikasında qazana bilərlər. Cüdo (Komanda), atıcılıq, üzgüçülük, tennis və ağırlıqqaldırma növlərində də medal yarışları olacaq.
Eyni zamanda, 4 boksçunun yarımfinala yüksələrək, ən azı bürünc medalı təmin etmə şansı var. Su polosunda Azərbaycan - Türkiyə qarşılaşması maraq doğuran oyunlardandır. Voleybol üzrə kişi və qadınlardan ibarət Azərbaycan milli komandalarının yer aldığı qruplarda da oyunlar keçiriləcək. Nəhayət, Azərbaycanın 23 yaşadək futbolçulardan ibarət yığma komandası yarımfinala vəsiqə uğrunda görüşdə Mərakeşlə üz-üzə gələcək. Bu matçda Yaşar Vahabzadənin baş məşqçi olduğu komandaya heç-heçə də kifayət edir.
15 may
Boks
12:00. 49 kq. 1/4 final. Rüfət Hüseynov - Omid Ahmadisafa (İran)
12:00. 56 kq. 1/4 final. Tayfur Əliyev - Tofik Kaşfi (Mərakeş)
18:00. 69 kq. 1/4 final. Tamerlan Abdullayev - Tulasimaram Tarumalinqam (Qətər)
18:00. +91 kq. 1/4 final. Məhəmmədrəsul Məcidov - Uosri Hafez (Misir)
Bakı Kristal Zalı-2
Futbol
B qrupu
12:30. Oman - Əlcəzair
AZAL Arena
12:30. Türkiyə - Fələstin
Bayıl stadionu
A qrupu
18:30. Kamerun - Səudiyyə Ərəbistanı
AZAL Arena
18:30. Mərakeş - Azərbaycan
Bayıl stadionu
İdman gimnastikası (12:00 - 13:45, 17:30 - 19:40)
Fərdi finallar
Kişilər
Sərbəst hərəkətlər: Murad Ağarzayev, Timur Bayramov
Paralel qollar: Timur Bayramov, Bençe Talas
Halqalar: Murad Ağarzayev, Bençe Talas
Dayaqla tullanma: Murad Ağarzayev
Dəstəli at: Bençe Talas, Murad Ağarzayev
Turnik: Bençe Talas, Murad Ağarzayev
Qadınlar
Dayaqla tullanma: Marina Nekrasova, Yuliya İnşina
Müxtəlif hündürlüklü qollar: Yuliya İnşina Yekaterina Tişkova
Sərbəst hərəkətlər: Yuliya İnşina, Yekaterina Tişkova
Gimnastika tiri: Marina Nekrasova, Yuliya İnşina
Milli Gimnastika Arenası
Cüdo (Komanda)
Kişilər
1/8 final. Azərbaycan (Elmar Qasımov, Hidayət Heydərov, Elxan Məmmədov, Məmmədəli Mehdiyev, Rüstəm Orucov, Orxan Səfərov, Nicat Şıxəlizadə) - Qırğızıstan
Qadınlar
Azərbaycan (Kifayət Qasımova, Xanım Hüseynova, İrina Kindzerska) rəqib hələ müəyyənləşməyib.
Heydər Əliyev adına Arena
Atıcılıq
Qadınlar
3 vəziyyətdə tüfənglə atəş. Təsnifat mərhələsi (Xəyalə Hüseynli)
Dairəvi stend. Təsnifat mərhələsi (Rigina Meftahətdinova, Püstəxanım Məlikova, Nurlanə Cəfərova)
Kişilər
50 metr tapança ilə atəş. Təsnifat mərhələsi (Rəsul Məmmədov, Rəhim Rəhimov, Ruslan Lunyov)
25 metr standart tapança. Təsnifat mərhələsi (Ruslan Lunyov)
Qarışıq komanda halında səngər stendi: Təsnifat mərhələsi (Əlimirzə Quliyev - Şəfəq Əmrahova və Əli Hüseynli - Aydan Camalova)
Bakı Atıcılıq Mərkəzi
Üzgüçülük
Kişilər
50 metr sərbəst: Təsnifat mərhələsi (Nikolay Trarov, Boris Kirillov)
100 metr brass: Təsnifat mərhələsi (Vəli İsrafilov, Dmitri Saley)
400 metr fərdi kompleks: Final (Maksim Şemberev)
100 metr arxa üstə: Final (Boris Kirillov, Raman Saley - ehtiyat)
Qadınlar
200 metr batterflyay (delfin): Final (Alsu Bayramova, İlahə Rəciyeva)
100 metr sərbəst: Final (Fatimə Alkərəmova)
1500 metr sərbəst: Final (Fatimə Alkərəmova)
Bakı Su İdmanı Mərkəzi
Tennis
Qadınlar
Türkiyə - Özbəkistan
Azərbaycan - Pakistan
Kişilər
Qətər - Özbəkistan
Türkiyə - Pakistan
Bakı Tennis Akademiyası
Voleybol
Kişilər
10:00. Türkiyə - Pakistan
Qadınlar
19:00. Türkiyə - Qırğızıstan
21:30. Qətər - Səudiyyə Ərəbistanı
Bakı Kristal Zalı-1
Su polosu
16:30. Səudiyyə Ərəbistanı - İndoneziya
18:00. Azərbaycan - Türkiyə
Su Polosu Arenası
Ağırlıqqaldırma
Qadınlar
63 kq: Firuzə İbrahimova, Elnurə Abbasova
69 kq: Fidan Hüseynzadə, Anastasiya İbrahimli
Ağır Atletika Arenası
A.S.
www.oxu.az
"
"İlham Zəkiyev Azərbaycana daha bir medal qazandırdıAzərbaycan paracüdoçusu İlham Zəkiyev IV İslam Həmrəyliyi Oyunlarında ölkəmizə daha bir bürünc medal qazandırıb.
Oxu.Az-ın Trend-ə istinadən məlumatına görə, bürünc medal uğrunda gedən mübarizədə İ.Zəkiyevin rəqibi Türkiyə təmsilçisi Hayran Dursun olub. İ.Zəkiyev ipponla qalib gələrək bürünc medal qazanıb.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
N.O.
www.oxu.az
"
"Bakı-2017: Azərbaycan voleybolçuları Türkiyə yığmasını məğlub etdilərBakı-2017 IV İslam Həmrəyliyi Oyunlarında voleybol yarışları davam edir.
Oxu.Az-ın Trend-ə istinadən məlumatına görə, A qrupunda Azərbaycanın qadın voleybolçulardan ibarət millisi Türkiyə ilə qarşılaşıb.
Gərgin mübarizə şəraitində keçən oyunda yığmamız hər üç setdə qələbə qazanıb - 3:0 (25:18, 30:25, 25:20).
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir. 
N.O.
www.oxu.az
"
"Azərbaycan karateçiləri İslamiadanı 10 medalla başa vurublarAzərbaycan karateçiləri “Bakı 2017” IV İslam Həmrəyliyi Oyunlarını 10 medalla başa vurub. 
Oxu.Az-ın Report-a istinadən məlumatına görə, bu gün daha 5 medal qazanılıb. 
Kişilərin mübarizəsində Ayxan Mamayev (84 kq) kimitedə, Roman Heydərov kata növündə qalib olub. Qadınlardan İrina Zaretska (68 kq) qızıl medala sahib olub. Finalda türkiyəli Meltem Hocaoğluna 2:6 hesabı ilə uduzan Fəridə Əliyeva (+68 kq) gümüş, Səudiyyə Ərəbistanından olan Tareq Hamedini 4:2 hesabı ilə yenən Asiman Qurbanlı (+84 kq) isə bürünc medala sahib olub. 
Qeyd edək ki, ilk yarış günündə Rafael Ağayev (75 kq) və Fəridə Abiyeva (61 kq) qızıl, İlahə Qasımova (55 kq) gümüş, Firdovsi Fərzəliyev (60 kq) və Nuranə Əliyeva (50 kq) bürünc medala sahib olub.
Bu, Azərbaycan karateçilərinin İslamiadada 3-cü qızıl medalı, ümumilikdə isə 6-cı medalı olub.
N.O.
www.oxu.az
"
"İslamiada: Cüdoçularımız fərdi yarışları 13 medalla bitiribBu gün IV İslam Həmrəyliyi Oyunlarında cüdo yarışları davam edib. 
Oxu.Az-ın Apasport.az-a istinadən məlumatına görə, idmançıların fərdi mübarizəsində 10 çəki dərəcəsində mükafatçılar müəyyənləşib.
81 kq, 90 kq, 100 kq, +100 kq çəki dərəcəsində kişilər və 70 kq, 78 kq, +78 kq çəki dərəcələrində qadınlar güclərini yoxlayıblar. Bu çəkilərdən 3-də 4 idmançı ilə təmsil olunan Azərbaycan millisi 4 medal qazanıb.
Kişilər
90 kq
Bu çəkidə ölkəmizi Məmmədəli Mehdiyev təmsil edir. 1/4 finaldan yarışa start verən cüdoçumuz Mixail Marçitanla (BƏƏ) üz-üzə gəlib. Təmsilçimiz tatamini qalib kimi tərk edib. Yarımfinalda türkiyəli Batuhan Efemgilə də heç bir şans verməyən Mehiyev finala adlayıb. Onun həlledici görüşdəki rəqibi Abderrahman Benamadi (Əlcəzair) olub. Cüdoçumuz döyüşün əvvəlini zəif keçirsə də, sonda özünü toparlaya bilib. Bu isə onun çempionluğu ilə nəticələnib.
100 kq
Dünya və Avropa çempionumuz Elxan Məmmədov da yarışa uğurla başlayıb. Səudiyyə Ərəbistan idmançısı Sultan Mania səddini keçən həmyerlimiz yarımfinalda qazaxıstanlı Viktor Demyanenko ilə güləşib. Bu görüşdən də üzüağ çıxan Məmmədov finalda oynamaq hüququ qazanıb.
Elmar Qasımovun da ilk sınağı 1/4 finala təsadüf edib. Olimpiya mükafatçımız Əli Ərdoğanla (Türkiyə) qüvvəsini sınayıb və ipponla qalib gəlib. Yarımfinalda əlcəzairli Lyes Bouyakubla münasibətinə aydınlıq gətirən Elmar onu da məğlub edə bilib. Qasımov finalda komanda yoldaşı Elxan Məmmədovla güləşib. Azərbaycan duelindən son Avropa çempionatından olduğu kimi bu dəfə də Məmmədov qalib ayrılıb. Dünya çempionumuzun qızıl medal qazandığı İslamiadada Qasımov ikinci yerlə kifayətlənib.
Qadınlar
+78 kq
Ölkəmiz adına ilk yarışa qatılan İrina Kindzerska yarımfinala çıxmaq üçün toqolu Noelin Koro və əlcəzairli Sonia Assela ilə dairəvi sistemlə mübarizə aparıb. Hər iki rəqibinə ipponla qalib gələn Kindzerska finala yüksəlib. O, həlledici görüşdə türkiyəli Kayra Sayıtla münasibətlərinə aydınlıq gətirib. Döyüş qonşu ölkə təmsilçisinin qələbəsi ilə yekunlaşıb.
Beləliklə, cüdo üzrə fərdi yarışlar başa çatıb. Yığmamız İslamiadanı 6 qızıl və 7 gümüş medalla bitiriblər. Sabah isə cüdoçular komanda yarışında üz-üzə gələcəklər. 
Qeyd edək ki, cüdoçuların fərdi mübarizəsinin ilk günündə kişilərdən Orxan Səfərov (60 kq), Nicat Şıxəlizadə (66 kq), Hidayət Heydərov (73 kq) qızıl, Rüstəm Orucov (73 kq) isə gümüş medal qazanıb. 
Qadınlardan isə Erdenebat Bazarraqça (48 kq) hamıdan güclü, Aişə Qurbanlı (48 kq), Nəzakət Əzizova (52 kq), Kifayət Qasımova (57 kq) və Xanım Hüseynova (63 kq) isə ikinci olub.
N.O.
www.oxu.az
"
"İslamiada: Azərbaycanın 12-ci, Ruslan Lunyovun 2-ci qızıl medalı – FOTOBu gün “Bakı-2017” IV İslam Həmrəyliyi Oyunlarının ikinci günündə Azərbaycan idmançısı Ruslan Lunyov özünün ikinci, ölkəmizin 12-ci qızıl medalını qazanıb.
Oxu.Az-ın məlumatına görə, R. Lunyov atıcılıq yarışlarında kişilər arasında 25 metrdən tapança ilə sürətli atəş açma yarışının qalibi olub.
R. Lunyov ən yüksək nəticə göstərərək qızıl medala sahib olub. Gümüş medalın sahibi Türkiyə idmançısı Murad Kılıç, bürünc mükafatı sahibi isə Oman atıcısı Səid Əl Haşimi olub.
Qeyd edək ki, Azərbaycan yığma komandasına “Bakı-2017” IV İslam Həmrəyliyi Oyunlarında ilk qızıl medalı Ruslan Lunyov qazandırıb. O, kişilər arasında 25 metr məsafədən tapança ilə atəş açma yarışında hamıdan dəqiq olub - (581-25 xal).
































N.O.
www.oxu.az
"
"İspaniya Qran-Pri yarışının qalibi məlum olub“Formula 1” İspaniya Qran-Pri yarışının qalibi məlum olub.
Oxu.Az-ın APA-ya istinadən verdiyi məlumata görə, Barselonada keçirilən yarışın qalibi “Mersedes” komandasının britaniyalı pilotu Luis Hamilton olub.
Finişə ikinci “Ferrari” komandasının alman pilotu Sebastyan Fettel çatıb. Üçüncü yerin sahibi “Red Bull” komandasının pilotu avstraliyalı Daniel Rikkyardo olub.
“Formula 1” yarışmasının növbəti mərhələsi 24-28 may tarixlərində Monakoda keçiriləcək.
A.M.
www.oxu.az
"
"İslamiadaya gecikən Fələstin komandasının oyunlarının vaxtı dəqiqləşibBakıda keçirilən IV İslam Həmrəyliyi Oyunları çərçivəsində təşkil olunan kişi voleybolçuların turnirinin təqvimi dəyişdirilib.
Oxu.Az APA-ya istinadən xəbər verir ki, buna səbəb Fələstin yığmasının ölkəmizə gecikmə ilə gəlməsi olub.
İlk oyununa gecikən fələstinlilərin baş tutmayan ilk matçının yeni vaxtı təyin edilib. Türkmənistan – Fələstin qarşılaşması mayın 15-də saat 12:30-da başlayacaq. Mayın 17-də keçirilməli olan Fələstin – Pakistan görüşünün isə başlama vaxtı dəyişib. Oyun saat 10:00-da deyil, 14:30-da başlayacaq.
Oyunlarla bağlı qərar verən təşkilatçılar bilet alan azarkeşləri də nəzərə alıb. Fələstin – Pakistan qarşılaşmasının saatı dəyişsə də, satılan biletlər qüvvədə qalacaq. Baş tutmayan Türkmənistan – Fələstin matçına alınan biletlər isə dəyişdirilməlidir. Tamaşaçılar ayın 13-də baş tutmalı olan matçın biletini kassalarda dəyişdirə bilər. Həmçinin biletləri geri qaytarmaq istəyində olanların arzusu da nəzərə alınacaq.
Qeyd edək ki,  A qrupunda mübarizə aparacaq Fələstin yığmasının Azərbaycanla mayın 16-da, Türkiyə ilə isə 19-da baş tutmalı olan qarşılaşmalarının vaxtı dəyişməz qalıb.
A.M.
www.oxu.az
"
"Kişi gimnastlarımız gümüş medal qazanıblarBu gün Milli Gimnastika Arenasında IV İslam Həmrəyliyi Oyunlarının idman gimnastikası yarışlarında kişilərdən ibarət komandamız yarışıb.
Oxu.Az APA-ya istinadən xəbər verir ki, kişilərin yarışında Murad Ağarzayev, Timur Bayramov və Bense Talas qüvvəsini sınayıb. Yığmamız komanda hesabında 161,700 xal toplayıb.
Yalnız Türkiyədən (163,450) geri qalan millimiz 2-ci yeri tutub. 3-cü pillədə isə 152,150 xalı olan İran qərarlaşıb.
Dəstəli atda Bense (14,100) 2-ci, Ağarzayev (13,850) 3-cü yerlə finala yüksəlib. 6-cı olan Bayramov (13,000) üçün yarış başa çatıb.
Dayaqla tullanmada Ağarzayev (12,350) 8-ci yerlə finala yüksəlib. Turnikdə Talas (14,150) 1-ci, Murad (12,800) 5-ci yerlə həlledici mərhələyə vəsiqə qazanıb. 12,200 xalla 8-ci olan Timur isə mübarizəni dayandırıb.
Qeyd edək ki, fərdi yarışlarda final mərhələsi sabah keçiriləcək.
A.M.
www.oxu.az
 
"
"Azərbaycanın 11-ci qızıl medalıAzərbaycanın qadın idman gimnastları komanda hesabında birinci yerdədirlər.
Oxu.Az APA-ya istinadən xəbər verir ki, Marina Nekrasova, Yuliya İnşina və Yekaterina Tişkovadan ibarət idman gimnastikası üzrə Azərbaycan komandası İslamiadnın idman gimnastikası yarışlarında qızıl medal qazanıb.
Türkiyə gümüş, İndoneziya isə bürünc medala sahib olub.
Bu, Azərbaycanın İslamiada çərçivəsində keçirilən gimnastika yarışlarında ikinci qızıl medalıdır. Bundan əvvəl Marina Durunda, Jalə Piriyeva və Zöhrə Ağamirovadan ibarət Azərbaycanın bədii gimnastika üzrə komandası da qızıl medal qazanıb.
A.M.
www.oxu.az
"
"İslamiada: Azərbaycan yığması liderdir – CƏDVƏLBakıda keçirilən IV İslam Həmrəyliyi Oyunlarının ikinci günündə ilk medallar sahiblərini tapıb.
Oxu.Az APA-ya istinadən xəbər verir ki, yarışda 30 medal dəsti oynanılıb.
Ağır atletika, cüdo, bədii gimnastika, üzgücülük, atıcılıq, karate və paracüdo üzrə qaliblər müəyyənləşib. Azərbaycan yığması günü uğurla başa vurub.
Millimiz medal sayında 1-ci yeri ələ alıb. Yığmamız buna 22 medal qazanmaqla nail olub. İdmançılarımız günü 10 qızıl medalla tamamlayıb. Ruslan Lunyov (atıcılıq, tapança, 25 m), Orxan Səfərov (cüdo, 60 kq), Nicat Şıxəlizadə (cüdo, 66 kq), Erdenebat Bazarraqça (cüdo, 48 kq), Fəridə Abıyeva (karate, 61 kq), Hidayət Heydərov (cüdo, 73 kq), Rafael Ağayev (karate, 75 kq), bədii gimnastika yığması (Marina Durunda, Jalə Piriyeva, Zöhrə Ağamirova), Afaq Sultanova (paracüdo, 57 kq) və Ramilə Kaştayeva (paracüdo, 70 kq) fəxri kürsünün ən yüksək pilləsinə qalxıblar.
Komandamız 9 gümüş medal qazanmağa nail olub. Məhz bu da yığmamızla eyni sayda – 10 qızıl əldə edən Türkiyəni arxada qoymaq imkanı verib. İdmançılarımızdan Şəfəq Əmrahova (atıcılıq, səngər stendi), İlahə Qasımova (karate, 55 kq), Aişə Qurbanlı (cüdo, 48 kq), Nəzakət Əzizova (cüdo, 52 kq), Kifayət Qasımova (cüdo, 57 kq), Rüstəm Orucov (cüdo, 73 kq), Xanim Hüseynova (cüdo, 63 kq), Sevda Vəliyeva (paracüdo, 57 kq) və Turanə Əliyeva (paracüdo, 70 kq) İslamiadanın ikincisi olublar.
Səbinə Əzimova (ağır atletika, 53 kq), Nuranə Əliyeva (karate, 50 kq) və Firdovsi Fərzəliyev (karate, 60 kq) isə ölkəmizin hesabına bürünc qazandırıb.
Ümumiyyətlə, ilk gündə medalların əyarında Azərbaycan öndə olubsa, ümumi sayda Türkiyə liderliyi ələ alıb – 27 mükafat. Sahibini tapan 102 medala isə 17 ölkə idmançıları yiyələnib. Çempionluq sevincini isə yalnız 8 ölkədən olan atletlər yaşayıb.



A.M.
www.oxu.az
"
"Zabit Səmədov rəqibini nokauta saldı – VİDEOAzərbaycanın məşhur kikboksçusu Zabit Səmədov növbəti görüşünü keçirib.
Oxu.Az Report-a istinadən xəbər verir ki, 33 yaşlı idmançı belçikalı Məhəmməd Malik Sinistra ilə üz-üzə gəlib.
Gebze İdman Sarayında baş tutan qarşılaşma Zabitin 2-ci raundda qazandığı qələbəsi ilə yekunlaşıb. Rəqib ikinci raundda sağ ayağından aldığı ciddi zədə üzündən döyüşü davam etdirə bilməyib. Və hakim qarşılaşmanın Z.Səmədovun xeyrinə dayandırıb.


A.M.

www.oxu.az
"
"Azərbaycanın bədii gimnastika üzrə yığması İslamiadanın qalibi olubAzərbaycanın bədii gimnastika üzrə yığması İslamiadanın qalibi olub
Bu gün İslam Həmrəyliyi Oyunlarında bədii gimnastika yarışlarında ilk mükafatçılar müəyyənləşib.
Oxu.Az-ın Apasport.az-a istinadən məlumatına görə, Milli Gimnastika Arenasında təşkil olunan yarışın ikinci günündə komanda hesabında ən yaxşılar bəlli olub.
Marina Durunda, Jalə Piriyeva və Zöhrə Ağamirovadan ibarət Azərbaycan yığması çempion tituluna yiyələnib. 4 hərəkətin cəmində 128,200 xal toplayan gimnastlarımız ən yaxın izləyiciləri olan Özbəkistanı 4,350 xal qabaqlayıblar. Hakimlərin 101,650 xalla qiymətləndirdiyi Türkiyə isə ilk “üçlüy”ü qapayıb.
 
Komanda yarışları ilə yanaşı, şəxsi birincilikdə iki hərəkətdə təsnifat mərhələsi də keçirilib. Gimnastlar gürzlər və lentlə xalça üzərinə çıxıblar.
 
Azərbaycanı bu yarışda üç idmançı təmsil edib. Gürzlə 15,600 xal yığan Marina Durunda və 16,050 xala malik Jalə Piriyeva bu hərəkətdə finala vəsiqə qazanıb.
 
Lentlə hərəkətlərdə də Durunda və Piriyeva həlledici mərhələyə yüksəlib. Onlar müvafiq olaraq, 15,200 və 16,100 xal toplayıblar.
 
Zöhrə Ağamirova isə mübarizəni dayandırıb.
 
Qeyd edək ki, ayrı-ayrı hərəkətlərdə final mərhələsi sabah keçiriləcək. Durunda ilə Piriyeva halqa və topla hərəkətlərdə də final mərhələsinə qatılacaq.
Foto: Trend
İ.N.
www.oxu.az
"
"Nuranə Əliyeva: Qazandığım bürünc medalı anama həsr edirəmMən qazandığım bürünc medalı anama həsr edirəm.
Oxu.Az-ın Trend-ə istinadən məlumatına görə, bunu jurnalistlərə IV İslam Həmrəyliyi Oyunları çərçivəsində bürünc medal qazanmış azərbaycanlı karateçi Nuranə Əliyeva deyib.
O deyib: “Bu gün anamın ad günüdür, ona görə də medalımı anama həsr edirəm”.
Bugünkü qarşılaşmasından danışan N.Əliyeva qeyd edib ki, döyüş çətin keçib.
O, həmçinin əlavə edib ki, indoneziyalı idmançı ilə görüş revanş xarakteri daşıyıb. Belə ki, III İslam Həmrəyliyi Oyunlarında ona məğlub olmuşdu.
Qeyd edək ki, bu gün açılışı olacaq Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
İ.N.
www.oxu.az
"
"Rafael Ağayev İslamiadada qızıl medal qazanıb Azərbaycan karateçisi Rafael Ağayev IV İslam Həmrəyliyi Oyunlarında qızıl medal qazanıb.
Oxu.Az-ın report-a istinadən məlumatına görə, 75 kq çəki dərəcəsində yer alan 5 qat dünya və 10 qat Avropa çempionu mübarizəyə 1/8 final mərhələsindən başlayıb. Onun ilk rəqibi türkiyəli Erman Eltemur olub. Görüş Ağayevin 3:0 hesablı qələbəsi ilə yekunlaşıb. 1/4 finalda Səudiyyə Ərəbistanından olan Sultan əl-Zəhranini yenən (7:2) R.Ağayev yarımfinalda malayziyalı Şarmendran Raqonatanı da üstələyərək, finala yüksəlib. 
Həlledici görüşdə Azərbaycan karateçisi pakistanlı Sədi Qulam Abbasla üz-üzə gəlib və inamlı qələbə qazanıb - 4:0.
İ.N.
www.oxu.az
"
"Azərbaycan cüdoçusu Nicat Şıxəlizadə qızıl medal qazanıb Azərbaycan cüdoçusu Nicat Şıxəlizadə İslamiadanın qızıl medalını qazanıb.
Oxu.Az Report-a istinadən xəbər verir ki, 66 kq. çəki dərəcəsində çıxış edən cüdoçu finalda Əlcəzairdən olan rəqibi Houd Zurdanini 45 saniyəyə ipponla məğlub edib.
O finala gedən yolda - 1/4 finalda Eysa Majraşi (Səudiyyə Ərəbistanı) və 1/2 finalda Alireza Xojastidən (İran) üstün olub. 
Mükafatlandırma mərasimində idmançımıza qızıl medalı ölkə başçısı, Milli Olimpiya Komitəsinin prezidenti İlham Əliyev təqdim edib.
İ.N.
www.oxu.az
"
"Azərbaycanın daha bir atıcısı İslamiadada medal qazanıb“Bakı 2017” IV İslam Həmrəyliyi Oyunlarında Azərbaycanın daha bir atıcısı medal qazanıb. 
Oxu.Az-ın Report-a istinadən məlumatına görə, bu, qadınlar arasında səngər stendi növündə yarışan Şəfəq Əmrahovadır.
35 yaşlı idmançı təsnifat mərhələsində Aydan Camalova ilə birgə çıxış edib. Onların 5 rəqibi olub. Camalova ilk 3 raundu üst-üstə 54 xalla 5-ci pillədə tamamlayıb. Əmrahova isə 48 xalla 6-cı olub. Nəticədə hər iki atıcı finala yüksəlib. Həlledici mərhələdə Əmrahova 37 xalla 2-ci, Camalova 13 xalla 6-cı olub. Türkiyəli Nuhan Gurer 41 xalla qızıl, qətərli Xalud Hassan əl-Xələf 29 xalla bürünc medala sahib çıxıb.
Qeyd edək ki, Şəfəq Əmrahovadan əvvəl kişilərin mübarizəsində 25 metr məsafədən tapança ilə mərkəzə atış yarışında Ruslan Lunyov Azərbaycana qızıl medal qazandırıb.  
S.B.
www.oxu.az
"
"IV İslam Həmrəyliyi Oyunlarının həsr olunmuş fləşmob – VİDEOTəhsil Nazirliyinin təşkilatçılığı ilə Dənizkənarı Milli Park ərazisində IV İslam Həmrəyliyi Oyunlarının təbliğinə həsr olunmuş məktəblilərdən ibarət yürüş, fləşmob və konsert keçirilib.
Oxu.Az-ın Trend-ə istinadən məlumatına görə, tədbirin keçirilməsində əsas məqsəd IV İslam Həmrəyliyi Oyunlarının məktəblilər arasında təbliği, onların idmana və yaradıcılığa maraqlarının artırılması, eyni zamanda asudə vaxtlarının səmərəli təşkilindən ibarət olub.
1500 nəfərə yaxın məktəblinin qoşulduğu yürüşün ardınca 350 nəfər məktəblinin iştirakı ilə fləşmob tәqdim olunub. Eyni zamanda yürüş zamanı Oyunlarda iştirak edəcək dövlətlərin bayraqları nümayiş olunub.
Daha sonra tədbir Təhsil Nazirliyinin tabeliyində fəaliyyət göstərən Uşaq-Gənclər Yaradıcılıq mərkəzlərinin bədii kollektivlərinin konsert proqramı ilə davam etdirilib.‎

S.B.
www.oxu.az
"
"Azərbaycan İslamiadada ilk qızıl medalını qazandıBakıda keçirilən IV İslam Həmrəyliyi Oyunlarında ilk çempionun adına aydınlıq gəlib. 
Oxu.Az-ın Apasport.az saytına istinadən məlumatına görə, ilk medal dəsti Bakı Atıcılıq Mərkəzində öz sahibini tapıb.
Kişilərin 10 metr pnevmatik tüfənglə atıcılıq yarışının qalibi adını türkiyəli Ömər Akgün qazanıb. O, Bakıdakı İslamiadanın ilk qalibi kimi tarixə düşüb. Akgün 249.8 xal toplayaraq, gərgin şəraitdə keçən final mərhələsini qələbə ilə başa vurub. 245.5 xal toplayan banqladeşli Rabbi Həsən Munnay gümüş, 224.1 xal toplayan özbəkistanlı Sədxan Sayfuddinov isə bürünc medal əldə edib.
Azərbaycan yığması da ilk medalını atıcılıqda qazanıb. Ruslan Lunyov kişilərin 25 metr məsafədən tapança ilə mərkəzə atəş açmaq yarışında hamıdan dəqiq olub. Bununla da təmsilçimiz qızıl medala yiyələnib.
S.B.
www.oxu.az
"
"Bakı 2017: Beşqat dünya çempionumuz bütün rəqiblərini məğlub etdi Azərbaycanın ən titullu karateçisi Rafael Ağayev IV İslam Həmrəyliyi Oyunlarında 1/4 finala yüksəlib.
Oxu.Az-ın Trend-ə istinadən vrdiyi məlumata görə, 1/8 finalda (75 kq) türkiyəli idmançı Erman Eltemurla qarşılaşan karateçimiz rəqibinə aman verməyib - 3:0.
75 kq çəki dərəcəsində mübarizə aparan idmançımız 1/4 finalda Səudiyyə Ərəbistanı təmsilçisi Sultan əl-Zəhrani ilə üz-üzə gəlib.
Gərgin keçən döyüşdə 5 qat dünya çempionu R.Ağayev qələbə qazana bilib - 7:2.
Yarımfinalda malayziyalı karateçi ilə qarşılaşan təmsilçimiz Şarmendran Raqonafanı tam üstünlüklə məğlub edib - 5:0.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
Z.Q.
www.oxu.az
"
"Cüdoçumuz İslamiadada mübarizəyə qələbə ilə başladıAzərbaycan cüdoçusu, Avropa çempionu Hidayət Heydərov IV İslam Həmrəyliyi Oyunları çərçivəsində keçirilən yarışlarda mübarizəyə başlayıb.
Oxu.Az-ın Trend-ə istinadən verdiyi məlumata görə, 1/8 finalda H.Heydərovun rəqibi Toqo təmsilçisi Frederik Adebayo Olimpio olub.
Gərgin keçən mübarizədə idmançımız rəqibinə qalib gəlib.
Qeyd edək ki, Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
Z.Q.
www.oxu.az
 
"
"Nurəddin Mehdixanlı İslamiadanın açılış mərasimindəki obrazından danışdıXalq artisti, Akademik Milli Dram Teatrının aktyoru Nurəddin Mehdixanlı IV İslam Həmrəyliyi Oyunlarının rəsmi açılış mərasimində tamaşaçıların diqqətinin çəkən özünün Baba rolundan və Mina obrazını canlandıran Eleonora Yusifovadan danışıb.
Bu barədə Oxu.Az AzNews.az-a istinadla xəbər verir.
“Baba rolunda mən oynadım. Həmin rola məni Akademik Milli Dram Teatrının aktyoru olaraq dəvət olunmuşdum. Mina obrazını canlandıran Eleonora Gimnastika Federasiyasının yetirməsidir. Federasiyanın nəzdində məktəb var, orada təhsil alır. Onun 13 yaşı var. Çox istedadlıdır. İki ay biz onunla bir yerdə çalışdıq. Hər gün məşqə gəlirdi. Heç vaxt demədi ki, yoruldum. Kiçik yaşlarından bədii gimnastika sahəsində olub”, - deyə o bildirib.
Nurəddin Mehdixanlı Baba rolunun əsas ideyasının açıqlayıb: “Baba öz nəvəsini sabaha hazırlamalı idi. O, keçmişi, tarixin səhifələrini, dilindən-dinindən asılı olmayaraq, insanların biri-birini sevməsini nəvəsinə öyrədir. Baba hiss edir ki, nəvəsi artıq hər şeyi bilir, bütün bildiklərini onun vasitəsi ilə özündən sonra gələn nəsilə ötürdü”.
Nurəddin Mehdixanlı Mina roluna görə Elenora Yusifovadan savayı, 5 gimnastın dəvət olunduğunu vurğulayıb:
“Onun 5 nəfər dublyoru vardı. Allah eləməsin, birdən-birə hadisə baş versəydi, onda onu əvəzləyə biləcəkdilər”.
A.S.
www.oxu.az
"
"İslamiadanın açılış mərasimini 55 ölkə izləyib“IV İslam Həmrəyliyi Oyunlarının açılış mərasimi dünyanın 55 ölkəsində izlənilib”.
Oxu.Az-ın məlumatına görə, bunu “Bakı-2017” IV İslam Həmrəyliyi Oyunları Əməliyyat Komitəsinin əməliyyatlar üzrə baş direktoru Mayk Loynd İslamiada ilə bağlı keçirilən mətbuat konfransında deyib. 
O, yarışlara qatıla bilməyən ölkələrdən də söz açıb:
“Liviya maliyyə çətinliklərinə görə IV İslam Həmrəyliyi Oyunlarında iştirak edə bilməyib. Sudanın yarışlarda iştirak etməməsinin səbəbi isə hələ aydın deyil. Küveytdə müəyyən hazırlıq işləri görülmüşdü. Onlar müstəqil idmançı kimi yarışda iştirak edə bilərdilər. Lakin təəssüf edirik ki, bu üç ölkə yarışlarda iştirak edə bilmədi”.
Z.Q.
www.oxu.az
"
"İslamiadada kamerunlu məşqçi sevincindən xəstəxanalıq olduBakıda keçirilən IV İslam Həmrəyliyi Oyunlarında futbol yarışlarında iştirak edən Kamerun U-23 millisinin baş məşqçisi Riçard Tova ölümdən dönüb.
Oxu.Az xəbər verir ki, Apasport.az saytının məlumatına görə, bu barədə Kamerun mətbuatına milli komandanın həkimi Tamo Moktama açıqlama verib. 
O bildirib ki, baş məşqçi Mərakeşlə oyunun 31-ci dəqiqəsində komandası hesabı açdıqdan sonra sevincindən huşunu itirib. Onu əvvəlcə stadionun tibb məntəqəsinə, daha sonra isə təcili xəstəxanaya aparıblar.
Kardiologiya şöbəsinə yerləşdirilən və müayinə olunan afrikalı çalışdırıcının hazırda vəziyyəti yaxşıdır.
Qeyd edək ki, Kamerun – Mərakeş matçı 1:1 hesablı bərabərliklə başa çatıb.
E.Ə.
www.oxu.az
"
"İslamiadanın açılış mərasimindən – FOTOREPORTAJ + YENİLƏNİBDünən “Bakı 2017” IV İslam Həmrəyliyi Oyunlarının açılış mərasimi keçirilib.
Oxu.Az-ın fotoqrafı İsmayıl Nur açılış mərasimindən görüntülər çəkib.
Həmin fotoları təqdim edirik: 
































































































































01:42
Bu gün “Bakı 2017” IV İslam Həmrəyliyi Oyunlarının açılış mərasimi keçirilib.
Oxu.Az Baku2017.com saytına istinadən açılış mərasimindən fotoları təqdim edir:
S.B.
www.oxu.az
"
"İslamiadanın açılış mərasimindəki qızcığazı siz də tanıyın – FOTOMəlum olduğu kimi, ötən gün Bakı Olimpiya Stadionunda IV İslam Həmrəyliyi Oyunlarının rəsmi açılış mərasimi baş tutub.
Oxu.Az Qafqazinfo-ya istinadla xəbər verir ki, möhtəşəm gecədə yadda qalan əsas məqam Mina və onun babası obrazı olub. 
Baba obrazını Xalq artisti, aktyor Nurəddin Mehdixanlı canlandırıb. Minanın səhnədə canlandırdığı obraz sosial şəbəkələrdə onun kim olması barədə maraq doğurub.
Əsas qəhrəman Minanın əsl adı Eleonora Yusifovadır. Onun hazırda 13 yaşı var. Eleonora 6 yaş yarımından etibarən bədii gimnastika ilə məşğul olur.
Özündən başqa bir bacısı olan Eleonora Gimnastika Məktəbinin 6-cı sinif şagirdidir.


























A.S.
www.oxu.az
"
"Azərbaycan İslamiadada ilk medalı təmin edib“Bakı 2017” IV İslam Həmrəyliyi Oyunlarında həndbol üzrə yarımfinal mərhələsinə start verilib.
Oxu.Az Report-a istinadən xəbər verir ki, günün ilk oyununda Azərbaycan və Özbəkistanın qadınlardan ibarət yığmaları üz-üzə gəlib. 
“Sərhədçi” İdman Olimpiya Mərkəzindəki görüş meydan sahiblərinin üstünlüyü şəraitində keçib. Georgi Voronovun baş məşqçi olduğu komanda ilk hissəsini 24:13 hesabı ilə öndə tamamlayıb.
Fasilədən sonra da hücumlarını davam etdirən yerli həndbolçular yekunda daha böyük fərqlə qalib olublar - 42:25.
Bu qələbə sayəsində Azərbaycan millisi finala yüksəlib və ən azı gümüş medalı təmin edib. 
Bu, medalı təmin edən ilk komanda olub. Həlledici qarşılaşmada rəqib bu gün saat 13:30-da başlanacaq Türkiyə - Kamerun matçının qalibi olacaq. Final görüşü mayın 14-də saat 18:00-da başlanacaq.  
E.Ə.
www.oxu.az
"
"Bakı-2017: Bu gün 12 idman növü üzrə mübarizə gedəcək“Bakı 2017” IV İslam Həmrəyliyi Oyunlarının VI yarış günündə 12 idman növü üzrə mübarizə gedəcək.
Oxu.Az-ın Report-a istinadən verdiyi məlumata görə, cüdo/paracüdo, karate, atıcılıq, üzgüçülük, ağırlıqqaldırma, idman gimnastikası və su polosu üzrə yarışlara da start veriləcək. 
Həndbolda finalçılar müəyyənləşəcək. Qadınlardan ibarət Azərbaycan yığması Özbəkistan millisi ilə üz-üzə gələcək.
Voleybolda II turun oyunları baş tutacaq. Azərbaycanın kişi və qadınlardan ibarət komandaları müvafiq olaraq, Türkiyə və Tacikistanla qarşılaşacaqlar. 
Su polosunda isə millinin rəqibi İran olacaq.
Azərbaycanın ümumilikdə 6 karateçisi - Firdovsi Fərzəliyev (60 kq), Niyazi Əliyev (67 kq), bayraqdar Rafael Ağayev (75 kq), Nuranə Əliyeva (50 kq), İlahə Qasımova (55 kq) və Fəridə Abiyeva (61 kq) vuruşacaq.
Boksda Məsud Yusifzadə (52 kq), Kamran Şahsuvarlı (75 kq) və Rauf Rəhimov (81 kq) bacarığını nümayiş etdirəcək.
Bundan başqa, 4 qadın paracüdoçu və 4 kişi, 6 qadın cüdoçu qalib adı uğrunda mübarizə aparacaq. 
Ağırlıqqaldırma növündə 1 kişi və 3 qadın idmançı ""körpücük"" üzərinə çıxacaq. 
Üzgüçülük növündə Azərbaycan bu gün yalnız kişilərin yarışında təmsil olunacaq. Onlardan 200 m məsafəyə arxa üstə üzgüçülükdə Boris Kirillov, eləcə də 4✕100 m məsafəyə sərbəst estafetdə Azərbaycan komandası finala qatılacaq. 
Bədii gimnastika növündə gürz və lentlə hərəkətlər yekunlaşdıqdan sonra həm finalçılar, həm də Azərbaycanın komanda çoxnövçülüyündə finalda tutacağı yer müəyyənləşəcək. 
İdman gimnastikasında kişi və qadınlar müxtəlif hərəkətlər üzrə təsnifat mərhələsinə başlayacaqlar. 
Atıcılıq növündə  2 kişi və 8 qadın idmançı qüvvəsini sınayacaq.  
Nəhayət, tennisçi kişi və qadınların komanda yarışında Azərbaycanın 2-ci tur rəqibləri Qətər və Türkmənistan olacaq.
Z.Q.
www.oxu.az
"
"Azad Rəhimovun IV İslam Həmrəyliyi Oyunlarının açılış mərasimindən sonra ilk açıqlamasıKeçirilən İslam Həmrəyliyi Oyunlarının açılış mərasiminin xüsusi yeri var. 
Oxu.Az-ın məlumatına görə, bunu Trend-ə gənclər və idman naziri, IV İslam Həmrəyliyi Oyunları Əməliyyat Komitəsinin baş icraçı direktoru Azad Rəhimov deyib.
A.Rəhimov bildirib: “Açılış mərasimi imkan verir ki, bütün dünyaya Azərbaycanın tarixini, Vətənimizin, Bakının gözəlliyini nümayiş etdirək. Təbii ki, Oyunlar idmançılar üçün əsasdır. Biz istərdik ki, bizim idmançılarımız yüksək nailiyyətlər göstərsinlər və onlardan bunu gözləyirik. Gözləyirik ki, bu İslam Həmrəyliyi Oyunlarında idmançılarımız çox yaxşı çıxış edəcəklər və onlar bu günlərdə keçirilən yarışlarda artıq bunu sübut etməyə başlayıblar”.
Z.Q.
www.oxu.az
"
"Alim Qasımov azan oxudu – VİDEOXəbər verdiyimiz kimi, bu gün “Bakı 2017” IV İslam Həmrəyliyi Oyunlarının açılış mərasimi keçirilib.
Oxu.Az Qafqazinfo-ya istinadən xəbər verir ki, mərasimdə maraqla qarşılanan səhnələrdən biri də xalq artisti Alim Qasımovun azan oxuması idi.
Qeyd edək ki, sözügedən süjet “İnanc” adı daşıyıb. Xəzər üzərində Ay görünür, əfsanəvi muğam ustası Alim Qasımovun ecazkar səsi minarənin zirvəsindən ətrafa yayılır.
Bu, azan səsidır. Mina həmin sədanın təsiri ilə dini dəyərlərin və tolerantlığın möhtəşəm məkanı olan Heydər Məscidinə yollanır. Əllərində fənər tutan yüzlərlə mömin İslamın qüdrəti ilə buraya gəlir. Onların inanc odları kainatdakı ulduzlar kimi Minanın gözləri qarşısında parlayır və dövr edir.

S.B.
www.oxu.az
"
"IV İslam Həmrəyliyi Oyunlarının açılış mərasimi keçirilib – YENİLƏNİBBakı-2017 IV İslam Həmrəyliyi Oyunlarını açılış mərasimi keçirilib.
Oxu.Az xəbər verir ki, Bakı Olimpiya Stadionunda keçirilən mərasimdə Azərbaycan və İslam mədəniyyəti tərənnüm edilib, idmançıların paradı və atəşfəşanlıq olub.
Qeyd edək ki, Oyunlarda 54 ölkəni təmsil edən 3 mindən çox idmançı, 1000-dən çox komanda rəsmiləri və bir o qədər də texniki nümayəndə iştirak edir. Bu rəqəmlər özlüyündə bir rekorddur. Çünki indiyədək İslam Həmrəyliyi Oyunlarına bu qədər ölkənin qatılması heç vaxt müşahidə olunmayıb.
İdmanın 24 növü üzrə keçiriləcək yarışlarda atletlər 269 dəst medal uğrunda mübarizə aparacaqlar. Azərbaycanı bu Oyunlarda 325 atlet təmsil edir. Türkiyə 337 idmançı ilə birinci yeri tutur. Qaliblərə ümumilikdə 1600 medal təqdim ediləcək.
12.05.2017 23:39
IV İslam Həmrəyliyi Oyunlarının açılış mərasimində Birinci vitse-prezident və “Bakı 2017” Təşkilat Komitəsinin sədri Mehriban Əliyeva və İslam Əməkdaşlıq Təşkilatının baş katibi Yusif bin Əhməd Əl-Osaymin çıxış ediblər.
Oxu.Az-ın məlumatına görə, sonra Azərbaycan prezidenti İlham Əliyev IV İslam Həmrəyliyi Oyunlarını açıq elan edib, Bakı Olimpiya stadionunun damında atəşfəşanlıq başlayıb.
22:00
Bakı Olimpiya Stadionunda IV İslam Həmrəyliyi Oyunlarının rəsmi açılış mərasimi keçirilir.
Oxu.Az-ın məlumatına görə, Oyunlarda 54 ölkəni təmsil edən 3 mindən çox idmançı, təqribən 2000 komanda rəsmisi və texniki nümayəndə iştirak edir. Bu vaxtadək İslam Həmrəyliyi Oyunlarına bu qədər ölkə qatılmayıb.
Azərbaycanı bu Oyunlarda 325 atlet təmsil edir. Ən çox idmançı ilə Türkiyə təmsil olunur – 345 nəfər. İdmançıların sayına görə üçüncü yerdə 300 atletlə İran qərarlaşıb.
S.B.
www.oxu.az
"
"Latviyalı paraşütçü dünyada ilk dəfə drondan tullanıb – VİDEOLatviyalı paraşütçü İnqus Auqstkalns dünyada ilk dəfə drondan tullanıb. 
Oxu.Az Delfi-yə istinadən xəbər verir ki, İnqus əvvəlcə 120 metrlik telekommunikasiya qülləsinə çıxıb və oradan artıq havaya qalxmış drondan yapışıb. Kvadrokopter 330 metr hündürlüyə qalxdıqdan sonra isə İnqus tullanıb.
Qeyd edilir ki, tryukda istifadə olunun aparat Aerones şirkətinə məxsusdur. O, 28 mühərriklə təchiz olunub və 200 kiloqrama qədər yük qaldıra bilir. Ehtimal edilir ki, belə bir texnika gələcəkdə xilasetmə işlərində, yanğınların söndürülməsində, həmçinin idman və əyləncə sahələrində istifadə olunacaq.

S.B.
www.oxu.az
"
"Azərbaycanlı şahmatçılar Moskvada Qran-prinin ikinci mərhələsində  Bu gün Moskvada şahmat üzrə Qran-prinin ikinci mərhələsi start götürür. 
Oxu.Az Rusiya KİV-nə istinadən xəbər verir ki, Moskva mərhələsində 18 şahmatçı iştirak edir. 
Azərbaycanı yarışda Şəhriyar Məmmədyarov və Teymur Rəcəbov təmsil edir.  
10 gün ərzində davam edəcək Moskva mərhələsində 18 iştirakçı İsveçrə sistemi üzrə doqquz partiya oynayacaq.
FİDE-nin Qran-pri seriyası dörd mərhələdən ibarət olur və çempionat silsiləsinin bir hissəsidir. 
Ev sahibliyi edən şəhərlər sırasına dörd dünya şahmat mərkəzi Şarca (BƏƏ), Moskva (Rusiya), Cenevrə (İsveçrə) və Palma-de-Mayorka (İspaniya) daxildir.  
Moskvadakı mərhələ bu seriyada ikincidir. Mərhələnin nəticələrinə görə, iki şahmatçı namizəd turnirinə vəsiqə qazanacaq. Onlar planetin ən yaxşı şahmatçısı adı üçün amerikalı Maqnus Karlsen ilə oynamaq uğrunda mübarizə aparacaqlar. Namizədlərin turniri 2018-ci ilin martında keçiriləcək. 
Yarışların təşkilatçısı çempionat turnirini kommersiya hüquqlarına sahib olan “World Chess” şirkətidir.
 
N.О.
www.oxu.az
"
"Daxili İşlər Nazirliyinin qadın əməkdaşı dünya çempionu olub – FOTOAzərbaycan Daxili İşlər Nazirliyinin Daxili Qoşunlarında xidmət edən gizir Günay Əliyeva Ukraynanın Xarkov şəhərində təşkil olunan Kempo Karate və Kobudo üzrə dünya çempionatının qalibi olub.
Oxu.Az xəbər verir ki, bu barədə nazirliyin mətbuat xidməti məlumat yayıb.
Artıq 12 ildir idmanın karate növü ilə məşğul olan hərbi qulluqçu “birinci dan qara kəmər” ustasıdır. 2008-ci ildə Asiya çempionu adını qazanan G.Əliyeva 2011-ci ildə Gürcüstanda keçirilən kinq-boksinq üzrə çempionatda Zaqafqaziya çempionu adını, həmin ildə Ukraynada keçirilən dünya çempionatında isə 3-cü yeri qazanıb. Növbəti dəfə 2015-ci ildə Avropa çempionu adını qazanıb. 



Z.Q.
www.oxu.az
"
"AFFA bəzi klubların Premyer Liqaya buraxılmamasının səbəblərini açıqladı“Bəzi klublar maliyyə mənbələrini açıqlamadılar. 2017-2018-ci il mövsümündə Azərbaycan Premyer Liqasında iştirak edəcəkləri halda, bank zəmanəti təqdim edə bilməyənlər oldu. Bir sıra klublar, xüsusən I Divizion təmsilçilərinin isə tələb olunan sənədlərini tam vermədikləri üçün analiz etməyə çətinlik çəkdik. “A” dərəcəli meyar üzrə sənədlər təqdim olunmadıqda avtomatik olaraq imtina qərarı çıxarılır”. 
Oxu.Az xəbər verir ki, bunu “Report”a açıqlamasında AFFA-nın Lisenziyalaşdırma Qrupunun rəhbəri Elçin Məmmədov 2017/2018-ci il mövsümündə Azərbaycan Premyer Liqasında iştirak etmək üçün 8 kluba lisenziya verilməsi ilə bağlı qərarı şərh edərkən deyib.
E.Məmmədov bildirib ki, 2016-2017 mövsümündə I Divizionda 3-cü yeri tutan “Ağsu” klubu, ümumiyyətlə, lisenziya üçün müraciət etməyib. 
Onun sözlərinə görə, quruma ərizə ünvanlamayıb: 
“Bəlkə də, elitaya yüksəlmək niyyətləri olub, lakin bunu yazılı şəkildə bizə bildirməyiblər”.
Qaydalara əsasən, lisenziya iddiaçısı lisenziya ilə bağlı imtina barədə verilmiş bildiriş tarixindən etibarən 10 gün müddətində AFFA-nın Lisenziyalaşdırma üzrə Apellyasiya Komitəsinə apellyasiya şikayəti verə bilər. Lisenziyalaşdırma Qrupunun rəhbəri bunun üçün klubların müəyyən şərtlərə riayət etməli olduqlarını vurğulayıb. 
O, klubların lisenziya ala bilməməsinin əsas səbəbinin maliyyə məsələləri olduğunu söyləyib: 
“Gün ərzində bütün klublara yazılı qərar göndərəcəyik. AFFA-nın rəsmi saytına yer alan xəbərdən fərqli olaraq, orada ətraflı səbəblər göstəriləcək. Klublar Apellyasiya Komitəsinə müraciət edən zaman nə ilə razı olmadıqlarını əsaslandırmalıdırlar. Müraciətin qəbul olunması üçün müəyyən şərtlərə riayət edilməlidir. Premyer Liqa yalnız əsas komandadan ibarət deyil. Burada aşağı yaş qrupları üzrə kollektivlər də zəruridir. Bu isə vəsait tələb edir. Mövsüm ərzində klub nümayəndələri üçün seminarlar təşkil etməklə yanaşı, yerlərdə görüşlər keçirmişik. Lakin hər şey maliyyədən asılıdır”.
E.Məmmədov “Azərbaycan Premyer Liqasında çıxış etmək üçün bir kluba minimum nə qədər vəsait lazımdır” sualına bu cür cavab verib: 
“Lisenziyalaşdırmada konkret məbləğ yazılmayıb. Maliyyə meyarına əsasən, klub sübut etməlidir ki, onun futbolçulara və təşkilatlara borcu yoxdur. İkinci məsələ klubun mövsümə necə gəlməsidir. İndiki məqamda klubun borcu yoxdursa, lakin bank zəmanət məktubu təqdim edə bilmirsə və ya gəlir mənbəyi göstərmirsə, fiziki olaraq elitada oynaya bilməyəcək”.
Qeyd edək ki, AFFA-nın Lisenziya Komissiyasının bu gün keçirilən iclasında lisenziyalaşdırılma üzrə qaydaların 8-ci maddəsinə əsaslanmış müzakirələrdən sonra UEFA-nın klub yarışlarında iştirak etmək üçün ilk 6 yeri tutmuş “İnter”, “Qarabağ”, “Qəbələ”, “Neftçi”, “Sumqayıt” və “Zirə” klublarına, Premyer Liqada iştirak üçün isə “Kəpəz” və “Səbail”ə lisenziya verilib. Əvəzində AZAL, “Mil-Muğan”, MOİK, “Turan Tovuz”, “Qaradağ-Lökbatan” və “Zaqatala” lisenziya ala bilməyib.
2017-2018-ci il mövsümündə UEFA-nın klub yarışlarında iştirak etmək üçün lisenziya almış klublar avtomatik olaraq eyni mövsüm üçün Azərbaycan Premyer Liqa yarışlarında iştirak etmək üçün lisenziya almış olur.
E.Ə.
www.oxu.az
"
"Bakı-2017: Azərbaycan boksçusu medalın bir addımlığındaBakı-2017 IV İslam Həmrəyliyi Oyunlarında kişilər arasında boks yarışı davam edir.
Oxu.Az xəbər verir ki, Trend-in məlumatına görə, 1/8 final mərhələsində təmsilçimiz Məhəmmədrəsul Məcidov Qazaxıstan idmançısı Nurlan Saparbayla qarşılaşıb.
+91 çəki dərəcəsində mübarizə aparan idmançıların gərgin keçən görüşündə boksçumuz 5:0 hesablı qələbə qazanaraq 1/4 finala yüksəlib.
M.Məcidov 1/4 finalda misirli Uosri Hafizlə döyüşəcək. Görüş mayın 15-də olacaq.
Qeyd edək ki, bu gün açılışı olacaq Bakı-2017 İslam Həmrəyliyi Oyunları mayın 22-dək davam edəcək. Yarışlar Azərbaycan paytaxtının 16 idman obyektində 21 idman növü üzrə keçirilir.
E.Ə.
www.oxu.az
 
"
"AZAL fəaliyyətini “Şüvəlan” adı altında bərpa etdiAZAL Peşəkar Futbol Klubu fəaliyyətini bərpa edib.
Oxu.Az-ın qafqazinfo-ya istinadən verdiyi məlumata görə, bununla bağlı klubun saytı bəyanat yayıb.
Mayın 3-də fəaliyyətini dayandırması haqda məlumat yayan klubun bəyanatında bildirilir ki, bu qərar fanatlar, xüsusilə Şüvəlan və Binə qəsəbələrində yaşayan azarkeşlərin narahatçılığına səbəb olmuş və bununla bağlı çoxsaylı müraciətlər edilmişdi.
“Bu müraciətlərə baxıldıqdan sonra sponsor və tərəfdaşlarla təkrar məsləhətləşmələr aparılmış, keçmiş klubun daha çox Şüvəlan qəsəbəsində azarkeş kütləsinə malik olması və həmin qəsəbədə müasir təlim-məşq bazası və stadionun mövcudluğu nəzərə alınaraq, yeni mövsümdən AZAL klubunun məhz qəsəbənin adını daşıyan “Şüvəlan Futbol Klubu” adı ilə fəaliyyətinə davam etməsi qərara alınıb”.
“Şüvəlan” yeni mövsümdə I divizionda təmsil olunacaq. Bildirilir ki, klub yaxın dövr ərzində yüksək nailiyyətlər əldə edərək, Azərbaycanda futbolun inkişafı naminə və azarkeşlərin etimadını doğrultmaq üçün əlindən gələni əsirgəməyəcək: “Şüvəlan qəsəbəsində inşa edilmiş təlim-məşq bazası müasir infrastruktura və geniş potensiala malikdi. İnanırıq ki, bu qərarın əsasında Azərbaycan futbolunun inkişafı, ölkəmizi beynəlxalq turnirlərdə layiqli təmsil etmək naminə yüksək nailiyyətlər əldə ediləcək”.
Z.Q.
www.oxu.az
"
"Növbəti İslam Həmrəyliyi Oyunları Türkiyədə keçiriləcəkV İslam Həmrəyliyi Oyunları 2021-ci ildə İstanbulda keçiriləcək.
Oxu.Az-ın APA-ya istinadən xəbərinə görə, bunu Bakıda səfərdə olan Türkiyənin gənclər və idman naziri Akif Çağatay Kılıç deyib. O bildirib ki, bu gün Bakıda IV İslam Həmrəyliyi Oyunlarının rəsmi açılış mərasiminə qatılacaq.
A. Ç. Kılıç qeyd edib ki, IV İslam Həmrəyliyi Oyunları çərçivəsində mötəbər və maraqlı idman yarışları keçiriləcək.
N.О.
www.oxu.az
"
"Bakı-2017: Bədii gimnastika, boks və tennis yarışları başlayırBakı-2017 IV İslam Həmrəyliyi Oyunlarında yarışlar davam edir.
Oxu.Az xəbər verir ki, Trend-in məlumatına görə, bu gün kişi həndbolçulardan ibarət komandalar arasında 5-6 və 7-8-ci yerlər uğrunda oyunlar keçiriləcək.
TƏQVİM:
09:00 - 10:35
Kişilər - komanda 7-8-ci yerlər uğrunda oyun
11:15 - 12:50
Kişilər - komanda 5-6-cı yerlər uğrunda oyun
Yarışların 5-ci günündə tennis yarışlarına start veriləcək. Kişilər və qadın idmançılar seçmə mərhələsində mübarizəyə başlayacaqlar.
TƏQVİM:
10:00 - 17:00
Kişilər - komanda A qrupu seçmə mərhələsi
Kişilər - komanda B qrupu seçmə mərhələsi
Qadınlar - komanda B qrupu seçmə mərhələsi
Həmçinin voleybol yarışları çərçivəsində Qətər Əlcəzair, İran kollektivi isə Səudiyyə Ərəbistanı ilə qarşılaşacaq.
TƏQVİM:
10:00 - 12:30
Kişilər - komanda qrup oyunu B1 (Qətər - Əlcəzair)
12:30 - 15:00
Kişilər - komanda qrup oyunu B2 (İran - Səudiyyə Ərəbistanı)
Bu gün, həmçinin bədii gimnastika yarışlarına start veriləcək. Birinci gün halqa və topla hərəkətlər üzrə təsnifat mərhələsi keçiriləcək.
Azərbaycanı bədii gimnastika yarışlarında Marina Durunda, Jalə Piriyeva və Zöhrə Ağamirova təmsil edəcəklər.
TƏQVİM:
12:00 - 14:00
Qadınlar - halqa təsnifat mərhələsi
Qadınlar - top təsnifat mərhələsi
Həmçinin 4 çəki dərəcəsində boks yarışları başlayacaq. Azərbaycanı 60 kq çəki dərəcəsində Cavid Çələbiyev, 69 kq-da Tamerlan Abdullayev, 75 kq-da Kamran Şahsuvarlı, +91 kq-da isə Məhəmmədrəsul Məcidov təmsil edəcək.
TƏQVİM:
12:00 - 15:15
Kişilər - yüngül çəki (60 kq)
Kişilər - yarım-orta çəki (69 kq)
Kişilər - orta çəki (75 kq)
Kişilər - superağır çəki (+91 kq)
Qeyd edək ki, bu gün açılışı olacaq Bakı-2017 İslam Həmrəyliyi Oyunları mayın 22-dək davam edəcək.
E.Ə.
www.oxu.az
"
"Bu gün Bakını 12 min polis qoruyacaqIV İslam Həmrəyliyi Oyunlarına rəsmən bu gün start verilsə də, bəzi idman növləri üzrə yarışlar bir neçə gün əvvəl başlayıb. Təbii ki, oyunlarda təhlükəsizliyin təmin olunması əsas diqqət mərkəzində olan məsələlərdən biridir. 
Oxu.Az-ın məlumatına görə, Bakının bugünkü təhlükəsizlik məsələləri ilə bağlı “Azərbaycan” qəzeti kiçik araşdırma aparıb. 
Qəzet bildirir ki, aprelin 21-də Azərbaycanın Birinci vitse-prezidenti Mehriban xanım Əliyevanın sədrliyi ilə IV İslam Həmrəyliyi Oyunları Təşkilat Komitəsinin yekun iclasında daxili işlər naziri Ramil Usubov bildirib ki, Daxili İşlər Nazirliyi tərəfindən ciddi hazırlıq işlərinə başlanılıb. Dövlət başçısının qarşıya qoyduğu vəzifələrin tam və vaxtında yerinə yetirilməsi üçün nazirlikdə xüsusi tədbirlər planı təsdiqlənərək icraya yönəldilib.
Oyunlar ərəfəsində və dövründə asayişin və təhlükəsizliyin təmin olunmasına cəlb ediləcək daxili işlər orqanlarının fəaliyyətinin koordinasiyası məqsədilə 2017-ci ilin yanvar ayında Əməliyyat Qərargahı, habelə 30 yarış və qeyri-yarış obyektini əhatə edən 15 köməkçi qərargah yaradılıb. Bütövlükdə daxili işlər orqanlarından bu mühüm əhəmiyyətli beynəlxalq tədbirə cəlb ediləcək şəxsi heyətin sayı 12 min nəfər olacaq.
Asayişin qorunmasında iştirak edəcək əməkdaşların professional hazırlığının, o cümlədən etik davranış səviyyəsinin daha da yüksəldilməsi, əcnəbilərlə rahat ünsiyyət qurmaq bacarığına yiyələnməsi məqsədilə onlar üçün xüsusi treninqlər təşkil edilib.
Cari ilin mart və aprel aylarında təhlükəsizlik qüvvələrinin və vasitələrinin oyunların keçiriləcəyi obyektlərdə perimetr boyu, eləcə də sektorlar üzrə yerləşəcəyi nöqtələr konkretləşdirilib. Nəzarət-buraxılış məntəqələri, xüsusi təyinatlı və mühəndis istehkam qruplarının xidmət aparacağı bütün yerlər yoxlanılıb, şəxsi heyətə vəzifələri izah edilib, köməkçi qərargahların təlim-məşqləri keçirilib.
Yol hərəkətinin təhlükəsizliyi və yüksək səviyyəli nümayəndə heyətlərinin müşayiəti üzrə görüləcək digər işlər də diqqət mərkəzindədir. Bu istiqamətdə qarşıda duran vəzifələrin icrası yol-patrul xidmətinin 1200 əməkdaşı tərəfindən xüsusi təyinatlı 400 avtomobillə təmin ediləcək. Yol hərəkətinin təşkili üzrə fəaliyyət çərçivəsində paytaxtda 8 mindən çox yeni yol nişanı və 35 işıqfor quraşdırılıb, küçə və yollarda 2,1 milyon poqonmetrdən çox cizgiləmə işləri aparılıb.
Yarış iştirakçılarının daşınmasına cəlb olunan nəqliyyat vasitələrini idarə edəcək şəxslərin seçiminə də xüsusi diqqət yetirilib, peşəkarlıq səviyyəsi yoxlanılıb. Nəticədə 1918 nəfərdən 158 sürücü seçimdən kənarlaşdırılıb, habelə namizədliyi təsdiqlənmiş sürücülər üçün cari ilin mart ayında müvafiq tədris proqramı əsasında nəzəri və praktiki təlimlər keçirilib.
İctimai asayişə nəzarətin fasiləsiz həyata keçirilməsi məqsədilə hazırda yarış və qeyri-yarış obyektləri ətrafında 214 nöqtədə 642 videomüşahidə kamerasından istifadə edilir. Ümumilikdə bu gün respublikada “Təhlükəsiz şəhər” sisteminin 3270 nöqtədə 12 min, habelə şəxsi mülkiyyətdə olan obyektlərə aid avtonom rejimdə işləyən daha 100 min videomüşahidə kamerası fəaliyyət göstərir.
I Avropa Oyunları ərəfəsində alınmış 3000 radiostansiya, 1000 metal detektor, 700 planşet, 500 bort-kompüter, 300 videoqeydiyyat qurğusu və 330 “IPatrol” mayak, habelə “BMW” və “Mercedes” markalı 837 xidməti avtomobil IV İslam Həmrəyliyi Oyunları zamanı istifadə ediləcək. 
Onu da qeyd edək ki, Oyunlarda təhlükəsizlik tədbirlərini ayrı-ayrı dövlət orqanları əlaqələndirilmiş şəkildə həyata keçirəcək. Əvvəlki beynəlxalq tədbirlərdə olduğu kimi, Azərbaycanın təhlükəsizlik strukturları tərəfindən IV İslam Həmrəyliyi Oyunlarının da təhlükəsizliyi yüksək səviyyədə təmin ediləcək. 
Z.Q.
www.oxu.az
"
"Avropa Liqasının finalçıları müəyyənləşdiFutbol üzrə Avropa Liqasının finalçıları müəyyənləşib.
Oxu.Az xəbər verir ki, yarımfinal mərhələsinin cavab qarşılaşmalarında Hollandiyanın “Ayaks” və İngiltərənin “Mançester Yunayted” klubları sərfəli nəticə əldə edərək adlarını finala yazdırıblar.
Joze Maurinyonun yetirmələri səfərdə minimal hesabla məğlub etdikləri İspaniyanın “Selta” klubu ilə doğma meydanda 1:1 hesablı bərabərliyə qalıblar. 
“Qırmızı şeytanların” heyətində 17-ci dəqiqədə Maruan Fellaini fərqlənib. Qonaqların cavab qolunu isə 86-cı dəqiqədə Sebastian Fakundo vurub.
Səfərdə “Lyon” komandasının qonağı olan “Ayaks” klubu isə 3:1 hesabı məğlub olub. 27-ci dəqiqədə Kaper Dolberqin qolu ilə hesabda irəli çıxan qonaqlar sonradan qapılarında üç top görüblər. “Lyon”un heyətində Aleksandr Lakazette dubla imza atıb (hər iki qol birinci hissəyə əlavə olunmuş dəqiqələrdə vurulub), daha bir dəfə isə Rəşid Qezzal fərqlənib (81). Məğlubiyyətə baxmayaraq, ilk oyundakı 4:1 hesablı qələbə sayəsində “Ayaks” final mərhələsinə vəsiqəni təmin edib.
Avropa Liqasının finalı mayın 24-də İsveçin Stokholm şəhərindəki “Frends Arena” stadionunda keçiriləcək.
S.B.
www.oxu.az
"
"Bu gün Bakıda IV İslam Həmrəyliyi Oyunlarının rəsmi açılışı olacaqBu gün Bakıda IV İslam Həmrəyliyi Oyunlarının rəsmi açılış mərasimi keçiriləcək.
Oxu.Az Apasport.az saytına istinadən məlumatına görə, Bakı Olimpiya Stadionunda təşkil olunacaq tədbir saat 21:00-da başlayacaq.
Təxminən 2 saat davam edəcək mərasimdə Azərbaycan və islam mədəniyyəti tərənnüm ediləcək. Tədbirdə məşhur simaların iştirakı gözlənilir. Mərasimdə idmançıların paradı və atəşfəşanlıq da olacaq.
Yarışa qatılacaq 54 ölkənin 3000-dən artıq atleti 21 idman növündə 269 dəst medal uğrunda mübarizə aparacaq. Bu növlərdən ikisində əlil idmançılar da qüvvələrini sınayacaqlar. Bunlar paraatletika və paracüdo yarışlarıdır.
İslamiadanın ilk medalları isə açılış mərasiminin ertəsi günü öz sahibini tapacaq. Həmin gün 6 növ üzrə 23 dəst mükafat təqdim olunacaq. Medallar baxımından ən zəngin gün mayın 17-dir. Həmin gün idmançılar 35 dəst medala yiyələnəcəklər.
Yarışların proqramında bəzi yeni idman növləri də var. Əvvəlki İslamiadalardan fərqli olaraq, bu dəfə zorxana, güləş, cüdo, boks, atıcılıq, paracüdo, paraatletika, bədii və idman gimnastikası yarışları keçiriləcək. Bunadək basketbolun klassik növü üzrə yarışlar təşkil edilirdisə, Bakı-2017-də 3X3 üzrə qaliblər bəlli olacaq. Klassik basketbolun yoxluğunda, komanda idman növlərindən su polosu, voleybol, həndbol və futbol üzrə mükafatçılar müəyyənləşəcək.
Təkbətək idman növlərindən isə idmançılar atletika, üzgüçülük, suyatullanma, stolüstü tennis, tennis, taekvondo, ağır atletika və uşu yarışları keçiriləcək. Əvəzində badminton, atçılıq, qılıncoynatma bu dəfə yarışların siyahısından kənarda qalıb.
Ən çox medal dəsti atletlərin və üzgüçülərin mübarizəsində oynanılacaq. Burada hər 2 növ üzrə 42 çempion müəyyənləşəcək. Güləşçilər 24, atıcılarla uşu ustaları hərəyə 20 dəst medal uğrunda yarışacaqlar.
Komanda idman növlərindən yalnız ikisində - su polosu və futbolda bir medal dəsti nəzərdə tutulub. Bu da onlarda yalnız kişi idmançıların qüvvələrini sınamaları ilə bağlıdır. 
S.B.
www.oxu.az
"
"Azərbaycan millisi İslamiadada ilk qələbəsini qazanıbBakıda keçirilən lV İslam Həmrəyli Oyunlarında futbol üzrə qrup mərhələsinin II turuna yekun vurulub.
Oxu.Az-ın Report-a istinadən məlumatına görə, son matçda 23 yaşadək futbolçulardan ibarət Azərbaycan milli komandası Səudiyyə Ərəbistanı yığması ilə qarşılaşıb. Matç Yaşar Vahabzadənin rəhbərlik etdiyi kollektivin 2:0 hesablı qalibiyyəti ilə yekunlaşıb. Turnirdə qazandığı ilk qələbə sayəsində xalını 4-ə çatdıran yığma vurulan qollardakı say üstünlüyünə görə 1-i pilləyə yüksəlib.
Qeyd edək ki, A qrupunun digər matçında Kamerun və Mərakeş komandaları heç-heçə ediblər - 1:1.
Bu nəticələrdən sonra Azərbaycanla eyni xala malik Mərakeş yığması ilə 2-ci pillədə yer alıb. Kamerun 2 xalla 3-cü pillədə qərarlaşdığı halda, keçirdiyi hər iki oyunda uduzan Səudiyyə Ərəbistanı qrupdan çıxmaq şansını itirib.
Yaşar Vahabzadənin rəhbərlik etdiyi kollektiv sonuncu turda Mərakeşlə üz-üzə gələcək. Oyun mayın 15-də baş tutacaq.
11 may (cümə axşamı)
Qrup mərhələsi, II tur
A qrupu
Azərbaycan - Səudiyyə Ərəbistanı 2:0
Qol: Elşən Abdullayev, 66, Ağabala Ramazanov, 80
“Bayıl Arena”
S.B.
www.oxu.az
"
"Bakı sakinləri İslamiadanı harada izləyəcəklər? – FOTOArtıq bir neçə saatdan sonra uzun zamandır gözlənilən və hazırlıqları gedən IV İslam Həmrəyliyi Oyunlarının rəsmi açılış mərasimi keçiriləcək. 
Builki oyunlar 12-22 may tarixləri arasında Bakıda baş tutacaq. İdman oyunlarında 21 idman növü üzrə 57 dövlətin 6 minə yaxın idmançısının mübarizə aparacağı nəzərdə tutulub.
Oxu.Az “ACT Azərbaycan” şirkətinin aprelin 19-dan mayın 1-dək Bakı şəhərində apardığı sorğunun nəticələrini təqdim edir.
Rəyi soruşulmuş Bakı sakinlərinin böyük əksəriyyəti IV İslam Həmrəyliyi Oyunlarının keçirilməsindən xəbərdardır (85%). Respondentlərin yarıdan çoxu idman oyunlarını televizor qarşısında və ya internet vasitəsilə izləyəcəyini bildirib (58%). 
İslamiadada çıxış edəcək komandaları arenalardan dəstəkləyənlər nisbətən azdır (13%).
Respondentlərin beşdə biri isə idman oyunlarına maraq göstərmir (21%). Rəyi soruşulanların 8%-i isə oyunları izləməklə bağlı konkret bir qərara gələ bilməyib. 
Qeyd edək ki, sorğu Bakı şəhərində 400 respondent arasında telefon vasitəsilə həyata keçirilib. 
Sorğu nəticələrinin yanlışlıq həddi maksimum 4,9%-dir.



U.A.
www.oxu.az
"
"Azərbaycan polisi dünya kubokunun qalibi oldu – FOTOMayın 6-dan 8-dək Belçikada karatenin pentaksilat növü üzrə bu ölkənin açıq birinciliyi və dünya kuboku uğrunda yarış keçirilib. Əlbəyaxa döyüşçülərimiz bu yarışda yüksək nəticələr əldə ediblər.
Daxili İşlər Nazirliyinin mətbuat xidmətindən Oxu.Az-a verilən məlumata görə, millimizin heyətində təmsil olunan Əlahiddə Çevik Polis Alayının polis serjantı Loğman Mirzəyev ən ağır çəkili idmançılar arasında üç döyüş keçirib.
Əvvəlcə Niderland, daha sonra Fransa idmançısı ilə qarşılaşmalardan qalib kimi ayrılan təmsilçimizin finaldakı rəqibi Böyük Britaniya komandasının üzvü olub. Baş mükafatın taleyi uğrunda həlledici görüşü də qələbə ilə başa vuran Loğman qızıl medal və dünya kubokunu qazanıb.
Əvvəllər dəfələrlə ölkə və Avrasiya çempionu olan idmançımız DİN-in Polis Akademiyasının V kurs kursantıdır.



Z.Q.
www.oxu.az
"
"Mariya Stadnik: Mən satılmadım, məni satdılar“Mən satılmadım, məni satdılar”.
Oxu.Az champion.com.ua-ya istinadən verir ki, bu barədə sərbəst güləş üzrə Avropa çempionu, əslən Ukraynadan olan Mariya Stadnik ukraynalı jurnalistlərə Azərbaycan yığmasına keçməsindən danışarkən deyib. 
“Azərbaycan üçün çıxış etməyə məcbur qaldığım vəziyyətdən xəbərsiz olanlar, hələ də məni satqın adlandırırlar. Mənə satıldığımı deyirlər, bu isə doğru deyil. Əslində məni satıblar. Ukrayna Federasiyası mənim üçün yaxşı pul alıb. Mən satılmadım, məni satdılar. Dəqiq məbləğ yadımda deyil, təxmini demək istəmirəm ki, sonra məni qınamasınlar. Amma o vaxt üçün verilən məbləğ yaxşı pul idi”, - Stadnik deyib.
Xatırladaq ki, Mariya Stadnik Rio de-Jeneyroda Azərbaycan yığmasının tərkibində gümüş medal qazanıb. 
B.Q.
www.oxu.az
"
"Nazir: Bütün dünyanın diqqəti bizdə olacaq – FOTO“Düşünürük ki, İslam Oyunları keçirilən zaman bütün dünyanın diqqəti bizdə olacaq”. 
Oxu.Az xəbər verir ki, bunu gənclər və idman naziri Azad Rəhimov jurnalistlərə açıqlamasında bildirib. 
Onun sözlərinə görə, açılış mərasimində ölkə başçılarının iştirakı hələ təsdiqlənməyib.
Nazir bildirib ki, IV İslam Həmrəyliyi Oyunlarında bu il bəzi səbəblərə görə Sudan, Liviya, Küveytdən olan idmançılar iştirak etməyəcək:
“Bu, onların öz qərarlarıdır, biz onların hansı səbəbə görə Oyunlarda iştirakdan imtina etdiklərini bilmirik. İslam Oyunlarında Azərbaycan heç bir xarici ölkənin idmançılarının xərclərini ödəmir. Əksinə, hər bir idmançı qidasına və qalmasına görə ölkəmizə 50 dollar ödəyir”. 
Milli Olimpiya Komitəsinin vitse-prezidenti Çingiz Hüseynzadə bildirib ki, Azərbaycanın məqsədi bu Oyunlarda ümumi komanda hesabında birinci yeri tutmaqdır.
İslam Həmrəyliyi İdman Federasiyasının (İHİF) baş katibi Faysal Abdul Aziz Əl-Nassar isə təşkilati işlərin yüksək səviyyədə olduğunu deyib: 
“Bu Oyunlarda 3000-dən çox idmançı Odlar diyarında yarışacaq. Azərbaycan tərəfindən tükənməz dəstək Oyunlara əlavə rəngarənglik qatacaq. Yarışın Təşkilat Komitəsinin rəhbəri olan Azərbaycanın I xanımı Mehriban Əliyevaya xüsusi minnətdarlığımı bildirirəm.
İnanıram ki, bu yarış İslam Həmrəyliyi Oyunları arasında ən yaxşılardan olacaq. Yekunda Azərbaycan prezidenti İlham Əliyevə qətiyyəti və dəstəyi ilə Oyunların Bakıda keçirilməsinə şərait yaratdığı üçün təşəkkür edirəm”.












































Elvin Əhmədov
FOTO: İsmayıl Nur
www.oxu.az
"
"Messinin toyunun tarixi məlum olduArgentina millisinin və “Barselona”nın hücumçusu Lionel Messi sevgilisi Antonelle Rokuçço ilə bu yay evlənməyə hazırlaşır.
Oxu.Az sports.ru-ya istinadən xəbər verir ki, toy iyunun 30-da Messinin doğulduğu Rosario şəhərində baş tutacaq. 
Cütlük artıq 10 ildir ki, bərabərdirlər. Onların 4 yaşlı Tyaqo və 1 yaşlı Mateo adlı övladları var.
Qeyd edək ki, toydan bir qədər öncə Messi iyunun 24-də 30 illiyini qeyd edəcək. 
N.О.
www.oxu.az 
"
"İslamiadada 1-ci yeri tutan hər bir idmançıya 50 min manat veriləcəkAzərbaycan Milli Olimpiya Komitəsinin Prezidenti İlham Əliyev Bakıda keçirilən IV İslam Həmrəyliyi Oyunlarında Azərbaycan idmançıları və onların məşqçiləri üçün ən yüksək nəticələrə görə mükafatların müəyyən edilməsi haqqında sərəncam imzalayıb.
Oxu.Az-ın məlumatına görə, Azərbaycan idmançıları və onların məşqçilərini IV İslam Həmrəyliyi Oyunlarında ən yüksək nəticələr göstərməyə həvəsləndirmək üçün ən yüksək nəticələrə görə mükafatların məbləği aşağıdakı qaydada müəyyən edilib:
- birinci yeri tutan hər bir idmançıya 50 min manat, onun məşqçisinə 25 min manat;
- ikinci yeri tutan hər bir idmançıya 30 min manat, onun məşqçisinə 15 min manat;
- üçüncü yeri tutan hər bir idmançıya 20 min manat, onun məşqçisinə 10 min manat.
N.O.
www.oxu.az
"
"“Qara qartallar” Azərbaycana gələcəkTürkiyənin “Beşiktaş” klubu yay hazırlıq dövründə Azərbaycana gələcək.
Oxu.Az xəbər verir ki, Report-un “Vatan” nəşrinə istinadən verdiyi məlumata görə, səfər İstanbul klubunun başlatdığı Asiya layihəsi çərçivəsində baş tutacaq.
“Beşiktaş”ın Azərbaycana hansı məqsədlə gələcəyi bilinmir. Qış hazırlıq dövründə də belə xəbərlər yayılmış, hətta Şenol Güneşin baş məşqçi olduğu komandanın “Qarabağ”la yoldaşlıq görüşü keçirməsi nəzərdə tutulmuşdu. Lakin o vaxt bu görüş baş tutmamışdı.
Dünyada ən çox azarkeşi olan türk komandası ilə görüş yay hazırlıq dövründə və ya milli komandaların oyunları üçün verilən fasilə müddətində gözlənilir.
Z.Q.
www.oxu.az
"
"İslam Oyunlarının açılış mərasimi belə olacaq – VİDEOIV İslam Həmrəyliyi Oyunlarının açılış mərasiminə 1 gün qalıb.
Oxu.Az xəbər verir ki, İslam Oyunlarının rəsmi “Facebook” səhifəsində açılış mərasiminin hazırlıqlarının əks olunduğu videogörüntü yayılıb.
Həmin görüntüləri təqdim edirik: 


İ.N.
www.oxu.az

"
"İslamiada: Voleybol yarışlarına start verilirBakı-2017 IV İslam Həmrəyliyi Oyunlarında yarışların 4-cü günü başlayır.
Oxu.Az-ın məlumatına görə, yarışların 4-cü günündə kişilərdən və qadınlardan ibarət komandalar arasında voleybol oyunlarına start veriləcək.
Azərbaycanın qadın voleybolçuları A qrupunda Qırğızıstan, kişi idmançıları isə Pakistandan olan rəqibləri ilə qarşılaşacaqlar.
Qeyd edək ki, açılış günü mayın 12-də baş tutacaq Bakı-2017 İslam Həmrəyliyi Oyunları mayın 22-dək Azərbaycan paytaxtında 16 yarış obyektində 17 Olimpiya və 3 qeyri-olimpiya növü olmaqla, 20 idman növü üzrə keçiriləcək.
Z.Q.
www.oxu.az
"
"Bu gün futbol üzrə Avropa Liqasında finalçılar müəyyənləşəcəkBu gün futbol üzrə Avropa Liqasında finalçıların adına aydınlıq gələcək.
Oxu.Az-ın Report-a istinadla məlumatına görə, həlledici görüşə vəsiqə qazanacaq komandalar İngiltərə və Fransada keçiriləcək yarımfinal mərhələsinin cavab oyunlarından sonra bəlli olacaq.
İlk qarşılaşmaların nəticələrinə əsasən,“Mançester Yunayted”lə “Ayaks” finalçı olmağa daha yaxındır. İngiltərə təmsilçisi İspaniyada “Selta”nı 1 cavabsız qolla üstələdiyi halda, Hollandiya komandası evdə “Lion”u darmadağın edib - 4:1.
Qeyd edək ki, final matçı mayın 24-də İsveçin paytaxtı Stokholmdakı “Friends Arena”da keçiriləcək.
Avropa Liqası
Yarımfinal mərhələsi, cavab oyunları
11 may
23:05. “Mançester Yunayted” (İngiltərə) – “Selta” (İspaniya)
Baş hakim: Ovidiu Hatseqan (Rumıniya)
İlk oyun – 1:0
23:05. “Lion” (Fransa) – “Ayaks” (Hollandiya)
Baş hakim: Şimon Martsinyak (Polşa)
İlk oyun 1:4
A.S.
www.oxu.az
"
"“Real” - “Yuventus” finalı olacaq – VİDEOÇempionlar Liqasının 2016/2017 mövsümünün ikinci finalçısı müəyyənləşib.
Oxu.Az xəbər verir ki, “Visente Kalderon” stadionunda Madrid klubları “Atletiko” ilə “Real” üz-üzə gəlib.
Matç meydan sahiblərinin 2:1 hesablı qələbəsi ilə yekunlaşıb.
“Atletiko”nun heyətində Saul Niguez və Antuan Qrizmann, müvafiq olaraq 12 və 16-cı dəqiqələrdə fərqləniblər. 
“Kral” klubunun təsəlli qolunu isə 42-ci dəqiqədə İsko vurub. 
Məğlubiyyətə baxmayaraq, ilk oyundakı 3:0 qələbə sayəsində “Real” klubu adını finala yazdırıb.
Həlledici görüşdə Zinəddin Zidanın yetirmələrinin rəqibi İtaliyanın “Yuventus” klubu olacaq.

S.B.
www.oxu.az
"
"Tokelo Ranti sevdası “Qarabağ”a baha başa gələ bilərTokelo Ranti sevdası “Qarabağ” Futbol Klubununa  baha başa gələ bilər.
Oxu.Az-ın yeniçağ-a istinadən verdiyi məlumata görə, buna səbəb “Qarabağ” rəhbərliyinin futbolçuyla danışıqlara Rantinin müqavilə bağladığı “Gənclərbirliyi” klubundan xəbərsiz olaraq başlamasıdır. 
Bu isə Türkiyə təmsilçisinin “atlılar”dan FIFA-ya şikayət etməsi ilə nəticələnə bilər.
Bu azmış kimi, danışıqlar futbolçunun özü ilə yox, agenti vasitəsi ilə aparılıb. Tokelo Ranti ilə ortaq məxrəcə gələn “Qarabağ” rəhbərliyi sonda Ankara klubuna müraciət edib və transfer haqqı kimi 300 min avro təklifini irəli sürüb. Ancaq “atlılar”ın qaydalara zidd hərəkət etməsi “Gənclərbirliyi” rəhbərliyini özündən çıxarıb. Nəticədə transfer haqqı olaraq “Qarabağ”dan 600 min avro tələb olunub.
Məsələyə qarşıdakı günlərdə tam aydınlıq gələcəyi gözlənilir. Cənubi Afrika Respublikasından olan futbolçu ilə bütün məsələlərdə razılaşan “Qarabağ” rəhbərliyi, Rantinin transfer hüququnu əldə etmək üçün “Gənclərbirliyi”nin prezidenti Murad Cavcavı da razı salmalıdır.
Qeyd edək ki, Rantinin Türkiyə klubu ilə 2018-ci ilin yayına qədər sözləşməsi qüvvədədir.
Z.Q.
www.oxu.az
"
"Krastovçev: Azərbaycanda futbolçuları alkoqola görə cərimə etməyiblər  Bakının AZAL və “İnter” klublarının sabiq futbolçusu Enyo Krastovçev bolqar KİV-ə verdiyi müsahibəsində Azərbaycanda keçirdiyi mövsümdən danışıb.
Oxu.Az bu barədə 1news.az-a istinadən xəbər verir.
“Levski”dən getdikdən sonra yarım il komandasız qalıb. Buna görə artıq çəki yığdım və formada deyildim. Buna baxmayaraq, AZAL-ın təlimlərinə getdim və onlarla müqavilə imzaladım, çünki yoxlama matçında qol vura bildim. Daha sonra “İnter” klubuna keçdim, orada yarım il keçirdim. Maliyyə baxımından hər şey yaxşı olardı, mənə yaxşı pul verirdilər. Düşünürəm ki, bu rəhbərliyin alkoqol və rejimə riayət etməməklə əlaqədar cəza vermədiyi yeganə çempionat idi. Futbolçulara qarşı cərimə və ya başqa bir şey yox idi”, - Krastovçev topsport.bg verdiyi müsahibəsində deyib.
Qeyd etmək lazımdır ki, Krastovçev Azərbaycanda 2009-2011 və 2011-2012-ci illərdə oynayıb. 
N.O.
www.oxu.az
"
"Azərbaycan millisinin üzvü nişanlanıbAzərbaycan millisinin şahmatçısı Eltac Səfərli nişanlanıb.
Oxu.Az-ın qafqazinfo-ya istinadən verdiyi məlumata görə, 25 yaşlı şahmatçımızın Ləman Maqsudlu ilə nişanı olub.
Mərasimdən fotoları təqdim edirik:



































Z.Q.
www.oxu.az
"
"İslamiadada iştirakı baş tutmayan ölkələr – SİYAHIBakıda keçirilən İslam Həmrəyliyi Oyunlarına qatılacaq ölkələrin sayında dəyişiklik edilib.
Oxu.Az xəbər verir ki, Əməliyyat Komitəsindən APA-ya verilən məlumata görə, Sudan və Liviya idmançıları, həmçinin İslam Həmrəyliyi İdman Federasiyasının (İHİF) bayrağı altında çıxış etməli olan küveytlilərin yarışda iştirakı baş tutmayacaq.
İslamiadanın Əməliyyat Komitəsi, İHİF və bu ölkələrin olimpiya komitələri komandaların yarışa gəlməsi üçün əllərindən gələni etsələr də, bu səylər nəticəsiz qalıb.
Beləliklə, Bakıda 57 deyil, 54 ölkənin iştirakı baş tutacaq.
A.M.
www.oxu.az
"
"İslamiadanın açılışı ilə bağlı bəzi məqamlar açıqlandı“Sözsüz ki, böyük tədbirlər, idman yarışları zamanı açılış mərasiminin xüsusi yeri var. IV İslam Həmrəyliyi Oyunlarının açılış mərasimi də çox gözəl olacaq”.
Oxu.Az xəbər verir ki, bunu APA-ya açıqlamasında gənclər və idman naziri Azad Rəhimov deyib.
O bildirib ki, I Avropa Oyunlarının açılış mərasimi ilə müqayisədə İslamiadanın açılış mərasimi bir qədər fərqli olacaq: “Şərq, müsəlman dünyası üçün əsas məqamlar, tarixi hadisələr IV İslam Həmrəyliyi Oyunlarının açılış mərasimində öz əksini tapacaq. Bir məsələni də qeyd edim ki, açılış mərasimindən sonra bütün idman yarışlarına biletlərin satışı yüksəlir”.
Qeyd edək ki, İslamiadanın açılış mərasimi mayın 12-də Bakıda keçiriləcək.
A.M.
www.oxu.az
"
"Zabit Səmədovun “Torqovı”da gəzintisi izdihama səbəb oldu – VİDEOWBC Muaythai üzrə dünya çempionu Zabit Səmədov Bakının mərkəzində gəzintiyə çıxıb.
Oxu.Az baku.ws-ə istinadən xəbər verir ki, may ayının 13-ə İstanbulda “Gebze” idman sarayında keçiriləcək görüş öncəsi doğma Vətəninə gələn idmançıya həmyerlilərimiz böyük maraq göstərib.
“Torqovı”da gəzintiyə çıxan Zabitə onlarla insan yaxınlaşıb və onunla şəkil çəkdirmək, imza almaq istəyib. Zabit sadə insan olduğu üçün heç kəsin qəlbini qırmayıb və onu sevənlərlə şəkil çəkdirib. Bir müddətdən sonra o qədər insan Zabitin ətrafına toplaşıb ki, idmançı hərəkət etməkdə çətinlik çəkib.
Azərbaycanı layiqincə təmsil edən Zabitə xalq da lazımi qiymət verir. Bayrağımızı idman arenalarında dalğalandıran Zabitin Bakıda gəzintisi izdihama səbəb olub.
Belçikadan olan idmançı Frederik Sinistra ilə qarşılaşma öncəsi Bakıda hazırlıqlarını davam etdirən idmançı böyük günü gözləyir.


A.M.

www.oxu.az
"
"“Qarabağ”ın formasında dəyişiklik ediləcək“Qarabağ” 2017-2018 mövsümündən oyunlara ulduzlu formalarla çıxacaq.
Oxu.Az xəbər verir ki, bu barədə Report-a klubun baş direktoru Emrah Çelikel məlumat verib.
E.Çelikelin sözlərinə görə, “Qarabağ” 5 qat Azərbaycan çempionu olduğu üçün belə qərar qəbul edilib. Klub rəsmisi formadakı loqo üzərində 1 ulduzun təsvir olunacağını vurğulayıb.
Qeyd edək ki, hazırda Azərbaycanın “Kəpəz” və “İnter” klubları meydana çempionluq sayı qədər - müvafiq olaraq, 3 və 2 ulduzlu forma ilə çıxırlar. “Neftçi” isə 8 dəfə çempion olduğu halda, tək ulduzlu forma geyinir.
A.M.
www.oxu.az
"
"Şotlandiyada baş hakim yan arbitrə qırmızı vərəqə göstərdi – VİDEO  Şotlandiya çempionatında pley-off turunun 2-ci matçında “Kilmarnok” və “Dandi” komandaları arasında görüş zamanı baş hakim yan arbitrə qırmızı vərəqə göstərib. 
Oxu.Az xəbər verir ki, oyun zamanı laysmen Endi Makvilin halı pis olub, onun ürəyi bulanıb və baş hakim Kreyq Tomson zarafat edərək onu meydandan qırmızı vərəqə ilə kənarlaşdırıb.

N.О.
www.oxu.az
"
"Çempionlar Liqasının ilk finalçısı məlum olub – VİDEOUEFA Çempionlar Liqasında yarımfinal mərhələsinin ilk cavab görüşü keçirilib.
Oxu.Az APA-ya istinadən xəbər verir ki, ilk oyun günündə İtaliyanın “Yuventus” klubu öz meydanında Fransa “Monako”sunu qəbul edib.
Ötən həftə bu komandalar arasında keçirilmiş ilk oyunda turinlilər Knyazlıq təmsilçisinə 2 cavabsız qolla qalib gəlmişdi. İtaliya çempionunun doğma meydanda bu üstünlüyü əldən verməsi inandırıcı görünmürdü. Belə də olub. Turin təmsilçisi azarkeşlərinin gözü qarşısında da bu rəqibini məğlub etməklə, Çempionlar Liqasının ilk finalçısı olub. Digər yarımfinal oyununda iki İspaniya klubu – “Real”la “Atletiko” üz-üzə gələcək.
UEFA Çempionlar Liqası
Yarımfinal mərhələsi, cavab oyunu
9 may
“Yuventus” (İtaliya) – “Monako” (Fransa) - 2:1
Mancukiç, 33; Alveş, 44 - Mbabbe, 69
Baş hakim: Byörn Kuypers (Hollandiya)
İlk oyun – 2:0
A.M.
www.oxu.az
"
"İslamiada: Həndbolçuların mübarizəsində ilk turun görüşləri keçirilibBakıda keçirilən IV İslam Həmrəyliyi Oyunlarında bu gün həndbol yarışlarına start verilib.
Oxu.Az-ın Report-a istinadla məlumatına görə, İslamiadanın ikinci yarış günündə kişi həndbolçulardan ibarət 8 yığma 2 qrupda, qadınlar isə 4 komandalı qrupda ilk turun oyunlarına çıxıblar.
Azərbacanın hər iki millisi ilk tur matçlarından qalib ayrılıb. A qrupunda yer alan kişilərdən ibarət yığma Pakistana 7 top fərqi ilə qalib gəlib. Qrupun digər oyununda Səudiyyə Ərəbistanı Əlcəzairdən aşkar üstün olub. B qrupunda Türkiyə Mərakeşə çətinliklə, İraq İordaniyaya böyük hesabla qalib gəlib.
Qadınların mübarizəsində isə Azərbaycan yığması Kameruna çətinliklə qalib gəlibsə, Türkiyə Özbəkistanı böyük fərqlə yenib.
Həm kişi, həm də qadın həndbolçulardan ibarət komandalar növbəti turun oyunlarını mayın 10-da keçirəcəklər.
Həndbol
Qrup mərhələsi
9 may (çərşənbə axşamı)
Kişilər
A qrupu
09:00. Səudiyyə Ərəbistanı - Əlcəzair - 26:13 (13:6)
18:00. Pakistan - Azərbaycan - 43:36 (20:15)
B qrupu
11:15. Mərakeş - Türkiyə - 24:27 (8:12)
20:15. İraq – İordaniya 37:15 (20:7)
Qadınlar
13:30. Tükiyə - Özbəkistan - 37:21 (16:8)
15:45. Kamerun - Azərbaycan - 26:28 (14:18)
“Sərhədçi” İdman Olimpiya Mərkəzi
Qeyd edək ki, IV İslam Həmrəyliyi Oyunlarının açılış mərasimi mayın 12-də keçiriləcək.
A.S.
www.oxu.az
"
"Azər Əliyev: Hər bir idman növünü sevirəm“Ağırlıqqaldıranlarımızın IV İslam Həmrəyliyi Oyunlarında yaxşı çıxış edəcəklərinə ümidvarıq. Amma bu yarışda ciddi rəqabət olacaq. Türkiyə, Qazaxıstan, Özbəkistan və İran atletləri güclüdürlər. Fikrimcə, biz ilk üçlüyə daxil ola biləcəyik”.
Oxu.Az Report-a istinadən xəbər verir ki, bunu jurnalistlərə açıqlamasında Milli Olimpiya Komitəsinin baş katibinin müavini və Azərbaycan Ağır Atletika Federasiyasının vitse-prezidenti Azər Əliyev deyib. O, bütün idman növləri ilə maraqlandığını söyləyib: “Hər bir idman növünü - futbol, güləş, cüdo, karate, taekvondo və s. sevirəm və yarışları izləməyə gedirəm”.
A.Əliyev İslamiadanın ilk yarış günündə 23 yaşadək futbolçulardan ibarət Azərbaycan millisinin Kamerunla oyununu izləyib. O, millinin oyununu çox bəyəndiyini bildirib. MOK rəsmisinin fikrincə, qrupda əsas rəqabət bu iki komanda arasında gedəcək.
A.M.
www.oxu.az
"
"İslamiadaya 250 tibb işçisi ayrılıbBu il may ayının 12-dən 22-dək Azərbaycanda keçiriləcək IV İslam Həmrəyliyi Oyunları ərzində yarış obyektlərində qonaqlara tibbi xidmətlərin göstərilməsi üçün Bakı şəhərinin tibb müəssisələrindən 250 tibb işçisi ayrılıb.
Oxu.Az-ın məlumatına görə, bu barədə Trend-in sorğusuna cavab olaraq, Səhiyyə Nazirliyindən məlumat verilib.
Nazirlikdən bildirilib ki, yarışlar üçün müasir avadanlıqla təchiz edilmiş 40 təcili tibbi yardım maşını ayrılıb. Təcili və təxirəsalınmaz tibbi yardım heyəti - 90 həkim və 90 feldşer) ilkin tibbi yardım üzrə xüsusi təlimlərə cəlb olunub.
İdmançılar və qonaqlar üçün stasionar tibbi yardım göstərmək üçün Bakıda Kliniki Tibbi Mərkəz və Bakı Sağlamlıq Mərkəzi təyin olunub.
Digər şəhər klinik xəstəxanalarında və xüsusiləşdirilmiş stasionar tipli müəssisələrdə də müvafiq tibb xidmətlərinin göstərilməsi üçün zəruri şərait yaradılıb. İdman Şəhərciyində müasir tibbi avadanlıqlarla təchiz olunmuş poliklinikada beynəlxalq təlimlər keçmiş yerli tibb mütəxəssisləri tərəfindən idmançılara ambulator şəraitində tibbi yardım göstəriləcək.
Z.Q.
www.oxu.az
"
"Azərbaycan milli komandası Kamerun yığması ilə qarşılaşıbBakıda keçirilən lV İslam Həmrəyli Oyunlarında futbol üzrə qrup mərhələsinin I turuna yekun vurulub.
Oxu.Az Report-a istinadən xəbər verir ki, açılış gününün son matçında 23 yaşadək Azərbaycan milli komandası Kamerun yığması ilə üz-üzə gəlib.
Görüşdə qapılara qol vurulmayıb.
Qeyd edək ki, A qrupunun açılış oyununda Mərakeş Səudiyyə Ərəbistanını yenib - 1:0. B qrupunda isə Əlcəzair Türkiyəni 2:1 hesabı ilə məğlub etdiyi halda, Fələstin - Oman qarşılaşmasında 2:2-lik heç-heçə qeydə alınıb.
A.M.
www.oxu.az
"
"F1 pilotları Azərbaycan Qran-prisini səbirsizliklə gözləyirlər – VİDEOFormula 1 yarışlarında mübarizə aparan ən məşhur pilotlar Bakıda Formula 1-in ən yeni və ən sürətli şəhər treki sayılan Bakı Şəhər Halqasında bu yay yenidən yarışmağı həyəcanla və səbrsizliklə gözlədiklərini bildiriblər.
Oxu.Az xəbər verir ki, Bakıda keçiriləcək növbəti Formula 1 yarışından əvvəl Bakı Şəhər Halqası Əməliyyat Şirkətinin (BŞH) rəsmi veb-səhifəsinə eksklüziv müsahibə verən pilotlar gözoxşayan mənzərəyə sahib Bakıya və Formula 1-in ən yeni şəhər trekinə qayıtmaqdan böyük məmnunluq duyduqlarını bildiriblər. 
Serxio Perez: “Müasir və tarixi görkəmə, təzadlı mənzərəyə sahib Bakını çox bəyəndim. İndiyədək səfər etdiyim şəhərlər arasında ən gözəlidir”.
Valteri Bottas: “Bakıya yenidən səfər etmək çox xoşdur. Ötən il mənim üçün böyük sürpriz olmuşdu və mən həqiqətən bu şəhəri çox bəyənmişdim”.
Fernando Alonso: “Bizi hər zaman gülərüzlə və ehtiramla qarşılayan insanlarla yenidən görüşməyi səbirsizliklə gözləyirəm... Biz digər treklər müqayisədə Bakıda olduqca böyük sürətə nail olmuşduq.”
Felipe Massa: “Bakıda yenidən yarışmağı böyük həyəcanla gözləyirəm... Biz ötən il Bakıda iki saniyədən az müddətə pit-stop əməliyyatı reallaşdıra bildik və bu həqiqətən də inanılmaz dərəcədə böyük uğur idi.”
Maks Ferstappen: “Bakıda insanlar çox mehribandır və şəhər hər yönü ilə çox gözəldir”.
Roman Qrojan: “Bakı treki çox həyəcanvericidir. Trekin bəzi hissələri çox dar, bəzi hissələri isə olduqca genişdir”.
Kevin Maqnussen: “Builki geniş təkərli bolidlərlə Bakı trekinin ensiz hissələrində mübarizə aparmaq ötən ilə nisbətən daha çətin olacaq”.


İ.N.
www.oxu.az

 
"
"İslamiada zamanı məhdudlaşdırılacaq küçələr açıqlandıNazirlər Kabinetinin Yol Hərəkəti Təhlükəsizliyi Komissiyasının qərarı ilə IV İslam Həmrəyliyi Oyunları ilə bağlı Bakının bəzi küçələrində nəqliyyat vasitələrinin hərəkətinin məhdudlaşdırılması barədə qərar verilib.
Oxu.Az xəbər verir ki, APA-nın məlumatına görə, Baş Dövlət Yol Polisi İdarəsinin İctimaiyyətlə əlaqələr şöbəsinin rəisi Kamran Əliyev bildirib ki, mayın 5-dən 23-ə qədər Səbail rayonu ərazisində Bibiheybət şosesinin Bakı Su İdman Mərkəzindən Bibiheybət məscidinin ərazisində yolda hərəkət birtərəfli istiqamətdə təşkil edilir.
Əks istiqamətdə isə 20-ci Sahə dairəsindən keçməklə alternativ yoldan istifadə olunacaq. Eləcə də mayın 6-dan 23-dək paytaxtın Binəqədi rayonu ərazisində İ.Dadaşov küçəsi, Süleyman Sani Axundov küçəsi ilə Cəfər Xəndan küçəsi arasında olan hissəsində nəqliyyat vasitələrinin hərəkətinə məhdudiyyət tətbiq olunacaq.
Həmin müddətdə paytaxtın Nəsimi rayonu ərazisində Süleyman Rüstəm, Xan Şuşinski və Mustafa Topçubaşov küçələrinin Hənifə Ələsgərov küçəsi ilə kəsişmələrində nəqliyyatın hərəkətləri məhdudlaşdırılacaq. Yalnız Hənifə Ələsgərov küçəsi ilə hərəkət etmək mümkün olacaq.
Digər alternativ yollar isə Səməd Vurğun küçəsi və Azadlıq prospekti olacaq, sürücülər bu yollardan istifadə edə bilərlər. Mayın 6-dan 23-dək həmin ərazidə Cəlil Məmmədquluzadə küçəsi ilə Abbas Səhhət küçəsinin kəsişdiyi ərazidə də nəqliyyat vasitələrinin hərəkəti məhdudlaşdırılacaq.
E.Ə.
www.oxu.az
"
"“Roma” “Milan”ı darmadağın etdi – VİDEOİtaliya A Seriyasında 35-ci turun oyunları keçirilir.
Oxu.Az xezerxeber.az-a istinadən bildirir ki, “Roma” səfərdə “Milan”ı 4:1 hesabı ilə məğlub edib.
“Milan” – “Roma” - 1:4
Qollar: Mario Paşaliç, 76 - Edin Ceko, 8, 28, El Şaaravi, 78, De Rossi, 87 (pen.)
A Seriyasının turnir cədvəlinə 85 xalla “Yuventus” başçılıq edir. “Roma” 78 xalla 2-ci, “Napoli” 77 xalla 3-dür. “Milan” 59 xalla 6-cı pillədə qərarlaşıb.


İ.N.
www.oxu.az

 
"
"“Fənərbaxça” “Beşiktaş”la heç-heçə etdi – VİDEOTürkiyə superliqasının 30-cu turunda derbi oyunu keçirilib. Lider “Beşiktaş” əsas izləyicilərindən olan “Fənərbaxça”nı qəbul edib.
Oxu.Az xezerxeber.az-a istinadən məlumat verir ki, oyunun gedişatında hesabda irəlidə olan “Beşiktaş” matçın son dəqiqəsində qol buraxaraq vacib qələbəni əldən verib.
“Beşiktaş” – “Fənərbaxça” – 1:1
Qollar: Vinsent Abubakar, 45 (1:0), Marselo, 90+4 - avtoqol (1:1)

İ.N.
www.oxu.az
"
"Ölkəmizdə keçirilən velosiped yarışı zamanı maraqlı anlar yaşanıb – VİDEOAzərbaycanda keçirilən velosiped yarışları zamanı yaşanan maraqlı anlardan biri videoya çəkilib. Həmin görüntülər sonradan sosial şəbəkələrdə paylaşılıb
Oxu.Az Qol.az-a istinadən məlumat verir  ki, yolun qırağından çıxan at velosipedçilərin yanı ilə qaçmağa başlayıb.
Həmin görüntüləri təqdim edirik :

İ.N.
www.oxu.az
 
 
"
"Porno video yayan İsrafilov məhkəməyə çıxarılacaqMilli komandamızın və İspaniyanın “Kadis” klubunun yarımmüdafiəçisi Eddi İsrafilovun başı qalmaqaldadır.
Oxu.Az Qafqazinfo-ya istinadən xəbər verir ki, İsrafilov porno videonu internetə yaymaqda ittiham olunur. 
O, sabiq klubu “Eybar”dakı komanda yoldaşları Serji Enrix və Antonio Lunanın 17 yaşlı qızla olan porno video və şəkillərini yayıb.
Bu hadisənin üstü ötən ilin oktyabr ayında açılmışdı. Hər iki futbolçu azarkeşlərdən, klubdan və qızdan üzr istəmişdilər. Həmin qız videonun yayıldığına görə hər iki futbolçunu məhkəməyə vermişdi və 20 min avro təzminat almışdı.  
Araşdırmalar isə davam edirdi. Aprelin 11-də baş tutmuş məhkəmədə Eddi də iştirak edib. Lakin o etdiyi hərəkəti təkzib edib və videonu sosial şəbəkədə yaymadığını söyləyib. Növbəti məhkəmə prosesi iyunun 11-də keçiriləcək. İsrafilovun işinin üstü açılsa, ona cinayət işi açılacaq.
Z.Q.
www.oxu.az
"
"Azərbaycanlı qızlar Varşavadan medalla döndüMayın 3-6-da Polşanın paytaxtı Varşavada kişi və qadın boksçular arasında Feliks Stammanın xatirəsinə həsr olunan beynəlxalq turnir keçirilib.
Azərbaycan Boks Federasiyasından Oxu.Az-a verilən məlumata görə, XXXIV dəfə təşkil olunan A kateqoriyalı ənənəvi yarışa Azərbaycan yığması da qatılıb.
23 ölkənin mübarizə apardığı turnirdə millimiz 6 qadın boksçu ilə təmsil olunub. Səfərə baş məşqçi Elbrus Rzayevin rəhbərliyi altında yollanan komandamız turniri 2 medalla başa vurub.
Yığmamızın lideri Anna Əlimərdanova Varşavada bütün rəqiblərindən üstün olub. 57 kq çəki dərəcəsində çıxış edən Avropa Oyunlarının bürünc medalçısı finalda amerikalı Vendi Cesi ilə qarşılaşıb. 4:0 hesabı ilə qalib gələn Əlimərdanova qızıl medala yiyələnib.
Komandamızın aktivinə digər medalı Şəhla Allahverdiyeva yazdırıb. 69 kq çəki dərəcəsində qüvvəsini sınayan boksçumuz həlledici görüşdə almaniyalı Nadine Apitslə qarşılaşıb. 0:5 hesabı ilə məğlub olan təmsilçimiz gümüş medalla kifayətlənib.
Yarışı 1 qızıl və 1 gümüş medalla başa vuran qadınlardan ibarət yığmamız komanda hesabında ikinci yeri tutub.
Qeyd edək ki, digər boksçularımızdan Viktoriya İsmayılova (51 kq) ilə Məhsəti Həmzəyeva (57 kq) 1/8, Anaxanım Ağayeva (51 kq) və Yana Alekseyevna (60 kq) 1/4 finalda məğlubiyyətə üzülüb.
Z.Q.
www.oxu.az
"
"“Qarabağ” futbolçuları Həcc ziyarətinə gedib – FOTO“Qarabağ” Futbol Klubunun oyunçuları Muarem Muarem və İbrahim Şehiç Həcc ziyarətinə yollanıb. 
Oxu.Az-ın qafqazinfo-ya istinadən verdiyi məlumata görə, mövsümün başa çatmasından istifadə edən hər iki futbolçu istirahət vaxtından istifadə edərək Məkkəyə gedib.



Z.Q.
www.oxu.az
"
"“Neymar Jr’s Five” futbol turnirin Azərbaycan üzrə çempionu bəlli olub – FOTOBakıda Dənizkənarı Milli Parkda “Neymar Jr’s Five” beynəlxalq futbol turnirinin Azərbaycan finalı keçirilib.
Oxu.Az xəbər verir ki, 16 komandanın iştirak etdiyi final mərhələsində Gəncə, Lənkəran, Şəki, Quba və Bakı seçim mərhələlərində iştirak edən 330 komandadan 16 kollektiv mübarizə aparıb.
Onlar ulduz futbolçu Neymarın vətəni Braziliyaya Dünya finalına yollanmaq uğrunda mübarizə aparıblar.
Gərgin və güzəştsiz mübarizəylə yadda qalan milli finalda Bakını təmsil edən “Şirinlər” komandası çempion olub. Finalda “Qara Qartal”la qarşılaşan “Şirinlər” komandası 1:0 hesabıyla qələbə qazanaraq çempionluq sevinci yaşayıb. 
Yarışın Azərbaycan üzrə ən güclü komandası “Şirinlər” iyul ayında Braziliyada keçiriləcək “Neymar Jr’s Five” Dünya finalına yollanacaq və mötəbər yarışda Azərbaycanı təmsil edəcək.

















"
"Bakı-2017 İslam Həmrəyliyi Oyunlarında yarışlara start verilirMayın 8-də Bakı-2017 IV İslam Həmrəyliyi Oyunlarında futbol yarışlarına start verilir.
Oxu.Az-ın məlumatına görə, bu gün səhər saatlarında ilk oyun “AZAL Arena”da A qrupuna daxil olan iki keçmiş qalib – Səudiyyə Ərəbistanı və Mərakeş komandaları arasında keçiriləcək. Lakin hər kəsin diqqəti Azərbaycan millisinin “Bayıl Arena”da Kamerun yığması ilə qarşılaşmasına yönələcək.
Qaydalar Olimpiya Oyunlarında tətbiq edilən qaydalarla eynidir. Belə ki, hər bir komandada yaşı 23-dən yuxarı olan 3 oyunçunun yer almasına icazə verilir.
Millimizin heyəti:




Adı, soyadı


Klub




Məqsəd İsayev


Neftçi




Ruslan Abışov


Neftçi




Rahil Məmmədov


Neftçi




Fəhmin Muradbəyli


Neftçi




Mirabdulla Abbasov


Sumqayıt




Yusif Nəbiyev


Sumqayıt




Tərlan Əhmədli


Sumqayıt




Azər Salahlı


Sumqayıt




Şahrudin Maqomedaliyev


Qarabağ




Elşən Abdullayev


Qarabağ




Mahir Mədətov


Qarabağ




Coşqun Diniyev


Qarabağ




Ağabala Ramazanov


Qarabağ




Rəşad Sadiqov


Qəbələ




Tellur Mütəllimov


Qəbələ




Elvin Camalov


Qəbələ




Vüqar Mustafayev


Zirə




Adil Nağıyev


Zirə




Sadiq Quliyev


Zirə




Azad Kərimov


Kəpəz




Orxan Əliyev


Kəpəz




Emil Balayev


Səbail




Elnur Cəfərov


Duqopolye (Xorvatiya)




GÜNÜN TƏQVİMİ:




10:30 - 12:30


Qrup oyunu A1 (Səudiyyə Ərəbistanı - Mərakeş




12:30 - 14:30


Qrup oyunu B1 (Əlcəzair - Türkiyə)




16:30 - 18:30


Qrup oyunu B2 (Fələstin - Oman)




18:30 - 20:30


Qrup oyunu A2 (Azərbaycan - Kamerun)




Qeyd edək ki, açılış günü mayın 12-də baş tutacaq. Bakı-2017 İslam Həmrəyliyi Oyunları 8-22 may tarixlərində Azərbaycan paytaxtında 16 yarış obyektində 17 Olimpiya və 3 qeyri-olimpiya növü olmaqla, 20 idman növü üzrə keçiriləcək.
Z.Q.
www.oxu.az
 
"
"5 qat Dünya Çempionumuzdan möhtəşəm rəqs – VİDEOKarate üzrə 5 qat Dünya Çempionu Rafael Ağayevin yeni görüntüləri yayılıb.
Oxu.Az baku.ws-ə istinadən xəbər verir ki, dünya çempionu mərasimlərdən birində kameralara tuş gəlib. İdmançımız məclisdə şıdırğı rəqs edib.
Rafael Ağayevin rəqsi alqışlarla qarşılanıb.
Karatenin “Brilyant oğlanı” karyerası ərzində 5 dəfə Dünya, 10 dəfə isə Avropa çempionu adını qazanıb. Karateçimiz həmçinin 2013-cü ildə keçirilən Dünya Oyunları və Dünya Döyüş Oyunlarında da qızıl medal qazanıb.


A.M.

www.oxu.az
"
"Tbilisidə Sorosun müqəvvası yandırılıbGürcüstanın paytaxtı Tbilisidə Gürcüstan Açıq Cəmiyyət Fondunun ofisi qarşısında “Gürcüstan Marşı” hərəkatının bir qrup fəalı fondun təsisçisi Corc Sorosun müqəvvasını yandırıb.
Oxu.Az xəbər verir ki, bu barədə “Novosti Qruziya” məlumat yayıb.
“Xalqa eşq olsun, düşmənə ölüm” şüarları səsləndirən aksiya iştirakçıları fondun ofisinə “Rustaveli” metrostansiyasından yaxınlaşıb.
Marş iştirakçıları Soros Fondu və ölkə xaricindən maliyyələşən bütün qeyri-hökumət təşkilatlarının bağlanmasını tələb edib.
Bildiriblər ki, Soros Fonduna qarşı mübarizə aparmaqla, onlar Gürcüstan gənclərinin müdafiəsinə qalxır.
www.oxu.az
"
"Milli Məclisdə monopolistlərə qarşı etiraz səsləndiDeputat Fərəc Quliyev Novruzqabağı bazarlarda bahalaşmadan danışıb. 
Oxu.Az xəbər verir ki, o, parlamentin bu gün keçirilən iclasında qeyd edib ki, qarşıdan Novruz bayramı gəlir və adətən, bayramqabağı bazarlarda qiymət artımı olur: 
“Buna görə bayramqabağı bahalaşma nəzarətə götürülməlidir. Azərbaycanda kənd təsərrüfatı məhsullarının istehsalı artdığı halda, ucuzlaşma əvəzinə bahalaşma olması absurddur. 
Müvafiq icra strukturları monopolistlərə qarşı tədbirlər görməlidir. Kəndlilərin öz məhsullarını birbaşa bazara çıxarmasına şərait yaradılmalıdır. Çünki arada olan vasitəçilər qiymətləri süni şəkildə artırır”.
Kamil HƏMZƏOĞLU
www.oxu.az
"
"Azərbaycan və Türkiyə ticarətdə dollardan imtina edə biləcəkmi? – ŞƏRHAzərbaycan və Türkiyə yaxın gələcəkdə xarici ticarət əməliyyatları zamanı hesablaşmalarda milli valyutadan istifadəyə keçə bilər.
Oxu.Az xəbər verir ki, bunu Türkiyənin iqtisadiyyat naziri Nihat Zeybçeki deyib.
O bildirib ki, hər iki ölkənin dövlət başçısının bu istiqamətdə Mərkəzi Bankların rəhbərliyinə tapşırığı var:
“Texniki işlər, demək olar ki tamamlanıb”.
Nəzərə çatdıraq ki, bir müddət əvvəl Rusiya və Turkiyə dollardan aslılığı aradan qaldırmaq üçün idxal-ixrac əməlyatlarını milli valyutada aparacaqlarını bəyan etmişdilər, lakin hələ də ortada  real nəticə yoxdur. Səbəb iqtisadi səmərə baxımdan ortaq nöqtələrin araşdırılmasının davam etdirilməsidir. 
Oxu.Az-a açıqlama verən iqtisadçı-ekspert Vüqar Bayramov bildirdi ki, Azərbaycanla Türkiyə arasında ticarət əməliyyatlarının lirə və yaxud manatla aparılması bir neçə dəfə gündəmə gətirilib:
“Ötən müddətdə bu istiqamətdə razılığın əldə edilməsi mümkün olmayıb. Düşünürəm, indiki məqamda Azərbaycan üçün milli valyutada ticarət əməliyyatlarının aparılması prioritet deyil. Dollar dünya ticarətindəki dominant mövqeyini qoruyub-saxlayır.
Region ölkələri üçün ticarət əməliyyatlarını bu valyutada aparmaq daha məqsədəuyğundur. Həttə dollardan imtina ediləcəyi halda digər valyutalarla idxal-ixrac əməliyyatlarının aparılması real görünmür. Dolları avro və yaxud digər dönərli valyuta əvəzləyə bilər”.
Türk lirəsinin son illər üzrə məzənnəsinə diqqət çəkən ekspert deyir ki, lirədə ciddi dəyişikliklər var:
“Xüsusilə, Türkiyədə siyasi faktorlar da lirənin məzənnəsinə təsir edir. Məsələn, ABŞ-ın Türkiyəyə qarşı sanksiyası lirənin ucuzlaşmasına gətirib-çıxardı. Lirə stabil valyuta deyil. Bu səbəbdən də lirə ilə alqı-satqı əməliyyatlarının aparılması strateji baxımdan gündəmdə deyil.
Başqa tərəfdən, xarici ticarət əməliyyatları milli valyutalarla aparılacağı təqdirdə, dollara ehtiyac var. Çünki milli valyutaların məzənnəsi birbaşa deyil, çarpaz müəyyənləşir. Hər iki valyutanın – lirə və manatın birbaşa məzənnəsi dollarladır.
Konvertasiya yenə də dollar üzərindən həyata keçirildiyindən xarici ticarət milli valyutalarla aparılacağı təqdirdə belə dolları sıxışdırmaq mümkün olmayacaq. İki ölkə arasında ticarət əlaqələrini genişləndirmək vacibdir. Ancaq indiki halda, dolların mövqeyini, ölkələrin ABŞ valyutasına olan tələbini nəzərə alsaq, ticari əməliyyatların bu valyuta ilə aparılması daha məqsədəuyğundur”.
L.Ə.
www.oxu.az
"
"XİN rusiyalı jurnalistin adını “qara siyahı”dan çıxardıRusiya Federasiyası vətəndaşı, “Rodnik” qəzetinin jurnalisti Svetlana Sarıçeva Xarici İşlər Nazirliyinə məktubla müraciət edərək, adının “Azərbaycan Respublikasının işğal edilmiş ərazilərinə qanunsuz səfər etmiş əcnəbilərin siyahısı”ndan çıxarılmasını xahiş edib.
XİN-dən Oxu.Az-a verilən məlumata görə, məktubunda Svetlana Sarıçeva 2012-ci ildə Dağlıq Qarabağa səfər etdiyini bildirib və səfərinin doğuracağı nəticələr barədə məlumatlı olmadığını ifadə edib. 
O, bu səfərin Azərbaycan Respublikasına və xalqına qarşı heç bir halda hörmətsizlik anlamı daşımadığını vurğulayıb.
Svetlana Sarıçeva Azərbaycan Respublikasının beynəlxalq səviyyədə tanınmış sərhədləri daxilində ərazi bütövlüyü və suverenliyinə və qanunlarına hörmət etdiyini qeyd edərək, sözügedən səfərlə əlaqədar Azərbaycan hökuməti və xalqından üzr istədiyini qeyd edib.
Səfərlə əlaqədar təəssüfünü ifadə edərək, S.Sarıçeva Ermənistan tərəfindən Azərbaycanın işğal olunmuş ərazilərinə səfərin heç bir halda Azərbaycanın işğal olunmuş ərazilərində yaradılmış qondarma rejimin təşviqinə xidmət etmədiyini ifadə edib.
Həmçinin o, Azərbaycan hökumətinin müvafiq razılığı olmadan, gələcəkdə Azərbaycanın işğal edilmiş ərazilərinə səfər etməyəcəyini vurğulayıb.
S.Sarıçeva gələcəkdə Azərbaycan təbiətinin gözəlliyindən zövq almaq məqsədilə ailəsilə birlikdə ölkəmizə səfər etməsi üçün icazə verilməsini xahiş edib.
Onun müraciəti müvafiq qaydada nəzərdən keçirilib və adının arzuolunmaz şəxslər siyahısından çıxarılmasına dair qərar qəbul edilib.
E.Ə.
www.oxu.az
"
